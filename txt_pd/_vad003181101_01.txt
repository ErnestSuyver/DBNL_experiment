
    
        
            
                Vaderlandsche Letteroefeningen 
Jaargang 1811
            
            
                GEBRUIKT EXEMPLAAR
                eigen exemplaar dbnl
                
                ALGEMENE OPMERKINGEN
                Dit bestand biedt, behoudens een aantal hierna te noemen ingrepen, een diplomatische weergave van Vaderlandsche
                    Letteroefeningen uit 1811, onder de titel Hedendaagsche vaderlandsche
                    bibliotheek van wetenschap, kunst en smaak.
                Deze jaargang bestaat uit twee delen die in twee banden zijn verschenen. In deze digitale versie is er één bestand van gemaakt.
                
                REDACTIONELE INGREPEN
                Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder
                    volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's
                    (deel 1 p. II, IV, 739, 740; deel 2 p. II, IV) zijn niet opgenomen in de lopende tekst.
                
                [deel 1, pagina ongenummerd (p. I)]
                    HEDENDAAGSCHE
                    VADERLANDSCHE
                BIBLIOTHEEK.
                
                [deel 1, pagina ongenummerd (p. III)]
                    HEDENDAAGSCHE
                    VADERLANDSCHE
                    BIBLIOTHEEK,
                    VAN
                    WETENSCHAP,
                    KUNST
                    EN
                    SMAAK.
                    Beproeft alle dingen: behoudt het goede.
                    VOOR HET JAAR 1811.
                    EERSTE STUK.
                    Te AMSTERDAM, voor
                    MARTINUS DE BRUIJN,
                    Te bekomen, bij
                    J.H. DUISDEIKER,
                    Boekverkooper, achter de Nieuwe Kerk, tusschen het Plein Napoléon en de Gravestraat, No. 10.
                    MDCCCXI.
                    Te AMSTERDAM,
                Gedrukt ter Boekdrukkerije van TERMEULEN en BREEMAN.
                
                [deel 1, 721]
I. 
Lijst der boeken, waarvan men in dezen jaargang uittreksels of beoordeelingen vindt.

A.B. Spel- en Leesboekje, (Nieuw Nederduitsch) Vierde Druk.	Bladz. 329
A.B.C (Nieuw) en Spelboekje voor Eerstbeginnenden, Zesde Druk.	375
alberti, (l.) De Kaffers aan de Zuidkust van Afrika, Met Kaarten en Platen.	85
alexander, (f.s.) Dissertatio Medico Chirurgica de tumoribus nervorum.	687
Almanak der Musen en Gratiën, aan Vriendschap, Liefde en Kunst gewijd, 1811.	38
- voor Vrouwen door Vrouwen, 1811.	45
- van Vernust en Smaak, 1811.	45
alwin en theodoor: voor Kinderen, Met Platen.	37
Amsterdam. (Het tegenwoordig) Met Platen.	274
anckeren, (j.f. van der hoûven) Inwijdingsredevoering.	496
anslijn, n.z., (n.) Nieuw Spel- of Leesboekje, Derde Stukje.	141
- Karaktertrekken, II.	228
- De Brave hendrik.	327
Astronomie des Enfans.	691
bakker, (g.) Natuur- en Geschiedkundig onderzoek aangaande den oorspronkelijken stam van het menschelijk geslacht, Met Platen.	599
barbaz, (a.l.) De Tooneeldichtkunst, in zes Zangen.	269
- 's Werelds Bedrog.	308
- Mengelwerken, Eerste en Tweede Stukje.	361

                
                [deel 1, 722]

beaumont; (w.) of de nadeelen eener verkeerde opvoeding.	Bladz. 160
Beginselen (Eerste) der Staatkundige Aardrijksbeschrijving.	140
- der Kruidkunde, Eerste, Tweede en Derde Deel.	497
belinfante, (m.c.) Geschenk voor de Israelitische Jeugd, Eerste en Tweede Stukje.	132
bemmelen, (a. van) Grondbeginselen der Proefondervindelijke Natuurkunde, Vierden Deels Laatste Stuk.	158
berkhey, (j. le erancq van) Natuurlijke Historie van het Rundvee in Holland, Vierde Stuk, Tweede en Derde Gedeelte, Vijfde Stuk, Eerste, Tweede, Derde en Vierde Gedeelte. Zesde Stuk, Eerste Gedeelte.	67
bevel, (m.i.s.) Vergelijkende Tafelen der oude en nieuwe Hollandsche Maten en Gewigten, Eerste Stukje.	711
biederbeck, (c.f. von) De Familie van werning, Tweede Deel.	142
- Wilhelmine van rozen	382
bilderdijk, (w.) Verspreide Gedichten, Eerste en Tweede Deel.	360
- Treurspelen, Derde Deel.	405
blussé, (a.g.) damian hessel en zijne Roofgezellen.	610
borger, (e.a.) Oratio de Modesta ac prudenti sacrarum literarum interprete.	55
brand, (a.) Specimen Philosophicum Inaugurale.	594
- Specimen Juridicum Inaugurale.	594
Brieven, betrekking hebbende op de meeste en belangrijkste gevallen, die in het dagelijksch leven voorkomen kunnen.	93
bruin, (w.) Proeve over de Wijsheid van god, in het ontwerp der Evangelische Bedeeling.	447
bruining, (p.) Leerrede over 2 pet. I: 13-15.	349
Bijdragen ter bevordering van de kennis en verbetering van den openbaren Godsdienst, Eerste Deel, in drie Stukken.	395
gampen, (p. van) Gronden der Trigonometrische Doorzigtkunde.	64
carr, esq., (j.) Een Zomer in het Noorden, Tweede Deel.	317

                
                [deel 1, 723]

cau, (j.b. ockers) Disquisitio Medica practica inauguralis de febris intermittentis depulsione ista, quoe, dato, ad paroxysmum instantem, cortice febrifugo s. solo s. cum magnesia usta mixto suscipitur.	Bladz. 596
chazet. Zie sewrin.	
clarisse, (j.) Leerredenen, Tweede Bundel.	411
doijer, (a.) Nieuwe manier van Onderwijs in de Rekenkunst, Eerste Stukje.	233
edgeworth, Zedelijke Verhalen voor jonge lieden, In twee Deelen, Eerste Deel.	173
Eigenschappen (Vele) van een' Toover-Negentienhoek.	171
eikenhorst, (eduard van) Met Platen, Eerste Deel.	623
epen, (c. van) Het betamelijk en Godsdienstig gebruik van het Lot, bijzonder in kerkelijke zaken.	206
Etrennes des Muses aux Graces, pour l'Année 1811.	42
ewald, (j.l.) Christelijke Opwekkingen op alle dagen der week.	681
eijk, (j. van) Redevoering.	15
- (s. speijert van der) Carmen de Natura.	404
eijlert, de jonge, (r.) Leerredenen, Eerste Deel.	145
- Christelijke Vertroostingen bij het wegsterven van onze Geliefden.	193
- Homilien over de gelijkenissen van jezus.	673
eijsinga, (s. roorda van) Leerredenen.	10
feith, (r.) De Opwekking van lazarus.	505
flines, (q. de) Proeve van Hollandsche of Ne derduitsche Synonyma.	358
floh, (j.h) Gesprekken over de Pokken.	224
focquenbroch, (w. van) of de Amsterdamsche Rederijkers, Blijspel.	334
fokke, simonsz., (a.) Prognosticatie van johannes lichtenberg.	92
- Het Hollandsche spreekwoord: Elk meent zijn uil een valk te zijn, verklaard.	373
- De Mode, Eersten Deels Tweede Stuk.	559

                
                [deel 1, 724]

fokke, simonsz., (a.) Natuurlijke Zedeprenten, ten gebruike der jeugd.	Bladz. 622
geelhoed, (d.) Schoolboek voor Kinderen, Eerste Stukje.	326
genlis, (de) Het Beleg van Rochelle, Tweede en Laatste Deel.	432
- Alphonsus, of de Natuurlijke Zoon, Met Platen.	523
gerstner, (m.k.f.) Nieuwe Grafredenen.	60
gervais, (de saint) Mijne Reize door Spanje, Met Platen, Eerste Deel.	124
- Tweede en laatste Deel.	662
Geschiedenis (De) van robinsons Eiland verkort.	281
gibbon, (e.) Geschiedenis van het verval en den ondergang des Romeinschen Rijks, Eerste Deel.	270
gittermann, (r. cii.) De Geschiedenis van jozef.	113
glatz (j.) en hulfmann, Verhalen voor Kinderen, Met Platen, In twee Deelen.	515
gockinga, (s.) Specimen Juridicum inaugurale, positiones in primis continens ex Codice poenali Gallo ad usum Belgarum depromptas.	651
goede, (w.) Nieuwe Catechismus der Natuurlijke Geschiedenis, Met Platen, Tweede en Derde Deel.	117
Gouvernement (Het) Holland, naar de tegenwoordige verdeeling in Departementen, Kantons en Arrondissementen, benevens derzelver bevolking.	719
grave, (h.l. de) Introduction à la langue Françoise, Seconde Edition.	423
gravenweert, (j. van 's) Britannicus, Treurspel van racine.	144
greve, (e.j.) Vaticiniorum jesajae volumen postremum a Cap. XL usque ad LXVI Volumen Prius.	1
groenewoud. (j.j.) Zie scheidii. (e.)	
grosse, (g.) Technologische Wandelingen, Met eene Plaat, Derde Stukje.	229
hahn, (k.) Omar, of de Wijze en Godvruchtige Oosterling.	280

                
                [deel 1, 725]

hamelsveld, (w. ij. van) Handleiding tot de Regtszaken, Eerste Stuk.	Bladz. 593
Handleiding voor Schoolleeraars, te Platten Lande. Uitgegeven door de Maatschappij: Tot Nut van 't Algemeen, Derde Stukje.	277
hecker, (a.f.) De Natuur en Geneeswijze der Rotkoortsen beschouwd.	305
- De Zenuwkoortsen beschouwd, zoo als zij in Berlijn in den Winter van 1807 en 1808 heerschten.	352
helmers, (j.f.) Gedichten, Eerste Deel.	308
hentzy, Promenade Pittoresque dans l' Éveché de Bâle, III Tomes.	22
hess, (j.) Korte Schets van de allereerste uitvinding der Orgelen, Met eene Plaat.	122
hessel (damien) en zijne Medepligtigen.	610
hill, (j.) Verhandeling over den Oorsprong en Aankweeking van prolifererende, of uit elkander groeijende Bloemen.	688
Historie van den Heere willem erfstee, Met Platen, Tweede en Derde Deel.	179
- en Gedenkschriften van de Maatschappij tot redding van Drenkelingen, Vijftiende en Zestiende Stukje.	370
hoek, (s. van) Natuur- en Geschiedkundige Beschrijving van den verschrikkelijken Watervloed, Derde en Laatste Stuk.	124
hofman, (j.) en polman, anthsz., (h.) Overdenkingen, Gesprekken, enz. Vierde Deel.	244
holbein, Fridolin, Tooneelspel.	528
horn, (e.) Bijdragen tot de beoefening der Geneeskunde, Eerste Deel.	652
hulst, (n. van der) Bloemen en Vruchten.	467
iffland, (a.w.) De Ongehuwden, Tooneelspel.	288
jacobs, (f.) Grieksch Leesboek voor Eerstbeginnenden, Tweede Afdeeling.	548
jagt, w.z., (g. van der) Eenige Acten en Aanteekeningen.	595
janson, (b.) Nieuw Zak- Woordenboek der Nederduitsche en Engelsche Talen, In twee Deelen.	265
jezus christus als Koning der Wereld.	108
jonge, (b. de) Dissertatio Academica, de Medico physico et physico Medico.	253

                
                [deel 1, 726]

Jongelings jaren, meergevestigde leeftijd en ouderdom van deugdlief.	Bladz. 351
kanter, phil. z., (j. de) Handboekje voor de Ingezet ren van Zeeland, Eerste Stukje.	715
- Tweede Stukje.	716
kappelhoff, (a.) Méthode facile pour apprendre à conjuguer les Verbes de Langue Française.	428
- Algemeene Tafel van multiplicatio, speciën, maten en gewigten, Derde Druk.	672
Kasteel (Het) van humbert, Met Platen, Eerste Deel.	330
kempis, (th.a) De navolging van christus, Eerste Stukje.	349
kirsch, (g.f.) Anecdoten voor Christenen, Eerste Deel.	62
kist, (e.) Ruth, in vier Leerredenen.	487
klijn, (h.h.) De Sterrekunde.	266
koff, (l. de) Tafelen van Vergelijking der Maten en Gewigten.	17
- Nieuw Handboekje voor Fabrikeurs, enz.	718
koning, l. d z., (c. de) Nederlandsche Geschiedenis, Eerste Deel.	310
kotzebue, (a. von) De Vrucht valt verre van den Stam, Derde Boek.	239
- Leontine, Tweede en Derde Deel.	380
krummacher, (f.a.) Feestboekje, Eerste Stukje.	297
la ontaine, (a.) De twee Bruiden, Met Platen, Tweede Deel.	93
lanthier, (e. f) De Reizigers door Zwitser land, Met Platen, Eerste Deel.	473
- Tweede Deel.	550
- Derde en Laatste Deel.	614
Leer en Oesenschool voor de Jeugd, Met Kaarten en Platen, Eerste Deel.	234
- (Christelijk) Derde Stukje.	296
Lees- en Leerboek voor de aankomende Jeugd.	573
Leesboek (Eerste) voor Kinderen.	325
Leeslesjes voor jonge kinderen.	328
Leesoefeningen, (Nieuwe) voor Eerstbeginnenden, Vijfde Druk.	375

                
                [deel 1, 727]

Leesoefeningen, (Nieuwe) voor Meergevorderden Derde Druk.	Bladz. 375
Lektuur van Smaak, voor lieden van beschaafden stand, inzonderheid ook voor Vrouwen, Vierde en Vijfde Stukje.	29
- in verloren Oogenblikken, Vierde Stuk.	521
Leven (Het) van waarmond en vrolijkhart, Tweede en Laatste Stukje.	250
Levensgevallen van een' Fahrospeler.	332
liefsting, (f.) De Leer der Gereformeerde Kerk, Derde Deel.	104
lis, (p.h. van) Twee nagelatene Leerredenen.	203
lulofs, (b. h) Louise.	506
Magazijn, (Christelijk) Vierden Deels Tweede Stuk.	451
Malvina in Schotland, Met Platen, Eerste Deel.	285
marcard, (h.m.) Proeve ter beantwoording der Prijsvrage, door het Genootschap van Kunsten en Wetenschappen te Utrecht voorgesteld.	457
marin, (p.) Méthode familière, vermeerderd en verbeterd door r. van der pijl.	427
- Nouvelle Méthode, Nouvelle Edition.	606
meineke, Oefeningen voor de Jeugd.	420
meiners, (c.) Algemeene Oordeelkundige Geschiedenis der Godsdiensten, Eerste Deel.	196
michaëlis, (c.f.) Pestalozzi's aanvankelijk Onderwijs.	565
michell, (j.) Specimen Medicum inaugurale exhibens aliquas animadversiones Medicas.	402
Moden. (Over de)	177
moens, (p.) De twaalf maanden des jaars, Met Platen, Tweede Stuk.	119
- Derde Stuk.	702
- De Kleine suze bronkhorst, Met Platen.	576
muller, (j.g.) Gedenkwaardigheden uit de Geschiedenis der Kerkhervorming in de Zestiende Eeuw, Eerste Deel.	406
mutschelle, (s.) Gesprekken van eenen Vader met zijnen Zoon over de eerste gronden van den Godsdienst.	398
numan, (h.) De Beoefening der Teekenkunde, Derde Stukje.	223

                
                [deel 1, 728]

oosten, jr., (a. van) Wijsgeerige en duidelijke uitlegging over het Opperwezen en de Wereld, enz.	Bladz. 251
Opgave (Korte) van de regte verklaring der H. Schriften.	291
Opstellen tot voorschriften om na te schrijven.	137
palm, (j.h. van der) Leerredenen, Derde Deel.	529
perponcher, (w.e. de) Spreuken, Opgaven, Overwegingen, Bepalingen en Gronden, Derde Deel.	155
- Lofzangen, in prosa, voor Kinderen, Tweede Druk.	157
pockels, (c.f.) Karakterschets der Mannen, Tweeden Deels Eerste en Tweede Stuk.	362
- Derden Deels Eerste en Tweede Stuk.	511
polman, anthsz., (h.) Zie hofman. (j.)	
ponse, (h.) Leerboek over den Landbouw, Eerste Stukje.	653
prinsen, (p.j.) Leerwijze van h. pestalozzi.	230
Raadselen. (Natuur-Geschiedkundige)	281
rau, (s.f.j.) Sermons sur divers Textes de l'Écriture Sainte, Tome Second.	436
- Tome III.	481
reddingius, (g.b.) Hoe zal het, volgens den Bijbel, na den dood, met onze zielen gaan?	109
- Christelijk Handboekje voor Dienstboden.	416
- (w.g.) De vier Jaargetijden, Eerste, Tweede, Derde en Vierde Stukje.	512
regenbogen, (j.h.) Christelijke Godgeleerdheid naar de behoefte van dezen tijd. (Eerste Recensie.)	577
- (Tweede Recensie.	625
regnault-warin, Alvarino.	183
reinwardt, (c.g.c.) Oratio de chemioe; et historioe Naturalis studiis resta instituendis.	598
Reis van Amsterdam naar den Uithoorn ter Zee, Eersten Deels Eerste Stuk.	235
Reisteschrijvingen voor jonge lieden, uit den beschaafden kring.	170


                [deel 1, 729]

riedel, (j.p.e.) Beknopt en eenvoudig Onderwijs in den Godsdienst.	Bladz. 250
rietberg, (l.) Lentelooveren.	219
Romans (Nieuwe) van wieland, lafontaine, schilling en anderen, Zesde, Zevende en Achtste Deel.	334
Rosamonde.	284
Rosamunde.	284
Rosamond.	284
Roscoe, (w.) Geschiedenis van het Leven en de Regering van leo den tienden, Tweede Deel.	83
sailer, (j.m.) Het Heiligdom der Menschheid voor geoefende en hartelijke vereeders van den Godsdienst.	494
salzmann, (c.g.) Geschiedenis van den Huzaar zwartmantel, Tweede Stukje.	175
schachtii (j.h.) Animadversiones ad antiquitates Hebroeas.	289
scheidii (e.) et groenewoud, (j.j.) Lexicon Hebraicum et Chaldaicum Manuale in Codicem Sacrum Veteris Testamenti, Voll. 2. (Eerste Recensie.)	49
- (Tweede Recensie.)	97
schlegel, (a.w.) Geschiedenis der Tooneelkunst en Tooneelpoëzij, Eerste Deel.	73
schlosser, (f.c.) Het Leven van t. beza en p. martyr vermilie, Eerste Deel.	411
schmidt, (c.f.) Proeve eener Historische en Ontledende Verhandeling over de meest in gebruik zijnde Lampsoorten.	27
School (Nuttige en Vermakelijke) tot onderwijs van Kinderen, Eerste en Tweede Stukje.	282
Schoolboek, (Natuurkundig) Eerste Stukje.	563
Schoolverordeningen. (Het wijze en weldadige der)	363
Schouwtooneel voor Natuur, Kunst en Vermaak, Tweede Deel.	187
schröckh, (j.m.) Kort Historisch Begrip van den Christelijken Godsdienst.	301

                
                [deel 1, 730]

segur, (o.) Brieven over de Grondbeginselen der Scheikunde, Met Platen, Eerste Deel.	Bladz. 463
sewrin en chazet, Maandag, Dingsdag en Woensdag, of Parijs, Melun en Fontainebleau, Blijspel met Zang.	624
siegenbeek, (m.) Twee Redevoeringen.	357
siegmann, (e.l.) Jezus Kindsheid.	492
skolka, (a.) Zeldzame Natuur-verschijnselen, Tweede Stuk.	280
sommerhaussen, (h.) Jesodoth Hamiekra, of Hebreeuwsch Spel- en Leesboekje voor Eerstbeginnenden, Eerste en Tweede Stukje.	132
spandaw, (h.a.) Poezij.	118
Spelboekje (Nieuw) voor Meergevorderden, Zesde Druk.	375
Spel- en Leesboekje, Derde Stukje.	376
spiesz, (k.h.) De Leeuwenridders, Met Platen, Derde Deel.	289
- Leven en Daden van jakob van buchenstein, Eerste Deel.	431
- Tweede en Derde Deel.	576
stoopendaal, (d.w.) Over het Wederzien, Tweede Druk.	208
stronck, (c.w.) Bijbelsch Huisboek, Vierde Deel.	433
stuart, (m.) Romeinsche Geschiedenissen, Met Kaarten en Platen, Negen en twintigste Deel.	658
- Dertigste Deel.	707
surr, (t.s.) Graaf latimore, Tweede Deel.	376
swinden, (j.h. van) Vergelijkings Tafel tusschen het Fransch gewigt, of kilogramme en het Amsterdamsch gewigt.	712
- Table de Comparaison du kilogramme et du poids d'Amsterdam.	712
- Onderrigt over de Fransche en Hollandsche Munten en derzelver vergelijking.	712
- Vergelijkings-Tafel tusschen de Ellemaat en den Métre.	712
- Onderrigt over het gewigt, de gehalte en den prijs van Goud en Zilver.	712
swinderen. (th. van) Zie tittman. (d.c.a.)	

                
                [deel 1, 731]

swinderen, (th. van) Schoolboek der Strafwetten in ons Vaderland.	Bladz. 353
tessier, Onderrigtingen omtrent de manier om den Beerewortel te verbouwen, enz.	368
thoyras (j.l. rapin de) Opleiding tot de Fransche Spraakkunst.	497
tinga, (e.) Opwekking tot het wel besteden van den korten leestijd op aarde.	591
tittman (d.c.a.) en swinderen, (th. van) Over het Onderwijs in de Strafwetten op de Scholen.	353
tollens, c.z., (h.) Gedichten, Eerste Deel.	162
trommsdorff, (j.b.) Leerschool der Apothekers.	462
tydemann, (b.f.) Specimen Philologicum, exhibens conspectum operis ibn chalicani de Vitis illustrium virorum.	603
Verhalen (Nuttige en Leerzame) voor de vlijtige Jeugd.	325
Verhandeling over de voortplanting van het Christendom.	294
Verhandelingen (Nieuwe) van het Bataafsch Genootschap, Vijfden Deels Vijfde Stuk.	115
- uitgegeven door teyler's tweede Genootschap, Zestiende Stuk.	208
- Zeventiende Stuk.	258
Verzameling der Fransche Wetten, Eerste Deel.	650
- (Eerste) van Schoolgebeden.	401
vogel, Vier Schildwachten op éénen Post, Blijspel.	240
vollenhoven, (j.m. van) Proeven eener vrije Navolging van eenige stukken uit de Werken van p.o. naso, Tweede en Derde Deel.	221
Voorbeeiden tot oefening in het natuurlijke, of zoogenaamde kunstmatige lezen.	720
voorst, (j. van) Annotationem in loca selecta Novi Foederis Specimen primum.	543
walch, (a.g.) Uitvoerige Wiskundige Aardrijksbeschrijving voor de beschaafde Jeugd.	16
weiland, (p.) Nederduitsch Taalkundig Woordenboek, T-U	17
westendorp, (n.) Leerrede.	241

                
                [deel 1, 732]

westreenen, (w.h.j. van) Verhandeling over de uitvinding der Boekdrukkunst.	Bladz. 167
Wetboek (Het) der Burgerlijke Regtspleging, Eerste-Vijfde Deel.	453
willes, (b. van) Specimen Hermeneuticum, de iis, quae ab uno marco sunt narrata, aut copiosius et explicatius, ab eo, quam a coeteris Euangelistis, exposita.	679
williams, (maria) of de Voordeelen eener goede Opvoeding.	69
wijk, roelandsz., (j. van) De Verbuiging der Zelfstandige en Bijvoegelijke Naamwoorden, Vierde Druk.	38
- Leeslessen voor Kinderen.	327
ijges, (a.) De nieuwe Maten en Gewigten, vergeleken met de oude of thans in gebruik zijnde.	710
ijpeij, (a.) Geschiedenis van de Christelijke Kerk in de Achttiende Eeuw, Negende Deel.	337
- Tiende Deel.	285
ijserman, (p.h.) Onderwijs in de vervoeging der Werkwoorden van de Fransche taal, Eerste Stukje.	571
zachariae, (a.) Geschiedenis der Romeinen, Eerste Stukje.	226

                
                [deel 2, pagina ongenummerd (p. I)]
                MENGELSTUKKEN.
                
                [deel 2, pagina ongenummerd (p. III)]
                HEDENDAAGSCHE
                VADERLANDSCHE
                BIBLIOTHEEK,
                VAN
                WETENSCHAP,
                KUNST
                EN
                SMAAK.
                Beproest alle dingen: behoudt het goede.
                VOOR HET JAAR 1811.
                TWEEDE STUK.
                Te AMSTERDAM, voor
                MARTINUS de BRUIJN,
                Te bekomen, bij
                J.H. DUISDEIKER,
                Boekverkooper, achter de Nieuwe Kerk, tuschen het Plein Napoléon en de Gravestraat, No. 10.
                MDCCCXI.
                Te AMSTERDAM,
                Gedrukt ter Boekdrukkerije van TERMEULEN en BREEMAN.



2009 dbnl


_vad003181101_01


grieks


Vaderlandsche Letteroefeningen. Martinus de Bruijn, Amsterdam 1811




DBNL-TEI 1



2009-09-17

MG

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Vaderlandsche Letteroefeningen. Martinus de Bruijn, Amsterdam 1811
 
Zie: https://www.dbnl.org/tekst/_vad003181101_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==1==} {>>pagina-aanduiding<<}

Uittreksels en Beoordeelingen.




Vaticiniorum Jesajae volumen postremum a Cap. XL usque ad LXVI. - Hebraica ad numeros recensuit, versionem et notas adjecit E.I. Greve, LL. OO. et Antiq. Jud. Prof. Ord. in Academia Franequerae. - Accedit interpretatio Belgica. - Volumen prius. Continens carmina a Cap. XL ad LVI 9. Prostant Amsterodami, apud W. Brave, 1810. 304 Pagg. Const. ƒ 6-:-:

Dat is:
De Voorzeggingen van Jesaia, laatste gedeelte van Hoofdst. XL tot LXVI. Naar de verzenmaat oordeelkundig bchandeld. met eene vertaling en aanmerkingen van e.i. greve, gewoon Hoogl. in de OO. talen en Hebr. Oudheden op de Hoogeschool van Franeker. - Hier komt bij eene Nederduitsche Vertaling. - Eerste Deel. bevattende de gedichten van Hoofdst. XL tot LVI. 9.
De Franeker Hoogleeraar e.j. greve levert hier het eerste gedeelte van een Werk, waardoor hij den roem van Oostersche Taalkennis en Oordeelkunden van onze schultensen, schroeders, scheidiussen, op welke namen de Nederlanders zich beroemen kunnen en mogen, evenaart en op zijde streeft.
Tot hiertoe was de Prosodie en Verzenmaat der Hebreeuwsche Dichters voor ons onder de verlorene kundigheden te rekenen, en slechts door weinigen, doch met eenen min gelukkigen uitslag, derzelver herstelling beproefd. De Hoogleeraar greve, van wiens schrandere oordeelkunde in het herstellen van den oorspronkelijken Tekst, en het nasporen van deszelfs echte en ware lezing wij, zoo met betrekking tot den Griekschen Tekst des Nieuwen als den Hebreeuwschen des Ouden Testaments in 's Mans vorige Werken de duidelijkste bewijzen hebben, heeft aan dit moeijelijk onderwerp eene verbazende en taaije vlijt, met inspanning van alle krachten, belteed, en is daarin in zoo verre gelukkig geslaagd, dat hij zich in staat gevoeld heeft, om van den uitslag van zijnen arbeid te dezen

{==2==} {>>pagina-aanduiding<<}
gebruik te kunnen maken in de Oordeelkunde, ter zuivering en herstelling van de oorspronkelijke lezing in Hebreeuwsche Dichtstukken, en in dit tegenwoordig Werk, bijzonder, in de Dichtstukken van jesaia, die zoo voortreffelijk en in meer dan één opzigt zoo belangrijk zijn.
Wij zullen, ten einde onze Lezers met dit Werk nader bekend te maken, vooraf opgeven deszelfs inrigting en schikking. Het is gedrukt in een Quartoformaat, doch gekeerd, op de wijze als Muzijkboeken dikwijls zijn ingerigt. Deze vorm is door den Hoogleeraar verkozen, omdat hij den Tekst op den regel wilde gedrukt hebben, hetwelk de voet- en verzenmaat der gedichten vereischte, waar naast hij nog de verschillende lezingen plaatsen wilde, waartoe het gewone Quarto-formaat geene ruimte liet. Het is jammer, dat dit niet anders heeft kunnen geschikt worden; daar men niet ontkennen kan, dat de tegenwoordige vorm, al ware het slechts door de ongewoonheid, iets onbehagelijks voor het oog heeft. Mischien had men het hoofdoogmerk, met behouding van den gewonen vorm, kunnen bereiken, indien men hetgeen nu op den kant geplaatst is, aan den voet der Bladzijden geplaatst had, met behoorlijke aanwijzingen, en onderscheiden van de overige Critische aanmerkingen. Doch, dit is nu niet anders, en wie op het wezenlijke ziet, zal zich door den vorm niet laten hinderen.
Eene uitvoerige Voorrede gaat vooraf. In dezelve betoogt de Hoogleeraar de Echtheid der Schriften van jesaia, dat is, dat dezelve alle, welke wij thans onder dezen naam bezitten, aan dezen Profeet behooren, en onvervalscht tot ons gekomen zijn, eenige verplaatsingen en toevallige kleinere invoegselen en verschillende lezingen uitgezonderd, welke echter geheel niet aan een opzettelijk bederven van den Tekst moeten worden toegeschreven.
Dewijl, in onzen tijd, voornamelijk de geleerde j.g. eichhorn, in zijne Inleiding in het O. Testament, III Deel, beweerd heeft, dat het met de gedichten, onder den naam van jesaia bijeenverzameld, genoegzaam even eens gelegen zij, als met die verzameling van gedichten, welke de Psalmen van david genoemd worden, alhoewel een groot gedeelte derzelve andere

{==3==} {>>pagina-aanduiding<<}
Dichters tot makers hebben, dat dus ook de gedichten, onder den naam van jesaia vervat, eene Anthologie of Bloemenlezing zouden zijn van gedichten van onderscheidene Dichters, onder den naam van jesaia bijeengevoegd en dus uitgegeven; heeft de Hoogleeraar greve, in deze Voorrede, opzettelijk zijn werk gemaakt, om deze meening van eichhorn ter toetse te brengen, en daar dezelve ongegrond bevonden werd, te wederleggen. Dit heeft de Hoogleeraar op eene voortreffelijke wijze uitgevoerd; wij kunnen hem in alle bijzonderheden niet volgen, zonder te wijdloopig te worden. Het volgende zij dan genoeg tot eene proeve. Eichhorn ontzegt onder anderen aan jesaia de voorzegging omtrent de Moabiten, Hoofdst. XV en XVI, om reden, dat in het laatste vers van het XVIde Hoofdstuk de tijd der vervulling bepaald wordt tot drie jaren, terwijl uit jeremia XLVIII blijken zal, dat de aan de Moabiten voorzegde rampen hun eerst, weinige jaren voor de verovering van Jeruzalem door nebukadnezar, overgekomen zijn. De Hoogleeraar greve toont, met gronden, aan, dat de rampen, hier aan de Moabiten voorzegd, onderscheiden zijn van de rampen, hun door jeremia bedreigd, en den Moabiten, ten tijde van hiskia, kunnen getroffen hebben; (Pag. V. VI.) en wanneer eichhorn zijne gedachte omtrent deze beide Hoofdstukken XV en XVI ook zoekt te staven, uit het onderscheid van stijl, hetwelk zal op te merken zijn tusschen deze Hoosdstukken en de overige gedichten van jesaia, merkt de Heer greve regt ter snede aan, dat dit gewaande onderscheid zich alleenlijk grondt in het
onderscheid van vers- en voetmaat dezer gedichten, en dus dat met even veel regt iemand uit het onderscheid der verzensoorten in de Brieven of Lierzangen van horatius, zou mogen besluiten, dat of deze of gene horatius niet tot Dichter hadden: terwijl de buitengewone melding van zoo vele bijzondere steden en plaatsen van moabs land kan verklaard worden uit den aard der onheilen van moab, verwoesting door aardbeving en door vijanden, enz.
Even ongegrond handelt eichhorn, met het XXIste Hoofdstuk aan jesaia te ontzeggen. Volgens den Heer greve zal in hetzelve voorzegd zijn niet de verovering van Babel door cyrus, op welke onder-
{==4==} {>>pagina-aanduiding<<}
stelling eichhorn hier bouwt, maar de verovering van Babel door de Assyriers, wanneer zij die stad, die van het Assyrische Rijk was afgevallen, weder tot gehoorzaamheid bragten, hetwelk reeds ten tijde van hiskia zal geschied zijn.
Dus is het ook gelegen met Hoofdst. XXIII, hetwelk eichhorn insgelijks aan eenen lateren Dichter dan jesaia wil toeschrijven, in de onderstelling, dat de verwoesting van het oude Tyrus door nebukadnezar in hetzelve voorzegd wordt. De Heer greve denkt aan eenen togt van den Assyrischen Koning salmanassar tegen Tyrus en Zidon, welke veel vroeger is, zoodat het dichtstuk tot jesaia's tijd behoort, hetwelk ook door eene tijdsbepaling, Hoofdst. XXIII: 12, 13, zal te kennen gegeven worden, enz.
Na dus in het algemeen de echtheid van jesaia's Boek gestaafd te hebben; gaat de Voorrede over tot het laatste gedeelte van dit Boek van jesaia, het welk van Hoofdst. XL tot het einde één Dichtstuk zal behelzen, bestaande uit onderscheidene deelen, verschillende in verzensoort en maat, welks verband en zamenhang Bladz. X-XIII wordt opgegeven, en welks echtheid als een werk van jesaia insgelijks nadrukkelijk tegen de bedenkingen van eichhorn gehandhaafd wordt; waarna de bewijzen worden aangevoerd, welke overtuigend jesaia voor den Dichter ook van dit laatste deel aanwijzen, Bladz. XVI-XXI. Dit is de inhoud van het eerste gedeelte der Voorrede.
In het tweede gedeelte der Voorrede, van Bladz. XXI af, geeft de Hoogleeraar greve verslag van hetgeen hij in de oordeelkundige behandeling der Dichtstukken van jesaia zich voorgesteld heeft te verrigten, ter herstelling van de oude en oorspronkelijke lezing. Te dien einde heeft hij, behalve de vergelijking der Oude Handschriften, die door geleerde mannen verzameld en vergeleken zijn, en der oude Overzettingen, enz., ook acht gegeven op de verzenmaat in deze Dichtstukken, en de daarin vereischte lange of korte lettergrepen, welke hem noodwendig vele misslagen der Afschrijveren moesten ontdekken, maar ook de middelen aan de hand geven, om dezelve te gemakkelijker te verbeteren en den Tekst van dezelve te zuiveren.

{==5==} {>>pagina-aanduiding<<}

Vervolgens geeft hij de oorzaken en bronnen op, uit welke zoo vele verschillende lezingen en misslagen der Afschrijveren ontstaan zijn, evenwel zoo, dat men alle redenen heeft, om der Voorzienigheid te danken, dat, niettegenstaande dezelve, de Tekst over het geheel zoo volkomen en wel bewaard tot ons gekomen is, en dat men, met behulp der Oordeelkunde, zoo vele middelen bezit, om de echte lezing te voorschijn te brengen.
Deze bronnen zijn 1. dat aanteekeningen, die op den rand geplaatst waren, dikwijls door onkundige Afschrijvers in den Tekst zijn aangenomen, waarvan hij vele voorbeelden bijbrengt. 2. Dat, bij het afschrijven, dikwijls een den Tekst voorlas, en een ander denzelven dus op het gehoor afschreef, waardoor verscheidene letters, die in de uitspraak weinig verschillen, onderling verwisseld werden door de Schrijvers. 3. Andere misslagen ontstonden door het verkorten der woorden; hoedanige misslagen wel niet menigvuldig, maar nogtans nu en dan belangrijk zijn; waarvan de verkorting ״רשי voor לארשי ten voorbeeld strekt; dikwijls namelijk hebben de Afschrijvers deze letters voor eene verkorting aangezien en daarvoor לאדשי gesteld, schoon het geene verkorting was, maar het woord ירשי of ook וטשי zelve, hetwelk openbaar wordt, door de voetmaat des regels in het Dichtstuk. Door behulp van deze aanmerking herstelt de oordeelkundige greve een aantal plaatsen op eene heel belangrijke wijze, zoodat hij zelve zich de bedenking voorstelt, welke iemand hem misschien zou maken, dat hij jesaia hierdoor te veel, als men zoo mag spreken, verchristelijkt, dat is, nader overeenbrengt met de aanhalingen van denzelven in het N. Testament, doch welke hij beantwoordt met eene ernstige betuiging, dat geen vooraf opgevat voornemen, om de lezing dus naar eenen Christelijken zin te buigen, maar dat de maat en wetten der Dichtstukken hem daarin geleid hebben, Bladz. XXXI. XXXII. 4. De gelijkheid van sommige Hebreeuwsche Letters met malkanderen en 5 eene verkeerde zamenvoeging of afscheiding der woorden zijn insgelijks bronnen van verschillende lezingen. Bovendien zijn ook somtijds 
sommige woorden in eene zinsnede verplaatst, enkelde reizen ook halve of heele verzen, enz.

{==6==} {>>pagina-aanduiding<<}

Vervolgens spreekt de Schrijver in zijne Voorrede van de oordeelkundige hulpmiddelen, breeder, om derzelver waarde te bepalen; en allerbijzonderst van het behulp der kennis van de Hebreeuwsche verzenmaat te dezen cinde, Bladz. XXXVII. Deze heeft hij reeds behandeld in zijn Tractatus: de numeris Hebraeorum poëticis en in zijne uitgave der voorzeggingen van nahum en habakuk, doch hier verdedigt hij zijne opgave van dezelve, door ons te berigten, dat hij eerst den aard en inrigting der Arabische en Syrische Gedichten naauwkeurig gadegeslagen, vervolgens de Hebreeuwsche dichtstukken met alle vlijt onderzocht heeft, dat hij volgens de regels der Hebr. Dichtmaat, welke hij ontdekt heeft, niet alleen de Voorzeggingen van jesaia, maar ook van hosea, joël en micha, met een gedeelte van zacharia, voorts de Psalmen, job, het begin der Spreuken, en over het algemeen hetgeen in het Oude Testament dichtmatig voorkomt, reeds in orde gebragt heeft, en dat het eerste Boek der Psalmen en de Voorzeggingen van micha ordelijk afgeschreven en ter uitgave bij hem gereed liggen. In der daad, de geleerde man heeft zoo veel in dit Stuk gedaan, dat het te hopen is, dat kundige mannen, aan welken het ook onder ons niet ontbreekt, hetzelve eens opzettelijk ter toetse brengen, en aanwijzen zullen, wat daarin gegrond en zeker is, wat er nog hapere of ontbreke, enz.
Op Bladz. XLII en verv. geeft de Hoogleeraar de regelen der Hebreeuwsche Prosodie omtrent de lange en korte Lettergrepen op, alsook de zamenstelling en soorten der Hebreeuwsche Gedichten, welk een en ander een naauwkeurig onderzoek waardig is. - Zoo veel van de Voorrede.
Het Werk zelve behelst eerst den gewonen Hebr. Tekst van jes. XL tot LVI: 9, volgens de uitgave van van der hoogt, Bladz. I-XXV. Daarna denzelfden Hebreeuwschen Tekst met Latijnsche Letters, zijnde de lengte of kortheid der Lettergrepen met de gewone teekenen onderscheiden, van welke schikking greve de reden opgeeft in de Voorrede; tuschen elken regel is eene van woord tot woord het Hebreeuwsch volgende Latijnsche overzetting geplaatst, en op den rand de verschillende lezingen. Onder den Tekst zijn

{==7==} {>>pagina-aanduiding<<}
critische aanmerkingen gesteld; eene Nederduitsche vertaling is hier nevens gevoegd, met eenige korte aanmerkingen.
Bij de uitgave van het overige gedeelte van jesaia van Hoofdst. LVI: 10 tot het einde, hebben wij, volgens de belofte in de Voorrede, nog breedere uitlegkundige aanmerkingen te wachten.
Dit gedeelte des Werks beslaat te zamen 197 Bladzijden. - Van Bladz. 199 tot het einde staat de volgens de aanmerkingen van den Heer greve verbeterde Hebreeuwsche Tekst.
Had de Hoogleeraar kunnen goedvinden, den gewonen Hebreeuwschen Tekst achterwege te laten, alsook de Nederduitsche vertaling, welke voor buitenlanders den prijs geheel noodeloos bezwaart, en deze Vertaling liever afzonderlijk uit te geven in het gewone Octavo-formaat, met korte aanwijzing van de gronden, op welke de veranderingen in de lezing van den Tekst steunen, zoo veel volstrekt daartoe vereischt werd; dan zou daardoor de prijs merkelijk minder hebben kunnen zijn, hetwelk tot ruimer vertier van dit uitmuntend Werk veel toegebragt, en dus aan het doel meer en beter beantwoord zou hebben.
Wij willen onze Recensie besluiten, met de opgave van eenige voorbeelden van de oordeelkundige behandeling van den Hoogleeraar, welke bijzondere aanmerking verdienen, omdat door dezelve de zin van jesaia, gelijk wij boven reeds begonnen te zeggen, zoo veel nader bij den zin van het Nieuwe Testament gebragt, en verscheidene Voorzeggingen aangaande den Messias meer duidelijk en letterlijk bepaald worden.
Jes. XL; 2 wordt vertaald: Spreekt naar denwensch van Jerusalem: en predikt haar, dat haar strijd volëindigd is; (in de aanteekening wordt dit verklaard: Dat de zaak voor haar voldongen is: dat zij niet verder heeft te zorgen en te zwoegen.) dat haar ongerechtigheid vergeven wordt: zij (met weglating van יכ dat) ontvangt van de hand des heren een borge voor haare zonden. (In de aanteekening: לסנ heet wel dubbeld maken: maar ook waarborgen; Ezech.

XXI 19. ל
{== afbeelding 	==} {>>afbeelding<<}
    
 is een borge.)

XL: 10. Zie, zijn loon is bij hem zelven; En zijne vergelding voor zijn aangezigt wordt omschre-
{==8==} {>>pagina-aanduiding<<}
ven: Hij werkt deze krachtdadige verlossing om niets van de zijde der menschen: Hij vereischt geene verdiensten.
XLI: 14. Vrees niet, ik heb u geholpen: Uw Schutsheer is de Heilige, mijn welbeminde ירשי שורק voor לאדשי שזרק, naar eisch van de voetmaat des regels. Vergelijk het bijgebragte Bladz. 5. Dus ook vs. 16. Maar gij zult vrolijk zijn in den here; en u verblijden in den Heiligen, zijnen welbeminden. ורשי שזרק voor לארשי שזרק. Insgelijks vs. 20. Dat de hand des heren deze dingen gedaan heeft, en de Heilige, zijn Welbeminde het hebbe geschapen. Met deze aanteekening: ‘Dat dat alles van God en zijnen ‘Zoone juist zoo beraamd en bewerkt was.’ Vergel. XLIII. 3. XLIV. 5. LIV. 5. LV. 5.
Jes. XLI. 27-XLII. 1. Zie! het eerst is er bij Zion een, die het genadig mededeelt, en bij Jerusalem, die de blijde mare er van laat verkondigen; ook zag ik rond onder de volken, en zie! 'er was geen man te vinden; en onder de Engelen; en 'er was geen, die raad wist. En ik vroeg hun, waar zijt gijlieden? en zij antwoorden mij geen woord. Zie! zij zijn alle ijdelheid zij vermogen niets te werken; 't is vrugteloos en ijdel hun te huldigen. (In de aanteekening: Tot zijne Beschermers en Heeren aan te nemen.) Jacob! Zie daar mijnen Knegt, aan wien ik beveel vast te houden; mijnen Uitverkorenen, [L. mijnen Welbeminden Zoon,] in welken mijn ziel welbehagen heeft. (In de aanteekening; Door welken ik bevredigd worde. Ik heb mijnen Geest op hem gegeven, en hij zal het recht den volken verklaren.) -
Jes. L 2. Waarom ben ik in 't vleesch gekomen, en er was geen man! Heb ik
    **** geroepen: en er kwam geen antwoord! De Heer greve heeft רשכב ingevuld, omdat de
    verzenmaat een woord mist, en de Ed. Ald. leest: Ἐν σαζκι διτο ήλθον. Achter ירארק wijst de voetmaat weder het ontbreken van een woord aan, he welk de Hoogleeraar met sterretjes aangeduid heeft, omdat hij de invulling in geen Handschrift of oude vertaling ontdekte; zelfs wil hij de voorgaande invulling רשכב alleen als waarschijnlijk gehouden hebben.
Jes. L. 4 spreekt de Messias: Luister naar mij, Mijn Volk! En gij Heidenen! Neigt naar mij de

{==9==} {>>pagina-aanduiding<<}
ooren. Want er zal onderwijs van mij uitgaan; En mijne regten (In de aanteekening: Inrigtingen en wetten,) strekken om de volkeren te verlichten. Mijne regtvaardiging (In de aanteekening: De regtvaardiging, die van mij herkoomt.) is genaderd. Mijne verlossing is te voorschijn gekomen; En mijne armen zullen de volken rigten. (In de aanteekening: Magt en weldadigheid. Rigten is in 't gemeen, regeeren.)
Aanmerkelijk is de veranderde lezing jes. LI: 14. In de gewone vertaling luidt dit vers: De omzweve d; gevangen zal haastelijk losgelaten worden: ende hij en zal in den kuil niet sterven, ende zijn brood zal [hem] niet ontbreken. Greve vertaalt: Staat uw Zaligmaker niet op? Hij zal in den kuil niet toeven. De oordeelkundige gronden verdienen bij hem nagelezen te worden.
Op jes. LII: 12 leest men deze aanteekening: ‘NB. Ik vermoede bij de aanhaling van den Apostel Paulus 2 Cor. VI, 17, 18. dat hier in den grondtext twee regeltjes zijn uitgevallen, en de plaats oorspronglijk dus hebbe geluid:

Want de Here gaat u vooruit, en uwe agterhoede geleidt de Heilige. 
En ik zal u tot mijnen welbeminden Zoon toeverzamelen: En ik zal ulieden tot eenen Vader zijn: 
En gij zult mij zijn tot Zoonen en Dogteren: spreekt de here der heirschaaren. 

Hiermede moet men de Latijnsche Critische Annotatie vergelijken.
Met jes. LII: 13 begint een ander verzensoort in het Hebreeuwsch, ten bewijze, dat hier eene nieuwe afdeeling een' aanvang neemt. Voorts leest hij in dit 13de vers bij eene oordeelkundige gissing ליפשי uz plaats van ליכשי en vertaalt: Zie, mijn knegt heeft zich vernederd, voor hij zal verstandig handelen, enz.
Merkwaardig is weder jes. LIII: 10, welk vers door den Hoogleeraar dus vertaald wordt: Doch God had besloten, dat hij zig van 't lijden ontdoen zou; indien het geboet hadde den schuld onzer ziele. Het geslacht (In de aanteekening: Zijne Bloedverwanten en Aanhangers.) zag toe, Hij toefde twee dagen: en het hesluit van God kreeg in dezelve zijn beslag.

{==10==} {>>pagina-aanduiding<<}

Doch dit zij genoeg. Ons hoofdoogmerk bij deze Recensie was, om dit uitmuntend Werk bekend te maken aan onze Landgenooten, en hunne aandacht op hetzelve te vestigen. Wij wenschen, dat de Hoogleeraar den moed behoude, en in staat gesteld worde, om ons verder, hetgeen tot dit onderwerp behoort, mede te deelen!




Leerredenen over nuttige en aangename Onderwerpen. Door S. Roorda van Eijsinga, Evangelie-Dienaar te Westzaan. Te Amsterdam, bij J.H. Duisdeiker, 1810. XVI en 301 Bladz. In gr. Octavo. De prijs is ƒ 2-10-:

Gelijk onze tijden bijzonder vruchtbaar zijn in fraaije Dichterlijke Voortbrengselen, op vaderlandschen grond gekweekt, zoo vinden wij ons ook in het Godsdienstig vak telkens verrijkt met een aanzal minder en meer belangrijke Geschriften, en onder die inzonderheid met eene en andere keurige verzameling van oorspronkelijke Leerredenen, die, hoewel niet alle in sierlijke Kansel-welsprekendheid en andere schitterende schoonheden de Leerredenen van den met regt beroemden van der palm op zijde komende, nogtans ook hare voortreffelijke hoedanigheden hebben, althans met de beste van vroegere Preekverzamelingen gelijk staan, en een bewijs opleveren, dat het ook onder onze hedendaagsche Geestelijkheid niet mangelt aan mannen van geleerdheid, oordeelkunde, goeden smaak, en warmen ijver voor den Godsdienst en de edelste belangen hunner medemenschen. Zoo geven ons ten minste deze droevige tijden, waarin elk in bestaan en genot zoo veel verliest, eene vertroostende aanwinst voor verstand en hart, die dankzegging jegens eene goede Voorzienigheid verdient, en, wel gebruikt, de hoop niet geheel afsnijdt, dat er nog iets goeds van het diepgezonken volk van Nederland zou kunnen worden.
Het achttal van Leerredenen, dat thans voor ons ligt, en waarmede de Eerw. roorda zijne Mede-
{==11==} {>>pagina-aanduiding<<}
Christenen een aangenaam Godsdienstig geschenk maakt, kunnen wij, als tot de beste soort van onzen tijd behoorende, met alle ruimte aanprijzen. Wij hebben die met smaak en met stichting gelezen, 's Mans niet gemeene predik-talenten hulde gedaan, en twijfelen geenszins, of dezelve zullen door elk, die prijs stelt op eene duidelijke, oordeelkundige, mannelijk welsprekende Bijbel-uitlegging, gepaard met een ernstig, welgekozen, menschkundig en Godvruchtig Evangelisch bestuur, met niet minder genoegen en nut dan door ons gelezen, en in de huisgezinnen der Christenen met vrucht gebruikt worden.
Indien wij eene algemeene aanmerking op den vorm dezer Leerredenen mogen maken, is het deze, dat dezelve ons doorgaans te lang, en, bijzonder voor eene Dorpsgemeente hier en daar wat al te geleerd of met geletterd bijwerk versierd, zijn voorgekomen; doch deze aanmerking verliest niet weinig van hare kracht, door hetgeen de Eerw. Auteur in het Voorberigt meldt, dat hij namelijk zijne eerste kortere opstellen voor den Kansel onder het afschrijven met eenige aanmerkingen en bijvoegselen vermeerderd heeft, waardoor deze en gene Leerredenen (ja, dat geldt van meest alle,) langer zijn geworden, dan voor den Leerstoel geschikt is; en dit mogen wij hem bij de gedrukte uitgave dezer Preken hiet alleen ten goede houden, maar zelfs dankweten.
Hetgeen de Eerw. roorda in het Voorberigt meldt, zoo wegens zijne bedoelingen met deze uitgave, als met opzigt tot de keuze zijner stoffen, en de manier van bearbeiding volgens de grondregelen van eenheid en verscheidenheid verdient te worden nagelezen.
De onderwerpen, hier behandeld, zijn deze:
1. De grootheid van den Christen in lijden Hand. XVI: 25, 26. Uit welken tekst hij deze twee denkbeelden nader en mannelijk ontwikkelt: de Christen in lijden is groot van ziel - en, hij is groot door de goedkeuring van god; waarna uit het behandelde gepaste beoefenings - lessen worden afgeleid.
2. Over de bekeering van den Stokmeester. Hand. XVI: 27-34. Welke geschiedenis hij toelicht en voor ons bruikbaar maakt door dezelve te beschouwen, als - heilzaam voor den stokbewaarder, - als vereerend

{==12==} {>>pagina-aanduiding<<}
voor paulus en silas; - als bevorderlijk voor de verbreiding van het Evangelie, - en leerzaam voor ons.
3. De grootheid van abrahams geloof in het offeren van izaak. Hebr. XI: 17-19. Een meesterstuk in der daad van welsprekendheid, Bijbelsche mensch en karakterkunde, fijn gevoel, en Godvruchtig bestuur in onderscheidene omstandigheden en gevallen dezes levens; waarvan wij de lezing inzonderheid aanprijzen.
4. Het herdenken onzer wegen een geschikt middel ter Zedelijke Verbetering. Ps. CXIX: 59. Uitgesproken bij gelegenheid eenet Voorbereiding van (tot) het H. Avondmaal, en de bediening van den Doop aan eene bejaarde, te welken einde de Leeraar de volgende drie stukken met veel ernst en gepastheid behandelt. Laat ons - onze wegen bedenken, zoo van gods als van onze zijde; - onderzoeken, hoe dit tot verbetering moet opleiden. Hier bepaalt ons de Redenaar bij de droef heid naar god, zucht naar vergeving, wantrouwen omtrent ons eigen hart, voorzigtigheid voor het vervolg, en ijverige poging om onze misstappen te verbeteren. Waarna gepaste toespraken volgen, zoo aan de genoodigden tot het H. Avondmaal na afgelegde belijdenis des Geloofs, als aan de bejaarde Doopelinge in het bijzonder, en eindelijk aan al de Ledematen en de gansche Gemeente. Beknoptheid, kracht van taal, en getrouwheid vereenigen zich bijzonder in deze fraaije Leerrede.
5. Over de onverschilligheid in den Godsdienst. Matth. XXV: 5. Waaruit R. aanleiding neemt, om aan te wijzen den aard dezer kwaal, - hare oorzaken, - hare verderfelijke gevolgen, - en, eenige gepaste behoed- en geneesmiddelen daartegen, welk laatste stuk inzonderheid toepasselijk behandeld wordt.
6. De noodzakelijkheid van gods geleide op onzen verderen levensweg, of, Nieuwjaarsrede, naar Exod. XXXIII: 14. Hij geeft eerst de overeenkomsten op tusschen mozes en ons, als reizigers beschouwd; dan de noodzakelijkheid van gods geleide op onzen weg; en eindelijk de middelen, om ons van dat geleide te kunnen verzekeren. In het tweede stuk mengt hij oordeelkundig de gepaste aanspraken hij die tijdsgelegenheid; en alles is met oordeel en smaak behandeld. Wij kunnen in geene bijzonderheden treden.

{==13==} {>>pagina-aanduiding<<}

7. De Prijs der verlossing. 1 Petr. I: 18-20. Vier zaken behandelt hier de Redenaar. Welke verlossing paulus bëdoelt; - tot wat prijs die verkregen is; welke zekerheid de Christenen daarvan hadden; en - hoe wij dit alles toepasselijk moeten aanwenden. Wederom een fraai stuk, gelijk vooral ook is
8. De verheerlijking van den Zaligmaker op den berg. Matth. XVII: 1-9. Eerst eene geleidelijke opheldering van het verhaal; dan, eene verdediging van de geschiedkundige waarheid, het eigenlijke der opvatting, en dus het heerlijke dezer gebeurtenis, in zoo verre zulks zich op den Leerstoel behandelen laat, (anders toch ware dit stuk verre van volledig te zijn; maar, zou er nu niet reeds te veel op den Kansel van gezegd zijn?); vervolgens eene korte opgave der gode waardige oogmerken van dit geval; en ten slotte, eene en andere nuttige les, waarvan wij de eerste ‘wij zijn aan jezus den diepsten eerbied verschuldigd’ ter proeve van stijl en zaken mededeelen.
‘Bij het edele van zijn onderwijs, het zachte van zijn karakter, het ontelbare zijner weldaden, het verbazende zijner wonderen, wekt nu eene getuigenis uit den Hemel onze hoogachting op, en boezemt ons het heiligst ontzag voor den Goddelijken Verlosser in.’ -
‘Wie denkt verheven genoeg over den geliefden van god, den Eeniggeborenen Zoon van den Koning der Wereld, die een ontoegankelijk licht bewoont?’ -
‘Welk eene uitzinnige en onverschoonlijke dwaasheid begaan dan die vermetelen, die Hem hun hart en hunne hulde ontzeggen, of althans naauwelijks weten, hoe zij zijne eer bekorten, zijne grootheid verkleinen zullen? - Van zijne verhevene en Goddelijke natuur willen zij niets weten; in zijnen dood vinden zij geene vergevende kracht, en spreken zoo verkwistend van zijne zedeleer, als zij karig gewagen van zijne wonderen, of zich geneigd betoonen, om die te verminken.’ -
‘Welk eene schennis, beleediging en ondank voor zoo veel licht, heil en troost door den Zaligmaker van zondaren aangebragt! - Welk een schandelijk

{==14==} {>>pagina-aanduiding<<}
versmaden van een lijden, voor ons verdragen, en door de Hemellingen bewonderd!’ -
‘Kan men in goeden ernst gelooven, dat zulke menschen, wat zij dan ook voorgeven, het wel met jezus en zijn Evangelie meenen?’
‘Geliefden! schamen wij ons nooit over de belijdenis van onzen Verlosser! - Stellen wij er onze eer in, Hem te erkennen voor den christus, den Zoon des levendigen gods; Hem te roemen, te aanbidden in zijne grootheid - te bewonderen in zijne vernedering!!!’ -
‘Maar, dit zij niet al de eer, die wij Hem bewijzen. Menig een' mangelt het immers nog, bij de voortreffelijkste belijdenis, aan ware hoogachting vóór- en vurige liefde tot jezus. - Zoo lang wij de zonde en ongeregtigheid dienen; of, zoo lang wij ongeloovig blijven, en niet vertrouwelijk verkeeren omtrent de vruchten van zijnen dood en de gansche voor ons verworvene Verlossing; zoo lang ontëeren wij jezus, en maken geen' staat op het woord van Hem den getrouwen, maar zijn ongehoorzaam aan zijne bevelen.’ -
‘Ja, er zijn ook gemoedelijke Christenen, die te veel schroomvalligheid en angst voeden, even als de Apostelen, die zich door de vrees, waardoor zij ter aarde vielen, veel van het zalige benamen, dat hun op den berg werd aangeboden, om te smaken.’ -
‘Maar jezus was toegevend; hen opbeurende zegt Hij: “vreest niet.” - Zoo spreekt Hij ook tot onze zwakheid. - O! laat ons Hem, dien barmhartigen Hoogepriester, niet langer beleedigen door slaafschen angst; maar ons doel en onze taal zij: - U, o jezus! willen en zullen wij geloovig ons hart met al onze belangen vertrouwen!!!’ -
Mogen deze Leerredenen veel en tot veel nut gelezen worden! Mogen wij spoedig een Tweede Deel van den Heer R. ontvangen!





{==15==} {>>pagina-aanduiding<<}

Redevoering, over het werk van den Heiligen Geest ter uitbreiding van Jesus Rijk, op de twaalfde algemeene Vergadering van Neêrlands Zendelinggenootschap, uitgesproken te Rotterdam in de Walsche Kerk den 19den van Hooimaand 1810. Door Jan van Eijk, Predikant te Loosduinen, Medebestuurder van het Genootschap. In den Haag, bij de Erve J. Thierrij en C. Mensing, 1810. 34 Bladz. In gr. Octavo. De prijs is ƒ :-8-:

Deze Verhandeling heeft ten grondslag den Tekst zach. IV: 6. Na denzelven kortelijk opgehelderd te hebben, toont de Redenaar aan in de eerste plaats: hoe de Heilige Geest door alle eeuwen werkzaam is geweest ter uitbreiding van het Godsrijk, en doet in de tweede plaats letten op het onderwijs, hetwelk deze beschouwing geeft aan degenen, die aan de uitbreiding van jezus Rijk het hunne wenschen toe te brengen.
In het eerste gedeelte beschouwt de Redenaar het werk van den H. Geest: 1o. Bij de daarstelling der Mozaische Godsregering. 2o. Dan bij de herstelling van dien Godsdienst onder zerubbabel. 3o. Daarna bij de uitbreiding van het Evangelie over de geheele aarde door jezus en zijne Apostelen. 4o. Vervolgens bij de zuivering van het Christendom door de hervorming. 5o. Voorts bij de uitbreiding van hetzelve door de zendelingschappen. 6o. Eindelijk beveelt hij een gemoedigd oog op de toekomst te slaan. In het tweede gedeelte merkt hij aan: hoe deze waarheid behoort te wapenen tegen ongeloovig haasten; - op te beuren onder moed benemende zwarigheden; - dankbaar te maken voor het goede dat wij zien, en dat wij niet zien; - den ijver aan te vuren, om te doen hetgene onze hand vindt om te doen; - en het vertrouwen op den Heere te sterken.
Deze vijf bijzonderheden worden, gelijk al het overige beknoptelijk ontwikkeld, in eenen deftigen, mannelijken stijl; en dus is deze Redevoering onder soortgelijke eene voorname plaats waardig.


{==16==} {>>pagina-aanduiding<<}

Uitvoerige Wiskundige Aardrijksbeschrijving, voor de beschaafde Jeugd, en voor allen, die zich, zonder mondeling onderwijs hieromtrent nader wenschen te onderrigten. Uit het Hoogduitsch van A.G. Walch, Hoogleeraar en Rector van het Gymnasium te Schleusingen. Naar den derden zeer vermeerderden en verbeterden Druk. Te Amsterdam, bij W. van Vliet. 374 Bladz. en 20 Bladz. Aanhangsel. In gr. Octavo. De prijs is ƒ 2-18-:

Dit Werk, blijkens het Voorberigt, droeg de goedkeuring weg van twee der, in dit vak van wetenschappen, beroemdste Mannen, de Hoogleeraars kaestner en lichtenberg, en hij, die weet, hoe spaarzaam deze met hunnen lof waren, zal zulks voor eene dubbele aanbeveling houden: - de Wiskundige Aardrijkskunde, zonder welke de andere toch onvolledig en onverstaanbaar zijn, wordt hier met zoo veel juistheid en volledigheid op eene geleidelijke en betoogende manier behandeld, dat zij voor hen, die niet meer dan de algemeene wiskunde, dat is menschelijk verstand over grootte en getal nadenkende, bezitten, volkomen verstaanbaar is. - Twee recensien van deze Uitvoerige Wiskundige Aardrijksbeschrijving, de eene in de Boekzaal van Dec. 1808, de andere in de Algem. Vader l. Letteroefeningen, No. 2, 1809, zijn bijna lijnregt tegenover elkander gesteld, de eerste is zoo gunstig, als de andere nadeelig is: bij een Aanhangsel tot het vijftiende Hoofdstuk vindt men eene tegen-recensie der laatste, die met oordeel en bescheidenlijk is opgesteld. - Eenige der aangewezene onnaauwkeurigheden en misslagen worden hier verbeterd, en het Werk van eene blaam gezuiverd, welke men hetzelve onverdiend had aangewreven. - Maar wij willen liefst niet in den post van den Recènsent, ook der Recensenten treden. Doch kunnen niet nalaten, dit Werk aan te prijzen, als uitnemend geschikt voor lieden, die de algemeene kundigheden, welke zij van menigerlei zaken verkregen hebben, gaarne wenschten te volmaken en uit te breiden: hoewel zij van een' anderen kant zich verstoken zien van de ware

{==17==} {>>pagina-aanduiding<<}
hulpmiddelen, welke hij, die grondige kennis der Natuurkundige wetenschappen begeert, ik meen de Wis- en Stelkunde. Behalve degenen, voor wie de Recensent in de Boekzaal en de Schrijver des Voorberigts het Werk geschikt keuren, zoude ik het voornamelijk voor deze lieden dienstig achten. Derzelver aantal is in Duitschland welligt grooter dan onder ons; maar bij de algemeene in de laatste 25 jaren Enoyclopedistische opvoeding ook onder ons vrij talrijk. - Voorts is het gemakkelijk, sommige feilen, hier en daar begaan, breed uit te meten; het geheel beviel vrij algemeen, de schikking der onderwerpen is juist, de behandeling volledig, en tevens bevattelijk voor hen, voor wie het geschikt is.




Tafelen van vergelijking, der Maten en Gewigten, zoo met het Fransche Stelsel, als met de bepalingen der Koninklijke Wet, van den 9 Februarij 1809, tegen de Maten en Gewigten, nog heden in gebruik, door Louis de Koff, te Utrecht. Te Utrecht, bij B. Wild en J. Altheer, 1810. Een vel in Plano. De prijs is ƒ :-6-:

De Heer de koff, die zich door de uitgave van verscheidene Stukjes, ter bevordering van het gebruik des nieuwen stelsels, verdienstelijk heeft gemaakt, levert door deze Tafelen hiertoe eene nieuwe bijdrage; het formaat is zeer geschikt om opgeplakt te kunnen worden, en aldus in openbare en andere scholen, en alom, waar zulks voegelijk zijn moge, ten gebruike te dienen.




Nederduitsch Taalkundig Woordenboek, door P. Weiland. T.-U. Te Amsterdam, bij J. Allart, 1810. 334 Bladz. In gr. Octavo. De prijs is ƒ 3-:-:

Dit voor alle Letteroefenaars en Beminnaars der zoo rijke Hollandsche Taal nuttige en wegens deszelfs naauwkeurigheid en volledigheid zeer ver-
{==18==} {>>pagina-aanduiding<<}
dienstelijk Werk wordt in dit Deel, bevattende de Letters T, U, op dezelfde wijze en orde voortgezet, als waarvan wij bereids menigmalen bij de aankondiging der vorige Deelen, het genoegen gehad hebben, eenig berigt, tevens met eene proeve uit hetzelve ontleend, aan onze Lezers mede te deelen. - Vóór elke Letter gaat eene zeer omstandige en lezenswaardige omschrijving van al hetgeen wat tot dezelve betrekking heeft, gelijk dan ook in dit Deel, betreffende het gebruik der Letters T en U, plaats heeft; voor welke aanmerkingen wij, bij de aankondiging van dit Deel, ter proeve van het belangtijke dezes Werks voor onze Hollandsche Taalkunde, uit de groote menigte van andere voorbeelden, oordeelden alhier eene plaats te moeten inruimen.
‘T, (Bladz. 1) is de achttiende Letter van het Nederduitsche ABE, behoorende tot de Tongletters. Zij is naauw verwant aan de D. en wordt daarmede zeer dikwijls verwisseld. Ook gaat zij wel eens over in eene S; en in eene SCH. Voorts wordt zij meermalen ter wegneming van eene wanstaltige zamenvoeging van zachte medeklinkers, of om andere redenen, midden in een woord ingelascht. Dus schrijft men schraagte in plaats van schrage; bekentenis, erkentenis, voor bekennenis, erkennenis, enz. Eveneens bevordert zij de welluidendheid dikwijls voor aan een woord, zoo als in tachtig, en oulings ook in tnogentig, en achter aan een woord, zoo als in tot mijnent, tot onzent, enz. Op zich zelve bekleedt zij, met een afsnijdingsteeken van achteren, de plaats van het; zoo als in 't welk; en met een afschijdingsteeken van voren de plaats van te; zoo als in t'huis.’
Onder het asschrijven dezer periode bemerken wij eerst eene verkeerde plaatsing der woorden van voren en van achteren, en eene drukfout, welke hier schijnt ingeslopen te zijn. Men leze dus:
‘Op zich zelve bekleedt zij met een afsnijdingsteeken van voren ('t) de plaats van het - en met een afsnijdingsteeken van achteren (t') de plaats van te.’ (Immers de 'in 't staat voor, en die van t' achter de Letter; zoo althans noemt de Auteur zelf deze plaatsing der t vóór een woord, in tnegentig, teffens voor t'effens enz.) ‘Ja, oulings plaatste men de T, als plaatsbekleedster van te meermalen zonder afsnijdings-
{==19==} {>>pagina-aanduiding<<}
teeken, onmiddellijk (NB.) voor een woord en schreef men teffens, niet t'effens, zoo als een vondel deed; ook niet, met denzelfden vond., zoo groot een' schat en pracht te zien gesloten t'evens, maar tevens; noch t'elkens; maar telkens. Insgelijks schreef m. stoke:

Recht als hi quam op de vaert, 
Quam de Hertoghe van Brabant 
Jegen hem al te hant, 
En brochte hem zulke mare, 
Dat also besproken ware, 
Dat hi zoude varen tsinen swere. 

Waar tsinen de plaats van te sinen bekleedt, en naar zijnen beteekent; gelijk als te meermalen naar beduidt. - Eveneens laat men eene E. achter de T., en meer andere letters, weg, wanneer men deze aan het einde van den tegenwoordigen tijd der aanvoegende wijze verdubbelt; zoo als in:

Uw vleugel dekk' beschaduw' 't stille bedt! 
Dat zelf geen droom ons store, of ons besmett'. 

Vollenh.; en achter eene verdubbelde T in zelfstandige naamwoorden; zoo als in het volgende:

Uw hooge velden, die het Priesterdom ten nutt' 
Hun tienden schonken aan Aärons offerhutt'. 

L. w.v. merk. Ja dezelfde E. wordt in nog veel meer andere gevallen achter de T. weggelaten: het zij men die weglating door een afsnijdingsteeken aanduide, het zij men dit teeken ook weglate; zoo als hooft, in het gebruik van oft, en nocht, voor ofte en nochte en vondel in:

Eer hij een stuck geschuts voor slot of vesting plant; 
Eer hij weer 't platte lant om Brussel blaecke en brande.’ 

‘U. (Bladz. 241) is de negentiende letter van het Nederd. ABE, en de vijfde der Klinkletters. Zij heeft onder de Klinkers den allerlaagsten en dossten toon - is van de Grieksche ϒ afkomstig, die weder van de Phoenicische Vav afstamt, en oorspronkelijk

{==20==} {>>pagina-aanduiding<<}
denzelfden klank had - een klank dien de Grieken naderhand in hunne Οϒ aanduidden, maar die bij de Latijnen aan de U eigen bleef; waarom
    hun Musa, de plaats van het Gr. μονσα bekleedt; en dien zij zelfs aan hunne U, wanneer dezelve onmiddellijk voor eene Klinkletter stond, moeten hebben gegeven; aangezien de Grieken hunnen varro Όυαῤῥων noemden. Want, osschoon de Latijnen dien naam eigenlijk varro schreven, echter was de V. aan deszelfs hoofd, bij hen, niet anders dan de U. Maar eindelijk begonnen zij die Letter, in het aangevoerde en soortgelijke gevallen, als eenen medeklinker te bezigen, en werd hunne V het onderscheidend schrijfmerk van dit gebruik van die letter, terwijl zij aan haar, wanneer zij den ouden klank behield, de figuur van U gaven. In navolging hiervan onderscheiden wij onze U ook wel degelijk van de V, en bezigen wij haar als eene Klinkletter; schoon wij den klank, dien zij bij de Latijnen had, niet door haar, maar door den tweeklank OE aanduiden. Voorts wordt zij, wanneer zij op eenen medeklinker stuit, door ons thans verdubbeld; maar oulings verlengde men haar in dit geval veelal, door middel van eene E. en schreef men muer, enz. Oulings bezigde men de U ook dikwerf voor de V, en wel wanneer de V. tusschen twee Klinkers komt, b.v.: seuen (zeven), gheleuert (geleverd), voerscreuen (voorschreven), enz.’
‘U wordt voor den derden en vierden naamval van gij gebezigd; zoo in het meerv., als in het enkelv.: ik zeg het u. Zij misleidt u. Intuschen plaatst men dikwijls achter dit u in het meerv. het woord lieden, even als men zulks ook achter gij doet; maar u en gij zijn zelve juist meervoudig; en dat men ze in het enkeiv. in plaats van du en dij bezigt, zoo als m. stoke reeds in: Heer Ghisebrecht, hier inne sal ik u sinte Gheerden minne geven, eer wi henen riden, en elders, dit is eene navolging van de handelwijze der Franschen met hun vous.’
Tot dus verre hetgeen de Heer weiland over de U zegt. Wij konden niet afzijn, hier nog te herinneren aan de oordeelkundige aanteekening over het woord lieden en u lieden, welke wij vinden in het fraaije Werkje van den Heere w. bilderdijk, over

{==21==} {>>pagina-aanduiding<<}
de geslachten der Naamwoorden (*), Bladz. 106, waarin Zijn Ed. ten duidelijkste, met de opdragt van de Verandwoording der wettelycke Regering van Hollandt van Huig de Groot (†), aantoont, ‘dat uw lieve of uwe liefde, weleer gebezigd werd als een' tijtel voor zoodanige Personen, welke eigenlijk geenen tijtel (als Genade, Achtbare, Erentveste, Gestrenge, of Mogende) bezaten; gelijk zulks ook in het Engelsch met het woord Lord, bij zamentrekking van lovered, van love, (liefde) en in het Spaansch met het woord Usted (in plaatse van Vuestra Merced) (Uw Genade) plaats heeft, wijl onkundige Lezers van de zamentrekking Vstd. niet anders wisten te maken.’ Het verwondert Rec. ten hoogste, dat de Heer W., bij gelegenheid der aanhaling van het woord u lieden, geen gewag van deze zeer fraaije opheldering van dit bijvoegsel van u voor het meervoud maakt. - Immers, het zij de Heer W. deze aanmerking van den Heere B. goed- of
afkeure, er had hier, onzes bedunkens, echter, bij deze gelegenheid, eenige aanwijzing derzelve behooren plaats te vinden. Wij kunnen het geheel voorbijgaan van deze gewigtige opmerking des Heeren B. dus niet anders dan als een gebrek aanmerken; dat echter, in zoo een omslagtig Werk, waarbij men op zoo veel tevens te letten heeft, zeer verschoonlijk is. -


{==22==} {>>pagina-aanduiding<<}

Promenade Pittoresque dans l'évêché de Bâle, aux bords de la Birs, de la Sorne, et de la Suze, accompagnée de xxxxiv paysages et sites romantiques, fidélement copiés d'après nature. Par Mr. Hentzy, Éditeur des Alpes et Glaciers de la Suisse. III Tomes. à la Haye, chez G. Bakhuijsen.

Dat is:
Schilderkundige Wandeling in het Bisdom Bazel, voorzien van vier en veertig naar het leven geteekende Landschappen, enz. Het Eerste Deel 199 en het Tweede 220 Bladz, met de daarbij gevoegde Aanteekeningen. Het Derde vervat allcen de Asbeeldingen. In gr. Octavo. De prijs is te zamen ƒ 17-:-:
Dit fraai uitgevoerd Werk behelst eene verzameling van invallende gedachten, wijsgeerige, geschiedkundige en dichterlijke beschouwingen van den Schrijver, gedurende eene wandeling te voet, in gezelschap van een bekwaam Landschapsteekenaar, van Bazel naar Biel afgelegd; de weg gaat merendeels langs de oevers der in den Rijn vallende Riviertjes Birsa, Suza en Sorne; door oorden, welke zoo door enge bergpassen als in de steenklippen van het gebergte Jura, dat Zwitserland van Frankrijk afscheiat, uitgehouwen zijn. Deze ligging verschaft aan die oorden, de uitnemende mengeling van afwisselende trotschheid en bevalligheid der Natuur, welke Zwitserland zoo voordeelig van alle overige Landen van Europa onderscheidt; en waarover de Schrijver zich, met regt, aldus uitdrukt: (Bladz. 4) ‘Zoo Italie het vaderland der Schoone Kunsten is, is Zwitserland dat der Schoone Natuur. Na gedurende twintig jaren de bevalligste streken van Azië bewoond te hebben; na zich met de kruiderijen en uitgelezene vruchten der Moluksche eilanden, van Ceylon en van Gelukkig Arabien verzadigd, na zich bedwelmd te hebben met de reukwerken van Achem en van Suratte en de turkoisen, esmerauden, opalen en diamanteu van Golconda met den voet ver-
{==23==} {>>pagina-aanduiding<<}
treden te hebben, verlaat tavernier de Indiën, zegt den Ganges vaarwel! koopt het Landgoed d'Aubonne en zet zich in Zwitserland ter neder.’ (*)
Betreffende de 44 Afbeeldingen, welke het Derde Deel van dit Werk uitmaken, en op de wijze van met Oost Ind. inkt gewasschene Teekeningen in plaat gebragt zijn, laat de Schrijver zich aldus uit: ‘Ik vleije mij, dat de Liefhebbers niet onvergenoegd zullen zijn over de uitvoering van deze platen, in de manier van gewaschen teekeningen. De platen moeten den Schrijver voor schipbreuk behoeden. Weleer wanneer er een zamengesteld voortbrengsel van deze soort plaats had, was de Kunsienaar aan den Schrijver onderworpen; de kans is (bij dit Werk) gekeerd; thans is het Letterkundig gedeelte niet anders dan het vehiculum, of geleidmiddel, van het Schilderkunstige

Rem verba sequuntur

(De woorden volgen de zaak).

Men moet bekennen, dat de Landschapschilder in staat is, om een veel eigenaardiger en meer waar denkbeeld van de ligging eener plaats te kunnen geven, dan men door de allernaauwkeurigste beschrijving van dezelve geven kan.’
Men moet dus dit geheele Werk, meer als een Prentwerk, dan wel als een Boekwerk aanmerken; en hij, die het als eeue fraaije verzameling van naar de natuur en op de plaatsen zelve geteekende afbeeldin-
{==24==} {>>pagina-aanduiding<<}
gen, vergezeld en opgehelderd met onderhoudende, leerzame, vermakelijke en nuttige beschouwingen van een opgeruimd Wijsgeer en gezellig Wereldburger, beschouwt, treft, zoo wij niet dwalen, het oogmerk des Schrijvers, welke zich een weinig te voren op Bladz. i, in de Inleiding, aldus uitdrukt: ‘Ik zal mij eenvoudig bepalen met den goedwilligen Lezer te waarschuwen dat deze Brieven alleenlijk ingerigt zijn om tot (verklarende en ophelderende) omslagen te dienen voor eene verzameling, van getronwelijk naar de natuur afgeschetste teekeningen, gedurende eene wandeling door de bergengten van den Jura in gezelschap van een Landschapsschilder.’
Het is echter verre van daar, dat deze Brieven enkel zouden bestaan in afgetrokkene geestverheffingen en dichterlijke bespiegelingen, gelijk men meestal van de Schrijvers, die deze oorden bezocht hebben, inzonderheid, wanneer zij derzelver beschouwing Schilderkunstig (Pittoresque) noemen, zou kunnen verwachten; integendeel, het schilderkunstige is hier op eene zeer vrolijke en vermakelijke wijze behandeld, en met onderhoudende verhalen van aan den Schrijver, op zijne wandeling voorgekomene ontmoetingen verwisseld. Waarom hij ook naar waarheid van hetzelve in den eersten Brief, op Bladz. 9, zegt: ‘Zoo het waarheid is, wat de Schrijver der Mengelingen, getrokken uit eene groote Boekverzameling, verzekert, namelijk dat het kenmerk der dwaasheid de verdiensle van zoo vele worken uitmaakt en datgene is, 't wolk men in zoo vele andere, die op eene zoo droevige wijze beredeneerd zijn, gaarne wenschte aan te treffen; zal ons, te dien opzigte, in mijne briefwisseling niets overblijven om te wenschen: zij zal, zoo ik hope, noch op uwen geest, noch op uwe oogleden drukken, en ten minste de verdienste der verscheidenheid bezitten.’ Rec, heeft, bij de doorlezing van dit Werk, gevonden, dat de Schrijver in der daad waarheid gezegd, en dus zelf de juiste recensie van zijn Werk in deze bewoordingen gelegd heeft. De wandelingen, welke in hetzelve beschreven worden, zijn bij verseheidene herhalingen in de jaren 1789 en 1796 gedaan, welk tijdperk het den Schrijver onmogelijk maakte, om zich niet som-
{==25==} {>>pagina-aanduiding<<}
tijds aan de staatkundige razernij (Politico - Manie) over te geven. Aardig beschrijft hij zelf deze omstandigheden in de volgende woorden: ‘In het oogenblik van mijn vertrek van Parijs was eene door den storm bewogen zee, niet meer beroerd dan die Hoofdstad; alles was er in volkomenen opstand.’
‘De Deligence op Bazel was, even als het paard van Troije, opgepropt, ik was een der Grieken, die in een hoek van dat rijdtuig gedoken was, een Pythagorische stilzwijgendheid heerschte in het binnenste van ons wandelend Gemeenebest (Republique ambulante). Niemand durfde den mond te openen, elk mistrouwde zijnen Buurman en trachtte zijne denkwijze te raden. Men zoude ons voor aanbidders van Harpocrates (de God der stilzwijgendheid) of voor monniken van de abdije de la Trappe (eene der gestrengste geestelijke orders) gehouden hebben.’
Terwijl de Teekenaar de bevalligste of merkwaardigste oorden afschetste, hield de Schrijver zich onledig met die bespiegelingen, welke den inhoud van dit Werk uitmaken; zich daaromtrent niet op zijn geheugen betrouwende; in der daad, en Teekenaar en Schrijver doen best hunne denkbeelden op de plaats, waar zij de voorwerpen zelve voor oogen hebben, op het papier, dan wel in het vloeibare geheugen te prenten; ‘een half woord bij de voorwerpen zelf geuit, is meer waardig dan al onze herzamelde denkbeelden.’ (*) De goede uitwerking van deze gelukkige keuze des Schrijvers, kan men aan het levendig gevoelig, dat door al deszelfs Letter-tafereelen heerscht, duidelijk gewaarworden. De voorwerpen komen er den Lezer juist zoo in voor, als ze den Schrijver, die zelf een Zwitser van geboorte is, na een lang afwezen uit zijn vaderland, voorkwamen, en men verbeeldt zich met hem te wandelen, en in zijne ontmoetingen te deelen. ‘Wat het historische der door mij bezochte oorden betreft,’ zegt hij,

{==26==} {>>pagina-aanduiding<<}
‘dit heb ik slechts ter loops aangeroerd, daar hetzelve reeds volkomen in een ander werk, betwelk dit voorafgegaan is, behandeld was geworden.’ (*) Ondanks deze kortheid in dat vak, vindt men echter, door geheel dit Werk, zeer merkwaardige Plaatsbeschrijvingen, (inzonderheid is die der stad Bazel en derzelver merkwaardigheden uitvoerig,) aanhalingen uit de Geschiedenis dezer oorden, en vooral in de Aanteekeningen belangrijke Historische en Biographische anecdoten, die men te vergeefs elders zonde zoeken; daakbij is het geheele Werk doorvlochten met eene verzameling van krachtige en bevallige plaatsen uit de beroemdste Latijnsche, Fransche en Engelsche Dichters, die zoo juist ter snede bijgebragt zijn, dat ze in dit Letterkleed niet als afgebrokene en van buiten gehaalde lappen, maar als eigen en opluisterende sieraden, een behagelijk voorkomen hebben, en deszelfs lezing niet weinig veraangenamen. De Platen zelve, die in het Derde Deel bij elkander gebonden zijn, stellen ons de veelvuldige bergkasteelen, rotsen, watervallen, grotten en dorpen voor, welke op den schilderachtigen weg tusschen Bazel en Biel aangetrofsen worden, voor oogen, en verdienen van de zijde der uitvoering allen lof,
terwijl wij geene reden hebben, om aan derzelver naauwkeurigheid en waarheid eenigen den minsten twijfel te slaan; om alle welke redenen wij niet kunnen nalaten, dit, in der daad met smaak uitgevoerde fraaije en nuttige Werk onzen Lezeren ten sterkste aan te prijzen.





{==27==} {>>pagina-aanduiding<<}

Proeve eener Historische en Ontledende Verhandeling over de meest in gebruik zijnde Lampsoorten, enz. door C.F. Schmidt. Te Amsterdam, voor rekening van den Auteur. 127 Bladz., met drie gekleurde Figuurplaten. In gr. Octavo. De prijs is ƒ 1-4-:

Twee belangrijke beweegredenen vorderen van ons, dat wij dit hier boven aangekondigd Werk, ofschoon niet bijzonder onder het bevang van Letterkundige oordeelkunde vallende, onzen Lezeren, zoo veel ons bestek toelaat, eenigzins nader doen kennen; de eerste is de omstandigheid des tegenwoordigen tijds, waarin alle uitgedachte middelen ter bezuiniging der onontbeerlijke behoeften des levens, aan elk, van welken stand hij ook zoude mogen zijn, niet dan hoogstaangenaam kunnen wezen; de tweede, de verpligting, waaronder elk verstandig en weldenkend mensch ligt, om de vernuftige, en tot algemeen nut strekkende uitvindingen, zoo veel mogelijk, bekend te doen worden, en derzelver schrandere uitvinders, door eenen welverdienden lof, tot aanhoudende werkzaamheid aan te moedigen.
Het is buiten tegenspraak, dat het licht een der onmisbaarste behoeften van den mensch is; veel, zeer veel, ligt er dus aan gelegen, die middelen te leeren kennen, waardoor men zich daarvan op de onkostbaarste en tevens aan elks verkiezing en smaak beantwoordende wijze kan voorzien.
De Heer c.f. schmidt (*) heeft dus onzen Landgenooten eenen ongemeenen dienst bewezen, door deszelfs zoo vernuftig uitgevondene als sierlijk vervaardigde Spaarlampen, wier gebruik aan derzelver benaming volkomen beantwoordt; gelijk zulks door hen, die zich dezelve door aankoop reeds eigen gemaakt hebben, algemeen getuigd wordt.

{==28==} {>>pagina-aanduiding<<}

Ter nadere kennisse en aanbeveling dezer Spaarlampen heest de Auteur deze welgeschrevene en uitvoerige Verhandeling over de meest in gebruik zijnde lampsoorten zamengesteld, daarbij mede opgevende de chronologische bereiding, berekening en zuivering der meeste brand-oliën.
In de Inleiding derzelve vindt men een beknopt verslag van de verbetering, welke sedert eenige jaren door nieuwe uitvindingen aan het Lamplicht zijn toegebragt. De Eerste Afdeeling van dit Werk vervat de vernuftige uitvinding van nieuwe kunstlampen, door den Heere argand omstreeks 1785 gedaan, waarvan de geschiedenis beknopt verhaald, en wier zamenstel, werking en soortelijk ouderscheid naauwkeurig beschreven wordt; daarop volgt, in de Tweede Afdeeling, de beschrijving van de door den Auteur zelven uitgevondene Spaarlampen in hare onderscheidene soorten, benevens eene volledige aanwijzing, hoe men dezelve behoort te behandelen. Het getal derzelve beloopt ongeveer op veertig onderscheidene soorten, wier uitvoerige beschrijving door zoo vele naauwkeurige gekleurde Figuren, zoo van derzelver geheele zamenstel, als bijzondere deelen derwijze ondersteund wordt, dat de Lezer zich een volkomen juist begrip van derzelver gedaante en gebruik maken kan. Ten einde onzen Lezeren eenig begrip der groote verscheidenheid dezer Lampen, die toch elk tot een bijzonder gebruik dienen, te geven, zullen wij hier derzelver benamingen, naar de orde, waarin zij in dit Werk beschreven worden, opgeven; daar de inhoud deszelfs geen ander uittreksel ter proeve duldt: 1) De Conische Lantaarn. 2) De Conische Rijtuig-Lichter. 3) De Vorstelijke Lamp. 4) De vriendelijke Lamp. 5) De Kunstwerkers Lamp. 6) De Maçonnique (Vrijmetselaars) Lamp. 7) De Voet-, Kroon- en Hanglamp. 8) De enkele Tafelspaarlamp. 9) De dubbele Hanglamp en Kroonlampen. 10) De Pilaar Lamp. 11) De Scheepslamp. 12) De Lustre Lamp. 13) De Gang- of Bak-Lamp 14)
De dubbele Beugel-Lamp. 15) De enkele Beugel-Lamp. 16) De Zieken-Baker-Lamp. 17) De Dames Hand-Lamp. 18) De bezuinigende Keuken-Lamp. 19) De Portaal-Lamp. 20) Hang-Lampen voor Fabrijken, enz. 21) De Studeerlamp. 22) De Ventilator- of Stoomlamp. 23)

{==29==} {>>pagina-aanduiding<<}
De Nacht-Lamp. 24) De Secreet-Lamp. 25) De Chinesche Lamp, 26) De Engelsche Spillamp. 27) De Russische Tafel-Lamp, 28) De Studenten Komsoor-Lamp. 29) De Parijzer Lampe Merveilleuse of Wonder-Lamp. 30) De Fransche Billiard- of Gang-Lamp. 31) De Engelsche Billiard-Lamp. 32) De hangende Urn. 33) Het Klooster-Lampje. 34) De Pomp-Lamp. 35) De Roet-Lamp. 36) De vergrootende Lamp. 37) De Lamp-Fournuis. 38) De Militaire Tent-Lamp, en 39) De Magische Lampketel.
Na de omstandige beschrijving van al deze onderscheidene soorten van Spaarlampen, wier benamingen derzelver onderling verschillend nuttig gebruik genoegzaam aan den oplettenden Lezer kunnen herinneren, geeft de Auteur nog eene volledige Beschrijving der Fransche Hydrostatische Lampen, en een duidelijk onderwijs, hoe men met Spaarlampen moet omgaan; waarna hij, na in de Derde Afdeeling over de Pitten, derzelver onderscheidene soorten en gebruik, gehandeld, en in de Vierde en Vijfde Afdeeling over de verschillende zelfstandigheden ter Brand- en Lichtbevordering, derzelver Bezuiniging en Berekening gesproken te hebben, zijn Werk besluit.
Stijl en spelling zijn zuiver, en doorgaans vindt men in dit Werk, hoezeer ook, uit zijnen aard, niet dan enkele beschrijvingen van gelijksoortige zaken kunnende vervatten, echter eene verscheidenheid van uitdrukkingen, die deszelfs lezing, voor zoo veel de stoffe zulks duldt, onderhoudend en aangenaam maakt.

Lektuur van Smaak, voor lieden van beschaafden stand, inzonderheid ook voor Vrouwen. Vierde en Vijfde Stukje. Te Amsterdam, bij Schalekamp en van de Grampel, 1810. Te zamen 270 Bladz. In gr. Octavo. De prijs van beide is ƒ 2-2-:

Even als de voorgaande, hebben wij deze Stukjes met genoegen ontvangen, en, over het geheel genomen, met vermaak gelezen. Het varietas delectat wordt hier zeer wel volgehouden, en haasten wij

{==30==} {>>pagina-aanduiding<<}
ons, om de goede strekking dezer Verzameling, onze Lezers met den inhoud dezer beide Stukjes bekend te maken. Onder de gewone Rubrieken bevat het Vierde Stukje: aurora, Gravin van koningsmark. Iets over de Merkwaardigheden van Zwitserland, en de nuttigste en voordeligste wijze van dat Land te doorreizen. Huishoudkundige Bedenkingen en Voorschriften (Vervolg). Een hartelijk woordje over de Huishoudelijke opvoeding onzer Meisjes. Over den wederkerigen invleed van de behoeften der Menschen op de volmaking van den geest, en de werktuiglijke Kunsten. Aanmerkingen over Beschaafdheid en Wereldkennis (Vervolg). Waar gij zijt, pas op uwe zakken. Iets over het Fabeldicht. De nieuwe deukalion, bij het Knekelhuis. De Lente. Bij eenige verwelkte Bloemen. Merkwaardige Anekdoten van frederik den grooten, betreffende Keizer napoleon. Anekdoten wegens Keizer napoleon, enz. De Bekeringsgeschiedenis van den Abt de rancé, naderhand de trappe, insteller der beruchte orde van dien naam. - In het Vijfde Stukje komen voor: katharina, Gemalin van peter den grooten. Bijdragen tot de Geschiedenis van Don carlos. Marion de l'orme. Trekken uit de Geschiedenis der Zeden van Frankrijk, in de XVIIde Eeuw. Toenemende bloei der Noord-Amerikaansche Staten. De raauwe Koffij, als Koorts verdrijvend middel. Kunst om Dierlijke en Plantstoffen lang goed te houden. Druiven-Siroop en Suiker in Frankrijk. Aanmerkingen over het
Fabriekwezen, enz. Tiental Menschkundige Wenken. Aanmerkingen over Beschaafdheid en Wereldkennis (Vervolg). De gehcime Vierschaar der Zeden. In hoe verre is de Poëzij navolging? Bijdrage tot de Geschiedenis der Danskunst. Aan een eenzaam Dorps-Kerkhof. De Vorst en zijn Geleigeest. Het Wolfs-A, B, C. De Ridder of de Ridderes d'eon. Edele daad van montesquieu. De Gaskonjers van het Noorden. Misselijke Drukfeil.
Niet geheel nieuw zijn al deze grootere of kleinere stukjes, en een of ander onzer Lezeren zal zich met den Recensent herinneren, iets of wat daarvan elders ontmoet te hebben. Dit, echter, zij niet gezegd ter vermindering van de waarde dezer Verzameling, door Bijdragers, van welke het toch niet kan

{==31==} {>>pagina-aanduiding<<}
gevergd worden, alle vroegere en latere Mengelwerken te hebben gelezen, die, al voor lang, tot bergplaatsen van korte Opstellen, Anekdoten, enz. gediend hebben. Daar dit Leesboek inzonderheid ook voor Vrouwen bestemd is, kunnen wij niet nalaten, ten dienste, of, indien gij wilt, ten vermake der Lezeressen van ons Maandwerk af te schrijven: ‘Een hartelijk woordje over de Huishoudelijke Opvoeding onzer Meisjes.’ Aldus luidt dit Woordje: ‘Onze Voorouders moeten toch wel zeer dom zijn geweest. Behalve het School-onderwijs, waarvan zij zeker wel wat meer werk voor hare Dochters hadden mogen maken: (adres aan het keurig spellen, lezen, schrijven en rekenen van vele onzer meer bejaarde Dames!) en behalve de oefening der Meisjes in het Breijen, Wollen- en Linnen-naaijen, en andere vrouwelijke handwerken, (waarbij toen alleen onder de meer aanzienlijken nog kwam het leeren van de Fransche taal, een klein hapje Geografie, Danssen, Muziek en Teekenkunst,) - behalve dit alles, zeg ik, hadden die on noozele Moeders nog een ander vak van vrouwelijke opvoeding, 't welk zij meestal voor hare eigen rekening namen, en waaraan zij den belagchelijken naam van Huishoudelijkhetd gaven. Dit bestond dan zoo cirkum-cirka hierin, dat de lieve Meisjes van tijd tot tijd, maar vooral, wanneer zij 10, 12 of 14 jaren oud begonden te worden, door de Moeders aangebragt wierden, om te leeren stoppen, breijstoppen of maazen, lettermerken, stijven, strijken, en over het geheel met de was omgaan; voorts, om te leeren kooken en alles te behandelen, wat tot de keuken, kelder en provitiekamer behoort; item, om de kleine kinderen te leeren behandelen, en eindelijk, om het lichte (ligte) huiswerk mede te doen, over het werk der Meiden opzigt te hebben, het huishoudboekje te houden, zich met de (den) aankoop van
levensmiddelen, met de schoonmakerij, met het nagaan en betalen der huislijke rekeningen te bemoeijen, enz. - De reden, waarom die Moeders dat zoo deden, was, dat zij dachten: “mijne Dochters hoopen met der tijd ook zelve eens huisvrouwen en moeders te worden, en dan dienden zij toch van dat alles

{==32==} {>>pagina-aanduiding<<}
wel iets te weten, zullen zij voor hare booijen niet belagchelijk, voor hare mannen niet berispelijk, voor hare huisgezinnen niet verderfelijk, en eenmaal voor hare kinderen niet verachtelijk worden,” en dat zij die Commissie zelve op zich nemen (namen), was, omdat zij dachten: “niemand kan het beter, en wil het liever aan de Dochters leeren, dan de Moeder zelve.”’
‘Zie, zoo dachten toen die eenvoudige duifjes! - welk eene dommigheid! Begrepen de Moeders dan toen niet, dat men met dat geheele lastige ding, genoemd Huishoudelijkheid, zich niet behoeft optehouden, want, dat het Huishouden goodertieren is, zich in alle plooijen laat schikken als een lam, en dat alles evenwel kostelijk goed kan en moet gaan, al weet er Moeder of Dochter zoo veel van als mijn poedelhond, en al wenden beide er geen oog noch hand naar? Wel heden, dat zij maar binnen treden, genoegzaam in welk huishouden van onzen tegenwoordigen smaak zij willen, en dan zal haar de proef op de som voorgelegd worden, zoo overtuigend, dat zij zullen blozen. Stel, dat zij er komen 's morgens om negen uren; zie eens, ouderwetsche, onnoozele vrouw! daar staan immers de onthijttafel, stoelen en warme stooven enz. al sedert een nur gereed! “Ja, maar waar zijn Moeder en Dochters?” - O die zijn niet absent, dan tot nuttige einden. Mama is reeds bezig met opstaan: eene vreeslijke migraine, die haar wat langer het bed heeft deen houden, omdat zij gister avond aan de speeltafel wat geëchaufseerd had, zou haar anders den geheelen dag buiten staat hebben gesteld, om iets in huis te doen, en 's avonds op de partij bij *** te gaan. Wat jeannette, suzette, colinette, en zoo als dat goedje dan al meer heet, - betreft, die zijn gewoon om tien uur aftekomen; en dit met zeer veel huislijk overleg, Mevrouw! want, primo, die laat slaapt, kan ook laat weder opblijven, en dus, zoo als men zegt, het vuur helpen inrekenen; en secundo, als dat jonge goedje zoo vroeg bij de hand is, dan hinderen zij Mama slechts in het behandelen van huislijke bagatelles en lastigheden, neem eens, het ordonneren van de pot, het afrekenen met de mei-
{==33==} {>>pagina-aanduiding<<}
den, het geven van orders
tot boodschappen en beletvragingen, het houden van eene explicatie met Papa over nieuwe huishoudings- en speelbeurs Contributien, enz. enz. - Fi donc! voor een fatsoendelijk meisje, zoo vroeg optestaan! 't is rusticq, en men ennuijeert zich dodelijk.’
‘Maar zoo veel te beter worden de uren van waakzaamheid besteed! Naauwlijks is het maagdenkoor rondom de ontbijttafel geschaard, of de eene heeft een nieuwen Roman, de andere eene Komedie onderhanden, waarin zij, met al de aandacht van - een huishoudelijk meisje leest; eene derde bereddert het verwarde-huishouden van - hare beurs, naai- of knoopwerk, bijouteries enz. terwijl zij, benevens hare zusters, het wegruimen harer kleederen op de onberedderde slaapkamer aan kamenier of linnenmeid heeft overgelaten; hoe huishoudelijk is het niet, deze daardoor de handen vol te geven! dat goede schepsel heeft er uren werk aan. - En nu de vierde? dat is de vrouwelijke Ruben, moeders steun en vaders troost, die moet hooger toon in 't huisgezin voeren, trouwens - zij is reeds druk bezig, om - met Mama te kibbelen, en dat wel over - zeer noodige zaken, b.v. het suppleren van de platgekochte beurs, het arrangeren eener nieuwe aankoop van dingen, die zij of de Zusters onmisbaar behoeven, om niet ridicul te zijn, om à la hauteur van andere meisjes zich te vertoonen; of wel, over het werkzaam besteden van dien dag en avond, en z.v.’ - Maar ons Uittreksel zoude te lang worden, indien wij het geheele Stukje, hetwelk in denzelfden smaak den ganschen dag doorloopt, wilden asschrijven. Ex ungue Leonem.
Niet onbevallig zijn de volgende Dichtregels:

	‘Bij eenige verwelkte bloemen.
Gij bloempies, kort geleen getooid met frissche kleuren, 
'k Zit moedloos bij u neer, en zie uw sloping aan; 
Gij zijt het treurig beeld van mijn weemoedig leven; 
Mijn hoop en vreugd zal eens, als uwe kleur, vergaan!’ 


{==34==} {>>pagina-aanduiding<<}


‘Voor weinig dagen nog, wanneer de hand des Jonglings 
U van uw steeltje plukte, en vestigde op mijn hart, 
Toen was uw gloeijend schoon gelijk een blik derliefde, 
Die door de nev'len breekt van diep verborgen smart.’ 
 
‘Nu is uw luister weg, bekoorlijk pand der liefde! 
Uw kleuren zijn vergaan, uw adem geurt niet meer; 
En zijt gij nog het beeld van onze hartsvereening? 
Helaas! dan rijst geen dag van vreugde voor ons meer!’ 
 
‘Waarom, o Jongeling! vlocht gij dien krans der liefde? 
Waarom zonk ooit mijn blik in uwen boezem neer? 
Waarom moest eens dit hart verteederd aan u hangen, 
Wen ons geen dag vol hoop rijst aan den Hemel weer!’ - 
 
‘Ontwijk mij, treurig beeld van ras vervlogen trouwe, 
Onwaardig aan het hart van mijn' geliefden vriend! 
Zijn borst, die immer gloeit voor zijne Adelaïde, 
Heeft deze droeve traan der weemoed niet verdiend!’ 

1 Julij 1809.
A.

Bij het voorgaande voegen wij nog de volgende gedachten, toegewijd

	‘Aan een eenzaam dorps-kerkhof.
Stille rustplaats van de dooden, 
Waar zoo menig lijder slaapt; 
Waar de vader met de moeder, 
Waar de zuster met den broeder, 
't Zoet genot der ruste raapt.’ 
 
‘Waar het teeder kinderhoofdje 
In de schoot der moeder ligt; 
Waar der knapen bekkeneelen, 
En der maagden, schuldloos spelen; 
Waar de dood vereening sticht.’ 

{==35==} {>>pagina-aanduiding<<}

‘Waar geen onrust, vrees noch kwelling, 
Ooit het zoet der sluimring stoort, 
Waar men nooit van heilloos twisten, 
Nooit van onregt of van listen 
Nimmer van trouwloosheid hoort.’ 
 
‘Waar gelijkheids gouden weegschaal 
Menschenwaarde aan elk hergeeft, 
En de beedlaar met den rijken, 
In het rustgewaad der lijken, 
Broederlijk gemeenzaam leeft.’ - 
 
‘Lieve rustplaats van de dooden! 
Ver van u zij 't woest gedruis! 
Word met zachten voet betreden, 
Eerbied boei hier onze schreden, 
Stilte woone in graf en kluis!’ 
 
‘O, 't gebom (brom) der doffe dorpklok 
Predikt ons het nachtlijk uur; 
't Doodenheer moet lang nog rusten, 
Wacht nog velen aan zijn' kusten, 
In de slaapschoot der Natuur.’ 
 
‘Maar, 't zal eens in 't grafhol dagen; 
Eens zal 't weemlen op uw veld, 
Wieg van 't ander heerlijk leven! 
Wen ge uw schatten moogt hergeven. 
't Menschbeeld uit uw kluister zwelt.’ 
 
‘O, dan rijzen, in de stralen 
Van de groote Levenszon, 
Ouden, jougen; - rijken, armen, 
Vallen in elkanders armen, 
Baden zich in 's levens bron!’ 
 
‘Ja, dan blinkt onsterflijk leven 
Op 't ve heerlijkt aangezigt; 
In dien schitterenden morgen 
Vlieden smarten, wijken zorgen 
Voor den glans van 't eeuwig licht.’ 
 
‘Stille zamelplaats der dooden! 
Wijkplaats voor al 's werelds druk! 
'k Wil u vaak mijne uren wijden, 
In uw' ruste mij verblijden, 
En in 't naderend geluk.’ 


{==36==} {>>pagina-aanduiding<<}

Met de volgende Anekdote, die hier als echt wordt opgegeven, misselijke drukfeil betiteld, zullen wij onze Aankondiging besluiten: ‘In eene der allergrootste Steden van Holland werd in de XVIIIde Eeuw eene nieuwe uitgave bezorgd van een zeker groot Werk, tot de plaatselijke Wetten, Handvesten en Privilegien betrekking hebbende. Hetzelve werd door de Uitgevers opgedragen aan de Heeren Burgemeesteren en Regeerders dier Stad, welke aan het hoofd der opdragt genoemd werden: Zuilen van den Staat. Dan, ongelukkiglijk was, onder het asdrukken, de voorste letter van het eerste dier woorden uitgevallen, en dus zag men hen in dat Werk betiteid, als: Uilen van den Staat.’ - Risum teneatis amici!

Wel Vrienden schalekamp en van de grampel, hoe slaat gij zoo maar, in uwe onbezonnenheid, van kwaad tot erger voort? Eerst noemdet gij den Recensent van het Derde Stukje der Lektuur een' boosaardigen, hongerigen Nacht-uil. Nu maakt gij het nog erger! nu (*) tast gij regelregt het zedelijk karakter eens onbekenden aan, hem een' Fariseeuw, een' Sluipmoorder noemende, en hem dus, in een zeker derde, gelijkstellende, met de zoogenoemde Bravo's ouder anderen, te Napels, die, voor een klein sommetje, hunnen dolk veil hebben, om den niets kwaads vermoedenden voorbijganger, onder begunstiging der duisternisse, de hartader af te steken! Begrijpt gij niet, menschen! dat gij, met al uwe scheldnamen en injurieuse uitdrukkingen, niet den Recensent, maar u zelven prostitueert? En zoo gij met uwe Advertentie het debiet van uw Werk zoekt te bevorderen slaat gij voorwaar, gelooft mij, de paarden verkeerd voor den wagen. Want wie moet niet eenen afkeer opvatten van lieden, die van zich kunnen verkrijgen, een hun onbekend, en - zijn geweten zegt het hem! - niets kwaads bedoelend

{==37==} {>>pagina-aanduiding<<}
man dus schandelijk te traduceeren? Maar met lieden, die toonen, voor geene redenen bloot te staan, zich verder in te laten, dit rekent Recensent beneden zijn fatsoen, en daarenboven zijnen tijd te dierbaar, om dien aan het wasschen van den Moriaan te verspillen. Tantum!

Alwin en Theodoor: voor Kinderen. Uit het Hoogduitsch. Met Platen. Te Amsterdam, bij J. Ten Brink, Gz. en J. de Vries, 1810. 136 Bladz. In Octavo. De prijs is ƒ 1-5-:

Een lief Boekje voor kinderen, zoowel ten aanzien der stoffe als van den vorm. De stof, wel te pas gebragte zedelessen, welker opvolging het kind tot een braaf man onder de menschen kan vormen. De vorm lief in de nette uitvoering, en door de regt bevallige plaatjes, met welke het Boekje versierd is. De vertaling is wel geslaagd. De spelling vrij naauwkeurig. Zaaken voor zaken, Bladz. 4, reg. 11; zijne voor hare tweemaal, Bladz. 8, reg. 1 en 2, en eenige weinige dergelijke onachtzaamheden of drukfouten zullen ligtelijk verschooning vinden, wegens de doorgaande overige naauwkeurigheid. Het Boekje verdient zijne plaats onder de goede Boekjes tot presentjes voor kinderen. Alleen doet de overtuiging, dat men de kinderen met jezus, den waren Kinderen Menschenvriend, niet te vroeg kan bekend maken, om hen tot brave Christenen te vormen, ons wenschen, dat van Hem en zijne liefde voor kinderen en menschen ook iets opzettelijk gezegd ware geworden. Wij zouden het dan met volkomene ruimte aanprijzen, met den wensch, dat vele ouders en vrienden van kinderen hetzelve hunne kinderen en jonge vrienden in handen gaven!





{==38==} {>>pagina-aanduiding<<}

De Verbuiging der Zelfstandige en Bijvoegelijke Naamwoorden, voor de Nederduitsche en Fransche talen, met eenige opstellen ter vertaling, tot toepassing van dezelve. Door J. van Wijk, Roelandszoon. Vierde Druk. Te Amsterdam, bij J.R. Poster, 1809. 70 Bladz. In Octavo. De prijs is ƒ :-4-:

De verdienstelijke van wijk maakt zich, bij de uitgave van dezen Vierden Druk, bekend als Schrijver van een Werkje, dat met veel genoegen ontvangen is, en zeker met nut gebruikt wordt. Het noodige over de verbuigingen in beide talen wordt er bevattelijk in onderwezen; de opstellen tot vertaling zijn doelmatig en zeer bruikbaar; wij hebben geene stootende fouten ontdekt; en wij noodigen den Schrijver uit, om over de Werkwoorden en derzelver vervoeging, waarover in beide talen zoo veel te leeren valt, eene even nuttige handleiding voor de jeugd te vervaardigen.

Almanach der Musen en Gratiën, aan Vriendschap, Liefde en Kunst gewijd. 1811. Te Amsterdam, bij E. Maaskamp. De prijs is ƒ 2-8-:

Een zindelijke, fraai uitgevoerde Kunst-Almanak, die niet kwalijk voegt ter plaatsvervanging van het Tijdboekje, betiteld: Ernst en Boert voor de XIXe Eeuw; of Almanach van beschaafde Kundigheden, voor eemge jaren door den Heer fokke uitgegeven, doch welke toen wegens zijne kost aarheid heeft moeten gestaakt worden. Wij hopen niet, dat deze Almanak der Musen en Gratiën een dergelijk lot ondergaan moge.
Het voornaamste sieraad van dit Kunst-Zakboekje bestaat uit negen nieuw geïnventeerde en keurig bearbeide gravures, alle ontleend, zoo het schijnt, van oorspronkelijke stukken, door verschillende Fransche Kunstenaars en Kunstenaressen op de Tentoonstellingen te Parijs ingezonden; zij verbeelden de volgende onderwerpen: 1. Eene schoone, offerende aan Minerva, terwijl zij de list van Cupido, die achter

{==39==} {>>pagina-aanduiding<<}
een' pilaar schuilt, om haar hart met zijnen pijl te treffen, niet schijnt te achten; door Mad. chaudet. Hierbij behoort een Dichtstukje. - 2. Eene groep, verbeeldende venus, bij hare ontwaking omringd door eenen Hofstoet van spelende Amors, die aan hare Fakkel ieder zijne toorts komen ontsteken, om zoo het geschapene op nieuw met de edelste natuurdrift te ontvonken; door Jufvr. maijer. Een gesprek, de Fakkel van venus getiteld, is hierbij gevoegd. - 3. Adonis door diana. bij venus ontdekt, vermoedelijk van dezelfde; met een Dichtstukje. - 4. Eene groep, verbeeldende melvina en hare gezellinnen, beweenende oscar, volgens ossian, door Mad. harvey; nevens haar Klaagzang in Poëtisch Proza. - 5. Mikon, (Mythe uit het Oud-Grieksche Herdersleven, naar geszner,) zijnde eene afbeelding van de Graftombe dezes geliefden Herders, waarbij twee andere Herders gezeten en met eene schoone vrouw in gesprek zijn, die hun de deugden van den hier rustenden mikon verhaalt; door guerin. - 6. Orfeus met zijne bruid euridice, zich in de gezangen zijner Goddelijke lier verlustigende, terwijl een adderbeet, haar onvoorziens toegebragt, weldra die bekoorlijke vreugde stoort, en beiden in bittere smarten dompelt, door ducis; met een Dichtstukje. - 7. Las casas, door een paar Indianen getroost, van hersent; nevens een levensberigt van denzelven ter opheldering. - 8. De grijze Tijd, uit het graf rijzende, om eenen doodelijk kranken als zijne
prooi te overweldigen, die echter, schoon reeds op één' voet in 't graf waggelende, zich nog aan de Godin der Gezondheid vasthoudt, welke hem uit hare borst poogt te drenken, terwijl zij de hoopgevende levenslamp nog voor hem in de hoogte houdt, door caraffe: eene treffende beeldspraak, fraai gevonden, en keurig, met de bijbehoorende attributs, uitgevoerd; waartoe het prozaisch stukje behoort: de Hoop verzelt den mensch tot in het graf. Alleen komen ons de vleugelen van den tijd wat al te groot en te lomp voor, zonder dat wij bepalen durven, of dit gebrek ook aan het oorspronkelijke, dan alleen aan den Heer van senus toebehoore, aan wien wij deze anders keurige Gravures te danken hebben. Eindelijk, 9.

{==40==} {>>pagina-aanduiding<<}
Lucinde, haar Duifje beweenende, van Mad. chaudet, nevens een Dichtstukje, hierop slaande. - Vertoont zich in 't gelaat van dit meisje niet meer angst en spijt dan droefheid?
Wij danken den Heer M. voor eene onderneming, die ons, en onze schoonen inzonderheid, eenigzins met de nieuwste en beste stukken der Fransche Teeken- en Schilderkunst kan bekend maken; en aan den Graveur behoort den lof, dat zijn werk met het beste van dergelijke buitenlandsche Jaarboekjes kan wedijveren.
Minder belangrijk, schoon welgekozen en in hunne soort goed, zijn de overige stukjes in rijm en onrijm, hier geplaatst, als: anselmus en zelmire; De Suiker - Ahorn; De Broodboom; De Lucht; De Kropgans; De Spookheilige; De Blakworm; De Waterval van Niagara, - zijnde eenige bijzonderheden uit de Natuurlijke Historie. - Voorts, Graflied der Nadowessiër (s), volgens carver; Aan linnaeus (linneus), Aan Mejufser A... K... bij hare 20ste verjaring wat te laat begroet; Aan line, Dichtstuk; Aan rozemond, naar hooft; De Herinnering, naar holty; Aan amor, naar geszner; alle Dichtstukken. - Rhapsodiën, zijnde eenige Aardrijks-, Natuur- en Geschiedkundige merkwaardigheden; Zedelijke Grondregels, eenigermate in den smaak van kant; - en Anekdoten, meest alle bekend; doch onder welke men het levensberigt der beroemde francoise d'aubigne (de maintenon) nog altijd met genoegen herleest.
Tot een staaltje van Poëzij en der kleine Prosaïsche stukjes nemen wij over een gedeelte van

	Orfeus en Euridice.
‘Ontroerd, verrukt en opgetogen 
Door 't onbevlekt gevoel van 't godlijk minvermogen, 
Ontvlood het liefdrijk Paar het woelig seestgeschal, 
In 't lommer van 't geboomte, op 't veldtapijt gezeten, 
Met een verteederd hart en onbevlekt geweten, 
Mag 't hier zich zoo gelukkig heeten, 
Als ooit een minnend Paar op aarde worden zal. 

{==41==} {>>pagina-aanduiding<<}

Hier vloeide 't hart van blijdschap over; 
Beschaduwd door het groene lover, 
Hief Orfeus zijn gezang met teedre ontroering aan: 
Hij laat zijne Euridice hooren, 
Hoe ze oog en zinnen kan bekooren,... 
Hoe zij het blakend hart doet slaan. 
Haar minnelijke bliz, van reine liefde zwanger, 
Doet... woorden heeft zij niet... den opgetoogen zanger 
Den toestand van haar' ziel verstaan.’ 

* * *

‘Maar kort is deze vreugd!... ô Stervling! zoek op aarde 
Geen' kalmte, die u zelfs een God benijden zou: 
Schat ge uw gelukstaat hoog in waarde, 
Verwacht hem te eerder dan te wisslen met den rouw.’ 
 
‘Een Adder, in het gras gedoken, 
Rekt zich nu schichtig uit zijn' wrong, 
En treft, door 't scherp venijn in helsche woede ontstoken, 
De luisterende Bruid met zijn' vergifte tong. 
Nu wordt de galm der vreugdezangen 
Door jammerenden rouw vervangen: 
De treurende Orfeus kwijnt, met 't hoofd ter aard gebukt: 
Ten toppunt van geluk gestegen, 
Toen hij zijne Euridice als weèrhelft had verkregen, 
Vermogt geen jammerstaat de droefheid op te wegen, 
Die thans zijn ziel verslindt, nu ze aan hem wordt ontrukt.’ 

* * *

‘Gelieven, die, bij 't minzaam koozen, 
Getooid met schoone lenteroozen, 
Die als de zedige onschuld bloozen, 
Uw heilstaat onverdelgbaar acht,... 
Schuwt, schuwt... dit zij u aanbevolen!... 
Den adder, die, in 't gras verscholen, 
Uw blijdschap te verwoesten tracht!’ 

W.
en de volgende Anekdote:
‘De Kanadasche Wilden zijn zeer bijgeloovig omtrent hunne Droomen. Zij beschouwen die als

{==42==} {>>pagina-aanduiding<<}
ingeving van hoogere Beschermgeesten, en dringen op dien grond derzelver vervulling.’
‘Zeker Opperhoofd der Mohawks-Indianen droomde menigmalen van Rum, Tabak, Kleederen en andere Behoeften meer, en gaf zulks aan den Heer Johnson te kennen, waarop dan doorgaans de inwilliging volgde.’
‘De gedurige herhaling dezer Droomen verveelde den Engelschman, en nu begon hij op zijne beurt ook te droomen. Op zekeren tijd zeide hij tot het Opperhoofd: “Hendrik! ik heb gedroomd, dat ik van den Mohawk eene streek lands tot een geschenk zal krijgen, om daarop een huis te bouwen.” - De Indiaan antwoordde al lagchende: “Broeder! als gij dit waarlijk gedroomd hebt, moet ik u zulks geven.” De Engelschman wees hem het voorwerp van zijnen droom en kreeg eene streek van het schoonste land langs de Mohawkrivier van negen mijlen ten geschenke, dat hij tot een treffelijk landgoed bereidde. De Indiaan, echter, liet op eenmaal zijne voormalige ingevingen varen, en gaf zulks op deze wijze te kennen: “Broeder! laat ons niet langer jegens elkanderen droomen; want het hoogste, dat ik bekomen heb, is een fraai kleed: gij daarentegen een zeer groot bed, waarop mijne Voorvaders dikwerf zeer gerust hebben geslapen.”’
Een ruim debiet, in zoo verre onze tijden zulks toelaten, stelle den Heer M. in staat, om deze onderneming, vooral door het geven van getrouwe nabeeldingen der voornaamste voortbrengselen van Fransche (en ook, bij gelegenheid, van Hollandsche) ten toon gestelde kunst, voort te zetten!

Etrennes des Muses aux Graces, pour l'année 1811. à Amsterdam, chez E. Maaskamp. Le prix est ƒ 2-:-:

Nog een ander Nieuwjaarsgeschenk van Kunst en Smaak, in het Fransch, waarmede de Heer maaskamp ons beschaafd Publiek begiftigd heeft.

{==43==} {>>pagina-aanduiding<<}

Het is versierd met zeven fraaije en den kunstsmaak van den Heer van senus eer aandoende Gravures, voorstellende zoo vele vrouwelijke afbeeldingen, in verschillende attitudes en karakters, namelijk: als beoefenares der kunsten, als kokette, als nieuwsgierige of weetgierige, als in gepeins, als eenen bloemtuil makende, als Borduurster; en, zich opschikkende aan het toilet.
Eene menigte van stukjes, zoo in Proza als Poëzij, gedeeltelijk tot de gemelde afbeeldingen betrekking hebbende, is ook hier bij de gewone Almanaks-bijzonderheden gevoegd. Een aantal van binnen- en buitenlandsche Auteurs hebben daartoe of door oorspronkelijke of door uit hunne Werken ontleende opstellen het hunne bijgedragen, en ook onder deze zijn er, die niet onaardig zijn, bij voorb. de volgende Fabel:

	La poule.
Si ma poule était mieux nourrie, 
Au lieu d'un oeuf peut-être elle m'en pondrait deux; 
Cela nous aiderait dans ces temps malheureux, 
Disait Jeanne: essayons. La voila rebondie, 
Grasse à plaisir; soins superflus: 
L'embonpoint la perdit; elle ne pondit plus. 
 
* * * 
 
Abondance de biens étouffe l'industrie. 


	Quelques souhaits du premier jour de l'an.
Jules fait beaucoup de dépense; 
De la fortune enfant chéri, 
Il vit au sein de l'opulence: 
Je souhaite à Jule un ami. 
 
Agnès croit les hommes sincères, 
Tendres, constans et point jaloux, 
Toujours amans, jamais colères: 
Ne lui souhaitons point d'époux. 
 
Lise veut plaire; elle est coquette, 
Elle met du blanc et du noir, 
Elle a cinquante ans; je souhaite 
A Lise un fidèle miroir. 

{==44==} {>>pagina-aanduiding<<}

A l'amant timide et fidèle 
Je souhaite un tendre baiser; 
Et je souhaite une cruelle 
A l'amant volage et leger. 
 
La nuit, le jour Paul étudie; 
Il a du savoir, de l'esprit; 
Il a fait mainte tragédie: 
Je souhaite à Paul un habit. 
 
Il est certains faiseurs de drames, 
Qu'à l'envi chacun applaudit, 
Qui font pâmer toutes nos dames: 
Je leur souhaite plus d'ésprit. 

D.L.M.
Ten slotte nog deze Fabel:

	La canne et ses oeufs.
Une canne couvait ses oeufs 
Dans une ferme et sous les yeux 
D'un vigilant propriétaire; 
Elle s'enfut à la rivière, 
ϒ fit cent tours, y plongea, barbotta, 
Puis au retour elle humecta 
Ses pauvres oeufs, espérance chérie: 
L'humidité les gâta, 
Aucun ne reçut la vie. 
Le fermier n'en fut pas content, 
Et se résolut à l'instant 
De ne plus laisser la canette 
Couver ses oeufs, mais d'en charger 
Quelqu' honnête et sage poulette, 
Sous qui les oeufs mûriraient sans danger. 
L'expédient réussit, et la mode 
S'en établit par tout pays. 
 
* * * 
 
Conseillons la même méthode 
Aux jeunes mères de Paris. 
Si le doux soin de leurs familles 
Au logis pour toujours ne peut les arréter; 
Qu'elles donnent sans hésiter 
Des gouvernantes à leurs filles. 

mancini-nivernois.

{==45==} {>>pagina-aanduiding<<}

De nette uitvoering verdient allen lof. Alleen is het jammer, dat, om enkelde lange regels niet af te breken, (hetgeen toch elders gedaan is,) de woorden zoo op elkander gedrongen zijn, dat men er op studeren moet, om ze verstaanbaar te schiften, b.v.:

Lesbine enfincroitvoir descendredanslaplaine 
 
Quipour unaird'ennuipourraitpassersurterré. 
 
Toutiraitauplusmaldansvosbois, dansvosnids. 

Enz.

Almanak voor Vrouwen door Vrouwen. 1811. De prijs is ƒ :-18-:

Almanak van Vernuft en Smaak. 1811. Beide te Amsterdam, bij de Wed. J. Dóll. Met Kunstplaten. De prijs is ƒ :-18-:

Wij hebben, in het jaar 1809, het plan en de strekking van deze beide Tijdboekjes, die nu reeds twintig jaren lang, met goeden aftrek, stand gehouden hebben, vermeld; de thans uitgegevene Stukjes voor dit jaar zijn niet minder fraai uitgevoerd, dan die van de vorige jaren, en versierd met keurige kunstplaatjes naar de teekeningen van j. smies, in het koper gebragt door van senus en vilijn, welke, zoo door karakteruitdrukking als kundige ordinantie, allen lof verdienen.
De Almanak voor Vrouwen, welke aanhoudend met de Dicht- en Prosaïsche Geestvruchten der Vaderlandsche Dichteressen wolf, deken, moens, woesthoven, en anderen, versierd was, behoudt nog steeds ten doel, om op eene bevallige en te gelijk nuttige wijze aan de Nederlandsche vrouwen ter lekture te verstrekken, en den geest te beschaven door de oorspronkelijke voortbrengselen van Vaderlandsch vernuft, zoowel als door kleine overzettingen van Verbalen der

{==46==} {>>pagina-aanduiding<<}
beste Fransche en Duitsche Schrijvers, welke in onze taal nog niet bekend zijn, waardoor men in de uitgave van vorige jaren bereids verscheidene stukken vindt, welke, in dit jaar, in andere Tijdboekjes, als nieuw opgedischt, en zelfs van dien kant als zoodanig aangeprezen worden. Telken jare is dit Tijdboekje verrijkt met de Levensbeschrijving van eene of meerdere beroemde Vrouwen; gelijk dan ook het Stukje van dit jaar de beknopte Levensbeschrijving van de Grieksche Dichteresse sappho, versierd met derzelver fraai gegraveerde en echte afbeelding naar een' alouden Edelen Steen, vervat.
De Almanak van Vernuft en Smaak, welke ook dit jaar op bevallige, meestal oorspronkelijke, Dichtstukjes mag roemen, was reeds sedert verscheidene jaren bekend door de vernuftige voortbrengselen der Vaderlandsche Dichters nomsz, uijlenbroek, fokke, vereul, loots, tollens, feith, loosjes, barbaz en anderen; waarom de vereerders der Nederlandsche Poëzij, dezelve altijd boven anderen de voorkeur gaven. Ook dit tegenwoordig Stukje doet zich door verscheidene kunstvoortbrengselen van tegenwoordige Dichters met onderscheiding kennen. Onder alle welke ons bestek alleen toelaat, tot eene proeve aan onzen Lezeren hier mede te dèelen, eenige Coupletten uit het bevallig Dichtstuk van den Heere a. loosjes, pietersz., betiteld: maria tesselschade visscher, op Muiderberg, waarin, op eene zeer Dichterlijke wijze, verhaald wordt, het bezoek, dat die beroemde Dichteresse bij den Drossaart hooft, op het Slot te Muiden, af leide, waarbij zij met het aldaar vergaderd gezelschap een togtje naar Muiderberg deed, alwaar de Ridder hooft haar verzoekt, het gezelschap met een stuk uit hare Vertaling van tasso's Jeruzalem verlost, en wel met het Minnelied of den Tooverzang van armida, dien zij haren minnaar reinoud toezong, te vereeren. Zij voldoet aan zijnen sterken aandrang; en zingt het door haar vertaalde lied, in het oord, waar de van ouds beroemde Echo hare stem, door woordelijke weerkaatsing, zoo veel te meer krachts bijzette; hetwelk de Dichter dus bevallig uitdrukt:

{==47==} {>>pagina-aanduiding<<}


Nu kiest de schoone Zanggodin 
Voor zich een plekjen uit, 
Een plekje waar de klank der stem 
Bevallig wordt gestuit. 

Maar, zonder dat iemand van het gezelschap zulks bemerkt hadde, was zeker jongeling, genaamd allard krombalg, die eene hevige liefde voor de Dichteresse opgevat hadde, en ook naderhand haar echtgenoot geworden is, het gezelschap van Muiden gevolgd, en had zich, ter plaatse, waar zij dezen zang zong, in eene laan geplaatst, waar hij, zonder ontdekt te worden, deelgenoot van het gehoor dezes lieds konde zijn; doch men hoore hier den Dichter zelven:

Een jeugdig Hopman, die, sinds lang, 
In stilte, tesselscha 
Beminde, sloeg sinds lange ook reeds 
Den gang der Jonkvrouw ga. 
 
Hij was van Muiden haar gevolgd, 
En hoorde, door een laan, 
Gescheiden van die lieve maagd, 
Verrukt die woorden aan. 

Nadat de Dichteresse haar lied voleindigd had, vervolgt de Dichter:

Aldus zong schoone tesselscha 
Den grooten tasso na; 
Elk voelde armida's tooverkracht 
Herleefd in tesselscha. 
 
De Drossaard vat daar op het woord: 
‘'k Bedrieg mij zeer door schijn, 
Of gij, was Ridder reinoud hier, 
Zoudt zijne armida zijn.’ 
 
‘Dat is,’ roept nu de jongeling, 
Die straks van verre stond, 
‘Dat is, dat is zij mij altrans!’ 
En werpt zich op den grond. 


{==48==} {>>pagina-aanduiding<<}


Geknield voor tesselschade, ligt 
De fiere jongeling, 
Daar hij slechts tesselschade ziet... 
Niets van haar' vriendenkring. 

De jongeling verzoekt daarop vergiffenis voor de door hem genomene vrijheid, en eindigt zijne aanspraak met de regelen:

O schoone, zie een reinoud hier 
Getooverd voor uw' voet. 

Al verder zingt de Dichter:

‘Rijs op,’ zegt tesselschade, dié 
Half toornig nederziet; 
‘Gij jongeling moogt reinoud zijn, 
Ik ben armida niet.’ 
 
Zoo sprekend stapt zij voort - maar 't hart 
Gevoelde een vreemde pijn: 
Verzuchtend', zoo 'k armida was, 
Zou hij mijn reinoud zijn. 
 
En juist niet langen tijd daarna 
Was 't, dat die jongeling 
Van tesselscha de's rozenmond 
Het henglijk Ja ontving. 

De ontmoeting der beide gelieven, in tegènwoordigheid van den Ridder hooft en het geheele Gezelschap, bij den ronden muur, welke de plaats der Echo van Muiderberg omsluit, wordt in eene zeer fraaije en karakteristieke afbeelding aan den Lezer van dit bevallig Dichtstukje vertegenwoordigt



{==49==} {>>pagina-aanduiding<<}

Uittreksels en beoordeelingen.





Lexicon Hebraicum et Chaldaicum Manuale in Codicem Sacrum Veteris Testamenti cura E. Scheidii et J.J. Groenewoud. Voll. 2.

Dat is:
Hebreeuwsch en Chaldeeuwsch Handwoordenboek voor de Schriften van het Oude Verbond. Door e. scheidius en j.j. groenewoud. In twee Deelen. Het Eerste Deel te Utrecht en te Leyden, bij O.J. van Paddenburg en S. en J. Luchtmans, 1805. Het Tweede Deel te Harderwijk en te Groningen, bij E. Tijhoff en J.M. van Bolhuis, 1810. De prijs is te zamon ƒ 9-16-:
(Eerste Recensie.)

Wij kondigen een Werk aan, gewigtig van opstel en moeijelijk van uitwerking, een kunstgewrocht van onvermoeide vlijt, van scherp doorzigt, van grondige kennis en diepe geleerdheid; een Werk, aangevangen door de geestdrift van scheidius en voleindigd door het geduld van groenewoud. Gewisselijk, de man, die het durft ondernemen, om een Lexicon te schrijven, behoort met moed en krachten te zijn uitgerust; en hij, die in staat is, om hetzelve voort te zetten en te volvoeren, moet zijne ziel in lijdzaamheid bezitten. Doch ter zake! - Wij zullen ons verslag in twee deelen verdeelen. In het eerste zullen wij den inhoud des Werks opgeven en over de behandeling van hetzelve spreken; terwijl wij in een tweede verslag meer bepaaldelijk zullen spreken over de verdiensten des Eerwaardigen groenewoud, en eenige voorbeelden ter aanprijzing van dit Werk in het midden brengen.
Vooraf gaat een' Brief aan j.d. michaëlis, waarin de grootste zachtmoedigheid en de schitterendste edelmoedigheid doorstralen. Want reeds lang had michaelis, mogelijk naijverig over den roem der Bataven in de Oostersche geleerdheid, den beroemden schei-
{==50==} {>>pagina-aanduiding<<}
dius niet alleen, maar ook, gelijk de afgunst werkt, de leerlingen uit zijne school, met name zijnen broeder jacob en den nog helder lichtenden Amsterdamschen Hoogleeraar joannes willmet ongunstig en hatelijk beoordeeld in zijne Orient. und Exeget. Bibl., waarvan de recensie der uitgave van ebn doreid, door scheidius, kan getuigen! Zie N. Orient und Exeget. Bibl., P. II, N. 27, S. 56-67. Ja, zelfs was de groote alb. schultens, wiens Histor, Joctan., door scheidius, met Obss. Philol. et Crit. in de wereld kwam, niet vrij gebleven in de recensie van dat Werk, geplaatst in mich. Bibl. Nov. Orient. et Exeget., P. IV, S. 1-5. Hierover was scheid. in den beginne wel gestoord, en geen wonder! maar hij keerde spoedig tot zich zelven weder, en werd te rade, om mich. te behandelen, gelijk hij zijne vijandige en wangunstige Beoordeelaars in Duitschland zegt te behandelen: sie mögen das erste und letzte wort haben. Daar scheid. evenwel voorzag, dat ook dit Lexicon het fijne anatomiseer-mes van mich., hetwelk zoo ligtelijk doorsnijdt en wondt, niet zoude ontsnappen, wilde hij zelf dit Werk aan hem zenden, met de aanwijzing der regels, welke hij in dit Lexicon gevolgd was, en der gronden,
waarop hij hetzelve gebouwd had, verzoekende, dat hij niet weder onbedacht en bevooroordeeld weg recensere, maar dit zijn Werk vooraf toetse, en daartoe voornamelijk drie gulden Schriften onder de aandacht houde, namelijk: a. schultens Vetus ac regia via Hebraizandi; diens Epistoloe ad F.O. Menkenium, en de Obss. Select. ad Orig. Hebr. van n.g. schroeder, en ook dit daarbij verwachtende, dat mich. niet weder stout weg de Arabische gronden, waarop scheid. tegen zijne verwachting dikwijls bouwen zal, verachte en verwerpe, maar alles vooraf eerst overdenke, en met hem correspondere. Zoo zou de oude vriendschap tusschen hen beiden weder hersteld kunnen worden, en scheid., gelijk hij met ware nederigheid en liefde spreekt, gelegenheid verkrijgen, om zijne dwalingen te erkennen en te verbeteren. Deze Brief eindigt met de verzekering der eerbiedigste hoogachting, den wensch, dat zij beiden hunne voornemens van onderhanden zijnde Werken uit te geven, mogten volvoeren, en de edel-
{==51==} {>>pagina-aanduiding<<}
moedigste aanbeveling van zich zelven in de vriendschap van den grooten michaëlis.
Na dezen Brief van Prof. scheid. volgt een kort berigt van groenew, aan den Lezer, waarin Zijn Wei-Eerw. ons berigt, dat de eerste 352 bladzijden van dit Lexicon het werk zijn van scheid., terwijl wij het overige aan Zijn Wel-Eerw. te danken hebben. En, wat den aanleg en het doel des Werks betreft, heeft Zijn Wel-Eerw. bij het gezegde deswegens in de Voorrede van scheid. niets te voegen, weshalve hij den Lezer derwaarts henen wijst.
En dit is dan het derde Voorwerk, waarbij wij ons bepalen zullen. ‘Er is,’ zegt scheid., ‘eer reden van beklag over te veel, dan over te weinig Hebr. Woorden-boeken. Maar tot nog toe had niemand het ondernomen, om de taalkundige opmerkingen, welke in de Schriften van schultens, schroeder, michaelis, (wij voegen er bij: scheidius,) en anderen verspreid zijn, in de form van een Lexicon bijeen te zamelen.’ Hierom nam scheid. dit, anderzins moeijelijk en verdrietig werk, gaarne op zich, met dat doel vooral, opdat de eerste en ware beteekenissen der Hebr. en Chald. woorden des te zekerder zonden vast staan, en de Studenten door derzelver wetenschap, de Woordenboeken van coccejus, castellus en simonis met des te meer nut zouden kunnen gebruiken, en uit dezelve de Hebreeuwsche spreekmanier en kortheid, of onvolledigheid van uitdrukking (phraseologie et ellipses) des te gemakkelijker zouden leeren. Om dit nut te bevorderen, drong hij er altijd bij zijne leerlingen op aan, om vooraf de conjugaties, declinaties en adfixen grondig in het geheugen te prenten, en was hij gewoon de analogie dier oude taal steeds ijverig aan de zijnen voor te stellen; want tot nuttig gebruik van ieder, en ook van dit Lexicon, waarin de eerste en eigenlijke beteekenissen altijd vooraan geplaatst zijn, zal de kennis der analogie den jongeling zeer te stade komen. Wel is waar, die nasporing der eerste beteekenissen, waarmede de school van schultens zoo zeer op had, wordt door velen beschimpt en belasterd; doch dit schrikke niemand af. En uit welke oorzaak ontstond die bespotting anders, dan uit het misbruik, dat sommigen van

{==52==} {>>pagina-aanduiding<<}
die primoe notiones maakten, waartegen scheid. daarom gewaarschuwd heeft in zijne Oratie de abusu Dialectorum Orient., etc. en ook s. rau in eene Oratie de Judicio in Philol. Or. reg. Zoodat de Hollanders, die dit misbruik tegengaan en er voor waarschuwen, wegens hetzelve ten onregte belasterd worden bij buitenlanders, en de Schultensiaansche leerwijze dus onregtvaardig door velen is verworpen, omdat sommigen haar misbruikten. Om dan die voortreffelijke leerwijze der schultensen, door onkundige betweters bespot, nu nog eens in een helder licht voor te stellen, volgen hier de 18 Philologische grondregels, welke zich a. schultens in zijne Veteri et regia via Hebraizandi heeft voorgeschreven, en die scheidius zich niet schaamt, om als zoo vele axiomata te volgen.
Naar die grondregels had a. schultens zelf een voortreffelijk Woordenboek beginnen op te stellen, en reeds een gedeelte daarvan ter perse besteld, doch hetzelve is blijven steken, daar hij door andere gewigtige, voornamelijk Exegetische werken, zoo als zijn Comment. in Proverb. Salom. van dit zijn plan werd afgetrokken. Twee vellen van hetzelve, die reeds afgedrukt waren, had scheid. door aankoop in bezit gekregen, en was voornemens dezelve achter dit Lexicon te laten herdrukken, doch thans, het Woordenboek afgedrukt zijnde, hebben wij dezelve nog niet zien verschijnen, trouwens, er zijn verscheidene asschriften van in ons Land, en, gelijk Recensent door vergelijk van zijn handschrift duidelijk bemerkt, zoo heeft ook scheidius van hetzelve zeer veel gebruik gemaakt in het Woordenboek, dat wij voor ons hebben.
Wat het doel en gebruik van dit Lexicon betreft. Scheidius wil, gelijk hij ook reeds boven heeft gezegd, dat de Studenten zich vooreerst de buiging der Hebr. en Chald. werkwoorden zullen eigen maken. Daarna moet men zich een exemplaar van dit Lexicon met wit papier laten doorschieten, indien de breede witte zoom niet reeds toereikend is, om daarop bij de woorden eigene aanmerkingen te schrijven, welke men in overvloed zal opdoen onder het lezen der Werken van bochart, pocock, de schulten-
{==53==} {>>pagina-aanduiding<<}
sen, schroeder, venema, rau, verschuur, walraven, en vele anderen, (waaronder scheidius zelven niet te vergeten). Dan zal men die opmerkingen bij het schrijven van Dissertaties gemakkelijk kunnen vinden, en als zijn eigen werk gerust durven gebruiken. Eindelijk vooral, teekene men de Bijbelplaatsen bij de woorden, ter staving van derzelver beteekenis en ter opheldering der plaatsen zelve, naauwkeurig op. Zoo zal het nut, uit oefening van oordeel en vlijt gesproten, gewisselijk voor niemand achter blijven.
Het vierde stuk Voorwerk, eindelijk, is eene aanwijzing der verkortingen (abbreviaties), in dit Werk voorkomende.
Uit den opgegeven' inhoud der Voorberigten zou de behandeling des Werks reeds kunnen blijken; wij willen evenwel hieromtrent nog eene en andere aanwijzing doen, om dezelve in een helder licht te plaatsen.
Het eerste dan, waarin dit Lexicon zich boven anderen aanprijst, is de vereeniging der verwantschapte wortelwoorden, waardoor zeer veel licht wordt bijgezet, en aan de woorden zelve, en aan de vinding der eerste beteekenissen. Voorbeelden hiervan bij te brengen, zou overtollig zijn, daar er bijna niet één radix voorkomt, waarbij niet twee, drie en meer bloedverwanten worden opgenoemd. Zoo wordt de taal aanmerkelijk gezuiverd en de oude eenvoudigheid kenbaar; terwijl hierdoor te gelijk sommige radices, als valsche vrienden en ingekropene vreemdelingen worden erkend, en uit de familie weggejaagd, b.v. ר
{== afbeelding 	==} {>>afbeelding<<}
    
, terwijl integendeel anderen, die afgedwaald en verloren waren geraakt, weder worden opgenomen, zoo als ם
{== afbeelding 	==} {>>afbeelding<<}
    
, ף
{== afbeelding 	==} {>>afbeelding<<}
    
, שּ
{== afbeelding 	==} {>>afbeelding<<}
    
, enz., en een zeer groot aantal tot hunne eigene afstammelingen worden terug gebragt.
Het tweede, dat een ieder in het oog zal vallen, is de aanwijzing der eerste beteekenissen, en de natuurlijke afleiding der notiones secundarioe uit dezelve. Hiertoe hebben de Schriften van schultens en schroeder wel veel bijgebragt, doch scheidius volgt dezelve

{==54==} {>>pagina-aanduiding<<}
evenwel niet blind, maar neemt, gelijk zij deden, andere Oostersche dialekten, en wel voornamelijk het Arabiesch te baat, om die eerste beteekenissen te ontdekken en vast te stellen. Men denke evenwel niet, dat scheidius hierin geene zwarigheid onoplosbaar voorkwam. Neen! dikwijls moet hij gissen, en menigmaal spreekt hij vraags-gewijze, of geeft zijne twijfeling door het woord fortasse te kennen.
Verder is het van zeer veel belang en waarde, dat vele woorden en vreemde formen somtijds breedvoerig worden opgehelderd, door de hulp der regels van de Grammatica en Syntaxis van schroeder, b.v. ה artic. P. 108, א
{== afbeelding 	==} {>>afbeelding<<}
    
 P. 112, enz.

Eindelijk, niettegenstaande slechts zeer weinige Bijbelplaatsen, volgens het doel van dit Lexicon, ter staving van de beteekenis der woorden worden bijgebragt, vindt men hier evenwel een aantal of bekrachtigde, of nieuwe verklaringen van vele Bijbelplaatsen, het zij door Critische aaumerkingen, vooral met opzigt tot de lezing der Masorethen, het zij door Exegetische uitweidingen, het zij door de aanvoering van Grammaticale regelen, het zij door oudheidkundige aanwijzingen, als anderzins. Wij zouden hiervan onderscheidene voorbeelden kunnen bijbrengen, doch vooreerst is dit verslag reeds breed genoeg; ten anderen verkiezen wij daartoe het Tweede deel, omdat de Eerw. Recensent van het Eerste Deel reeds voor vier jaren hiervan eene breede opgave heeft gedaan in de Theol. Bibl. voor 1806, No V, Bladz. 669-673, met wiens verdere aanmerkingen wij ons ook vereenigen, dankende intusschen den Opsteller van dit kostelijk Werk, of veeleer den Eerwaardigen Vervolger voor dit kostelijk geschenk uit de nalatenschap van den vermaarden scheidius.





{==55==} {>>pagina-aanduiding<<}

E.A. Borger, Oratio de Modesta ac prudenti Sacrarum literarum interprete. Publice habita die 5 Dec. 1807. quum Lectoris Hermeneutices Sacrae, in Academia Hollandiae regia, munus solenni ritu adiret. Lugd. Batav., apud Haak et Socios, 1808.

Dat is:
e.a. borger, Redevoering, ten betooge, dat Zedigheid en Voorzigtigheid in den Uitlegger der H. Schrift vereischt worden.
Wij gelooven niet, dat door onze stilzwijgendheid dit voortreffelijk Stuk eenigzins minder onbekend zal zijn gebleven, daar de loffelijke aankondiging van hetzelve in onderscheidene Maandschriften dit voortbrengsel van echten smaak, beproefde geleerdheid en verwonderenswaardige kennis der Latijnsche taal, reeds overvloedig heeft bekend gemaakt en aangeprezen. Wel is waar, één van die Tijdschriften heeft door al te groote keurigheid, (om dit zachte woord te gebruiken) en door afmeting van de waarde dezer redevoering naar den ongeschikten maatstaf van vooroordeel en eigen smaak, aanleiding gegeven tot verdediging, antwoord en wederschrift, doch onzes inziens is daardoor juist de voortreffelijkheid van dit Stuk des te klaarder komen opdagen. Wij sparen dus alle verontschuldiging over het langdurig achter blijven van onze beoordeeling, en niet zoo zeer ter overtollige bekendmaking en aanprijzing, als wel ter dankbetuiging en aanmoediging, laten wij een kort verslag van dit opstel volgen.
Uit eene treffende beschouwing van de uitnemendheid en den krachtigen invloed van den Christelijken Godsdienst, welke ter inleiding dient, besluit de Schrijver tot het gewigt en de noodzakelijkheid van eene goede verklaring der H. Schrift, en, daar het ook dit vak aan een overvloedig getal verwaande betweters niet ontbreekt, die het Schrift-verklaren gemakkelijk rekenen, en zonder oordeel of wetenschap uitgerust, zich daaraan durven wagen, acht de Opsteller het

{==56==} {>>pagina-aanduiding<<}
niet ongeschikt, om overeenkomstig zijne bediening (van Lector Hermeneutices Sacrae) en zijne jeugdige jaren, thans te spreken over den zedigen en voorzigtigen Schrift-Uitlegger, of liever, volgens den inhoud der Redevoering, over de zedigheid en voorzigtigheid, welke er in een Uitlegger der H. Schrift vereischt worden.
Het werk van een Uitlegger is tweeledig, als hebbende betrekking tot de Oordeelkunde (Critica) en de verklaring van woorden en zaken. I. De oordeelkunde oefent haar gezag uit 1o. in de bepaling der echte lezing; deze wordt de lagere (inferior critica) genoemd, terwijl 2o. de hoogere (sublimior) te gelijk de echte voortbrengsels weet te ontdekken en van de ondergeschovene stukken af te zonderen. Gelijk in de Schriften der Ongewijde Schrijvers, zoo is ook beider gezag in de Gewijde Schriften noodzakelijk.
I. Tot regte aanwending der lagere Oordeelkunde wordt niet alleen overvloedige kunde vereischt, maar ook scherp oordeel en gestadige oefening. Dit wordt bewezen (1) door het moeijelijk werk van het vergelijken der Handschriften, waarin men gevaar loopt van zich in zijn oordeel ligtelijk te bedriegen; (2) door de noodzakelijkheid van het gebruik der oude Vertalingen; en (3) dat der Kerkvaderen - Uit welk alles het besluit wordt opgemaakt, dat voorzigtigheid en zedigheid dit werk behooren te bestieren en te versieren, gelijk deze deugden de schultensen, schroeder, dathe, rau, arnoldi, schnurrer, muntinghe en anderen in de uitlegging des O. Verb. hebben versierd Terwijl het ook de oordeelkundige verklaring des N. Verb. niet ontbroken heeft aan zedige Beoefenaars, gelijk erasmus, grotius, bengelius, mill, wetstein, ernesti, griesbach, birch en anderen, hier niet genoemd, doch, om den naam van van voorst, die bij de declamatie dezer Redevoering tegenwoordig was, met zedigheid verzwegen. - Waren slechts alle Uitleggers van dien kant beroemd en aan te prijzen, doch er zijn ook onvoorzigtige en halfgeleerde verwaanden, die zich aan dit vak gewaagd hebben, gedreven, of door zucht om zich een naam te verwerven en genoemd te worden onder het getal der Geleerden, of door voor-
{==57==} {>>pagina-aanduiding<<}
oordeelen en bijgeloovigheid. De eerste zondigen door vermetelheid, de anderen door al te groote beschroomdheid.
2o. De hoogere Oordeelkunde, welke uitspraak doet over de echtheid of valschheid van geheele boeken, of derzelver grootste gedeelten, heeft dezelfde vereischten van grondige geleerdheid, vernuftig oordeel, en gestadige oefening, opdat men zich niet late bedriegen, noch door de listen van slimme Geleerden en tegenstrevers der Openbaring, die u zoeken wijs te maken, of, dat hetgeen gij voor echt houdt, tegen alle gebeurde zaken en tijdsomstandigheden strijdt, of dat de Profeten doortrapte Volksbedriegers waren (gelijk zij zelve); noch door schijn-tegenstrijdigheden, welke sommigen verleid hebben tot twijfeling, wantrouwen en verwerping; om welke klippen te vermijden men bekend moet zijn met de schrijfmanier, het doel, den zamenhang der rede en andere omstandigheden der Schrijvers. - Voor het overige zijn de oorzaken tot zulk misbruiken van de Critica Sublimior, bijna dezelfde, als die, welke te voren reeds vermeld zijn, en daarom hier niet weder herhaald worden.
II Ook in de verklaring der woorden en zaken moet de Zedigheid en de Voorzigtigheid ons geleiden, daar wij noodzakelijk in onkunde van vele dingen verkeeren, eensdeels door de vreemdheid der taal en der zeden, anderdeels door het groot gebrek aan genoegzame en gepaste gedenkstukken. Want, wat het O. Verb. betreft, wie weet niet, welke menigvuldige Oostersche dialekten er noodig zijn, om de Hebr. taal des O. Verbonds te verklaren? Daarenboven, welk een verheven gevoel behoort er tot de uitlegging der Hebr. Dichtkunst, behalve de uitgebreide kennis in oudheden, tijds- en plaats - omstandigheden, vreemdheid van uitdrukking en beteekenis der woorden? De uitlegging des N. Verb. is niet veel gemakkelijker, dewijl tot de verklaring der woorden (interpretatío grammatica) niet alleen grondige kennis der Grieksche, maar ook der Hebr. taal wordt vereischt, en eene volledige kennis van oudheden, landen, geschienis, enz : de uitlegging der zaken en geschiedenis (interpretatie historica) moet behulpzaam zijn; behalve eene juiste opmerking van vele andere omstandigheden, opdat men noch bedrogen worde door de on-
{==58==} {>>pagina-aanduiding<<}
beschaamdheid van hen, die of niet weten of ontkennen, dat zij de geschiedenis moeten raadplegen, en evenwel over de moeijelijkste plaatsen uitspraak doen en zonder beschroomdheid beslissen, noch door de stijfhoofdige verwaandheid van hen, die alles uit de rede en de ondervinding willen verklaren, en daarom de wonderwerken ontkennen; noch door de dwalingen van hen, die door bevooroordeelde gevoelens gedreven worden en naar dezelve de H. Schrift verklaren. Van hier die onderscheidene sekten, die door vooroordeelen aangevuurd, en noch spreekwijze, noch verband in aanmerking nemende, hunne stellingen meenen te kunnen verdedigen en alle andersdenkenden gemakkelijk te wederleggen.
Tegen deze en eene menigte andere klippen, waarop velen, voornamelijk de Joodsche Schriftverklaarders, en de groote coccejus zelf, schipbreuk hebben geleden, moeten ons de Zedigheid en de Voorzigtigheid behoeden. ‘Dum vero in mari contemplando scopuloso versamur; orationis esse vela contrahenda, petendumque portum sentio.’ Dus eindigt hier zeer naif, en, schoon laat genoeg wat de uitgebreidheid der Redevoering betreft, evenwel doch zeer onverwachts, dit doordacht en doorwerkt Stuk, waarop wij alleen deze aanmerking hebben, dat de verdeeling of liever de aanwijzing van de onderscheidene stukken, die behandeld worden, niet duidelijk is, welk gebrek ons, vooral in het Tweede Deel, somtijds in verlegenheid bragt.
Met gewone dankbetuigingen, aanspraken en gelukwenschingen wordt de Oratie besloten. Met gewone? Neen voorzeker! want de onverwachte dood van den grooten rau, waardoor de plaats, welke die Geleerde anders pleeg te bezitten, thans ledig was en verschrikkelijk om aan te zien, heeft in deze aanspraken eene klagte veroorzaakt (bijna zeiden wij, een treurlied doen uitbreken,), die wij, met regt, als een meesterstuk van uitdrukking, gevoel en welsprekendheid durven roemen, en om welke alleen bij herhaling te kunnen lezen (want vertalen kunnen wij haar niet, en overschrijven willen wij haar niet, opdat wij niet schijnen andere Tijdschriften na te schrijven, om welke alleen zeggen wij, bij herhaling te kunnen lezen,), het niemand berouwen zal deze Oratie ge-
{==59==} {>>pagina-aanduiding<<}
kocht te hebben, indien de inhoud der Redevoering, als voornamelijk voor Theologanten dienstbaar en geschikt, tot nu toe mogelijk sommigen van het koopen derzelve mogt hebben terug gehouden.
Doch wij zijn wijdloopiger geworden, dan wij ons hadden voorgenomen; wij willen daarom bij al het gezegde niets meer voegen, en besluiten onze aankondiging met de Inleiding van borger's Oratio, welke wij als eene proeve en ten bewijze van al het gezegde, ons niet bedwingen kunnen over te schrijven, noch in staat zijn om achter te houden. ‘Est profecto,’ dus zijn de woorden: ‘Est profecto cum ad animi fructum uberrima, tum ad delectationem fuavissima, religionis Christianae Doctrina. Ecqua erim gens tam barbara umquam et efferata fuit, cujus, acceptâ hac Doctrinâ, non mores emollitos, atque ad humanitatem revocatos videamus? Delirantium Philosophorum commenta delevit haec religio, confirmavitque naturae judicia. Sapientiâ prorsus divinâ controversiam diremit de Dei immortalis natura, quam dirimere numquam potuit sapientiae nutrix, Graecia. Officiorum causas ac rationes tam perspicue explicat intelligenterque commendat, ut, nisi ad ejus te praecepta composueris, salus tua desperanda videatur. Ea duce res caducas spernimus, appetimusque firma, stabilia, omnique fragilitate vacantia. Fodicantibus malis, quid est, quod aegritudine elidaris, cum illa sua te vi fulciat, ac mirifice sustentet? Eo tandem loco haec te religio constituit, ut subter te habeas omnia, utque, si fractus illabatur orbis, te impavidum seriant ruinae. Haec igitur est verae vitae dux, virtutis indagatrix, expultrisque vitiorum; hanc magistram morum jure appellamus. Ad hanc confugiamus; ab hac opem petamus: huic nos penitus, totosque tradamus. Est enim unus dies bene et ex praeceptis ejus actus, peccanti immortalitati anteponendus. Cujus igitur potius opibus, quam ejus, utamur, quae et vitae tranquillitatem largita nobis est, et terrorem mortis sustulit?’





{==60==} {>>pagina-aanduiding<<}

Nieuwe Grafredenenen van M.K.F. Gerstner. Uit het Hoogduitsch vertaald door G.C. Spaan, Predikant te Heerjansdam en Kijfhoek. Te Dordrecht, bij A. Blussé en Zoon, 1810. VIII en 152 Bladz. In gr. Octavo. De prijs is ƒ 1-4-:

Wij treffen hier twee en dertig Grafredenen aan, op menschen van onderscheidenen leeftijd, kunne, stand en betrekkingen. - Dezelve zijn leerzaam en Christelijk, op eenen Christelijken toon gestemd, en in eenen eenvoudigen goeden stijl doelmatig opgesteld. - Zoo als het ons voorkomt, kunnen ze veel goeds gesticht hebben, en, bij de lezing, vooral bij bedroefden, die geliefde dooden beweenen, nog veel goeds stichten. -
Ten proeve geven wij, kortheidshalve, het slot van de VIIde Grafrede, Bij het Graf van eenen Ouden Man:
‘Geëindigd is nu het leven van onzen medebroeder, welke hier in zijne doodkist ligt, geëindigd voor deze wereld, maar niet voor die wereld, welke eeuwig is.’
‘Duizenden eindigen den korten droom des levens, vroeger, dan hij; velen, zeer velen, die een korter leven, dan hij, genoten, heeft hij naar 't gras geleid; lang zag hij het einde van zijn aanwezen op aarde te gemoet; menigmaal geloofde hij, het zelve van nabij voor zich te zien, en het kwam nog niet; maar toen het eindelijk kwam, moest hem echter zijn gansche leeftijd nog kort, zijn gansche leven een droom toeschijnen. - Ja, het zal voor ons allen eenmaal als een droom zijn, hoe lang het ook moge geduurd hebben! Maar wij ontwaken eenmaal van dezen droom.’ -
Intuschen komt ons de spraakwending tot den afgestorvenen wel eens min of meer bedenkelijk voor, vooral als men deze redenen beschouwt, als in eene gemengde Vergadering gesproken. Bij voorb. deze in de eerste Grafrede, Bladz. 5: ‘En nu, lieve, goede, dierbare grootvader! leef eeuwig wel en zalig,

{==61==} {>>pagina-aanduiding<<}
daar bij uwen Heer, bij wien gij reeds zoo lang verlangd hebt te zijn! Bid voor ons bij den troon van God en het Lam;’ enz.
Deze en andere bedenkingen, welke wij welligt zouden kunnen maken, kunnen ons evenwel in het minst niet verhinderen, om deze Grafredenen, als in hare soort voortreffelijk, aan te prijzen, en de Eerw. spaan voor de weluitgevoerde vertaling van dit Werkje te bedanken.
Met dat al durven wij niet onbepaaldelijk voor ons zelven overnemen, hetgeen deze in een Voorberigt zegt: ‘Het ware te wenschen, dat de in Duitschland plaats hebbende gewoonte, om bij de begrafenissen stichtelijke en toepasselijke aanspraken te doen, ook in ons land bij vele leeraars bijval vond. Hierdoor zoude menigmaal, bij zulke gelegenheden, veel nut gesticht, menige goede gezindheid verlevendigd, menig ernstig nadenken opgewekt, veel troost en bemoediging bevorderd worden. Mogt dit Werkje ook daartoe, onder Gods zegen, dienstbaar gemaakt worden!’ Het valt zeker niet te ontkennen, dat dit dikwijls nut zou kunnen stichten; maar zou het toch ook niet in veel gevallen zeer bedenkelijk wezen? - Als men eens deze gewoonte invoerde, hoe menigmaal zou dan, bij de begraving van vele menschen, de gemoedelijke Leeraar verlegen staan, wat hij zeggen moest. - Hoe ligt zou de regel: de mortuis nil nisi bene, menig eenen vervoeren, om elken gestorvenen in de Grafrede zalig te spreken, gelijk men dat in Dood bekendmakingen doet! Hoe ligt zouden die Grafredenen ontaarden in ijdele lofredenen van meer vermogenden en aanzienlijken, ook zelfs dan, wanneer zij weinig lofs waardig waren; terwijl de arme vrome man slechts eene flaauwe en weinig beduidende grafrede ontving. - Men onderzoeke eens, wat te dezen aanzien wel in Duitschland gebeurt. - Wij voor ons gelooven derhalve nog, dat onze Vaderen, toen zij de bepaling maakten, van geene Lijkredenen in te voeren, waar ze niet waren, en dezelve voorzigtig daar, waar ze waren, af te schaffen, om goede redenen dus gehandeld hebben. Intusschen kan de verstandige en gemoedelijke Leeraar, naar gelang van omstandigheden, zich den hier gegeven' wenk ten nutte maken.

{==62==} {>>pagina-aanduiding<<}

De Vertaler heeft de vrijheid genomen, om de hier en daar voorkomende Hoogduitsche verzen, welke door overzetting doorgaans stroef worden, na te laten, en andere daarvoor in de plaats te stellen. En dit keuren wij zeer goed; - ook keuren wij het goed, dat hij zich hiertoe veelal van de Evangelische Gezangen bediend heeft; maar de veranderingen, welke hij zich in Gezang 161, Bladz. 96, veroorlooft, kunnen wij zoo min goedkeuren, als de zoogenoemde verbeteringen op naam van een Zang- en Dichtlievend Genootschap, door zeker iemand eeus uitgegeven. -
De 6de regel van vers 2 is bij voorb. dus veranderd:

Onz' taak zij voor zijn komst bereid. 

en het 4de vers dus:

Leer ons dan naar volmaking streven, 
Leer ons toch onz' pligt vervullen 
Steeds waakzaam door 't geloove leven, 
Tot we U aanschouwen zullen 
Daar waar de mensch te rijker maait, 
Hoe meer hij hier op aarde zaait. - 

De tweede en vierde regel moesten niet met een slepend, maar met een staand rijm eindigen; ook is er op geen maat acht gegeven. - Om veranderingen in Dichtstukken te maken, moet men ten minste het werktuigelijke der Dichtkunst verstaan. -

Anecdoten voor Christenen, en ook voor zulken die het niet zijn. - Naar het Hoogduitsch van George Frederik Kirsch, Hofprediker des Graven van Reusz. Eerste Deel Te Haarlem, bij J.L. Augustini, 1810. VIII en 194 Bladz. In Octavo. De prijs is ƒ 1-:-:

In dit Boekje vinden wij honderd Anekdoten van onderscheiden' aard, maar allen genoegzaam belangrijk en van eene goede zedelijke strekking. Ons hebben zij, de eene meer en de andere minder, maar,

{==63==} {>>pagina-aanduiding<<}
over het geheel genomen, allen zeer behaagd en getroffen, en wij twijfelen niet, of de Heer augustini, aan wiens pers wij reeds zoo veel nuttige Geschriften te danken hebben, zal door het goede vertier van dit Boekje in de gelegenheid gesteld worden, om met de uitgave van dit Werkje voort te gaan, in welk geval hetzelve uit drié, of ten hoogste vier Stukken, als het tegenwoordige, bestaan zal.
Tot eene proeve deelen wij de tiende Anekdote mede:
‘Wie mij belijden zal voor de menschen, dien zal ik ook belijden voor mijnen Vader, die in de hemelen is. Matth X. 32.’
‘Mornaij, die groote Man en uitmuntende Christen, was van de waarheid der hervormde leere zoo levendig overtuigd, en bevond zich in de kennis en het bezit daar van zoo gelukkig, dat niets in de wereld in staat was, hem daar van af te trekken. Dit betuigde hij meermalen op de allerkrachtigste wijze, en beleed zijne meeningen, zelfs voor Koningen en Vorsten, met de edelste onbewimpeldheid. Onder anderen deed hij dit eenmaal aan het hof van hendrik den derden, Koning van Vrankrijk, aan 't welke hij in eene zeer onaangename zaak, welkers (welker) uitvoering buiten hem niemand op zich nemen wilde, in 't jaar 1585 verscheen. De Koning, die zich bij deze gelegenheid van meer andere bijzonderheden, de Gereformeerden betreffende, onderrigten liet, vroeg hem met een ook: hoe het toch mogelijk ware, dat een zoo geleerd man, als hij, de Hugenooten en hunne zaak kon toegedaan wezen, en waarom hij niet las de schriften van de leeraren der Roomsche Kerk, om zich daaruit beter te doen onderrigten; en daar mornaij hem verzekerde die gelezen te hebben, en de Koning daarop vervolgde, of hij dat ook gedaan had met de behoorlijke opmerkzaamheid en geheel onbevooroordeeld, zoo antwoordde mornaij met de uiterste vrijmoedigheid: gewisselijk ja, Sire! want ik draag ook vleesch en bloed om, gelijk anderen, en ben ook als zij, niet zonder eergierigheid. Ik zou mij zeer verblijd hebben, indien

{==64==} {>>pagina-aanduiding<<}
ik daarin iets had mogen aantreffen, 't geen mijn geweten bevredigen konde, ten einde ik ook in de goederen en eereposten, die uwe Majesteit alleen te begeven heeft, had kunnen deelen, en waartoe de beginselen, die ik nu omhelze, mij alle hope afsnijden. - Maar! waarhenen ik mij ook met mijn onderzoek gewend heb, nergens vond ik iets anders, dan het gene mij bevestigen moest in de gronden van dien Godsdienst, dien ik belijde; en zoo heeft dan ten laatste de wereld met alle hare begeerlijkheden moeten achterstaan aan (voor) de rust van mijn geweten. Zoo sprak mornaij. Het gesprek duurde bijna twee uren, en de Catholijke Koning zelve (f) scheen met vermaak deze redenen aan te hooren.’ -
De Vertaling is, over het geheel genomen, goed: hier en daar troffen wij taalfouten en germanismen aan: bij voorb. Bladz. 1 en 23 lag zijne bediening neder, voor leide; Bladz. 135 hun en hen van vrouwen, reg. 3 en 5 van ond., zoo ook Bladz. 140, reg. 8 van ond. - Vrijgivig en mild, Bladz. 186. Vrijgevig, hoezeer zelfs in oorspronkelijk Hollandsche Schriften thans wel eens voorkomende, is evenwel geen Neder- maar een Hoogduitsch woord. - Zouden wij het met de woorden mededeelzaam, weldadig, en dergelijken, niet doen kunnen? - Dit zij genoeg, om den Vertaler tot nog meerdere naauwkeurigheid eenen wenk te geven!
Wij wenschen dit Werkje veel Lezers, en dezen al het genoegen en nut toe, welke onder gods zegen de lezing van hetzelve schenken kan!




Gronden der Trigonometrische Doorzigtkunde, op de duidelijkste wijze voorgesteld en met 32 uitvoerige Platen opgehelderd. Door Pieter van Campen, tegenwoordig Wijnroeijer en Landmeeter, enz. te Rotterdam. Te Leyden, bij A. en J. Honkoop, 1810. 100 Bladz. In gr. Octavo. De prijs is ƒ 3-:-:

De geheele Doorzigtkunde berust op Trigonometrische gronden, en alle praktische regelen dezer

{==65==} {>>pagina-aanduiding<<}
kunst, hoe ingewikkeld sommjge ook schijnen mogen, kunnen alleen op die gronden gebouwd zijn. Daar de Doorzigtkunde eene beoefenende wetenschap is, waarvan menig een zich bedienen moet, dien het aan gelegenheid ontbreekt, om de wiskundige zekerheid harer voorstellen te onderzoeken, - heeft men met veel regt en goed gevolg verscheidene Handleidingen tot dezelve opgesteld, in welke volgens duidelijke regelen de manier wordt aangewezen, om alle voorwerpen doorzigtkundig op het papier te brengen. Architecten, Timmerlieden, Fijnschilders en andere kunstenaars kunnen zich naar deze regelen in die wetenschap zeer bevlijtigen, zonder evenwel genoodzaakt te zijn, om de ware, dat is de wiskundige, gronden derzelve te verstaan. - De Heer van campen, een man, wiens onvermoeide werkzaamheid sints lang onder ons geacht is, wilde door dit Stukie, zoo wij het wel hebben, voornamelijk den Bouwkunstenaren van nut zijn. Casper philips, jacobsz., gaf voor vele jaren zijne Doorzigtkunde uit, welk Werkje om deszelfs uitnemende bruikbaarheid en keurige teekening alom geacht is. De Heer van campen meent nogtans, dat het voor Bouwkunstenaren niet voldoende is. Recensent kan dit niet toegeven, en wenschte daarom, dat de Heer v.C. de volledigheid van zijn Stukje en de leemten van dat van philips opzettelijk ten minste had aangestipt. - Grondig, dat is zuiver wiskundig, is even min de behandeling van v.C. als die van P. - Of de eerste voor den Architect meer volledig is dan de andere, kan Rec. ook niet bemerken. Het zijn beide goede Handleidingen, doch geheel praktisch. Begeert men niet meer, men heeft aan de eene zoowel als aan de andere genoeg. - De eerste gronden der perspectif zijn wiskundig uitnemend schoon. Kaestner, en vooral lambert, ontwikkelden dezelve, en het is welligt de pligt van een leeraar der Doorzigtkunde, om van elk voorstel, hetwelk naar de gewone
regelen zonder wiskundig bewijs wordt opgelost, voor zich het wiskundig betoog te maken, om het den meergevorderden leerling, die de wetenschap niet slechts bij handgreep, maar op vaste gronden verstaan en beoefenen wil, te kunnen mededeelen: zulk een wiskundig betoog mist men tot hiertoe in onze taal, en in hoe verie het waarlijk

{==66==} {>>pagina-aanduiding<<}
eene behoefte is wil Rec. voor verstandigen niet breeder uithalen. - Mogt men de bekwaamste onder onze Leermeesters in de Wiskunde niet aanmoedigen, om toch ten minste de eerste beginselen wiskundig voor hunne leerlingen te betoogen? - Het Werkje van den Heer v.C. is, ja, in den trant der Wiskundigen geschreven, maar het is er ver van daan, dat zelfs de eerste beginselen der Doorzigtkunde door hem strikt wiskunstig zouden betoogd zijn. - Hij laat drie propositien, welke den grondslag der geheele Doorzigtkunde bevatten zouden, voorafgaan; - elk dezer propositien zijn zeer elementair, en kunnen veel eenvoudiger bewezen worden; volgens de 1ste (men zie Fig. 1), zoo ∠ EAC + 2 ∠ CBF = 90o, is AC = AB: maar daar EAC = 90o - CAB, CBF = 90o - ABC is, kan deze voorwaarde dus worden uitgedrukt:
Zoo 90o-CAB+180o-2ABC=90o, zal AC=AB zijn,

add. +CAB+2ABC-90o=CAB+2ABC-90o

maar 180o=CAB+ABC+ABC

180o=CAB+ABC+ACB,
dus ABC=ACB, en daarom AC=AB, pr. 14, 1. b.

De 2de propositie is een onmiddellijk gevolg uit de eerste; want CAB+ABC+ACB=2L, trek af CAB=L, blijft ABC+ACB=L; dus, zoo ABC=½L, is ook ACB=½L: even zoo is de 3de propositie een gevolg uit de eerste, en de gewone definitie eens cirkels.
Fig. X, het hoofdbewijs, dat lijnen, die evenwijdig zijn op het terrain, in de schilderij verlengd, in een punt aan den horizon te zamenloopen, is, naar het oordeel des Recensents, ver van voldoende; immers berust het daarop, dat de zigtbare horizon oneindig ver van het oog steeds verwijderd is, en dus het oog het, om zoo te zeggen, gezigtkundig oneindig, zien kan; ook is de vernietiging, als 't ware, der voorwerpen in een punt aan den horizon, een niet wiskundig begrip. Er is voor deze schijnbare convergentie der parallelen een geheel ander wiskundig bewijs; met een woord, om het onderscheid tusschen het

{==67==} {>>pagina-aanduiding<<}
wiskundig betoog van de gronden der Doorzigtkunde, en dat, hetwelk v.C. geeft, te leeren kennen, moet men de Werken van kaestner en lambert hierover zelf naslaan, en met dit Stukje vergelijken. Had de Heer v.C. zijn Stukje met den eenvoudigen naam van Handleiding tot de, of Gronden der, Doorzigtkunde betiteld, zulks had overeenkomstig geweest met deszelfs inhoud, die geene aanspraak maken kan op die van Gronden der Trigonometrische Doorzigtkunde. - Intusschen heeft het Werkje zijne verdiensten, en kan onze Werklieden en Architecten tot goede opleiding in hun zoo nuttig bedrijf verstrekken; maar hij, die de perspectief wiskunstig verstaan wil, moet uit andere bronnen scheppen.




Natuurlijke Historie van het Rundvee in Holland, door Joannes le Francq van Berkhey, Med. Doctor en Proelector in de Natuurlijke Historie aan 's Lands Universiteit te Leyden, Lid van verscheidene, zoo Uitheemsche als Vaderlandsche Maatschappijen der Natuur- en Dichtkunde. Vierde Stuk, Tweede en Derde Gedeelte. Vijfde Stuk, Eerste, Tweede, Derde en Vierde Gedeelte Zesde Stuk, Eerste Gedeelte. Met noodige Afbeeldingen. Te Leyden, bij P.H. Trap, 1809, 1810. 285, 526 en 171 Bladz. In gr. Octavo. De prijs der zeven Boekdeelen is, bij Inteekening, ƒ 40-16-:

Met onvermoeiden ijver arbeidt de hooggeachte Schrijver aan zijne Natuurlijke Historie van het Rundvee voort, zoodat hij ons reeds verre is vooruit geraakt. In de twee laatste gedeelten des Vierden Stuks vindt men eene natuur- en ontleedkundige beschrijving van de natuurlijke verlossing der Koeijen; eene breedvoerige en met veel zorg bewerkte Verhandeling van de moeijelijke en kunstverlossingen; eene beschrijving van het ontleden van het kalf in de baarmoeder der koe, volgens eene oude en eene nieuwe handelwijze, alsmede van de verlossingen van wanschapene kalveren; en eindelijk voorschriften omtrent het behandelen der koeijen na de verlosting, met een

{==68==} {>>pagina-aanduiding<<}
kort aanhangsel over de te vroege of ontijdige geboorten der kalveren. Het Eerste en Tweede Gedeelte des Vijfden Stuks is aan de ziekten van het rundvee gewijd, en beschrijft de ziekten der beenderen, der spieren, der klieren, der huid, de ziekten door Insekten veroorzaakt, die door wormen veroorzaakt, en de zintuigelijke gebreken, waaraan deze dieren onderworpen zijn, met een aanhangsel over eenige ziekten en toevallen, die den kalveren kunnen overkomen, alles met de beschrijving van aanmerkelijke verschijnselen, door den Schrijver zelven opgemerkt of uit andere Schrijvers verzameld, doormengd, en met voorschriften van goedgekeurde en beproefde hulp- en geneesmiddelen. En de twee volgende of laatste gedeelten van hetzelve Vijsde Stuk loopen geheel over de Veepest, behandelende in vijf hoosdstukken de Geschiedenis dezer ziekte, derzelver uitwendige kenteekenen aan de levende runderen, derzelver inwendige kenteekenen, in geopende beesten gevonden; en de voornaamste behoed- en geneesmiddelen, welke tegen de veepest bekend zijn.
Het Zesden Stuks Eerste Gedeelte maakt eenen aanvang met de beschrijving van het huishoudelijke gedeelte des boerenwerks aangaande het rundvee, waarmede deze Natuurlijke Historie geheel zal ten einde loopen. En zoo vinden wij hier in vier hoofdstukken eene beschrijving van het aanleggen van eene boerenwoning of bruiker met deszelfs toebehooren, van het hooi, de grassoorten, en het onkruid, van de behandeling en zuivering der hooi- en weilanden, en van het bemesten derzelve: alles regtstreeks tot de zoo nuttige landhuishoudkunde, en van ter zijde tot de historie en de behandeling van het kostelijke rundvee behoorende.
Zeker zal men in dit Werk menig eene aanmerking, waarneming, ontdekking of voorschrift vinden, welke men in eene Natuurlijke Historie van het Rundvee niet verwachtte: maar alles is meer en min belangrijk, en wordt het nog meer door de trekken van vaderlands- en menschenliefde, welke den edelen grijsaard, onder de behandeling van menig een onderwerp, hetwelk zijne nog levendige inbeelding en warm gevoel ontsteekt, steeds uit de pen vallen. Wij wenschen, dat het Werk vele Lezers moog vinden; doch

{==69==} {>>pagina-aanduiding<<}
vreezen, dat de kostbaarheid der platen, in den tegenwoordigen tijd, menig een' weetgierigen, vooral onder de landlieden, van het koopen zal afschrikken. De teekeningen zijn uitmuntend: doch men neme ons niet kwalijk, dat wij, juist omdat er op den titel staat: met noodige Afbeeldingen, de aanmerking maken, dat men, zonder eenigen hinder voor de Beschrijving van het Rundvee, er een vrij aanzienlijk getal had kunnen achterlaten.

Maria Williams, of de Voordeelen eener goede Opvoeding. Naar het Engelsch. Te Amsterdam, bij de Wed. J. Dóll, 1810. 399 Bladz. In Octavo De prijs is ƒ 2-4-:

Onder de menigte Romans, van welke, sedert eenigen tijd, de Drukpers zweet, mag de Geschiedenis van Mejuffer maria williams, hier met den naam van de Voordeelen eener goede Opvoeding omschreven, wel gerangschikt worden. Want de naam van Geschiedenis dier jonge Dame zoude den inhoud des Werks even duidelijk gekenmerkt hebben; misschien heeft de verstandige en deugdminnende Schrijfster den meer uitgebreiden titel verkozen, om, immers in zoo verre, haar Geschrift van zeer vele anderen, onder den naam van Geschiedenissen bekend, te onderscheiden. Wat hiervan zij, en hetwelk wij niet hooger, dan als eene voorbijgaande aanmerking, willen doen gelden; allerloffelijkst en nuttigst is destrekking van dit Werk. Diep doordrongen in de kennis van het menschelijke hart, weet de voortreffelijke Schrijfster tot in deszelfs diepste schuilhoeken door te dringen, vertoonende hetzelve in die onderscheidene gestalten, welke den naauwkeurigen waarnemer, bij eene onpartijdige opmerking, in het oog vallen. Over drevenheid, in het schetsen zoo van goede als slechte karakters, wordt zorgvuldig vermijd, en de hoofdpersonen in het ware licht vertoond, als hebbende hare meer of minder uitkomende nuances van helder en donker; iets, hetwelk niet te zorgvuldig kan worden in acht genomen in een verdicht verhaal, zal

{==70==} {>>pagina-aanduiding<<}
hetzelve, even als een wel opgesteld Tooneelstuk, dienen als een spiegel des menschelijken levens, door de beschouwing van hetwelk de Deugd, zich in hare ware gestalte ziende voorstellen, de leemten en vlekken, die haar ontsieren, leert afkeuren en uitwisschen; terwijl de Ondeugd, in hare ware gestalte aan zich zelve ontdekt wordende, daarin een scherpen prikkel ontmoet om tot het spoor van wijsheid en braafheid terug te keeren.
Maria williams is de eenige dochter van den Heer williams, die, door eene verkwistende levenswijze, van zijne meeste bezittingen ontbloot, genoodzaakt is, ter verbetering van zijne omstandigheden, zich naar Jamaika te begeven, waarheen hij, door zijne verstandige en deugdzame echtgenoote, eerlang wordt gevolgd, latende haar kind in het huis en onder het opzigt eener bloedverwante. Na haar mans overlijden in Engeland terug gekeerd, begaf zij zich met der woon naar Everdon, een aangenaam dorp, deels omdat hare niet zeer ruime omstandigheden haar een meer kostbaar verblijf in Londen verboden, deels omdat charlotte raby, eene vriendin van maria, aldaar met haren vader woonde. Met deze jonge Dame, hoewel van haar in karakter merkelijk verschillende, hield zij een' gemeenzamen omgang; welke, evenwel, zonder de verstandige raadgevingen harer Moeder, voor haar zeer nadeelig zoude hebben kunnen worden, daar charlotte's aanzoek bij maria, om haar te verzellen op plaisierpartijen, voor het hart van vele onbedrevene meisjes het beginsel en de bron van ellende is. Mogten de raadgevingen van Mevrouw williams door vele moeders gevolgd worden! Gedurende dien tijd raakte maria toevallig in kennis met eenen Heer, die, als vreemdeling, in de nabijheid van haar Moeders woning, zich onthield, en zich stanley liet noemen, hoewel zijn regte naam naderhand bleek henry neville te zijn; hebbende hij zich aldus vermomd en hier eene schuilplaats gezocht tegen de vervolgingen van Kapitein seymour, wiens zuster hij verleid had. Wederzijdsche liefde was het gevolg der verkeering van maria met den Heer neville, die een huwelijk ten gevolge zoude gehad hebben, ware hetzelve niet
verhoed geworden door den Heer herbert, zoon van Me-
{==71==} {>>pagina-aanduiding<<}
vrouw herbert, boezemvriendin van Mevrouw williams, die in hare nabuurschap was komen wonen. Door dezen van Sir neville's ondeugend karakter en gedrag bij tijds onderrigt, ontkwam zij gelukkig de strikken, haar gespannen, lijdende de onverlaat, eerlang, de welverdiende straffe zijner ondeugden, door het slaan van geweldige handen aan zich zelven, het rampzalige middel om zich te ontslaan van de wroegingen, die zijn schuldig geweten folterden. Maria, het voorwerp harer ongelukkige liefde allengskens vergeten hebbende, ontving het aanzoek van dèn Heer herbert, hetwelk van een gelukkig huwelijk gevolgd werd.
Onder de voortreffelijkheden, door welke deze Roman zich aanprijst, mogen wij niet onopgemerkt laten, de schoone aanmerkingen, van welke het verhaal doormengd is. Om tevens een staal der schrijfwijze te geven; zullen wij de aanmerking van Mevrouw williams, met welke dit Werk wordt besloten, overschrijven. Mevrouw williams, op zekeren avond, hare dochter; kort voor haar huwelijk, in tranen vindende, en, op hare vraag naar de reden, tot antwoord hebbende bekomen hare vrees, dat zij, in haar minnaars oogen, niet altijd even beminnelijk zoude schijnen: ‘Ik vrees niet,’ sprak de verstandige Moeder, ‘dat onverschilligheid immer de plaats van de liefde bij ulieden vervangen zal. De kennis, die ik van uw beidet karakter heb, doet mij zulks als onmogelijk beschouwen; maar ik vrees voor de uiterste gevoeligheid van uw hart, en daarom bid ik u steeds de woorden van eene beminnelijke en verstandige vrouw in uw geheugen te houden: “Mannen zijn slechts mannen, en eene verstandige vrouw moet, zelfs van eenen verliefden echtgenoot, niet altijd de bejegeningen van eenen minnaar verwachten.” Bezigheden, somtijds, benevelen het zachtzinnigste karakter, en geringe onachtzaamheden, of woorden die geheel vreemd aan het karakter zijn, vloeijen uit den mond van eenen man, terwijl zijn hart dezelve loochent. Ik bid u bij alle uwe beste verwachtingen voor het toekomende, let op die voorbijgaande woorden niet, en maak u geene verdienste van ze te vergeven; neem voor u zelve niet het aanzien van eene geduldig

{==72==} {>>pagina-aanduiding<<}
lijdende vrouw: want zulks kan niet geschieden, zonder uwen man in het ongelijk te stellen.’
‘Ik behoef u niet te raden (zoo vervolgt Mevr. W.) zachtzinnig, welgemoed en omzigtig té zijn: gij zult niet ligtelijk omtrent deze punten dwalen. Maar ik vrees dat uwe genegenheid u te verre zal voeren, en daardoor smartelijk voor u zelve en kwellend voor uwen man worden. Toon hem, mijn lieve kind, dat gij zijne medehulp, en niet een last voor hem zijt; verzwaar niet, in eene of andere onaangename omstandigheid, zijne smart door de vrees dat gij onder uwe droefheid mogt bezwijken; overtuig hem dat gij moeds genoeg bezit, om den last der moeijelijkheden dezes levens te torschen, en geduldig genoeg zijt om uw aandeel van de gemeene rampen te verdragen. Het pad dat gij gaat betreden, hoe aangenaam het zich bij den aanvang laat aanzien, kan u niet altijd door arkadische tooneelen van gelukzaligheid leiden. Moeijelijkheden en rampen heeft zelfs de gelukkigste echt te verwachten: dezelve te verzachten is de zaak van godsdienst en rede. Nederigheid, die ons onoverdrevene denkbeelden van ons zelve en slechts gematigde wenschen inboezemt, is de zekerste weg tot weltevredenheid. Zulk eene gemoedsgesteldheid, hoe tegenstrijdig ook met het verfijnd gevoel, waarvan het thans de mode is zich eenen roem te maken, is niet alleen overeenkomstig, maar uoodzakelijk verknocht met de beoefening van ware welwillendheid, liefde en godsvrucht.’
In de vertaling, doorgaans vrij zuiver, hebben wij slechts hier en daar eene niet zuiver Nederduitsche uitdrukking aangetroffen: als Bladz. 63, onderbrak meer dan eens eene dissertatie over de kleeding, enz. Bladz. 103, ik moet het gedrag van uwe vriendin herleiden, enz. en in het slot der straks overgeschrevene aanhaling: zich eenen roem te maken. In een doorgaans fraai tafereel vallen zoodanige vlekken te duidelijker in het oog.





{==73==} {>>pagina-aanduiding<<}

Geschiedenis der Tooneelkunst en Tooneelpoëzij, door A.W. Schlegel. Uit het Hoogduitsch vertaald door N.G. van Kampen. Eerste Deel. Te Leyden, bij van Laar en Herdingh, 1810. 281 Bladz. In gr. Octavo. De prijs is ƒ 2-4-:

De kundige Vertaler van dit belangrijk Werk, geeft ons, in het Voorberigt, eenige ophelderingen, betreffende het doel zijner onderneming, en de gelegenheid, waaraan het Werk zelf deszelfs oorsprong verschuldigd is. Het groot verval, namelijk, waarin de oorspronkelijke Tooneel-Dichtkunst, sedert eenige jaren, hier te Lande, geraakt is, zoodat men, naar gelang der menigvuldige Vertalingen, naauwelijks één oorspronkelijk Tooneelspel in het licht ziet verschijnen, spoorde hem aan, om dit Werk, waarin eene oordeelkundige Geschiedenis der Tooneelpoëzij en de ontwikkeling der grondstellingen, waarop dezelve moet rusten, voorgedragen worden, ter verhoeding van een verder verval van smaak, aan de Nederlandsche Dichteren en Tooneelliefhebberen voor te stellen. Berigtende ons al verder, uit de Voorrede van den oorspronkelijken Schrijver, dat dit zijn Werk ‘eene verzameling is van Voorlezingen, welke door hem, gedurende de Lente des jaars 1808, voor eene vergadering van bijna 300 Toehoorders en Toehoorderessen, te Weenen gehouden zijn.’
Veel belooft de Heer Vertaler zich van deze zijne poging, grondende deszelfs meening op de ‘diepe denkkracht en doorwrochte geleerdheid onzer Duitsche naburen, gevoegd bij derzelver meerdere onzijdigheid, dan die der Franschen, in het waarderen van vreemde Talenten, daar deze alles, wat zich niet met hunne taal en zeden verdraagt, voor barbaarsch uitschelden.’ Doch daar de Duitschers, hoe bekend ook met de Dichterlijke meesterstukken van andere Volken, in die der onzen, vreemdelingen zijn, en de Heer schlegel met geen woord gewaagt van onze Letterhelden, die de Tooneelpoëzij in Europa bijna eerst in vollen luister herleven deden, belooft hij zij-
{==74==} {>>pagina-aanduiding<<}
nen Hollandschen Lezer, die gaping in zijne Vertaling, bij het slot des Werks, aan te zullen vullen, en alsdan ook een kort overzigt van de Nederlandsche Tooneelpoëzij te zullen geven.
Met veel verlangen zien wij dit eigen bijvoegsel des Vertalers te gemoet, en beloven ons van hetzelve, voor onze Natie, nog veel meer voordeelen, dan wij voor dezelve uit den arbeid des Heeren schlegel meenen te kunnen verwachten.
Deze, echter, schijnt ons van te veel belang voor de oude Letterkunde, dan dat wij niet zouden trachten dien onzen Lezeren, uit dat oogpunt beschouwd, met nadruk aan te prijzen; en een zoo omstandig berigt, als ons klein bestek eenigzins toelaat, van denzelven te geven.
Het Werk zelf dan, bevat, in zeven Voorlezingen, een genoegzaam volledig overzigt van het Tooneel der Ouden, of, met andere woorden, van dat der Grieken en Romeinen, doormengd met vele geleerde aanmerkingen van den Schrijver, die ons echter hier en daar de maat van bedaarde oordeelkunde schijnen te boven te gaan, en somtijds een te groot vooroordeel voor het Tooneel der Grieken en eene al te sterke botviering eener verhitte verbeelding schijnen aan te duiden. -
De Eerste Voorlezing, vervat, onzes bedunkens, niet zeer duidelijk voorgedragene, echter grondige, denkbeelden, over de Kritiek der Tooneelkunst in het algemeen. ‘De verkleefdheid aan gewoonte en opvoeding,’ zegt de Schrijver, ‘veroorzaakt, dat vele menschen, ja zelfs geheele volken, geen regt genot van de Schoone Kunsten kunnen hebben, wijl slechts het inlandsche, het met hunne gewoonten en betrekkingen overeenkomstige, hun als natuurlijk, gepast en schoon voorkomt; door dezen geestdwang is het hun onmogelijk zich in het standpunt van andere volken en eeuwen te verplaatsen, dáár te gevoelen, zoo als die Volken gevoeld hebben, en al wat schoon en groot is, onder het uitwendig bekleedsel, waardoor het zich aan de zinnen vertoont, ja somtijds onder schijnbaar zonderlinge omhangselen, te herkennen en behoorlijk te waarderen.’
Uit deze stelling, wier waarheid ons onbetwistbaar

{==75==} {>>pagina-aanduiding<<}
toeschijnt, leidt de Schrijver vervolgens af, dat er geen Monopolie der Dichtkunst voor zekere Eeuwen en Volken bestaat, en dat dus de dwingelandij van den smaak, waarmede men sommige, misschien geheel willekeurige, regelen, algemeen wil voorschrijven, eene grondelooze aanmatiging is.
Wij beperken de Geschiedenis der Poëzij en Fraaije Kunsten op datgeen, wat de Grieken en Romeinen ons nagelaten hebben; welker beoefening, voor vierde halve Eeuw, door de meerdere kennis der Grieksche taal, in Europa meer algemeen, maar ook terstond door eene slaafsche navolging, voor het aankweeken van eigen genie, nadeelig werd; daar men, in de eerste drift der hervorming van den smaak in de fraaije Letteren, niets in de Werken der hedendaagschen waardeerde, dan hetgeen met die der Ouden gelijkvormig was, of ten minste zoodanig scheen te zijn. Groote Dichters en Kunstenaars konden zich echter hieraan niet onderwerpen; zij weken, door hun eigen Genie gedreven, zelfs terwijl zij de Ouden meenden na te volgen, van derzelver voetspoor af. Dante bij de Italianen, die zich de AEneas van virgilius ten voorbeeld gekozen had, bragt, door de aandrift van zijn eigen Genie, een, geheel van den Geest des Latijnschen Dichters verwijderd, Dichtstuk ten voorschijn (*), gelijk ook michaël angelo en rafaël, die zeer zeker de antieke beelden grondig kenden, door hun eigen Genie geleid, in vele opzigten van den smaak en stijl derzelve in hunne kunstgewrochten afweken.
Het begrip dat in de geheele Natuur geene oorspronkelijke kracht zoo eenvoudig is, of zij kan zich verdeelen en in tegenovergestelde rigtingen werken, brengt den Schrijver op de aanmerking, dat zij, die deze stelling aannemen, den eigenaardigen geest der hedendaagsche kunst, in tegenoverstelling tegen de oude of klassieke, den naam van romanesk gegeven hebben; zijnde deze naam afkomstig van het woord romance, den naam der volkstalen, die door de mengeling van het

{==76==} {>>pagina-aanduiding<<}
Latijn met de oude Duitsche toonvallen bestonden; juist zoo als de hedendaagsche beschaving met de vreemde bestanddeelen van Noordsche volksgeaardheid in overblijfselen uit de oudheid is in één gesmolten; terwijl integendeel de beschaving der Ouden veel eensoortiger was.
Dit Romaneske trok voornamelijk zijnen oorsprong uit de uitbreiding van den Christelijken Godsdienst, en de, daaruit voortkomende, Kruisvaarten tegen de ongeloovigen, waardoor uit den ruwen en trouwhartigen heldenmoed der Noordsche Veroveraars, door eene mengeling van Christelijke gevoelens, de Ridderschap ontstond, wier oogmerk het was, den wapenhandel door geloften, die men heilig achtte, voor het woest en laaghartig misbruik, waartoe ongebreideld geweld zoo ligt vervalt, ten waarborge te verstrekken.
Bij de Ridderschap kwam ook nu eene nieuwe meer zedige geest van liefde, eene hulde, vol geestdrift, aan echte vrouwelijkheid toegebragt, en de Eer werd insgelijks eene soort van Wereldsche Zedekunde voor zulken, die zekere onafhankelijkheid in denkwijze beminden.
Ridderschap, Eer en Liefde werden dus, benevens den Godsdienst zelven, de voorwerpen der Natuurpoëzij in de Middeleeuwen, en vormden deze nieuwe soort van Romaneske kunstvoortbrengselen, welke met den antieken smaak en stijl in geen verband, maar volstrekt op zich zelven staan; waarom men dan ook het antieke met het moderne Genie, in de Tooneelkunde, in geene vergelijking brengen kan, als uit geheel afzonderlijke bronnen voortgevloeid zijnde, en geheel afzonderlijke bedoelingen hebbende; en even zoo min de Schilder-, Toon- en Dichtkunst, welke na den invoer van den Christelijken Godsdienst, uit het daardoor geboren wordende nieuwe Genie der Noordsche Volken, ontstond, naar de regelen, welke in deze kunsten door de Ouden gevolgd zijn, beoordeelen kan.
Onder de oude Tooneeldichters zijn de Grieken eigenlijk alleen van belang. De Romeinen waren slechts hunne navolgers. - Onder de latere Volken hebben de Italianen en Franschen, in de Treurspelen, voornamelijk de Grieken tot voorbeelden gekozen; de

{==77==} {>>pagina-aanduiding<<}
Blijspelen bleven bij alle Volken op de leest van die van plautus en terentius geschoeid. Maar het Romaneske Tooneelspel, hetwelk men eigenlijk noch Treur noch Blijspel, in de beteekenis der Ouden, kan noemen, is enkel bij de Spanjaarden en Engelschen, door lope de vega en shakespear, ingevoerd geworden. Het Duitsche Tooneel is het jongste. De Schrijver belooft in onderscheidene Voorlezingen van al deze onderscheidene stijlen in de Tooneelkunst afzonderlijk te zullen handelen.
In de Tweede Voorlezing heldert de Schrijver deze gronddenkbeelden nader op, en geeft zeer schoone algemeene regelen aan de hand, waarnaar alle Tooneelspelen, zullen zij eene goede uitwerking op de aanschouwers doen, moeten ingerigt zijn, en waarnaar alle, zoo aloude als middeltijdsche en hedendaagsche Tooneelarbeid, als naar een' maatstaf der gezonde rede, kunnen beoordeeld worden.
In de Derde Voorlezing geeft de Heer S. eene omstandige beschrijving van de Tooneelen der oude Grieken en Romeinen, volgens de opgave van vitruvius, waarbij hij eenige plaatsen, die, naar zijn gevoelen, door de uitleggers kwalijk verstaan zijn, herstelt. Men vindt hier dus eene beknopte aanwijzing van de aloude Tooneelgebouwen, met derzelver zitplaatsen, tooneel, decoratiën en vliegwerken - benevens de kleeding, maskers (Larvae), laarzen (Cothurni), enz., waarvan de Tooneelspelers zich in het Treurspel bedienden, alsook over den dans en muzijk, daarbij gebruikelijk. Alhoewel nu al deze zaken den Geleerden van elders reeds bekend zijn, heeft de Schrijver die hier en daar met aanmerkingen, die ze uit een nieuw gezigtpunt voorstellen, verrijkt, en dus ook voor hen, die vitruvius len zijne Uitleggers gelezen hebben, belangrijk gemaakt. Ongeletterden vinden inzonderheid in deze beschrijving vele wetenswaardige zaken, die hun het Tooneel der Ouden, zoo zeer verschillend van dat der Hedendaagschen, op de duidelijkste wijze voor den geest kunnen brengen; van veel nuts zoude hier een bijgevoegd perspectief gezigt van het Tooneel der Ouden, zoo als de Schrijver zich zulks in zijne verbeelding voorgesteld heest, geweest zijn; dit zoude zeer veel lichts aan het begrip zijner voorstelling bijgezet hebben, men zoude daarin

{==78==} {>>pagina-aanduiding<<}
het uitwerksel kunnen zien, dat de Thymeli of het in het midden voor het Tooneel geplaatst altaar, waar de Rei zich ophield, voor het gezigt deed; en hoe het mogelijk ware, dat hetzelve de aanschouwers het gezigt op het Tooneel niet bename; doch dit ontbreekt hier, even als bij alle Schrijvers, die over deze stoffe gehandeld hebben; men vindt echter bij sommigen Platte Gronden, of Grondteekeningen, die wel eenigzins, echter niet genoegzaam, dit gebrek vervullen (*).
In de Vierde Voorlezing vinden wij een uitvoerig verslag van den Tooneelarbeid des eersten Grondleggers van het beschaafde Tooneel bij de Grieken, aeschylus, en een Kritisch oordeel over zijne Stukken; waarbij de Schrijver zeer vele lezenswaardige aanmerkingen over den stijl, waarin dezelve gedicht zijn, opgeeft; daarbij, als iets zeer merkwaardigs, opgevende, dat er eene volledige Trilogie onder gevonden wordt. Trilogie noemt men de opvolging van drie Tooneelstukken, welke de oude Tooneeldichters tevens moesten vervaardigen, om in den wedstrijd, die bij gelegenheid der Olympische en andere Spelen gehouden werd, naar den prijs te kunnen dingen, waarbij dan nog een vierde of Satyrstuk gevoegd werd, daarin van het Treur- en Blijspel onderscheiden, dat het, niet gelijk het Treurspel, de lotgevallen van Vorsten, of, gelijk het Blijspel, die van den Burger, maar Landtafereelen onder Boschgoden, Faunen, Satyrs, Nimfen, enz. vervatte, onder welke soort de Prometheus van aeschylus te rekenen is. - De drie op elkander volgende Treurspelen der Trilogie konden van verschillende onderwerpen zijn; doch werden ook wel uit eene en dezelfde Geschiedenis genomen, en maakten dus elk op zich zelf een geheel uit, doch stelden ook, zamen vereenigd en op elkan-
{==79==} {>>pagina-aanduiding<<}
der volgende een' geheel zamenhangenden kring (Cyclus) van gebeurtenissen, die uit eene zelfde bron ontsprongen waren, voor, in welke men eene stelling, tegenstelling en bemiddeling waarnam; zoo alsdan ook in de bedoelde Trilogie van aeschylus, de Treurspelen, betiteld: Agamemnon, de Coëphoren (of, gelijk men het thans zoude noemen, Elektra) en de
Eumeniden of Wraakgodinnen, deze driederlei inhoud opgemerkt wordt; immers, in den Agamemnon wordt die Held, bij zijne terugkomst van Troije, door zijne vrouw klytemnestra vermoord; dit Stuk vervat dus de stelling, of het stellig plegen eener wandaad, welke in het tweede stuk der Trilogie, namelijk de Coëphoren, in welke orestes den moord zijns vaders, door het vermoorden van zijne moeder en haren boel aegisthus, wreekt, en dus ook, in zeker opzigt, eene tegengestelde wandaad, namelijk moedermoord, begaat, bij wijze van tegenstelling vervolgd wordt. Doch, daar beide deze hoofdmiddelen, mannenmoord en moedermoord, toch elk op zich zelven eenen afschuw verwekken, ontbreekt er aan derzelver zamenvoeging een bevredigend slot, waardoor het volk geleerd wordt, dat beide deze wandaden bij de Goden in afschuw waren; de dubbelzinnige daad van orestes, die wel op eene edelmoedige wijze den moord zijns vaders gewroken, maar ook tevens de onnatuurlijke en afschuwelijke misdaad van moedermoord begaan had, werd dus in het derde stuk der Trilogie, namelijk de Eumeniden, voor de Regtbank der Goden van wederzijde, voor en tegen, bepleit, waarna de Godin Minerva, of de Wijsheid, de uitspraak doet, en de zaak bemiddelt door aan wederzijde het regt te voldoen. - Hiermede is nu eerst de kring, of Cyclus, volkomen, en de aanschouwers zijn geheel te vreden gesteld, en hebben, door de voorstelling dezer drieheid, geleerd, dat de misdaad, welk een voorkomen zij ook hebbe, en uit welke bron zij af komstig moge zijn, als misdaad door de Goden gehaat en gestraft wordt. - De drie Tooneelstukken dezer
Trilogie, ook naar deszelfs hoofdpersonaadje Orestie geheeten, zijn dus wel elk op zich zelve, voor zoo veel de daad, die er in voorgesteld wordt, betreft, volledig, doch met betrekking tot de geheele gebeurtenis met derzelver gevolgen, of den Cyclus, slechts als drie bedrijven van

{==80==} {>>pagina-aanduiding<<}
één groot Stuk aan te merken, welke ook onmiddellijk achter elkander gegeven werden, durende zulk eene Voorstelling somtijds drie dagen achter een; want er werd dikwijls een' geheelen dag, van den morgen tot den avond, vereischt, om met de behoorlijke rust tusschen de bedrijven, en het gebruiken van ververschingen door de aanschouwers, een Stuk af te spelen. Men speelde namelijk bij dag, in de opene lucht, zoodat de hemel des Tooneels de ware luchthemel was, en hetzelve door het ware dag- en zonnelicht verlicht werd; hetgeen ook de aanroepingen aan de Zon en den Hemel zoo veel meer krachts bijzette.
Na dit alles, en nog veel meer, omtrent deze Trilogie opgemerkt te hebben, besluit de Schrijver, dat de stijl van aeschylus daarin nog kenmerken van nieuwheid en onbeschaafdheid draagt, dat dezelve afgebroken, ongeregeld en hard was, en veeltijds ter zijde in het gebied des Lierzangs en des Heldendichts uitspat, welke gebreken door zijnen jonger mededinger sophokles verbeterd werden; gelijk de Schrijver zulks vervolgens, in deze zelfde Voorlezing, in de Kritische beoordeeling der beide Oedipussen en verdere Tooneelstukken van dien Dichter en volmaker van het Grieksch Tooneel aantoont.
De Vijfde Voorlezing behelst een Kritisch oordeel over den derden Hoosd-Tooneeldichter der Grieken, euripides, in betrekking met beide zijne mededingers; op grond van welke onderlinge vergelijking de Schrijver aan aeschylus en sophokles ernstige en verhevene aandoeningen, doch aan euripides de zucht van, op welk eene wijze ook, te behagen, toeschrijft; waardoor hij zich zelven zeer ongelijk is, dan eens zeer verhevene en dan weder zeer gemeene uitdrukkingen bezigende. Over al hetwelk de grondige en doeltreffende aanmerkingen des waarlijk kunstkundigen Schrijvers, door alle liefhebbers van het Tooneel der Ouden, en inzonderheid door Dichters, welke zich op den verheven Treurstijl toeleggen, met opmerking verdienen gelezen en met diep nadenken overwogen te worden. Inzonderheid geve men hier acht op des Schrijvers verklaring over het spreken van den Rei tegen de aanschouwers, welke Parabasis geheeten werd. Besluitende deze Voorlezing met eene naauwkeurige vergelijking van de Treurspe-
{==81==} {>>pagina-aanduiding<<}
len van aeschylus, sophokles en euripides, namelijk de Coëphoren van den eerstgenoemden en de Elektra van den laatsten; die alle dezelfde geschiedenis, namelijk den moedermoord van orestes, voorstellen; bij welke vergelijking de Schrijver den prijs der beste behandeling van dit onderwerp aan sophokles toekent. De Heer Vertaler heeft hierbij, op Bladz. 179, eene belangrijke aanteekening gevoegd; waarin hij, gelijk ook in meerdere andere, grondige bedenkingen tegen sommige uitdrukkingen des Schrijvers aanvoert.
In de Zesde Voorlezing vindt men eene zeer naauwkeurige verklaring van den staat des Blijspels bij de Ouden, en van de zoogenoemde oude en nieuwe Comedie (Comoedia vetus et nova), welke eerste geheel van ons tegenwoordig Blijspel verschillend was, dat met de laatste meer overeenkomst heeft. De Stukken van aristophanes worden hier, in derzelver aard, Kritisch beschouwd, en gunstig beoordeeld. Iets, dat deze aanmerkingen eene nieuwheid bijzet, daar de meeste Kunstkenners dien Blijspeldichter, om deszelfs lagen stijl en menigvuldige zedelooze uitdrukkingen, eer veroordeelen dan verheffen. - Men vindt hier ook nog nadere aanmerkingen over de Parabasis, of spraakwending der Personaadjen tegen de aanschouwers; over welke de Schrijver zich, onder andere, onzes bedunkens, aldus, op Bladz. 209, met grond uitlaat: ‘Eigentlijk strijdt de Parabase (Parabasis) tegen den aard der Dramatische wijze van voorstelling, die verlangt dat de Dichter zich achter zijne personen verschuile; ook moeten laatstgemelden zoo spreken en handelen, als of zij onder zich waren, en niet blijkbaar het oog vestigen op de aanschouwers.’ Hoe zeer wordt deze ware en fraaije kunstregel niet dikwijls door de Tooneelspelers overtreden, die meermalen, buiten noodzakelijkheid, vooruit treden, hunne woorden regtstreeks tegen de aanschouwers wenden, en dus hierdoor het Amphitheater met het Theater, dat natuurlijk door het gordijn van elkander gescheiden wordt, zonder oordeel, tot een geheel, en de aanschouwers als tot medespelers maken; hetgeen de Illusie volkomen wegneemt, personen en tijden, op eene jammerlijke wijze, onder een verwarrende; gelijk men nog onlangs in het heerlijk Treurspel van den grooten vondel, Gijsbrecht

{==82==} {>>pagina-aanduiding<<}
van Aemstel, gezien heeft; waarin doorgaans de Acteur, welke voor vosmeer speelt, door een zonderling en verouderd misbegrip, in het eerste Bedrijf, den regel:

Wat werd er niet al tijd met kibbelen versleten! 

dien hij tegen gijsbrecht zeggen moet, om hem diets te maken, dat er een onderlinge twist onder de Legerhoofden der Kennemers plaats gehad hadde, waardoor ze zich genoodzaakt hadden gezien hun oogmerk, om de stad des nachts te overrompelen, te moeten laten varen, tegen de aanschouwers vertelt; zelfs daartoe gijsbrechts zijde verlatende, en tot voor aan de voetlichten tredende, om toch vooral deze zijne verdrietige gewaarwording aan de tegenwoordig levende en het spel aanziende Amsterdammers te doen weten; hierdoor vergetende, dat hij, als vosmeer, door eenen tusschenstand van meer dan vijf eeuwen van dezelve verwijderd is. -
In de Zevende en laatste Voorlezing van dit Deel vervolgt de Schrijver zijne aanmerkingen over de intrigue in de Blijspelen der Ouden en past dezelve, met veel oordeel, op die der Hedendaagschen toe; toonende de voornaamste punten aan, waarin dezelve onderling verschillen; en eiudelijk alles besluitende met eene aanmerking over de Tooneelmaskers en derzelver dienst en gebruik in de aloude Blijspelen.
Over het geheel ontmoet men in dit Werk zeer veel uuttigs en leerzaams, betreffende de Geschiedenis der Dramaturgie; waardoor een bijzonder klaar licht over dezelve verspreid wordt; schoon men ook doorgaaus in zijne uitdrukkingen eene soort van sterke vooringenomenheid en enthusiastisch gevoel voor de Tooneelen der Ouden aantreft. Terwijl hij dezelve echter zoodanig voorstelt, dat de onpartijdige Lezer zich juist niet zeer kan beklagen, dat wij die wijze van voorstelling, decoratiën, maskers, enz. thans voor geheel andere verwisseld hebben, en dat onze Schouwburgen zoo eene groote menigte van aanschonwers niet kunnende bevatten, ook de daardoor veroorzaakte wonderlijke wijze van voorstelling kunnen ontberen. - Bij dit alles komt het den Recensent

{==83==} {>>pagina-aanduiding<<}
aanmerkelijk voor, dat de Schrijver, in dit zijn uitvoerig Werk, niets van de Tooneelfluiten, waarmede men de stem des sprekers of vertooners op de Tooneelen der Ouden wijzigde, gewaagd heeft; dat echter in zijn plan onmisbaar vereischt werd; doch de vele onderscheidene zaken, waarover de Schrijver uitgeweid heeft, maken deze overziening verschoonlijk. -

Geschiedenis van het Leven en de Regering van Paus Leo den Tienden. Door William Roscoe, geassocieerde van het Koninklijk Institut van Holland. Verrijkt met Aanmerkingen van H.P.K. Henke. Hoogleeraar in de Godgeleerdheid aan de Universiteit van Helmstädt. Naar het Engelsch en Hoogduitsch. Tweede Deel. Te Haarlem, bij F. Bohn, 1809. 388 Bladz. In gr. Octavo. De prijs is ƒ 3-:-:

Dit Tweede Deel van dit Klassiek Werk, van welks Eerste Deel wij gesproken hebben in deze Bibliotheek voor 1809, 1ste Stuk, Bladz. 219, volgg., vervolgt de geschiedenis van het leven van Paus leo X, beginnende met het jaar 1499, in welk jaar deze toen Kardinaal, om den bedenkelijken staat van zaken tot eene reize door Europa besloot; en beschrijvende den togt van lodewijk XII, Koning van Frankrijk, naar Milaan, de bemagtiging van dat Hertogdom door de Franschen, de gevangenis en dood van lodewijk sforza; vierde herhaalde poging van de medici, om in Florence terug te keeren, het verdrijven van frederik, Koning van Napels, uit zijne Staten door de Franschen en Spanjaarden; in het zesde Hoofdstuk, hetwelk eindigt met den dood van Paus alexander VI, in het jaar 1503. Met zeer veel naauwkeurigheid worden de bijzonderheden van den dood van dezen Paus onderzocht en beoordeeld door den Schrijver, waarbij echter de aanmerkingen van den Hoogl. henke niet vergeten moeten worden. Achter dit zesde Hoofdstuk volgt, Bladz. 60-90, een Aanhangsel ever het karakter van de beruchte lucretia borgia,

{==84==} {>>pagina-aanduiding<<}
dochter van dezen Paus alexander VI en zuster van den niet min ten kwade befaamden cesar borgia, welke lucretia in de geschiedenis doorgaans geteekend wordt, als de bloedschendige dochter van den gemelden Paus, en als de gemeenschappelijke bijzit van haren vader en hare beide broeders, een van welke laatste den anderen zou vermoord hebben. Alle welke stukken hier met alle mogelijke onzijdigheid getoetst en beoordeeld worden.
Het zevende Hoofdsiuk beschrijft de gebeurtenissen, in Italie voorgevallen, onder het korte Pausschap van pius III en dat van julius II, van het jaar 1503 tot 1507.
Het achtste Hoofdstuk vervolgt deze gebeurtenissen tot het jaar 1512, in welk jaar de Kardinaal de medicis, die daar als Pauselijk Legaat tegenwoordig was, in den veldslag bij Ravenna door de Franschen gevangen genomen, en naar Milaan, en eindelijk vandaar naar Frankrijk gevoerd werd.
De geschiedenissen der jaren 1512 en 1513 maken verder den inhoud van het negende Hoofdstuk uit, eindigende met den dood van Paus julius II, wiens karakter Bladz. 255 dus beschreven wordt: ‘Koen, ondernemend, eerzuchtig en onvermoeid, begeerde hij zelf geene rust en gunde die ook aan anderen niet. Het zou in der daad moeijelijk zijn om eenen Stadhouder van Christus te kunnen vinden, wiens zeden en gedrag meer lijnregt strijdig waren met den zachten geest des Christendoms en het voorbeeld van deszelfs Stichter. Doch dit voorbeeld had het Conclave ook niet voor oogen gehouden, toen het eenen Paus verkoos, van wien niemand verwachten kon, dat hij zich van alle wereldlijke zorgen ontslaan en enkel tot het geestelijk welzijn zijner kudde zou bepalen. Men moet hem daarom niet beoordeelen naar eenen maatstaf, dien hij zelf niet gekozen had, en naar welken niemand verwachtte, dat hij zich zou regelen. Zijn levendige en werkzame geest van onderneming stemde overeen met de heerschende denkwijze van zijnen tijd, en zijn geluk verhief hem tot eene hoogte, dat hij op de vermogendste Vorsten der aarde met gevoel van trotschheid nederzag. Zijne eerzucht was echter geenszins de hartstogt van eenen kleinen en beperkten geest en streefde ook niet enkel naar tijdelijk ge-

{==85==} {>>pagina-aanduiding<<}
win, den heiligen Stoel eene magt te verschaffen, die zich over geheel Europa uitstrekte, alle de eigendommen der Kerk te herwinnen, alle vreemde, of, zoo als men dezelve toenmaals noemde, barbaarsche magten uit Italie te verdrijven en inboorlingen op de troonen van dit land te plaatsen: zie daar het groote ontwerp van zijnen veel omvattenden geest. Deze wensch zag hij nog bij zijn leven grootendeels vervuld, en welligt ware denzelven geheel vervuld geworden, zoo julius den Pauselijken Stoel vroeger beklommen had.’ -
Het tiende Hoofdstuk begint met de komst van leo X, als opvolger van julius II, op den Pauselijken troon, en hetgeen verder in het jaar 1513 is voorgevallen. Breedvoerig en naauwkeurig wordt zijne Verkiezing tot Paus beschreven, en voornamelijk onderzoek gedaan naar de beweeggronden der Kardinalen tot het doen van deze keuze.
Eindelijk, het elfde of laatste Hoofdstuk levert een tafereel van den staat der geleerdheid, gedurende dit Tijdvak, en een uitvoerig berigt van de geleerde mannen en derzelver ondersteuning door leo X, zoodra hij het Pausschap aanvaard had.

De Kaffers aan de Zuidkust van Afrika, Natuur- en Geschiedkundig beschreven door Lodewijk Alberti, Ridder der Koninklijke Orde van de Unie en Major bij den Generalen Staf der Koninklijke Hollandsche Armee; voormaals Landdrost van het Distrikt Uitenhage en Militair Commandant van het Fort Frederik, aan de Kaap de Goede Hoop. Met Kaarten en Platen. Te Amsterdam, bij E. Maaskamp, 1810. 260 Bladz. In gr. Octavo. De prijs is ƒ 4-10-:

Reeds met welverdienden lof gewaagden onze geachte Konfraters, de Schrijvers der Algemeene Vaderlandsche Letteroefeningen, van dit, in alle opzigten, welgeschreven en allezins lezenswaardig Werk. Waarheid wel is het, dat, sints den overgang der Volkplanting de Kaap de Goede Hoop in de magt der

{==86==} {>>pagina-aanduiding<<}
Engelschen, de Hollanders, staande den tegenwoordigen toestand van zaken, niet hetzelfde belang, als voorheen, bij de Kaffersche Natie hebben. Dit, echter, belet niet, dat die Natie, als een op zich zelf staand en oorspronkelijk volk, altijd als een belangrijk volk door den Wijsgeer zal beschouwd worden, en hij in dank zal ontvangen alle bijdragen, die Natie betreffende, welke over dezelve licht verspreiden met al de kenmerken van geloofwaardigheid. Dat nu het Werk, hetwelk thaus voor ons ligt, die hoedanigheid bezit, zal niemand, die hetzelve gelezen heeft, in twijfel trekken. Daar immers al de narigten aangaande de Kaffersche Natie, welke wij bezitten, of van anderen, en dus slechts op goed geloof, overgenomen, of de vrucht van een zeer kortstondig verblijf zijn, heeft de Ridder alberti bijkans niets verhaald, dan hetgeen hij, in een achtereenvolgend verblijf van drie jaren, met eigen oogen had gezien en waargenomen, en dat wel omtrent eene Natie, welke hij, niet slechts uit bloote nieuwsgierigheid, of ook wel als Wijsgeer, gadesloeg, maar welker opzigt en belangen hem van hooger hand waren toevertrouwd. Daarenboven meenen wij, in des Ridders schrijfwijze en manier van verhalen, inwendige kenmerken van geloofwaardigheid te hebben opgemerkt, als geheel zuiver van alle tooisels en opgesmuktheid, van alle aanmatiging van eigen lof. In den aanvang des jaars 1802 verzelde de Heer alberti den beroemden Gouverneur Generaal janssens naar de Kaap de Goede Hoop. In het volgende voorjaar vertrok hij, met eenige troepen, naar het Fort Frederik aan de Algoa-Baai; wordende hem, kort daarna, de zorg voor de Kaffersche en Hottentotsche belangen, en vervolgens het Landdrost-ambt van het Distrikt Uitenhage, aan de Kaffersche grenzen,
toevertrouwd. Drie jaren bleef de Ridder in dat bewind, gedurende welke veelvuldige reizen naar het Kafferland en zamenkomsten met Kaffers elders, hem in de beste gelegenheid stelden, om de levenswijze, zeden en gewoonten dier Natie gade te slaan, en deswegens tot nog toe onbekende berigten in te winnen; terwijl hij, van den anderen kant, edelmoedige bekentenis doet van zijn onvermogen, om van deze en gene bijzonderheden, zekere

{==87==} {>>pagina-aanduiding<<}
gebruiken, de taal en de bevolking betreffende, een voldoend verslag te geven.
Van het Werk zelf, oorspronkelijk in het Hoogduitsch geschreven, en door den Remonstrantschen Hoogleeraar konijnenburg in het Nederduitsch vertaald, en in vijf en twintig Hoofdstukken verdeeld, gaan wij nu eenige bijzonderheden mededeelen. De eerste betreft het berigt wegens eene zonderlinge soort van Mierennesten, in welke dikmaals de Bijen haren honig bereiden. ‘Uitwendig gelijken zij veel naar eenen Bijenkorf, ofschoon zij van grooteren omvang zijn, zoodanig dat derzelver vlakke doorsnede dikwerf 4 en de hoogte niet zelden 2½ voet beslaat. De aardklomp, waaruit die Mieren - nesten bestaan, bevat eene menigte harstdeelen, die haar ongemeen vast en hard maken. Niet zonder moeite en krachten hakt men zulk eene woning in stukken, waaruit men alsdan de inwendige afdeelingen, ingangen en cellen ontwaart, tot welke slechts van buiten de toegang is in weinige kleine openingen.’ Ligtelijk wordt uit zulke nesten een Bakoven gemaakt, waarvan zich de reizende Planters bedienen. De Kaffers zijn doorgaans van eene aanzienlijke gestalte, van tusschen de 5 voeten en 6 tot 9 duimen. Slechts eenmaal zag A. een man, die, omdat hij slechts vijf voeten hoog was, tot een algemeen voorwerp van spotternij diende. Vleesch, doch zeldzaam, en dan veelal gebraden, gierst, boekweit en watermeloenen, zijn de voornaamste spijzen, en enkel water de drank der Kaffers; zeldzaam bedienen zij zich van eenen dronkenmakenden kunstdrank, die uit gierstenmeel met water tot dikken brij gekookt, en voorts, met koud water verlengd, in eenen melkkorf wordt gegoten, waaruit eene gisting ontstaat, na welke de drank, door denzelven door eene bijzondere soort van vogelnest te gieten, gezuiverd wordt. Tabakrooken, meest bij de mannen, doch ook bij de vrouwen, is hier in algemeen en hartstogtelijk gebruik. Huiden van ossen of koeijen verstrekken tot de algemeene
kleederdragt; alleen de Opperhoofden der Horden, en nu en dan derzelver gunstelingen, bedienen zich van Tijgervellen, alle welke, op eene kunstmatige wijze, door uitspannen, wrijven en droogen, ten gebruike bereid worden. Een mantel is de gewone kleeding,

{==88==} {>>pagina-aanduiding<<}
welks verschil in gedaante alleen de eene sekse van de andere onderscheidt. Bij de vrouwen worden de deelen, welke de eerbaarheid gebiedt te verbergen, door de ruimte des mantels zorgvuldig bedekt. De vervaardiging der kleederen voor beide seksen is het werk der vrouwen, die de stukken beestenvellen, met uit den rug van dieren genomen pezen garen zoo net weten aanéén te naaijen, dat geen Europisch zadelmaker zich dit werk zou behoeven te schamen. Gaarne, intusschen, verwisselen de Kaffers, vooral de vrouwen, hare kleeding met die der Europeanen, zoo als de Ridder, bij eene uitdeeling van hemden, meermalen ondervond. Vroedvrouwen ontmoet men hier niet; de eene vrouw leent aan de andere bij de verlossing hare hulp. De Besnijdenis is hier in algemeen gebruik, doch geschiedt eerst als de jongeling huwbaar is; waarvan, echter, A. den oorsprong niet heeft kunnen ontdekken. Na de Besnijdenis wordt de jongeling onder de mannen aangenomen; gelijk hij ook daardoor tot onderdanigheid aan het Opperhoofd verpligt wordt. Aan plegtigheden en maaltijden ontbreekt het niet, welke, bij deze gelegenheid, plaats hebben. De hoogste ouderdom, welken de Kaffers bereiken, klimt niet boven de zestig jaren; doch de bepaling daaromtrent valt bezwaarlijk, als wordende daartoe vereischt begrippen van optelling en tijdrekening, die bij de Kaffers niet gevonden worden, wien de bekwaamheid ontbreekt om eene reeks van eenheden bij elkander te voegen. Zeer welluidend en zacht is de taal dezer Natie; de letter R heeft men in dezelve geheel niet. Teeken- en Schilderkunst is onder haar geheel onbekend. Vertellingen zijn het eenige middel om het geheugen van gebeurde zaken te bewaren. Even gebrekkig is ook de Telkunst en Tijdrekening. Zeer scherp, daarentegen, zijn het gehoor en gezigt, een gevolg hunner levenswijze, die hun gebiedt, tegen wilde dieren steeds op hunne hoede te zijn. Volgens A., zoude men onder de
Kaffers van eenig denkbeeld van god, als een onzigtbaar Wezen, hetwelk op de gansche natuur invloed heeft, naauwelijks eenig spoor ontmoeten; zijnde Godsdienstige handelingen en Priesters onder hen geheel onbekend. Wel schijnen zij deze of gene ramp aan de werking eener onverklaarbare magt toe te schrijven; doch dat

{==89==} {>>pagina-aanduiding<<}
men die Magt als persoon voorstelt, of onder dezelve een eigenlijk Wezen verstaat, blijkt niet. Zoo wordt, bij voorb., eene ziekte somtijds aangemerkt als het gevolg eener beleediging, eene rivier aangedaan, uit welke men gewoon is water te scheppen, welke men alsdan door zekere plegtigheden tracht te bevredigen. Het geloof in Tooverij is hier zeer algemeen, en het beroep van Toovenaressen niet ongeacht noch onvoordeelig. Even als bij de Israëliten heerscht bij de Kaffers zeker begrip van Zedelijke Onreinheid, waarbij de verontreinigde persoon van den gewonen omgang uitgesloten en aan zekere plegtigheden onderworpen wordt. De Veehoederij is het gewone bedrijf der Kaffers. Dit geest aanleiding tot eene soort van weelde, daarin bestaande, dat de horens van ossen en koeijen, van buitengewone lengte, in allerlei gedaanten gebogen worden, zoodat zij achter den kop omloopen en onder den keel tot elkander komen. Geen welafgerigte hond volgt naauwkeuriger het bevel zijns Meesters, dan het vee zijnen eigenaar. Nevens de Veehoederij paart zich de Landbouw, die, echter, geheel aan de vrouwen wordt overgelaten, en op de volgende wijze geschiedt. Eerst worden de landen bezaaid en dan omgespit. Alsdan komt het onkruid boven op den grond, alwaar het aan het opkomende zaad ter beschutting tegen de zonnestralen dient. Merkwaardig is de kuischheid der Kafferinnen, blijkbaar uit verscheidene bijzonderheden, in tegenstelling van den Heer barrow, door den Ridder, door eigene opmerking, waargenomen; terwijl, met dat alles, de Kafferinnen, hoewel niet voorkomende, voor den Europeaan niet onverbiddelijk zijn. Voorts zijn de ongehuwde vrouwen hier eene soort van koopgoed, welke, naar het vermogen der minnaars, van de ouders van het meisje met vee gekocht wordt. Huwelijken tusschen oom en nicht, moei en neef, en zusters kinderen, zijn hier onbekend. De veelwijverij is hier in
gebruik. De Kafferinnen zijn zeer vruchtbaar, zijnde de voorbeelden van 8 of 10 kinderen uit een huwelijk niet zeldzaam. Hartstogtelijk zijn de Kaffers tot den koophandel geneigd, in welken men op eerlijkheid zeer gesteld is. De Smederij is bijkans het eenige handwerk, waarin ook het vernuft

{==90==} {>>pagina-aanduiding<<}
der Natie zich vertoont, vooral in het bereiden der werpspiesen, die, onder andere, dienen tot den aanval op Leeuwen en Tijgers, om welke te vangen groote kringen gesloten worden, uit welke eene menigte spiesen op het schrikdier wordt geworpen, hetwelk straks op den jager aanvallende, werpt zich deze, met zijn schild bedekt, op den grond; waarop straks de overige jagers toeschieten, en het dier vellen. Het oesenen van belangelooze herbergzaamheid wordt hier als een pligt beschouwd. Het meest in zwang gaande gezellige vermaak is een uitermate eenvormige dans. Het eenige speeltuig, hetwelk de Ridder vond, is een dunne stok, met een darmsnaar overtrokken, veel naar den strijkstok van eene viool gelijkende. Elke Horde heeft haar Opperhoofd, hetwelk wetten geeft en vernietigt, in zoo verre daardoor aan de onderdanen geen onregt geschiedt Al deze Opperhoofden, wien een aantal Raadslieden is toegevoegd, staan onder een Algemeen Opperhoofd, wiens aanzien zeer groot is. De regtvaardigheid wordt hier vrij streng geoefend, vooral in de Horden, die het verst van de Kaap wonen. Want, volgens de aanmerking van den Heer A. is het door de ondervinding bewezen, dat de omgang der Wilde Volken met Europeanen, in het algemeen, en ook hier te lande, voor de zeden der eerste verderfelijk is. Behalve de spies, welke men somtijds tot op eenen afstand van 70 tot 80 schreden werpt, is het gewone wapentuig de knods, zijnde een stok van 2½ voeten lang en 10 lijnen dik, aan het einde van een uitwas, ter dikte van eene vuist, voorzien, waarmede de Kaffers, met een schild van een ossenhuid zich bedekkende, in een tweegevecht, met eene verwonderlijke behendigheid hunnen vijand weten te treffen. Geschaarde veldslagen worden altijd van wederzijdsche waarschuwing voorafgegaan. Zeer eenvoudig zijn de Lijkplegtigheden; wordende de Afgestorvenen, uit de gewone volksklasse, den Wolven tot eene prooi gegeven, welke daarom niet mogen gedood
worden, en daarom, overal daar Kaffers wonen, zeer menigvuldig zijn. - Doch, onzes ondanks, moeten wij ons verslag bekorten. De nog vier overige Hoofdstukken loopen over de betrekkingen tus-
{==91==} {>>pagina-aanduiding<<}
schen de Kaffers en de Volkplanting, de behandeling der Kaffers ten opzigte van de rust en welvaart der Volkplanting, de beschaving der Kaffers en het karakter van het Opperhoofd gäika In het Hoofdstuk over de beschaving der Kaffers wil de Ridder, dat deze belangrijke taak in geenerlei opzigt worde toevertrouwd aan Zendelingen uit Europa, die zich met de bekeering der Heidenen bemoeijen. ‘Zoodanige personen (schrijft hij) zijn meestal diep onkundig, uit de laagste Volks-klasse afkomstig en doorgaans godsdienstige dweepers. Zij bezwaren het geheugen hunner leerlingen met een mengelmoes van onverstaanbare kerkelijke begrippen, zonder zich weinig, of geheel niet, in te laten met het onderwijs van nuttige handwerken en andere bezigheden, voor den toestand hunner Leerlingen noodzakelijk. Ook missen zij over het geheel een genoegzaam duidelijk begrip van ware beschaving, en van de wijze, waarop zij kan en moet worden ingevoerd, of zij zijn dikwerf slecht genoeg, om het zuivere oogmerk opzettelijk tegen te werken, en dus menigmaai gevaarlijker, dan wel nuttig. De handelwijze, echter, der Moravische of Hernhutsche Zendelingen, ten minste van de zoodanigen, die aan de Kaap de Goede Hoop wonen, maakt hieromtrent eene wezenlijke uitzondering, en geeft aan hun eene billijke aanspraak op de medewerking der Regeering.’
Eene Kaart, zijnde een Plan van het Etablissement aan de Algoa-Baai, nevens twee Platen, voorstellende een Kaffer en Kafferin, en een Knodsgevecht der Kaffers, naar de oorspronkelijke teekening van den Heer paravicini, door de Heeren portman en smies, in manier van gekleurde teekeningen, uitmuntend uitgevoerd, versieren dit voortreffelijk Werk.


{==92==} {>>pagina-aanduiding<<}

Prognosticatie van Johannes Lichtenberg Kathuizer Munnik van de XVe Eeuw, met Aanmerkingen uitgegeven door A. Fokke, Simonsz. Te Amsterdam, bij J. van der Heij, 1810. 15 Bladz. In gr. OCtavo. De prijs is ƒ :-18-:

Eene toevallig ontdekte Prognosticatie, gevonden in een zeer raar geworden Werkje van crispijn de passe, betiteld: De ondergang des Roomschen Arends, in Quarto, te Amsterdam gedrukt in 1642, werd door den Heer a. fokke, simonsz., met eenige aanmerkingen voorgelezen in eenen kleinen Letteroefenenden Vriendenkring; en deze Voorlezing verschijut nu in druk; evenwel niet met oogmerk van den Heer fokke, om daardoor eenig gewigt aan menschelijke voorzeggingen te willen hechten! ‘Immers welk redelijk mensch zou eenig gewigt kunnen hechten aan iets dat op geene rede, hoegenaamd, steunt; maar alleen om aan te toonen, dat de zamenloop van omstandigheden zomtijds gelegenheid kan geven, om eene Prognosticatie, die in den tijd, toen zij gedaan werd, volstrekt geene toepassing konde hebben, op veel later voorgevallene gebeurtenissen toepasselijk te kunnen maken.’ Fokke meent dus, dat de Prognosticatie, welke hij hier mededeelt, geene toepassing op den tijd kon hebben, toen zij gedaan werd, maar dat zij op gebeurtenissen van onzen tijd zou kunnen toegepast worden, schoon zij die zoo min voorzeggen, als er de gebeurtenissen van dien tijd in voorzegd zullen zijn, dewijl de mensch, bij geene mogelijkheid, iets van het toekomende kan weten, noch zelfs eenige gissingen over hetzelve maken kan; ten ware hem, door hooger magt, de bekwaamheid daartoe verstrekt wordt. Deze bijgevoegde voorwaarde stelt ondertusschen weder alles op losse schroeven; en het slot van fokke's vertoog zegt: ‘Genoeg zij het, dat wij - weder op nieuw geleerd hebben, niet zoo zeer met ons gezond verstand ingenomen te zijn, dat wij alles, wat met hetzelve schijnt te strijden, terstond beslissend verwerpen, maar integendeel behoedzaam en voorzigtig in onze
beoordeelingen zijn, en lie-
{==93==} {>>pagina-aanduiding<<}
ver, bij vele, door de ondervinding gestaafde, paradoxen, onze onkunde belijden en ons oordeel opschorten.’ - Meer behoeven wij van dit Stukje niet te zeggen, daar wij onze Lezers verzenden kunnen tot het Mengelwerk van onze Bibliotheek des jaars 1810, 2de Stuk, Bladz. 577-587, alwaar zij nopens johann lichtenberger èn deszelfs Pregnosticatien iets meer lezen kunnen.

Brieven betrekking hebbende op de meeste en belangrijkste gevallen, die, in het dagelijksch leven, voorkomen kunnen. Een Handboekje voor Onderwijzers, en bijzonder den Burgerstand. Te Utrecht, bij J. van Schoonhoven, 1810. 214 Bladz. In Octavo. De prijs is ƒ 1-5-:

De loffelijke Maatschappij: Tot Nut van 't Algemeen, heeft wel reeds gezorgd, om eene leiding aan de Jeugd te geven tot het geregeld en geschikt opstellen van Brieven, door de uitgave van: Voorschriften tot het opstellen en schrijven van Brieven, enz., in 1806. Evenwel, daar het verbeterd Schoolwezen thans nog maar alleen op onze Jeugd, en niet, dan in zeldzame gevallen, op oudere menschen werkt, en men nog, bij alle standen - ook wel eens de voornaamste in het schrijven van Brieven - op verscheidene fouten stoot, zal de Ongenoemde Schrijver van deze Verzameling van Brieven aan velen geen' ondienst met dezen zijnen arbeid doen, te meer, daar hij denzelven, over het geheel, gelukkig heeft uitgevoerd, waarom wij dit Boekje zeer gerust tot een behoorlijk gebruik mogen aanprijzen.

De twee Bruiden. Door August Lafontaine. Tweede Deel. Met Platen. Te Haarlem, bij F. Bohn, 1810. 116 Bladz. (nog behoorende tot het Eerste Deel) en 386 Bladz. In gr. Octavo. De prijs is ƒ 3-18-:

De Hollandsche uitgave des Eersten Deels van dezen Roman kondigden wij aan in onze Biblioth. voor 1810, 1ste Stuk, Bladz. 41. De Heer bohn, wien berigt was, dat het Hoogd. Werk in twee Deelen

{==94==} {>>pagina-aanduiding<<}
kompleet zoude zijn, ontving daarna, een Tweede en Derde Deel. Om nu zijn woord te houden, van de Hollandsche vertaling in twee Deelen te zullen geven, en die Deelen niet al te ongelijk in grootte te doen worden, besloot hij nog 116 bladz. bij het Eerste Deel te voegen, en die met het nu vrij gelijke Tweede Deel uit te geven, tot vermijding van kosten voor de koopers, die nu bij inbinding de twee Deelen behoorlijk kunnen doen schiften. Wij vinden deze schikking edelmoedig en zeer goed.
Het Eerste Deel bragt august, den held dezer Roman, na eene belangrijke reis, waarop hij de voortreffelijke Freule amelia van wart had leeren kennen en beminnen, in het ouderlijk huis terug, waar het wedervinden der bekoorlijke en allerdeugdzaamste rosette, zijn Nichtje, en door zijnen vader federt lang hem ter vrouwe bestemd, hem tot eene vergelijking tusschen die twee meisjes aanleiding gaf. - In dit overig gedeelte des Eersten Deels, en verder in het Tweede, ontwikkelt het zich nader, dat deze amelia en rosette de twee bruiden zijn, tusschen welke een allerzonderlingste zamenloop van omstandigheden het edel, gevoelig, grootmoedig hart van den braven august eenen zeer langen tijd geplaatst en zwevende houdt, terwijl beiden op zijne hand aanspraak hebben, beide beurtelings de verklaring zijner liefde met die van hare wederliefde hebben verwisseld, en echter, door eene menigte van tusschenkomende voorvallen, zoodanig geslingerd worden, zoowel als august zelf, dat zij de ééne voor de andere haar geluk aan dat harer medeminnares, zoowel als aan de eer en het geluk van den haar beide zoo dierbaren august, willen opofferen; de uitkomst echter van dezen grootmoedigen tweestrijd, welke menig tooneel oplevert, dat den ongevoeligsten zelfs teedere, menschelijke, deugdzame tranen moet uit het oog persen; - die uitkomst dan, door een' zeer ingewikkelden zamenloop van gebeurtenissen voorbereid, is, dat rosette, zonder de beslissing van august zelven, met hem vereenigd, en ook zijne amelia met francesco, den man van hare eerste liefde, gelukkig wordt.
De geschiedenis dezer dubbele, en echter volkomen reine, en eindelijk gelukkige, hartsverbindtenis is op eene meesterlijke wijze door L. bearbeid, en verdient

{==95==} {>>pagina-aanduiding<<}
zoo zeer als eenige andere van diens beroemden Auteurs uitvinding gelezen te worden, doch zij is te uitvoerig en te zeer ingewikkeld, om daarvan eene genoegzame duidelijke schets in zoo korten omvang mede te deelen. Genoeg zij het, hier nog gemeld te hebben, dat, behalve onderscheidene nieuwe en belangrijke karakters, in dit gedeelte des Romans de meeste, die wij reeds hebben leeren kennen in het Eerste Deel, vooral woldemar (hans norden, de vader van amelia,) en francesco, (die op het einde blijkt de zoon van amelia's Tante van brandt, en dus met haar en august vermaagschapt te zijn, en wiens geschiedenis ten uiterste treffende is), hier weder op het tooneel verschijnen, en zich, ter daarstelling van de groote uitkomst, geheel ontwikkelen. Onder anderen kan men niets meer roerends, geene schooner worsteling der edelste hartstogten, zich voorstellen, dan die van medelijden en vriendentrouw bij francesco, terwijl hij bij den Domheer van eik de rol van doofstomme speelt, om het geheim van amelia's verblijf voor zijnen vriend august te ontdekken, en intusschen door deernis met de diep rampzalige gabriële bewogen wordt, om haar te redden uit eene bedwelming van waanzinnigheid, hetwelk hem ook, schoon ten koste van de beloofde ontdekking, gelukt; ditzelfde moet ook van den tweestrijd van august met zich zelven, en van amelia en rosette, om zich aan zijn geluk op te offeren, gezegd worden. Kortom, wij blijven bij ons voorheen gezegde, dat ook deze schoone Roman zijnen voortreffelijken bearbeider waardig is.
Met dat al, en in weerwil van het echte naïve, dat hier in de schildering van verschillende karakters, vooral in de Familie der nordens, meesterlijk is aangebragt, blijven onze vroegere aanmerkingen nopens het overdrevene poëtische en karakterschildering, tafereelen en stijl, ook op dit gedeelte des Werks in volle kracht toepasselijk. Het gelust ons niet, en de plaats ontbreekt ook, om een aantal stalen, gelijk wij deden uit het Eerste Deel, te zamelen, ter staving van onze Kritiek in dezen; anders zou bijkans elke Brief ons daartoe stoffen aan de hand geven.
Dit alleen zullen wij nog zeggen, dat er wel eens trekken en tooneelen ook in dezen Roman voorkomen,

{==96==} {>>pagina-aanduiding<<}
waarbij de geschiedkundige waarheid, althans waar schijnlijkheid, zeer geleden heeft. Zoodanig b.v. is het avondgebed eener moeder voor slapende kinderen, die zoo nog waakten en: goeden nacht, Moeder! riepen, I D., Bladz. 363, 364. - Francesco's betuiging aan wilhelmine, Bladz. 59, van een hart vol reine liefde, vol getrouwe bestendigheid, en eene begeerte, om door haar geheel gelukkig te worden, schoon hij haar niet geheel gelukkig maken kon, vergeleken met Bladz. 97, waar hij niet meer verbergt, dat hij haar niet beminde, hoewel hij echter had voorgenomen, haar gelukkig te maken (?). In soortgelijke strijdigheden vervalt men, wanneer men zijne tafereelen al te woelig maakt, en aan eene weelderige verbeelding, en nog weelderiger pen, al te lossen teugel viert; wij hebben geen' lust, om er meer stalen van bij te brengen.
Tot lof van den Vertaler, of wel van den Uitgever, moeten wij hier bijvoegen, dat wij de vertaling van dit tweede gedeelte, hoezeer gansch niet gezuiverd van alle germanismen en andere zinstorende taalen drukfeilen, echter te dien opzigte veel beter dan het Eerste Deel bewerkt gevonden hebben. Onze strenge, doch gegronde berisping daaromtrent schijnt van goede uitwerking te zijn geweest. Jammer, dat er nog hier en daar leemten van dien aard zijn overgebleven, welke voor den verbeteraar, bij het overzien van dit laatste gedeelte, zoo gemakkelijk waren te verhelpen geweest, dewijl zij ieder een van zelf in het oog vallen. Laat er ons slechts drie noemen, waarnaar men van de overigen veilig oordeelen kan.
Stummer! stummer! zoo spreekt, op Bladz. 105, II Deel, de Domheer bij gabriële's herstelling, den Doofstomme spelenden francesco in verrukking aan. De Vertaler smeedde dus een' eigen' naam uit hetgeen stomme! stomme! behoorde vertaald te zijn.
Mijnentwege, op Bladz. 111, moet niet zijn, gelijk dit woord uitdrukt, van wege mij, van mijnen kant, maar om mijnent wille, te mijnen behoeve.
‘Zij had opregt onder de smart gestaan, en ik stond opregt naast haar,’ Bladz. 251, moet zijn: kloekmoedig, standvastig, of, gelijk wij wel eens zeggen, met opgerigten hoofde.



{==97==} {>>pagina-aanduiding<<}

Uittreksels en beoordeelingen.




Lexicon Hebraicum et Chaldaicum Manuale in Codicem Sacrum Veteris Testamenti cura Joan. Jac. Groenewoud. Pars II. etc.

Dat is:
Hebreeuwsch en Chaldeeuwsch Handwoordenboek voor de Schriften van het Oude Verbond. Door j.j. groenewoud. Tweede Deel. (Bladz. 363-630. van letter ס-ת) Te Harderwijk en te Groningen, bij E. Tijhoff en J.M. van Bolhuis, 1810. De prijs van dit Deel is ƒ 5-:-:
(Tweede Recensie.)

Na eenen tusschentijd van vier jaren, ontvingen wij het voortgezette Woordenboek van den Hoogleeraar scheidius door den Wel-Eerw. groenewoud voltooid. Niet, dat wij den geleerden Opsteller en Bewerker hiermede een zijdelings verwijt zouden willen toeduwen over den langdurigen arbeid, aan het tweede deel van dit Woordenboek ten koste gelegd; want festina lente, en sat cito, si sat bene, zijn bij ons spreuken, welke wij, bij het lezen van vele schriften wenschten, dat meer onthouden en uitgeoesend waren. En wie kan zich daarenboven, ten zij hij zulks zelf beproefd hebbe, een denkbeeld vormen van de verdrietige moeite, de scherpziende oplettendheid en de onvermoeide arbeidzaamheid, welke er tot deze soort van opstellen worden vereischt, en welke ook in dit Lexicon doorstralen, gelijk wij thans zullen aantoonen, sprekende over de verdiensten des Eerw. groenewouds in de bewerking van dit Tweede Deel en zijne verdiensten met proeven stavende.
Na eene korte inleiding, of voorafspraak tot den lezer, waarin groenewoud ons als een bijvoegsel tot dit Werk eenige ophelderende aanmerkingen van verscheidene Bijbelplaatsen uit dictaten van den vermaarden Groninger Hoogleeraar n.g. schroeder belooft te zullen mede deelen, volgt het Lexicon zelf.
Alles wat wij in dit Deel ontvangen, is het Werk

{==98==} {>>pagina-aanduiding<<}
van groenewoud alleen, want de arbeid van e.
scheidius is reeds met Bladz. 352 van het Eerste Deel geëindigd. Het wordt evenwel op denzelfden voet als dat van scheidius voortgezet, zoodat het doel der uitgave van dit Woordenboek, na die van coccejus, buxtorf, castellus, simonis, en anderen, niet zoo zeer daarin gelegen is, om de werken van die Geleerden in dit vak te verbeteren of te verrijken, hetgeen schulz en vooral michaëlis reeds met lof hebben uitgevoerd, maar om de bijdragen hiertoe in de Werken van schultens, schroeder, (scheidius) en anderen verspreid, bijeen te zamelen; de verwantschapte wortelwoorden te zamen te brengen; de oorspronkelijke beteekenissen, zoo veel mogelijk, vast te stellen; daaruit alle andere beteekenissen, hoe vermenigvuldigd, hoe duister, hoe tegenstrijdig dezelve ook wezen mogen, door eene natuurlijke, ongedwongene afleiding te verklaren; en aldus de gemakkelijkheid in het aanleeren der Hebreeuwsche taal te bevorderen. Hiertoe evenwel is vooral noodig, dat men zich de conjugatie, declinatie, ellipsen, proefixen, affixen, met één woord de regels der Grammatica en syntaxis vooraf bijzonder eigen make, als wanneer men de phraseölogie (zegs-wijze) der Hebreeuwen gemakkelijker begrijpen zal, en met een goed oordeel toegerust, zich zal vinden in staat gesteld, om de Woordenboeken, niet zoo zeer als pontes asinorum, krukken voor kreupelen noodig te hebben, maar als te regt wijzingen en aanwijzingen eener gezonde uitlegkunde te gebruiken. Hierom worden in dit Woordenboek even min Schriftuurplaatsen ter staving van de opgegevene beteekenis der woorden door groenewoud aangehaald, als op de 351 eerste Bladz. door scheidius
waren bijgebragt, en bijna geene andere, dan van welke iets bijzonders viel aan te merken. Schoon wij nu deze handelwijs goedkeuren, en meer dan eens verdrietig zijn geworden bij het gebruik van andere Woordenboeken, over het omslagtig, onnoodig en dikwijls niets beduidend magazijn van bijbel-plaatsen, die men dikwerf als in eene stapelplaats vergaderd, bij elkanderen vindt, men kan evenwel ook al te spaarzaam en te karig hiermede zijn, en daardoor veel licht verdonkeren; en mogelijk is

{==99==} {>>pagina-aanduiding<<}
ook groenewoud (even min als scheidius in het Eerste Deel) hiervan niet geheel vrij te pleiten. Wij willen dit laatste, maar te gelijk, en vooral, hetgeen wij kort te voren zeiden van het oordeelkundig gebruik der Woordenboeken, met een enkeld voorbeeld bevestigen. Bladz. 370 ontmoeten wij, bij het wortelwoord ה
{== afbeelding 	==} {>>afbeelding<<}
    
, deze opmerking: 
{== afbeelding 	==} {>>afbeelding<<}
    
חום
{== afbeelding 	==} {>>afbeelding<<}
    
 Instar quisquiliarum, derivari debet (,) non a ח
{== afbeelding 	==} {>>afbeelding<<}
    
 (,) (zoo als michaëlis heeft in suppl. P. 1318) sed a ה
{== afbeelding 	==} {>>afbeelding<<}
    
 ‘formatum ex spec. Pouhal. Thren. III. 45’ Hier merken wij aan: 1o dat ה
{== afbeelding 	==} {>>afbeelding<<}
    
 eene drukfout is, waarvoor men lezen moet ה
{== afbeelding 	==} {>>afbeelding<<}
    
 2o dat de hier bijgebragte
plaats Thren. III. 45. drie regels hooger moest gesteld zijn; dus: י
{== afbeelding 	==} {>>afbeelding<<}
    
 pro י
{== afbeelding 	==} {>>afbeelding<<}
    
 eversio Thren. III. 45. 3o dat wij bij 
{== afbeelding 	==} {>>afbeelding<<}
    
חוס
{== afbeelding 	==} {>>afbeelding<<}
    
 gaarne de plaats Ps. LXXX: 17 hadden aangehaald
gezien, waarop deze aanmerking ongetwijfeld zal betrekking hebben. Aldaar lezen wij nu: ‘zij (de stamme (*)) zij is met vuur verbrand, zij is afgehouwen.’ Dit is onnaauwkeurig en strijdig tegen het juist en dichterlijk gevoel der Hebreeuwen, en wekt terstond de vraag; ‘hoe? kan men een tak eerst zeggen, met vuur verbrand te zijn en daarna te worden afgehouwen?’ (†) michaëlis in Suppl. l.c. heeft dit gevoeld, en daarom den verbranden tak door den wind laren uitrukken en wegvoeren; dus vertalende: igne comburitur et everritur, a vento nempe; cinerem combustae vitis everrit et absportat ventus, ut nihil ejus reliquum sit; en in zijne vertaling van deze plaats: uw wijnberg is verbrand, de asch van den wind weggeveegd: vooreerst twijfelen wij, of ח
{== afbeelding 	==} {>>afbeelding<<}
    
 ook vergeleken met het Arabische kasaha en kasjaha deze beteekenis hebben kan; ten andere komt ons evenwel die vertaling nog gedwongen voor; ten min-

{==100==} {>>pagina-aanduiding<<}
ste de asch doet michaëlis er bij. Maar hoe eenvoudig en schoon wordt, na die aanmerking van groenewoud, nu deze plaats, wanneer men dezelve thans dus vertaalt: ‘zij is met vuur verbrand als vuilnis, als bijeen geveegd stof, uitvaagsel enz.’ - Doch genoeg hiervan! want het was mede eene der doelredenen van scheidius dat de Studenten dergelijke plaatsen in hunne dagelijksche lektuur zouden ontmoeten, hunne aanmerkingen daaromtrent bij de wortelwoorden opschrijven, en dus dit Woordenboek tot een Adversaria-boek aanleggen; en ook groenewoud heeft dit doel in acht genomen.
Het ontbreekt evenwel niet aan een' genoegzamen voorraad van zulke Bijbelplaatsen, over welke of een nieuw licht verspreid, of het oud en verdonkerd licht weder wordt opgeklaard. Ziet hier een ander voorbeeld ten bewijs.
Jer. IV: 30. 
{== afbeelding 	==} {>>afbeelding<<}
    
י
{== afbeelding 	==} {>>afbeelding<<}
    
י
{== afbeelding 	==} {>>afbeelding<<}
    
 וּפּ
{== afbeelding 	==} {>>afbeelding<<}
    
 י
{== afbeelding 	==} {>>afbeelding<<}
    
־י
{== afbeelding 	==} {>>afbeelding<<}
    
 al schuurdet gij uwe oogen met blanketsel. Michaëlis in suppl. P. 2206 vindt dit hard, en geeft daarom aan ע
{== afbeelding 	==} {>>afbeelding<<}
    
 de beteekenis van schilderen, verwen, si pinxeris vel variegaveris oculos tuos fuco, doch zonder genoegzaam bewijs. Groenewoud heeft er dit van Bladz. 427. 
{== afbeelding 	==} {>>afbeelding<<}
    
ופ - Stibium - ut autem pulvis ille aptius hoereret (,) mucrone acus scalpebant supremam oculi cuticulam. Et hoc est (,) quod in bibliis vocatur Stibio oculos lacerare. Waartoe ook simonis schijnt over te hellen in Lex. Hebr. v. ע
{== afbeelding 	==} {>>afbeelding<<}
    
.
Zach. I: 8. wordt ה
{== afbeelding 	==} {>>afbeelding<<}
    
 vertaald in de diepte: Ik zag - een man - en hij stond tusschen de mirten, die in de diepte (michaëlis ad h.l. die aan de zee (*)) waren. Groenewoud toont Bladz. 455 aan, dat dit woord niet beteekent locum profundum, maar locum umbrosum; en dus luidt de vertaling: ik zag een man staande tusschen de mirten, in de schaduwe.

{==101==} {>>pagina-aanduiding<<}
Over ם
{== afbeelding 	==} {>>afbeelding<<}
    
 Ps. XIX: 5 zijn verscheidene gevoelens. Sommigen verklaren dit woord van speeltuig-snaren, anderen vergelijken het met het Arabische 
{== afbeelding 	==} {>>afbeelding<<}
    
. Zie Pocock in not. ad Port. Mos P. 47. en, (dien ook groenewoud aanhaalt) Schult. ad Har. cons. maar daar en tegen zie Mich. l.c. in Groen. Lex. P. 477. en in Inl. in het N.V. D.I. Eerste Stuk, § 29. Bladz. 362. der Holl. vert. - Anderen weder door de LXX. en paulus Rom. X: 18. verleid lezen ם
{== afbeelding 	==} {>>afbeelding<<}
    
וק enz. welke gissingen koehler verzameld heeft Repert P.V.P. 8. sq. - Groenewoud V. ה
{== afbeelding 	==} {>>afbeelding<<}
    
 zegt, dat 
{== afbeelding 	==} {>>afbeelding<<}
    
 eigenlijk gebezigd wordt van een gedraaid touw (koord waarschijnlijk) hetwelk de ambachtslieden (fabri) gebruiken om eene lijn af te meten (een rigtsnoer, meetsnoer,) opdat zij hierna, als naar een juisten maatregel werken. Van hier zegt hij, dat dit woord is overgebragt in de beteekenis van Doctrina s. disciplina tradita a praeceptore, quae sit canon. i.e. norma et regula religionis, of liever duidelijker, gelijk de Recensent in zijne dict. van Schr. ad h.l. leest quam praeceptor tradit discipulo 
tanquam regulam et normam. (In welke beteekenis het woord voorkomt jes. XXXVIII: 10.) Gelijk ook bij de Grieken κάνων eigenlijk zulk eene werk-lijn bereekent. Door die aanmerking wordt nu de vertaling en de zin deze: ‘de onderwijzing der hemelen gaat uit over de gansche aarde, als of de hemel de algemeene leermeester ware des ganschen menschelijken geslachts: of, met de woorden van groenewoud zelf.’ Disciplina coelorum per totam terram, ut sint q. communis praeceptor totius generis humani.
De ל in ב
{== afbeelding 	==} {>>afbeelding<<}
    
ו
{== afbeelding 	==} {>>afbeelding<<}
    
 mich. II: 4, is, volgens groenewoud, Pag. 538, een particula proemissa, habens vim perseverandi, sane, profecto! quae h.l. praeponitur nominativo, en ב
{== afbeelding 	==} {>>afbeelding<<}
    
וש zal beteekenen imflammatorem, hostem, incendiis excitatis (,) arva et possessiones

{==102==} {>>pagina-aanduiding<<}
vastantem. Wie ziet niet dat hierdoor de uitroep aanmerkelijk in kracht wint?
Bladz. 576. wordt de regte beteekenis van het woord ה
{== afbeelding 	==} {>>afbeelding<<}
    
 bepaald in de plaats Exod. XXXII:25. nam. van impulsio, quoe fiat per hostes, s. profligatio celeri impetu facta, et cum percussione atque caede conjuncta, waartegen men de vrij letterlijke en duistere vertaling der onzen vergelijke; doch scheidius in zijn Bijb. Huisb. Bladz. 170. heeft dit reeds dus verbeterd, vertalende: want Aäron had het volk losgemaakt (liever, den vrijen teugel gevierd) tot slaan toe, enz. d.i. zoo dat het volk gemakkelijk te slaan was door degenen, die tegen hetzelve zouden willen opstaan. Hetwelk wij met groenewoud voor de eenige ware beteekenis houden. Evenwel kunnen wij ons niet onthouden, om, als in het voorbijgaan nog aan te merken, dat wij twijfelen, of ר
{== afbeelding 	==} {>>afbeelding<<}
    
 mal. I:2. gronds genoeg heeft, om geen reukwerk, maar een offerbeest te beteekenen; wij hadden ten minste dit gaarne, met een en ander sterker bewijs bevestigd gezien, ook de vergelijking van het Arabische 
{== afbeelding 	==} {>>afbeelding<<}
    
 niet 
{== afbeelding 	==} {>>afbeelding<<}
    
 katara per litteram ta (non cum te in medio, gelijk groenewoud heeft,) versterkt ons vermoeden. - Dan hiermede stappen wij ook van het uitweiden over, en het aanvoeren van alle Bijbelplaatsen af.
De oorspronkelijke beteekenissen der wortel-woorden vast te stellen, en daaruit alle verdere beteekenissen zoo veel mogelijk op eene ongekunstelde wijze af te leiden, was een hoofddoel van scheidius in het vervaardigen van dit Woordenboek, en hierin streeft groenewoud zijnen grooten voorganger wonderbaar op zijde. De Arabische taal is doorgaans de bron der primoe notiones, evenwel wordt ook het Syrisch, Chaldeeuwsch en nu en dan het Egyptisch in aanmerking genomen. Wij zouden wat de aanwijzing betreft, hoe de tweede, derde en verdere beteekenissen uit de eerste voortvloeijen, wel kunnen aanmerken,

{==103==} {>>pagina-aanduiding<<}
dat hierdoor het Lexicon veel van zijne vereischte beknoptheid verliest, ja zelfs wel eens al te omslagtig is voor een hand-woordenboek, doch aan den anderen kant, wint het daardoor ook meer in duidelijkheid en juistheid; en het zou nog duidelijker zijn, indien groenewoud eenige honderden van commata en puncta meer gebruikt had, door welker gebrek nu de zin dikwijls zoo verduisterd wordt, dat eene herhaalde en aandachtige lezing noodig is. Voor het overige hebben wij op den stijl en de taal niets aan te merken, dan alleen dat fotio Bladz. 577. geen Latijn is, en fomentatio moet gelezen worden.
Ook achten wij het een klein gebrek te zijn, dat de geleerde opsteller achter ieder wortelwoord, wiens eerste beteekenis hij uit het Arabisch afleidt, die verwantschapte woorden niet met Arabische letters heeft aangewezen.
Eindelijk hebben wij nog aan te merken, dat de bijgebragte plaatsen uit andere Schrijvers overal aan het einde van ieder afgehandeld woord worden geplaatst, waaruit deze verwarring natuurlijk moet ontstaan, dat men zich telkens bedrogen ziet in hetgeen men bij anderen denkt bewezen, of nader uitgebreid te vinden. In het Eerste deel is dit door scheidius beter gedaan.
Een breedvoerig Register niet alleen van Bijbelplaatsen, maar ook van Schrijvers, wier werken door scheidius en groenewoud zijn aangehaald, besluit, met eene opgaaf van eenige errata, dit werk, hetwelk wij ons verheugen, dat, ter bevordering van bondige kennis en geleerdheid, den lief hebberen der oude Oostersche taal in onzen tijd wordt aangeboden, hartelijk wenschende dat dit doel volkomen bereikt worde, en den geleerden groenewoud de tijd, de lust en de krachten niet zullen ontbreken, om door nog meer andere proeven den roem zijner kundigheden bij het nageslacht te bevestigen.





{==104==} {>>pagina-aanduiding<<}

De Leer der Gereformeerde Kerk naar den leidraad van de Heidelbergsche Catechismus verklaard en toegepast ter onderwijzing en stichting van Ongeleerden door Fokko Liefsting, Predikant te Rauwerd en Eernsum. Derde Deel. Te Leeuwarden, bij J.W. Brouwer, 1810. 438 Bladz. In gr. Octavo. De prijs is ƒ 3-:-:

Toen wij in deze Bibliotheek voor het jaar 1809, 1ste Stuk, Bladz. 197, in eene Recensie van het Eerste Deel van dit Werk, hetwelk zonder naam van den Schrijver in het licht was gekomen, met vrijmoedigheid, maar te gelijk bescheiden, onze meening over dat Deel hadden te kennen gegeven, moesten wij de tegenspraak van dezen en genen ondervinden, welke in der daad niet altijd op den zachten toon van broederliefde gestemd was. Bij onze aankondiging van het Tweede Deel in den Jaargang onzer Bibliotheek voor het jaar 1810, 1ste Stuk, Bladz. 296, gaven wij te kennen, schoon wij verkozen, ons over hetzelve niet breedvoerig uit te laten, dat de openbaarmaking van den naam des Schrijvers, en de Kerkelijke goedkeuring, die thans voor dat Deel geplaatst was, ons niet had kunnen bewegen, om onze meening over het Werk te veranderen. Thans hebben wij het Derde Deel voor ons liggen, hetwelk naar den leiddraad van den Heidelbergschen Catechismus, in deszelfs derde gedeelte, de leere der dankbaarheid behandelt, en waarin dezelfde leere en dezelfde geest heerschen, als in de beide voorgaande Deelen.
Wij kennen ons zelven vrij van den onverdraagzamen Geest van Ketterjagerij, gelijk wij dan ook, noch in de eerste noch in de tweede Recensie, eenigen Ketternaam gebruikt of toegepast hebben op dit Werk, hoezeer wij daar aanleiding genoeg toe ontmoetten; en hoe ligt het gebeuren kan, dat men in den loop van het geschrif daartoe kome; gelijk de Eerw. liefsting daarvan in dit Derde Deel, Bladz. 5, zelf een voorbeeld geeft, met den hatelijken en waarschijnlijk zonder eenigen grond in Engeland uit-
{==105==} {>>pagina-aanduiding<<}
gedachten naam van Antinomianerij, schrijvende: Bladz. 6. ‘Ons Kerkgenootschap is van den Antino- miaanschen zuurdeessem geenzins geheel gezuiverd.’ Het kan wezen, dat er deze of gene gevonden wordt, die door onkunde, of de gave missende, om zich duidelijk uit te drukken, den schijn geeft, als of hij zich verbeeldde, dat een door het geloof in christus jezus voor god regtvaardig zondaar niet verpligt ware, deugd en heiligmaking te beoefenen, uit kracht van het nieuwe leven, waartoe hij door gods Geest is wedergeboren, of om dat nieuwe hemelsche leven te openbaren en te vertoonen, door het betrachten van alle deugden, uit dankbaarheid voor de genade, die hem in jezus geschonken is, volgens gods wil en wet, door de krachtig werkende genade van den Heiligen Geest, in de gemeenschap met jezus, zijnen volkomenen Zaligmaker, en in navolging van deszelfs voorbeeld, tot verheerlijking van den Vader in de hemelen, als een kind van god. Het kan zijn, dat iemand, door onkunde, of verwarring van denkbeelden, de leere van ons Kerkgenootschap verkeerd verstaat, of geheel verdraaid en verwrikt opvat, zoodat hij hangen blijft aan die oude, zoo geheel krachtelooze beschuldiging: als of deze leere zorgelooze en
Goddelooze menschen maakte, of, mits wel begrepen zijnde, zou kunnen maken; maar de uitdrukking van den Schrijver is te sterk. Wat zou men zeggen, indien iemand, in onze dagen, bestond te schrijven: ‘Ons Kerkgenootschap is van den Remonstrantschen, Pelagiaanschen of Sociniaanschen zuurdeessem geenzins geheel gezuiverd?’ hoezeer, door zucht, om iets nieuws te zeggen, of voor iets groots gehouden te worden, deze onderscheidende stellingen, ja nog verder van ons Kerkgenootschap verschillende gevoelens vrij algemeen verspreid worden, zoodat men dus voortgaande wel eens naar waarheid zou kunnen zeggen, gelijk zekere Kerkvader van de verbreiding der Arianerij zich zal uitgedrukt hebben: dat de wereld zich verwondert, hoe zij zoo algemeen Remonstrantsch, Pelagiaansch, Sociniaansch, enz. geworden, ja, bij slot, geheel van het echte Christendom vervallen is!
De Titel van dit Werk: De leer der Gereformeerde Kerk naar den leidraad van de Heidelbergsche Katechismus verklaard en toegepast ter onderwijzing en

{==106==} {>>pagina-aanduiding<<}
stichting van Ongeleerden, en de Kerkelijke approbatie uit naam van de Classis van Sneek, welke ook achter den Titel van dit Derde Deel geplaatst is, moet ieder een, en bijzonder de Ongeleerden, doen gelooven, dat men in hetzelve de leer der Gereformeerde Kerk zal verklaard en toegepast vinden ter onderwijzing en stichting. De Recensent, echter, meent in dit Werk eene leere, niet slechts eene leerwijze, gevonden te hebben, welke, indien zij de leer ware der Gereformeerde Kerk, hem verpligten zou, openlijk te moeten verklaren, dat hij voor zich dan geen belijder ware van de leer der Gereformeerde Kerk, en dat hij zich, in gemoede, daarmede niet zou kunnen vereenigen.
Bladz. 4 leest Recensent deze aanmerkelijke woorden: ‘Het is voor onzen tijd niet meer - het als eene gewigtige vraag te behandelen, of Godzaligheid en (NB) Christelijke deugd het deelachtig worden der Godlijke gunst voorgaan, of daar op volgen.’ En Bladz. 15. ‘Schoolsche onderzoekingen, spitsvinnige redeneringen over de plaats, welke men in een gevormd plan over het zalig worden van den mensch, aan de bekeering en heiligmaking geven moet, passen ons niet, wanneer wij de Euangelische Godsdienstleere, in hare ware eenvoudigheid zullen opgeven’ enz. Recensent houdt het artikel van de regtvaardigmaking des zondaars voor god alleen door het geloof, zonder eenige werken, welke ook, zelfs met uitsluiting van het geloof, wanneer het als een werk of deugd zou beschouwd worden, voor den Articulus stantis aut cadentis Ecclesiae, den artikel, waarbij de Kerk staat of valt. Met volle overtuiging van zijn gemoed, en hij dankt er de genade van god voor, belijdt Recensent, overtuigd door het woord van god, en het onderwijs van den Geest van jezus, met de Geloofsbelijdenis der Gereformeerde Kerk, Art. XXIV. ‘Het is door 't geloove in christus, dat wij gerechtveerdigt worden, ook eer wij goede wercken doen, andersins en souden sy niet meer konnen goet zijn, dan een vrucht des booms goet zijn kan, voor dat de boom goet is.’ - Zoo veel Recensent zich zelven kent, en volgens vele waarnemingen en ervaringen, omtrent zich zelven en anderen, weet hij met de Gereformeerde Kerk in hare Geloofsbelijdenis:

{==107==} {>>pagina-aanduiding<<}
‘dat wij altijd in twijfel zouden staan, herwaarts ende derwaarts drijvende sonder eenige sekerheijt, ende dat onse arme conscientien altijd souden gequelt worden, indien sij niet en steunden op de verdiensten des lijdens ende stervens onses Saligmakers.’
De Recensent heeft daarom geloofd, deze zijne meening over dit Werk dus onbewimpeld te moeten voordragen, om elken Lezer van hetzelve oplettend te maken op een noodzakelijk en bepaald onderzoek, ten einde het goede en ware te onderscheiden, en te behouden; te meer, daar het verval van zeden onder de Christenen van onzen tijd, en de rampzalige slingeringen van het geweten van velen, waardoor zij geen rustpunt voor hunnen geest vinden, om hunne roeping en verkiezing vast te maken, zijns oordeels, voornamelijk is toe te schrijven aan de misvattingen omtrent deze leer der regtvaardigmaking alleen door het geloof; welk geloof de eenige bron der liefde is, in welke liefde alle ware deugd eeniglijk hare kracht en voedsel heeft, en welke liefde alleen in dat hart kan bloeijen, hetwelk omtrent de Goddelijke liefde, die ons eerst heeft lief gehad, geloovig verkeert, en door dit geloof gereinigd is, en aan jezus als eenen volkomenen Zaligmaker hulde doet. Terwijl deze misvattingen weder, zijns oordeels, ontstaan, uit eene, in onzen tijd, min naauwkeurige kennis van het geloof der Gereformeerde Kerk omtrent dit Leerstuk, en van den eigenlijken staat des verschils ten deze tusschen dezelve en andere Gezindheden onder de Christenen, Remonstranten, Roomschgezinden, enz., waardoor verwarde denkbeelden, en bij velen eene geheel verminkte voordragt van deze Leer, in het midden zelfs der Hervormde Kerk, meer en meer de overhand nemen, en de Ongeleerden verbijsteren.


{==108==} {>>pagina-aanduiding<<}

Jezus Christus als Koning der Wereld, en zijn Evangelie als de hoogste wet voorgesteld, en daarin de bron des waren geluks aangewezen, naar de behoefte van dezen tijd. Te Retterdam, bij N. Cornel. 185 Bladz. In gr. Octavo. De prijs is ƒ :-18-:

Bij de onderteekening van het Voorberigt maakt zich als Schrijver van dit Werk bekend d. pigeaud, thz. De Schrijver komt ons voor als een welgezind man, bezield met hoogachting en eerbied voor jezus en deszelfs Evangelie, ijverig en welmeenend om werkzaam te zijn tot nut en heil van zijne Mede-Christenen. Dit Werkje getuigt hiervan op eene sprekende wijze. Doch, het is iets anders, wanneer wij dit Werkje op zich zelven beschouwen. Hoe Christelijk, hoe welmeenende hetzelve is opgesteld, wij hebben in hetzelve te weinig eenheid, te weinig geleidelijke wijze van voordragt, kracht van betoog, en gepastheid tot het doel kunnen ontdekken, dan dat wij het van die zijde zouden kunnen aanprijzen. Wanneer wij voorts de uitgebreide beloften des Schrijvers, welke hij in de Inleiding voorstelt, vergelijken met hetgeen hij dadelijk heeft gegeven, kunnen wij niet zeggen, dat aan die beloften behoorlijk voldaan is. Trouwens, dezelve zijn ook zoo uitgestrekt, dat derzelver behoorlijke volbrenging ligtelijk een Werk van eenige Deelen zou kunnen beslaan, in plaats van een klein getal bladzijden. De Schrijver heest veel, zeer veel in zijne gedachten omvat, maar heeft gemist, om al die onderwerpen, welke hem in zijne gedachten voorkwamen, ordelijk en geleidelijk te regelen, en naar eisch aaneengeschakeld voor te dragen. Ondertusschen kan het van Vrienden van het Evangelie van onzen Heere jezus christus met stichting gelezen worden, wanneer zij, hetgeen met een welmeenend oogmerk gezegd wordt, onderscheiden van de wijze, hoe het gezegd wordt.





{==109==} {>>pagina-aanduiding<<}

Hoe zal het, volgens den Bijbel, na den dood met onze zielen gaan? Uitlegkundig onderzocht door G. Benthem Reddingius, Doctor der Godgeleerdheid en Predikant te Assen. Te Groningen, bij W. Zuidema, 1810. VIII en 154 Bladz. In gr. Octavo. De prijs is ƒ 1-5-:

De geleerde Schrijver had deze Verhandeling opgesteld ter beantwoording eener Prijsvraag van het Haagsch Genootschap ter verdediging van den Christelijken Godsdienst, vorderende ‘een naauwkeurig onderzoek, wat wij naar de leer des Bijbels, van den staat der ziele, tusschen den dood en de wederopstanding der ligchamen te denken hebben;’ doch dezelve werd niet bekroond, omdat ze, hoewel veel goeds behelzende, naar het oordeel der Beoordeelaren niet genoeg aan het bepaald oogmerk der vraag beantwoordde.
Daar dit de waarde der Verhandeling op zich zelve niet verminderde, besloot de Schrijver, door de erkentenis van het veelvuldige goede in dezelve en door het aanzoek van vrienden hiertoe aangemoedigd, om dezelve in het licht te geven; en dit strekt ons tot blijdschap, daar deze Verhandeling in der daad veel, en zelfs zeer veel goeds in zich behelst, en het jammer zoude geweest zijn, dat al de moeite en arbeid, door den kundigen Schrijver aan dezelve besteed, ware verloren gegaan.
De Schrijver houdt de H. Schrift voor de eenige bron, waaruit wij onze kennis van hetgeen er na den dood met ons voorvallen zal, putten kunnen; en daar dezelve nergens opzettelijk en breedvoerig van den afgescheiden' staat handelt; maar derzelver leer omtrent dit stuk door den geheelen Bijbel verspreid is, en alles, wat men daarvan in denzelven vindt, in enkele uitdrukkingen en kleine wenken bestaat; zoo acht hij het, om die reden, noodzakelijk, dat de Bijbelleer hieromtrent, naar de regelen der gezonde Uitlegkunde, bijeengebragt, ontwikkeld, opgehelderd, vergeleken en tot één geheel gebragt worde: en dit is dan ook hetgeen hij in deze Verhandeling zoekt te doen.

{==110==} {>>pagina-aanduiding<<}

Dit plan des Schrijvers is, onzes inziens, zeer goed. Hij slaat zoo doende den eenigen veiligen weg in, om tot kennis te komen van die voor ons belangrijke zaken, waaromtrent wij geene berigten ontvangen kunnen, en van welke al de overdenkingen onzer Rede ons niets met zekerheid kunnen zeggen. -
Hij verdeelt zijne Verhandeling in de zes volgende Afdeelingen:
I. Leer van den staat der zielen na den dood in de geschiedenis van Mozes. Bladz. 9-20.
II. De leer van den staat der zielen na den dood van den leeftijd van Mozes, tot op David. Bladz. 20-45.
III. Leer van den staat der zielen na den dood in de Gezangen van David en zijne Tijdgenooten. Bladz. 46-68.
IV. Leer des Bijbels omtrent den staat der zielen na den dood van Salomo tot de Babijlonische gevangenis. Bladz. 68-91.
V. De leer des Bijbels omtrent den staat der zielen na den dood, van de Babijlonische gevangenis tot op Christus. Bladz. 91-104. Hierbij worden ook de Apokrijfe Boeken aangehaald.
VI. De leer des Nieuwen Testaments nopens den staat der zielen na den dood. Bladz. 104. Verdeeld in de twee volgende onder-afdeelingen.
A. De leer van Jezus Christus nopens den staat der zielen na den dood. Bladz. 105-127.
B. De leer der Apostelen nopens den staat der zielen na den dood. Bladz. 128-144.
En dit alles wordt met gepaste aanmerkingen, vermaningen en opwekkingen besloten. Bladz. 145-154.
Uit deze opgave kunnen onze Lezers eenigzins zien, op welk eene wijze onze Schrijver zijn voorgesteld doel zoekt te bereiken, en welke belangrijke zaken zij hier behandeld kunnen vinden.
Het geheel getuigt van 's mans diepen eerbied voor den Bijbel, en van zijne grondige ervarenheid in deszelfs uitlegging: men vindt hier menige Bijbelplaats voortreffelijk opgehelderd, de leer der onsterfelijkheid in het O.V. goed gehandhaafd, en met een welwikkend oordeel het meer en min zekere onderschèiden. De Verhandeling is niet alleen den met roem beken-
{==111==} {>>pagina-aanduiding<<}
den Schrijver waardig; maar doet ook de Faculteit eere aan, welke hem ongezocht met de Doctorale waardigheid bekleed heeft.
Hiermede willen wij evenwel niet zeggen, dat wij het met den Schrijver in de opvatting en verklaring van alle bijgebragte Bijbelplaatsen eens zouden zijn. Bij voorb.
Gen, VI: 2, waar men van kinderen van God en kinderen der menschen leest, verstaat R., door kinderen van god, de zoodanigen, die geloofden, dat zij tot god zouden worden opgenomen, als zij stierven; en door kinderen der menschen dezulken, die geloofden, dat zij alleen voor deze aarde bestemd waren, en die dat geloof toonden door een zedeloos gedrag: en zoo vindt hij hier de leer, dat de Godvruchtige menschen na den dood bij god komen: - zou deze hier gevondene leer er niet in gezocht, en ten gevolge van het zoeken, er in gevonden zijn? -
Wij zouden meer dergelijke bedenkingen kunnen opperen; doch ons bestek gedoogt niet alle Schriftplaatsen ten toets te brengen. - Alleen willen wij nog slechts van twee plaatsen uit het N.V. gewagen, waaromtrent wij op het gezegde onzes Schrijvers min of meer bedenking hebben.
De eerste is joann. XIV: 2, 3. In het huis mijns Vaders zijn vele woningen, enz. Onzes inziens verdient de gelukkige verklaring, door van der palm in zijne uitmuntende Leerredenen, I D., Bladz. 52, volgg., van deze plaats gegeven, boven elke andere de voorkeur. - Het geheel gezegde is in beeldspraak vervat. Deze is ontleend van het paleis eens Konings, en wel eens Oosterschen Konings, wiens paleis of serail eene halve stad is, binnen welker muren en poorten zich de eerste Staatsdienaren en voornaamste Ambtenaren ophouden. - Gelijk meermalen de hooge god, als Opperheer van het Geheelal, wordt voorgesteld als een Koning, wiens troon de hemelen is, en om wiens troon heerlegers van Engelen staan, zoo spreekt onze Heer J.C. hier van het groote Paleis gods, en Hij zegt, dat Hij derwaarts gaat, om zijnen leerlingen in hetzelve eene plaats te bereiden: deze zouden derhalve eens in gods heerlijk Paleis wonen, gelijk de eerste Rijksgrooten in het Paleis huns Konings.

{==112==} {>>pagina-aanduiding<<}

En dit komt dan, naar het inzien van Recenfent, overeen met eene dergelijke zinnebeeldige spreekwijze, die in den eersten opslag een ander aanzien heeft; de spreekwijze namelijk van God te zien, matth. V:8 en elders voorkomende, welke daarvan ontleend is, dat de eerste Rijksgrooten in het O.V. doorgaans genoemd worden, diegenen, die 's Konings aangezigt zien, en welke dus gelijken oorsprong heeft.
In beide spreekwijzen wordt dan te kennen gegeven, dat zij, als het ware, de eerste Rijksgrooten en gunstelingen gods zouden wezen. - Dit is zeker nog figuurlijk. Maar hoe zoude er toch van zaken, buiten het bereik onzer zinnen gansch en al gelegen, tot ons op eene andere wijze, dan in zinnebeelden, gesproken kunnen worden? - Wij kunnen zeker deze zinnebeeldige taal niet te zeer drukken, en wij zouden vergeefsche pogingen aanwenden, wanneer wij derzelver inhoud tot stellige en bepaalde denkbeelden wilden ophelderen. Genoeg, dat ons dus de hoogstmogelijke gedachte van toekomend geluk wordt ingeboezemd; want was het in het Oosten de hoogste eer en het grootste geluk, in het paleis des Konings te wonen en deszelfs aangezigt te zien, welk een onbeschrijfelijk groote eer en geluk moet het dan zijn, hetwelk ons voorgesteld wordt, als een wonen in het paleis gods en zien van god. - En dit brengt ons van zelve op de
Tweede plaats 1 joann. III: 2, omtrent welke de Schrijver geene keuze durst doen, of men hij invullen, dan of men het lezen moete, en gevolgelijk, welke de zin van den tekst zij. -
Dit verwondert ons van eenen man als reddingius; als men den tekst in het Grieksch leest, dan staat er het van zelve; en zonder de dringendste reden zou men hier hij niet mogen invullen. - Die reden is er niet, dewijl de tekst, zonder die invulling, eenen goeden en zelfs schoonen zin oplevert, en bij de invulling van hij moeijelijk wordt: - wij althans begrijpen niet, hoe van christus gebezigd deze twee gezegden te zamen hangen: wij zullen hem gelijk zijn: want wij zullen hem zien gelijk hij is. In den vorm eener sluitrede gebragt, zou men dan dus moeten kunnen zeggen: al wie christus zien zal, gelijk hij is, zal hem gelijk zijn. Wij zullen

{==113==} {>>pagina-aanduiding<<}
hem zien, enz., derhalve. Doch wie gevoelt dan niet, hoe zeer deze redenering mank gaat, daar eens alle oogen, ook diergenen, welke hem doorstoken hebben, hem zien zullen. - Anders is het, wanneer men het van god opvat: alleen de reinen van harte toch zullen god zien; en dus kan men ten aanzien van god zeggen: wij zullen hem gelijk zijn: want wij zullen hem zien, gelijk hij is. - Doch ons bestek gedoogt niet dit breeder uit te halen. -
Wij eindigen met dit Boekje aan het ernstigst onderzoek aan te prijzen; en met de hartelijkste zegenbede over den waardigen Schrijver en zijnen nuttigen arbeid. -

De Geschiedenis van Jozef. Een Leesboek voor de Scholen. Uit het Hoogduitsch van Dr. R. Ch. Gittermann, Leeraar der Euang. Luth. Gemeente te Resterhase in Oostvriesland, door het Genootschap Floreant Literae. Te Groningen, bij W. Wouters en R.J. Schierbeek, 1810. 105 Bladz. In Octavo. De prijs is ƒ :-5-:

Sints den tijd dat Recensent geleerd heeft de Geschiedenissen niet slechts uit een Wijsgeerig, maar ook uit een Godsdienstig oogpunt te beschouwen, als duidelijke blijken vertoonende van het verwonderlijke bestuur eener hoogere Voorzienigheid; zoo lang dacht hij ook de berigten, wegens jozefs levensloop en lotgevallen, in de Gewijde Oorkonde voorhanden, onder de merkwaardigste verhalen der grijze aloudheid wel te mogen rangschikken. Van hier, dat het werkje van wijlen den voortreffelijken en Godvruchtigen willem van oosterwijk hulshoff, terstond bij deszelfs verschijning, als een onwaardeerbaar geschenk voor onze Vaderlandsche Jeugd bij hem aangemerkt, en, bij meer dan ééne gelegenheid, ernstig werd aangeprezen. Van dit gevoelen waren ook de Leden van het Genootschap Floreant Literae, dat Werkje met regt een meesterstuk noemende. Doch waartoe dan dit Geschrift? Gaarne hangt hij zijn zegel aan het-
{==114==} {>>pagina-aanduiding<<}
geen hij in het Voorberigt voor het thans aangekondigde Werkje las. ‘De geschiedenis zelve (van jozef) toch is zoo rijk, levert zoo veel stof tot vorming van het verstand en hart der jeugd op, dat twee Werkjes van denzelsden aard over die geschiedenis met zeer veel nut naast elkander kunnen bestaan en gebruikt worden. Elk Schrijver toch (dus gaat men voort) gaat zijnen bijzonderen, hem eigenen, gang, beschouwt deze en gene stukken van het verhaal weer uit een verschillend oogpunt, trekt er weer andere Zedelessen uit en heeft eene onderscheidene manier van behandeling, terwijl verscheidenheid toch steeds in het algemeen, en bijzonderlijk aan de jeugd behaagt.’ Meer dan voldoende zijn deze redenen voor de Nederduitsche uitgave van het geschrift van Dr. gittermann, het welk Rec. niet twijselt, of het zal, zoo tot hoisselijk als tot school gebruik, nevens dat van wijlen den Heere
hulshoff, met vrucht worden ingevoerd.
De wijze van behandeling is deze. Onder een dertigtal Afdeelingen worden jozefs lotgevallen, bij wijze van uitbreiding en hier en daar met ophelderingen doormengd, in een' bevalligen stijl verhaald, en uit die verhalen zedelijke gevolgen, zoo voor het verstand als voor het hart afgeleid. Zoo als het boekje openvalt, diene het volgende ter proeve. Uit de afdeeling, getiteld: terugkomst der negen Broeders (uit Egypte) bij hunnen Vader, worden deze gevolgen afgeleid: ‘De Broeders van Jozef vreezen, als dieven aangeklaagd te zullen worden, schoon zij het niet waren. Zoo moet gij ook, lieve Kinderen! voor uwe Ouders en voor uwen goeden naam bezorgd zijn, en zorgvuldig alles trachten te vermijden, waardoor gij de goede gedachten uwer Ouders en van anderen omtrent u zoudt kunnen verliezen. Wacht u derhalve zelfs voor den schijn van het kwaad. Want de wijze Koning Salomon zegt: Ver boven rijkdom is een goede naam verkieslijk, Geliefd te zijn van elk, ver boven goud en zil. ver, enz. Maar is de schijn eens tegen u, en zegt uw geweten u, dat gij onschuldig zijt, zoo laat uwe zaak gerust aan God over, die vroeg of

{==115==} {>>pagina-aanduiding<<}
laat uwe onschuld aan het licht zal brengen - en tracht, door uwen deugdzamen en godvruchtigen wandel, de kwade gevoelens van anderen omtrent u te wederleggen.’ - 2. ‘De blijdschap van den ouden Jakob, werd eensklaps in droefheid veranderd. - Vreugd en lijden, blijdschap en droefheid wisselen gedurende ons leven aanhoudend met elkanderen af. - Het ware dwaas, alleen vreugde en geene droefheid te willen ondervinden; want God, door wiens regering ons beide overkomen, weet het best, wat ons nuttig is. Maar het ware echter ook verkeerd gehandeld, in droesheid te versagen en te wanhopen; want God kan en wil immers onze droefheid weder in blijdschap veranderen. Uwe droefheid zal eindelijk tot blijdschap worden. Joh. 16:20. - En de beste bedroefdheid is een opregt berouw over het kwade, dat men bedreven heeft. Daarom zegt Paulus: Eene droefheid, welke hare betrekking op God heeft, werkt eene verbetering, die nooit berouwen zal, en welke tot zaligheid leidt (volgens hamelsveld) 2 Kor. 7:10.’ Verstandig, inderdaad, en godvruchtig zijn deze aanmerkingen; alleenlijk wenschte Rec. dat zij een weinig meer in eene gemeenzame voordragt, voor het kinderlijk verstand berekend, waren ingekleed.




Nieuwe Verhandelingen van het Bataafsch Genootschap der Proefondervindelijke Wijsbegeerte te Rotterdam. Vijfde Deel. Vijfde Stuk. Te Rotterdam, gedrukt voor rekening van het Genootschap, 1810. In Quarto. De prijs is ƒ :-18-:

Behelzende:
Verhandeling over de verschillende Theorien om den inhoud van Vaten te berekenen, en den invloed, welke de gedaante der Duigen op den inhoud heeft door J.F. van Beeck Calkoen, Hoogleeraar in de Wiskunde te Utrecht, enz. enz.
De kunst om uit drie afmetingen van een Vat deszelfs inhoud te bepalen, is geheel Wiskundig;

{==116==} {>>pagina-aanduiding<<}
men kan verschillende onderstellingen aannemen, volgens welke de gedaante eens vats, met eenig Wiskunstig ligchaam zal overeenkomen: naar eene meest ruwe onderstelling neemt men hiertoe eenen Cilinder, wiens basis tot middellijn heeft, de rekenkunstig middenevenredige tusschen-lijn tusschen de spons en bodemsdiepte; - dit geeft den inhoud te klein, nader komt men met de basis des Cilinders, midden evenredig tusschen die beide te stellen.
Volgens eene derde onderstellin beschouwde men het vat als een' dubbelden geknotten kegel, wiens gemeene basis de cirkel der spons diepte is, deze geeft altijd den inhoud te klein. Naar eene vierde onderstelling, hebben de duigen de gedaante van eene der kegelsneden. Eenigen meenden dat eene bijzondere soort van lijnen, meest met de gedaante der duigen overeenkwam; de Ingenieur muller van Groningen, vond zulks naar zijne meening in den Conchois of Schulptrek, doch vergiste zich geweldig in zijne berekeningen. Lambert meende dat de keus der kromming voor de practijk van zeer weinig belang ware. - Naar de ontwikkeling der algemeene formule, voor den inhoud eens vats, toetst de Heer v. B. C. al de onderstellingen, en overweegt hare betrekkelijke waarde, ook die der Empyrische formulen, van camus, lulofs en andere. Mullers Conchoide verschilt praktisch onbeduidend van de andere kegelsneden. Het is jammer dat zijn werkje, schoon met eene fraaije voorrede van Prof. brugmans verrijkt, Wiskundig inderdaad paradox is, en dit te meer daar het ter aanfluiting van buitenlanders gestrekt heeft. - De Heer v. B.C. geeft eene nieuwe Empyrische formule, die vooral ook op de proeven van van straten, dien keurigen Amsterdamschen Wijnroeijer gebouwd, en voor de practijk zeer gemakkelijk is.





{==117==} {>>pagina-aanduiding<<}

Nieuwe Katechismus der Natuurlijke Geschiedenis, in den smaak van Martinets Katechismus der Natuur, of Gesprekken van eenen Vader met vijf Kinderen, over de voornaamste onderwerpen uit de Natuurlijke Historie, voor min en meer gevorderden. Door W. Goede, Christen Leeraar te Rotterdam. II en III Deel Met zestien Platen, waarop honderd twee en veertig voorwerpen afgebeeld (zijn). Te Zutphen, bij H C.A. Thieme, 1807 en 1809. Twee Deelen in gr. Octavo. 272 en 264 Bladz. De prijs der beide Deelen is ƒ 4-16-:

De Eerw. en om zijne nuttige werkzaamheid met lof bekende Heer goede gaat dan, met het bearbeiden van dezen Catechismus, op den begonnenen voet voort: de Bibliotheekschrijvers hebben, bij de uitgave van het Eerste Deel, voor ettelijke jaren, hun gevoelen over de manier der behandeling reeds gezegd (*). Nog eenmaal willen wij den geachten Schrijver vragen, - of hij niet met ons van oordeel zij, dat de studie der Natuurlijke Historie eene oefening is van het geheugen, waaruit volgt, dat eene verwarde voorstelling van allerlei voorwerpen uit de rijken der natuur, zonder inachtneming van eenigen den minsten zamenhang of orde, het Werk ten uiterste moeijelijk en naar alle aanzien nutteloos moet maken?
Voor eene doorloopende ontwikkeling is een Werk als dit volstrekt niet vatbaar; waarom wij ons vergenoegen met te berigten, dat wij in deze twee Deelen niets, dat ons stootte, maar integendeel veel, zeer veel ontmoet hebben, dat ons bijzonder wel smaakte, fraaije en nette beschrijvingen, doormengd met wel te pas gebragte verhalen en bijzonderheden, zoo onderhoudend als nuttig voor de jeugd: kortom, de Deelen, afzonderlijk beschouwd, behagen ons zeer wel; maar wij wilden het geheel wel wat anders hebben.





{==118==} {>>pagina-aanduiding<<}

Poëzij van Mr. H.A. Spandaw. Te Groningen, bij W. Wouters, 1809. 231 Bladz. In gr. Octavo. De prijs is ƒ 3-3-:

De velerlei soort van onderwerpen, welke in de Verzamelingen van Dichtvruchten doorgaans voorkomen, maakt het den Beoordeelaar onmogelijk, een meer dan enkel oppervlakkig oordeel over dezelve te uiten; inzonderheid in Maandwerken, welker bestek, door de vele andere Werken, die er plaats in moeten vinden, te klein is om eenigzins uit te weiden. Wij zien ons dus genoodzaakt, om over deze poëzij slechts in het algemeen te zeggen, dat ze ons uitnemend wel bevallen heeft; dat wij er de in deze dagen anders zoo dikwijls in verzen voorkomende winderigen onzin, die dikwijls voor verhevenheid doorgaat, niet in aangetroffen hebben. Al de stukken, welke in dit Deel voorkomen, van welken aard die ook zijn mogen, zijn in allen deele verstaanbaar, en de verzen zoetvloeijend en ongedwongen. Er zijn, wel is waar, eenige gelegenheids-gedichten onder, waarin, de met de personen, waarvoor dezelve gediend hebben, onbekende Lezer, dat belang niet stellen kan, hetwelk de Dichter en zijne Vrienden er in vinden; doch met dat al, zij, die lief hebbers van zoetvloeijende verzen zijn, zullen die almede met genoegen lezen. De overige Gedichten zijn alle, zoo om derzelver stoffe als bewerking, aanmerkelijk, doch de meeste te uitgebreid, om er hier eene proeve van te leveren. Het Historisch Dichtstuk of Lofzang aan trajanus, in eene Lyrische versmaat, aan het hoofd dezer Verzameling, vervat alleen 54 coupletten! doch bestaat over het geheel uit fraaije en krachtige verzen. Het naïve Anakreontisch stuk, betiteld: Aan...waarom ik de vrouwen bezinge, heeft ons, om deszelfs bevallige eenvoudigheid, bijzonder gesmaakt, zoo ook de Idylle, betiteld: Het Hoogfeest der Liefde, in den smaak van het Pervigilium Veneris, waarin de stijl der Ouden tevens met het waarlijk dichterlijk genie, de gemakkelijke en zoetvloeijende 
versmaakkunst des Dichters, onzes bedunkens, over-
{==119==} {>>pagina-aanduiding<<}
al doorstraalt. De overige groote stukken, als de Winter op het Land, Het Huisselijk Geluk, en meer andere, dragen alle hetzelfde kenmerk van ongedwongene uitdrukking en zoetvloeijende verzen; gaarne zouden wij uit dezelven iets ter proeve hier invlechten, doch derzelver naauwkeurige zamenhang duldt zulks niet. Wij moeten ons derhalve vergenoegen, met hier alleen het stukje, betiteld: Het genot van den Wijn, eene plaats in te ruimen:

Wie daaglijks drinkt, en in den wijn 
Zijn hoogsten wellust vindt; 
Wie niets wat zalig - heilig is, 
Maars slechts den wijn bemint; 
Zijn kracht, zijn deugd, zijne eer vermoordt, 
De stem van zijn geweten smoort 
Door 't zwelgen van den wijn; 
Wie eeuwig klinkt, 
Wie eeuwig drinkt, 
En...drinkende in den afgrond zinkt - 
Moet wel verachtlijk zijn! 
 
Maar hij, die in een' vriendenkring, 
Waar gulle vriendschap woont, 
Zich door een open - vrolijk hart 
Der vriendschap waardig toont; 
Als broederliefde in 't harte gloeit, 
Vertrouwlijkheid de tong ontboeit, 
Uit vriendschap neemt den wijn; 
Uit vriendschap klinkt, 
Uit vriendschap drinkt, 
En..in den arm der vriendschap zinkt - 	
Die mag mijn broeder zijn! 





De twaalf maanden des jaars door Petronella Moens: Tweede Stuk; bevattende Grasmaand, Bloeimaand en Zomermaand. Met Platen. Te Haarlem, bij A. Loosjes, Pz., 1810. 194 Bladz. In gr. Octavo. De prijs is ƒ 1-10-:

In onze Bibliotheek voor 1810, 1ste Stuk, Bladz. 546 en volgg., hebben wij, bij de aankondiging van het Eerste Stukje dezes Werks, onzen Lezeren van deszelfs aanleg, aard, vorm en strekking verslag ge-
{==120==} {>>pagina-aanduiding<<}
daan; en ons oordeel over hetzelve medegedeeld. Daar dit Tweede Stukje in alles genoegzaam aan het Eerste gelijkvormig is, zouden wij ons aan het toen geschrevene houden, en het dus bij eene bloote aankondiging van dit Tweede Stukje kunnen laten, ware het niet, dat wij het toen door ons aangemerkte in dit Stukje weder te zeer bevestigd vonden, om onze bedenkingen terug te houden.
Wij vonden hier wederom niet dien eenvoudigen, schoonen schrijfstijl, dien men met reden in de schriften der gouden eeuw van de Romeinsche Letterkunde bewondert; maar veeleer dien gezwollen, opgesmukten stijl, welken men in de schriften van later tijd aantreft: tot een staaltje diene hetgeen Bladz. 153 aangaande het begraven lijk onzes Heeren jezus christus voorkomt. ‘De geheele Natuur vierde nu den plegtigen lijkdienst der edele, der tot eeuwigheid (eeuwig?) toenemende zaligheid bestemde menschheid, die in jezus nu het sterfelijk leven, die flaauwe morgenschemering des aanwezens, volkomen bewust van hare bestemming, met eindeloos opklimmende volmaaktheid, of met den schoonen dag der heerlijkheid verwisselde.’ - Wij geven het aan het oordeel van onze Lezers over, of deze volzin niet overladen en daardoor donker zij.
Ook schijnt het ons toe een overblijfsel van Herveyaanschen wansmaak te wezen, wanneer men Blads. 163 de schaduwrijke zonen des wouds voor boomen en Bladz. 214 zwemmende waterbewoners voor visschen aantreft; en het smart ons, dat de tijd, waarin men drijvende regenbakken, in de plaats van wolken; en wandelende melkvaten, in de plaats van koeijen, schreef, en zulks mooi vond, nog niet geheel voorbij schijnt te wezen. -
Bladz. 178. ‘En gij, die onder de terugkeerende vogelen uitmunt, als de vol harmonij zingende priesteres bij de altaren van Pafos onder de zwijgende tempeldienaressen der Spartaansche Diana, ook gij lieveling van onze bosschen! betooverende Nachtegaal!’ enz. Indien het oogmerk van vergelijkingen is, om hetgeen men zeggen wil, duidelijker of treffender te zeggen, zou dan de vergelijking, hier gebezigd, wel doelmatig zijn? is dezelve natuurlijk of gezocht? -

{==121==} {>>pagina-aanduiding<<}

Wij zouden nog meer dergelijke bedenkingen kunnen opperen (als over de geboorte der liefde, Bladz 148, volgg., over de Fabel van europa door jupiter geschaakt, Bladz. 223.), doch ons bestek gedoogt niet alles van dien aard naar behooren ten toets te Brengen.
Van eenen anderen aard, maar toch zeer bedenkelijk, is ons voorgekomen hetgeen de Schrijfster, Bladz. 152, zegt: ‘Ja, de geheele Christenheid vereenigt zich, om het onschuldig sterven van Hem, in wien de Goddelijke afkomst der menschheid zoo heerlijk uitblonk, zoo dat hij door die goddelijkheid, tot de dooden kon zeggen staat op, en tot de begravenen komt uit, te herdenken en met de gloeiendste liefde te eerbiedigen’ - Was het dan door de Goddelijkheid van de afkomst der menschheid, dat jezus dooden opwekte? -
Ook is het bij ons nog in lange na niet zoo uitgemaakt zeker, hetgeen de Schrijfster, Bladz. 209, zegt: ‘Deze aarde draagt de duidelijkste kenteekenen van eenen veel hoogeren ouderdom, dan wij haar volgens de geschiedenis der volken geven kunnen.’ enz.
Waarschijnlijk is het eene vergissing, wanneer wij, Bladz. 172 in Grasmaand en Bladz. 238 in Bloeimaand lelien aantreffen.
Verscheidene taalfouten (als Bladz. 146, reg. 4 en 5, elke voor elken; Bladz. 152, reg. 5 v.o., die voor dien; Bladz. 159, reg. 4 v.o., word voor wordt; Bladz. 160, reg. 1., de voor den, in den derden naamval; Bladz. 162, reg. 2 v.o., des Almagtige voor gen) hebben wij aangetroffen, doch dit kan der Schrijfster niet geweten worden.
De Plaatjes zijn als de vorige wel behandeld. Alleen scheen het ons een niet zeer gelukkige inval te wezen, om in eene afteekening van Bloeimaand het verhuizen op den voorgrond te plaatsen. Wij althans kunnen het rijden van eenen boerenwagen met huisraad en het gezigt van eenen man, die de vuurmand op schouder heeft, zoo bevallig niet vinden, om dit tot het beeld van de schoone Bloeimaand te doen strekken.
Voor het overige nemen wij niets terug van hetgeen wij ter aanprijzing van dit Werkje, in onze beoordeeling van het Eerste Stukje gezegd hebben; maar wenschen, dat het met genoegen en nut zal gelezen worden.





{==122==} {>>pagina-aanduiding<<}

Korte Schets van de allereerste uitvinding, en verderen voortgang in het vervaardigen der Orgelen, tot op dezen tijd; door Joachim Hess, Organist en Klokkenist te Gouda, enz. Met eene Plaat Te Gouda, bij W. Verblaauw, 1810. 35 Bladz, met eene uitslaande Figuurplaat. In Quarto. De prijs is ƒ :8:

In dit kleine Werkje heeft de Heer hess eenige aanteekeningen, betreffende de eerste uitvinding en achtereenvolgende verbeteringen der Orgelen bijeen verzameld; gevende dezelve, in het Voorberigt, ook voor niet meer dan Uittreksels op, welke hij enkel hier en daar uit onde Werken, in de Hoog- en Nederduitsche talen, die grootendeels uitverkocht zijn, of althans zelden voorkomen, getrokken, en nu eens woordelijk, dan weder zakelijk gevolgd heeft, bij sommige tusschenbeide zijne eigene gedachten voegende, tevens met oogmerk, om hetzelve tot een Aanhangsel te doen dienen van zijnen, voor 38 jaren uitgegevenen, Luister van het Orgel.
In hoe verre echter de Lezer, juist omdat het enkel bijeenvergaderde aanteekeningen zijn, niet van den Schrijver, gelijk hij zich op Bladz. I van het Voorberigt uitdrukt, verwachten kan, dat dit Werkje in eenen sierlijken en welgeordenden stijl te voorschijn kome, kunnen wij niet volkomen beslissen. Zekerlijk valt het moeijelijk, vele en onderscheidene uittreksels in een geregeld verband te brengen en in een' gelijkmatigen stijl voor te dragen; doch dat dit voor een geoesend Schrijver echter niet onmogelijk zij, blijkt uit een groot aantal Werken van geleerde Mannen, die over Oudheden geschreven en veler onderscheidene meeningen echter tot een zeer goed en welgeordend geheel hebben weten te vereenigen; en wat de sierlijkheid van stijl aangaat, de Auteur kan hier toch geene Redeneerkundige Sieraden, Tropen, Figuren, enz. der Rhetorica op het oog hebben; wijl die juist in den eenvoudigen en klaren stijl, welke in eene wetenschappelijke Verhandeling gebezigd moet worden, niet voegen, en zelss als misslagen aangemerkt worden.
Recensent gelooft eer, dat de meening des Schrij-
{==123==} {>>pagina-aanduiding<<}
vers is, dat het hem, als niet gewoon zijnde in het vak van geleerde Oudheidkunde te schrijven, wijl zijn beroep daar geene regtstreeksche aanleiding toe geeft, moeijelijk gevallen is, om deze verscheidene uittreksels in een geschikt verband bijeen te plaatsen; en zekerlijk zoude er ook op den stijl van dit Werkje wel eenige aanmerkingen te maken zijn; bijaldien het als een Letterkundig Stuk voorkwame; doch daar hier een Kunstenaar over zijne kunst spreekt, die met de Letterkunde in geen onmiddellijk verband staat, kan men het hem wel ten goede houden, dat hij zich meer op zaken, dan wel op woorden toegelegd hebbe.
En, in der daad, zij, die het Werk van den Hoogleeraar s. van til, betiteld: Dicht- Zang- en Speelkunst zoo der Ouden als bijzonder der Hebreen, en eenige Latijnsche Schrijveren, als zijn: polydorus virgilius, cassiodorus, bulengerus, barleus, isaak vossius, en anderen, niet kennen, of niet gelezen hebben, zullen hier veel merkwaardigs omtrent den oorsprong en het eerste gebruik der Wind- en Water-Orgelen aantreffen.
Voorts handelt de Schrijver, in het Tweede en volgende Hoofdstukken, over de voortreffelijkheid der Orgelen in het algemeen en de hoedanigheid der alleroudste Orgelen in het bijzonder, en van de uitvindingen tot verbetering derzelve, welke hij insgelijks met de getuigenis van verscheidene Schrijvers bevestigt; besluitende zijn Werkje, dat in negen Hoofdstukken verdeeld is, eindelijk met zeer nuttige aanmerkingen over de bewaring en instandhouding van een Orgel.
Wij kunnen het derhalve aan al wie eenige inlichting in de Historie der Orgels begeeren, en inzonderheid aan alle Organisten, met nadruk, als zeer leer zaam, en zelfs voor laatstgenoemden als onmisbaar, aanprijzen.





{==124==} {>>pagina-aanduiding<<}

Natuur- en Geschiedkundige Beschrijving van den verschrikkelijken Watervloed, tusschen den XIV den en XV den van Louwmaand des jaars MDCCCVIII. Door S. van Hoek, Leeraar bij de Engelsche Hervormde Gemeente te Middelburg. (Derde en laatste Stuk) Te Haarlem, bij A. Loosjes, Pz., 1810. 333-603 Bladz. In gr. Octavo. De prijs is bij Inteekening ƒ 2-:-: Buiten dezelve ƒ 2-10-:

Van het Eerste en Tweede Stuk dezer naauwkeurige Beschrijving hebben wij bereids den voornaamsten inhoud en wijze van behandeling, ten tijde van derzelver uitgave, in ons Maandwerk, onzen Lezeren met welverdienden lof doen kennen (*). Dit Derde Stuk bevat eene uitvoerige opgave van alle de zoo algemeene als bijzondere Liefdegaven, ten behoeve van de door deze ramp ongelukkig gewordene en noodlijdende ingezetenen, van alomme door geheel het Vaderland bijeengebragt, alsook die der onkosten ter inzameling en beheering dezer gisten, en van de schade, door den geduchten vloed binnen de eilanden Zuid-Beveland en Wolphaartsdijk verwekt, benevens eene zeer naauwkeurige Kaart van het Departement Zeeland, in welke de overstroomde plaatsen met kleuren duidelijk aangewezen zijn.




Mijne Reize door Spanje. Naar het Handschrift van den Ridder De Saint Gervais, Officier in Franschen Dienst. Uitgegeven door E.F. Lantier, Oud Ridder van de Orde van St. Louis. Uit het Fransch. I Deel. Met Platen. Te Leeuwarden, bij de Wed. J P de Boij, 1810. 516 Bladz. In gr. Octavo. De prijs is ƒ 4-6-:

Met geen minder vermaak zal dit Reisverhaal, als menig andere Roman, door Mejufvrouw de Wed. de boij in het licht gegeven, gelezen worden. Uit verscheidene blijken toch dunkt het ons waarschijnlijk, dat de Ridder de saint gervais zijne berigten

{==125==} {>>pagina-aanduiding<<}
wegens Spanje in het gewaad eener versierde Reize door dat Koningrijk heeft willen steken. Doch de Reize zij dan wezenlijk of versierd, zeer veel is er uit te leeren, of voor kundige Lezers zich te herinneren, daar de Ridder blijkt een man te zijn, zoo met het plaatselijke als met de denkwijze de zeden en gewoonten der Spanjaarden zeer naauwkeurig bekend geweest te zijn. Gaarne vereenigen wij ons met hetgeen de Fransche Uitgever in zijne Voorrede, onder andere, schrijft: ‘Het blijkt, dat de Ridder de saint ge vais, die als krijgsman en kunstenaar zeker geenen roem heeft willen bejagen, zich op zijne Reis bijzonder opgehouden heeft met het schilderen der zeden, bijgeloovigheden en gewoonten in de gewesten of koningrijken, welke hij bezocht heeft, en tevens eenige gevalletjes te verzamelen, die het karakter, den geest, de gewoonten en vooroordeelen der Spaansche natie ten duidelijkste kenschetsen. Misschien is hij van te veel vrijheid in het uiten zijner gevoelens en berispingen juist niet vrij te spreken; doch hij was protestant, en had zich geweldig over de misbruiken geergerd, die door het bijgeloof veroorzaakt waren, en over de laffe wonderwerken, welke de Madonna's in Spanje verrigtten.’ Deze korte karakterschets van des Ridders Reize zal de Lezer door eene menigte daadzaken en aanmerkingen bevestigd vinden, die, wat de Godsdienstige denkwijze van het gros der Spaansche natie betreft, niet zullen kunnen nalaten zijne - zal ik zeggen droefheid? of zijne verontwaardiging te wekken, dat een zoo schoone, zoo redelijke en eenvoudige, als de Christelijke Godsdienst, dus jammerlijk misvormd, en zoo goed als onkenbaar heeft kunnen gemaakt worden.
De eerste zeventig bladzijden zijner Reize besteedt de Ridder aan zijne berigten aangaande verscheidene Fransche steden, in welke hij, achtervolgens, in bezetting lag. Perpignan was de laatste dier steden; hier raakte hij in kennis met eenen Don pacheco y nunes y garcie de lasso, die, met zijne dochter donna seraphine, op zijne reis van Montpellier naar Cordua, in Spanje, zijne woonplaats, in de genoemde stad eenigen tijd vertoefde. Met dezen Don, die door ongesteldheid in zijne reis vertraagd werd,

{==126==} {>>pagina-aanduiding<<}
dagelijksche verkeering houdende, aan welke de deugdzame en bekoorlijke seraphine meestal deel had; hetwelk eerlang wederzijdsche genegenheid tuschen den jeugdigen Franschen Ridder en de beminnelijke Spaansche Donna ten gevolge had. Verscheidene gesprekken, welke tusschen Don pacheco en den Ridder de st. gervais gehouden werden. Onder andere viel, op zekeren dag, het gesprek op de etikette van het Spaansche Hof, hetwelk de Spanjaard als deftiger en meer ontzagverwekkende dan die van het Fransche Hof roemde; verhalende voorts daarvan een voorbeeld, toonende, hoe verre de etikette voorheen getrokken werd. ‘Philips de III,’ zoo sprak de Don, ‘arbeidde eens in zijn Kabinet. Het was diestijds vinnig koud, en hij had naast zijne zijde een groot komfoor met vuur doen plaatsen. Het schijnsel en de warmte der kolen verhitten 's Konings aangezigt zoo sterk, dat het zweet in groote droppelen er afliep. Intusschen, philips was de goedheid, de zachtmoedigheid zelve; hij wilde er niet over klagen. De Markgraaf de pobar ontdekte echter zijner Majesteits toestand, doch durfde, uit vrees van zijnen post te overtreden, het komfoor niet aanvatten. Hij gaf er kennis van aan den Hertog d'alba, die hem antwoordde, dat hij daartoe volstrekt geen regt had, maar dat men zulks oogenblikkelijk aan den Hertog d'useda moest berigten. Doch, ongelukkig voor den goeden philips was deze Hertog juist naar een Sitio (landhuis) vertrokken, 't welk hij digt bij Madera liet bouwen. Wat zou men nu aanvangen? De nood was dringend, en dus stelde de Markgraaf de pobar nogmaals aan den Hertog voor, om het komsoor weg te nemen. -
De Hertog besefte de noodzakelijkheid, doch bleef onbuigzaam, wilde de etikette niet kwetsen, en oordeelde het beter, den Hertog d'useda te ontbieden. Deze kwam dan ook eindelijk, doch de Koning was bijna verbrand. Eene geweldige koorts, met eene hevige ontsteking vergezeld, had hem aangetast; deze sloeg tot eene purperziekte over, en werd weldra door den dood gevolgd.’
Na het vertrek van den Spaanschen Don en diens beminnelijke dochter vertoefde de Ridder nog eenigen

{==127==} {>>pagina-aanduiding<<}
tijd te Perpignan, tot dat hij in den gewonen Verloftijd van zijnen Kolonel vrijheid bekwam tot het doen eener reize naar Spanje, die, eerst op Bladz. 143, op den 3den Sept. des jaars 1766, eenen aanvang nam, en wel te paard, hetwelk hij zijnen geliefden Podagre noemde, dat hem, echter, naderhand ontstolen werd. In dezen aanvang zijner eigenlijke Reize door Spanje doet de Ridder zelf eene aankondiging, welke zijn oogmerk naderhand doet kenbaar worden. ‘Een minnaar,’ zoo schrijft hij, ‘die zich op reis naar het voorwerp zijner liefde begeeft, is geen Anacharsis noch Strabo. Hij wil slechts ter bestemde plaatse zijn, iedere vertraging, die hem, al ware het maar voor eene enkele minuut, daarvan terug houdt, tergt zijn ongeduld. Wat gaan hem schilderijen van Raphaël, wat gaan hem aloude gedenkstukken en koude steenen aan! Dergelijke pruliekraam laat hij gaarne voor geleerde reizigers over, boven welke hij toch dat vooruit heeft, dat hij, bij den aanblik der schoone en lagchende natuur, die zoo geheel aan zijne vrolijke stemming beantwoordt, veel mniger, veel dieper gevoelt en oneindig grooter genot smaakt. Ja ik durf staande houden, dat een reizend minnaar door eenvoudige landelijke bekoorlijkheden, op het gezigt eener grazende kudde, op het geluid eener ruischpijp en het gezang der vogelen, meer zal bewogen en getroffen worden, dan de geleerde, die reist, om steenklompen en schilderstukken aan te gapen, en den aard van den grond te onderzoeken. - Lezers, die begeerig mogten zijn, om deze wetenschappelijke voorwerpen nader te leeren kennen, wijs ik naar de talrijke Reizen door Spanje, die, om zoo te spreken, de aanhangsels van de mijne zullen zijn. Mijn oogmerk is, om de Spaansche natie zelve af te malen, zoodanig zij is, hare zeden, gewoonten, deugden en gebreken te kennen en er tevens
alle de bijzonderheden onder te mengen, die mij onder dat volk bejegend zijn.’ Met eene menigte voorbeelden zouden wij kunnen bewijzen, dat onze Ridder hier geene vergrootende opgave doet; met eenige weinigen moeten wij ons vergenoegen. Hoe waakzaam nog, te dezen tijde, de Inquititie was, blijkt uit het volgende verhaal.

{==128==} {>>pagina-aanduiding<<}
Terwijl de Ridder, op zekeren morgen, te Barcelona zijn ontbijt hield, ‘trad een monnik,’ schrijft de reiziger, ‘met een gelaat zoo schijnheilig en valsch, als ik nog zelden ontmoet had, vrij driest in mijne kamer en zeide op eenen honigzoeten toon: ave Maria purissima! - Ik antwoordde hem droog weg: uw onderdanige dienaar! - Naderhand vernam ik, dat ik had moeten antwoorden: sine peccado concebida! (zonder zonde bevrucht!) welke magtspreuk eindelijk een geschil heeft opgelost, dat langen tijd eenen hevigen twist en haat tuschen de Franciskanen en Dominikanen verwekt had. Na dat kompliment bood de monnik mij eene beurs aan en verzocht om eene gift tot waschkaarsen voor de H. Maagd. - Mijn vader, zeide ik lagchende, de H. Maagd heeft geene waschkaarsen noodig: hare bezigheden zijn zoo dringend niet: zij kan dus bij tijds naar bed gaan. - Op deze woorden sloeg de schijnheilige bedelaar een kruis, mompelde Kesus! Kesus! en snelde weg, als of de duivel hem op de hielen zat.’ Hadde de Ridder naar zijns Kolonels waarschuwing geluisterd, dat de Heeren Inquisiteurs geen gekscheren verstaan, hij zoude niet in handen der Inquisitie zijn gevallen, zoo als hem, om zijn los zeggen tot den bedelmonnik, welhaast gebeurde, waaruit hij niet dan door de tusschenkomst des Franschen Gezants te Madrid verlost werd.
Hetgeen den Ridder op zijne reis naar Tarragona inzonderheid in het oog liep, was, dat hij de vrouwen met het houweel of de spade het land zag bebouwen. Op zijne verdere reis ontmoette de Ridder eenen kluizenaar, die, op zijne wijze, de treffendste blijken van Godsdienstigheid vertoonde, doch den guit zoo zeer in het hart droeg, dat hij onzen reiziger zijnen zakdoek heimelijk ontvreemde. Te regt maakt hij hierop deze aanmerking: ‘Goede hemel! dacht ik bij mij zelven, terwijl ik den lagen schurk met verontwaardiging naoogde; indien een Muzelman of Chinees, uit verlangen, om den Christelijken Godsdienst te omhelzen, eens in Spanje kwam, ten einde denzelven te leeren kennen; welk denkbeeld zou hij toch van dien zoo hooggeprezen Godsdienst moeten vormen? De barbaarschheid

{==129==} {>>pagina-aanduiding<<}
der God-onteerende inkwisitien, de drieste onkunde en het dartel en ergerlijk leven der meeste monniken, het blinde bijgeloof en de domme dweepzucht der leeken, gepaard met hunne ongebondene zeden; eene menigte van houten of metalen Madonna's, alle op eene wonderdadige wijze uit de wolken nedergedaald, alle met edelgesteenten overdekt, en in haar Zondagspakje uitgedost; voorts de kerkelijke aslaten, de pauselijke bullen, om het volk uit te zuigen; de bedriegerijen en rooverijen der vrome kluizenaars - dit alles zou hem buiten twijfel eenen onverwinbaren afkeer tegen eenen godsdienst inboezemen, wiens heiligheid en zuiverheid hij door de vele misbruiken en kwakzalverijen, die denzelven zoo jammerlijk ontsieren, niet had kunnen onderscheiden.’
Alle reizigers, die Spanje bezocht hebben, roemen het gedeelte van hetzelve, bij den naam van Valentia bekend. Dit doet ook onze Ridder, in eene foort van godsdienstige verrukking. ‘De huerta de Valentia (de lusthof van Valentia) (zoo noemen de inwoners hun land) boeide mijne aandacht geheel en al. Ik reisde niet, ik wandelde over eene groene vlakte, met kristallen beekjes doorsneden, wier water eene weldadige frischheid verspreidde. Ik ademde eene zuivere, heerlijke morgenlucht in en bewonderde de rijkheid van plantgewassen en de verscheidenheid der aankweeking. Onder het welluidend gezang van het gevederd koor trok ik door wijngaarden, door velden, met olijfboomen beplant, door dorpen en gehuchten. O onuitspreeklijk schoon tafereel van des Scheppers grootheid en goedheid! Wie wordt, op het beschouwen van u niet verrukt, niet betooverd! wiens ziel verheft zich niet uit dankbaarheid tot Hem, die dit alles zoo voortreffelijk daarstelde!’ De kostbaarheid der kerken in Spanje is bekend. De hoofdkerk van Valentia munt onder dezelve uit. Het hoofd-altaar is van zilver; een Mariabeeld, van hetzelfde metaal en zes voeten hoog, beslaat eene nis met beeldwerk, dat verschillende voorvallen uit het leven van j.c. voorstelt. Van den eerbied, welken de Spanjaarden den Geestelijken toedragen, verhaalt st. g. eene ijsselijke misdaad, nu ongeveer veertig jaren verleden,

{==130==} {>>pagina-aanduiding<<}
in Andalusien gepleegd. ‘Een ontschoeide Karmeliet was op een jong meisje, zijne boetelinge, smoorlijk verliefd. Ongetwijfeld had hij haar zijne drift niet geopenbaard. Althans, deze jonge persoon stond op het punt van trouwen en biechtte bij hem. Hij hoorde hare biecht, las voor haar de mis en reikte haar met eigene handen den heiligen ouwel. Vervolgens wachtte dit monster haar aan de deur van de kerk op en vermoordde haar met drie ponjaardsteken, in de armen harer moeder. Hij werd gevat; doch de koning durfde, teen hij vernam, dat hij een priester was, hem niet ter dood veroordeelen, maar verzond hem als galeislaaf naar Porto-Ricco.’ Ondanks het zedebederf van vele Spaansche Geestelijken, ontmoet men er ook onder dezelve wezenlijk brave en godvruchtige mannen, hoedanigen, in het beloop dezer reisverhalen verscheidene vermeld worden. De Kanunnik don Pedro Maijoral kan hiervan ten voorbeelde dienen.
Onkunde omtrent de Spaansche zeden bragt onzen Ridder in geene geringe ongelegenheid. Op zekeren dag, gaande voorbij de woning eener schoone Onbekende, die, zonder te kunnen gezien worden, op haar balkon zat, viel voor zijne voeten een Ruiker neder, welken hij opnam, door teekenen de schoonheid van dit geschenk bedankende. Dit bedrijf des Ridders was de grond, op welken men hem vervolgens wilde noodzaken, met de Donna in het huwelijk te treden; hetwelk hij niet dan met vele moeite ontweek. Aan eenen zijner vrienden te Valentia naar de reden dezer zonderlinge manier vragende, om van boven uit een venster eenen man aan den angel te krijgen, even als men eenen visch in eene rivier vangt, ontving hij (en dit diene tot een staal der Spaansche zeden) het volgende bescheid. ‘Deze soort van huwelijken wordt sacar per il vicario genoemd. Eene jonge dochter kan, na den vollen ouderdom van twaalf jaren bereikt te hebben, eenen jongeling van veertien jaren tot haren man eischen, zoodra die jongeling haar eenig kleinood, eenen ring gegeven of haar een briesje geschreven heeft, waarin het woord liefde niet eens behoeft genoemd te worden. Het meisje, met zulk een geschrift of ge-
{==131==} {>>pagina-aanduiding<<}
schenk voorzien, verzoekt aan den Groot-Vicaris den jongeling tot haren man te mogen hebben. Oordeelt de geestelijke, dat de redenen voor het verzochte huwelijk genoegzaam zijn, dan wordt de jongeling in hechtenis genomen, en niet eerder ontslagen, dan nadat hij zich in den band des huwelijks heeft begeven.’ Als eene bijdrage tot de Spaansche denkwijze en zeden diene de volgende bekendmaking van een Blijspel, welke de Ridder openlijk zag aangeplakt: ‘Aan de koningin des Hemels, de moeder van het eeuwig woord, de noordstar van geheel Spanje, de troosteres, de getrouwe schildwacht en het vaste bolwerk van alle
Spanjaarden, aan de h. maria! - Tot haar voordeel en tot uitbreiding van haren eerdienst, zullen de tooneelspelers dezer stad het helden-blijspel van den oorlog tusschen de Moorsche Koningen en de Spanjaarden vertoonen.’ Naast deze bekendmaking las de Ridder nog verscheidene andere: ‘Heden avond is er preêk en muzijk bij de Franciskanen. - Overmorgen zal aan den meestbiedende een muilezel, een beeldtenis van de H. Maagd, en eene kribbe van Jesus verkocht worden. - Heden avond, ten agt uren, omgang met de rozenkransen. - Er is verloren eene kleine gouden doos, met het haar eener dame, die dezelve gevonden heeft, brenge ze bij haren biechtvader, hij zal de waarde van de doos genieten.’
Doch wij moeten, onzes ondanks, ons verslag van dit aangename Werk bekorten. Verlangen naar zijne seraphine deed hem, eerlang tot zijn vertrek naar Cordoua besluiten. Voor zijne afreize maakte hij kennis met eenen don joseph cartille, een man van veel vernuft, die zich op de kunst, om voor de vuist te dichten, meesterlijk verstond, doch, voor het overige, een man van losse godsdienstige beginsels, die de huik naar de wind weet te hangen en nu eens het wereldlijke dan wederom het geestelijke gewaad droeg, naar dat het eene of het andere met zijne uitzigten best overeenstemde. Van hier dat hij, in zijne gesprekken met den Ridder nu en dan uitdrukkingen gebruikt welke sommige, misschien, zullen denken met den eerbied, aan de Schriftuur verschuldigd, niet wel te kunnen overeengebragt worden. Hunne reis geza-
{==132==} {>>pagina-aanduiding<<}
menlijk naar Cordoua voortzettende, kwamen zij op eenen avond, niet verre van Carthagena, aan de hut eens kluizenaars, die zich met het maken van kleine schilderijtjes van heilige mannen en vrouwen, en voornamelijk van Lieve vrouwenbeeldjes, waarvan hij den meesten aftrek had, geneerde, en, ondanks zijne armoede, de reizigers met gulle herbergzaamheid ontving. Na het eindigen van eenen soberen maaltijd beloofde de kluizenaar, aan hun verlangen om zijne geschiedenis te weten, wel te willen voldoen, daar hij verklaard had, dat niet de godsvrucht, maar het ongeluk, de tegenzin in de wereld en in het leven hem in deze eenzame hut verbannen hadden. Dat verhaal nevens het vervolg en slot van des Ridders Reis zien wij uit het volgende Deel, met verlangen te gemoet. Gelijk alle andere Werken uit Mejufvrouw de boij's boekwinkel voortkomende, prijst zich ook deze Reis door eene zuivere en vloeijende vertaling aan.




Jessodoth Hamiekra, of Hebreeuwsch Spel- en Leesboekje voor Eerstbeginnenden; uitgegeven door het Gezelschap Chanoch Lannagnar Gnal Pie Darkoo; en op deszelfs last opgesteld, door H. Sommerhaussen, Medeslichter en Lid van hetzelve Gezelschap. 1ste en 2de Stukje. Te Amsterdam, bij Belinfante en Comp, J. van Embden en Zoon, en S.A. Proops, Drukkers van voorn. Gezelschap, 5570 (1810). 52 Bladz. In Octavo. De prijs van beide te zamen is ƒ :-11-:

Geschenk voor de Israëlitische Jeugd. 1ste Stukje; zijnde een Spel- en Leesboekje, en (behelzende) de eerste beginselen van den Godsdienst. En 2de Stukje; behelzende den oorsprong, en de eerste beginselen van den Joodschen Godsdienst. Door M.C. Belinfante, Medestichter en Lid van het Gezelschap: Chanoch Lannagnar, Gnal Pie Darkoo. (Tweede, verbeterde en veel vermeerderde Druk.) Te Amsterdam, bij Belinfante en Comp., 5570 (1810) 152 Bladz. In Octave. De prijs van beide te zamen is ƒ :-10-8.

De bovenstaande Boekjes zijn de eerstelingen van de werkzaamheden dier Israëlitische Geleerden

{==133==} {>>pagina-aanduiding<<}
en weldadige Verzorgers der Joodsche jeugd, welke zich tot een gezelschap hebben zamengevoegd onder de Spreuk van salomo: ‘Leert den jongen de eerste beginselen, enz. Spr. XXII: 6a.’ Volgens een berigt, geplaatst voor eene Proeve van Opvoedings - geschriften en Schoolboeken, ten dienste der Israelitische Jeugd in het Koningrijk Holland, nu ruim een jaar geleden in het licht gekomen, zouden zich de werkzaamheden van dat eerwaardig gezelschap, bepalen tot de bevordering der Hebreeuwsche Taalkunde; tot het Godsdienstig onderwijs en tot het Zedekundig onderwijs. Tot het eerste vak behoort het Spel en Leesboekje voor Eerstbeginnenden in twee Stukjes. Tot het tweede vak behoort het Geschenk voor de Jeugd, hierboven vermeld, insgelijks in twee Stukjes, doch waarbij nog twee anderen zullen gevoegd worden.
Wij willen over elk derzelve iets zeggen, om die stukjes nader en meer algemeen bekend te maken.
I. Het Spel- en Lees - Boekje, schoon in twee stukjes gesplitst, is echter één geheel, en wat de zamenstelling betreft, zoo veel mogelijk geschikt naar soortgelijke boekjes, door de Maatschappij tot nut van 't algemeen, uitgegeven.
1. Het eerste Stukje is verdeeld in drie afdeelingen. De eerste handelt van de letters en geeft de afbeelding der gewone Hebr. Bijbel-letters, de Rabijnsche, de Joodsch-Hoogduitsche Druk- en Schrijfletters in onderscheidene figuren op. Vervolgens wijst zij de orde der gewone Hebr. letters aan, zoo als die naar hare figuur op elkander volgen. Dan vindt men in eene tabel van vijf kolommen, de figuur, de Hoogduitsche en Portugeesche uitspraak, de kracht der letter en het getal, hetwelk door iedere letter wordt beteekend, aangewezen, enz. De tweede afdeeling handelt over de klankteekenen, (vokaal-stippen) waarin wij den Joodschen opsteller bezwaarlijk zouden toegeven, dat alle de Hebr. Letters medeklinkers zijn...Doch wij willen hier geen geleerd verschil aangaan. De derde afdeeling eindelijk geest eenige Speloefeningen in woorden van ééne lettergreep met verschillende vokaalstippen onderscheiden. Terwijl eene Lijst of tabel der Hebr letters en klanken met derzelver uitspraak, die ook afzonderlijk te bekomen is, voor 2 St., dit eerste Stukje besluit.

{==134==} {>>pagina-aanduiding<<}

2. Het tweede Stukje vervolgt in de eerste afdeeling de Spel-oefening in woorden van meer dan eene lettergreep, terwijl het in de tweede afdeeling eenige voorbeelden opgeeft, ter oefening in het lezen, beginnende met woorden van ééne lettergreep, en eindigende met woorden van vier en meer lettergrepen. Terwijl eene Alphabetische lijst der woorden, welke in die leesoefeningen voorkomen, met derzelver vertaling in het Nederduitsch, dit werkje besluit. - Wij hebben met zeer veel genoegen opgemerkt, dat de onderscheidene Lees-oefeningen aardige zedekundige spreuken en gezegden bevatten, en dat de woorden, zelfs van ééne lettergreep, hiertoe zeer verstandig zijn bij elkander gevoegd, iets dat men in de Nederduitsche Spelboekjes naauwelijks zal vinden. Zie hier een voorbeeld, terstond van de eerste leesoefening, behelzende eenige woorden van ééne lettergreep: Ben toof el beth raf hoe ots, enz. ‘Een goed kind haast zich naar het huis des meesters. Een kwaad kind loopt van dit huis weg. Een opregt (onschuldig) kind houdt zich op met een goed kind, maar wijkt af van het huis des spotters. Een vrolijk hart is iets goeds. Een benaauwd hart is iets bitters. - Al het goede komt van den goeden God.’
II. Het geschenk voor de Israëlitische Jeugd is eigenlijk een geheel omgewerkt en zeer veel vermeerderd boekje, dat reeds in 1793, is uitgekomen onder den titel geschenk voor de Joodsche Jeugd. Het zal in vier stukjes verdeeld zijn, opdat de minvermogende het ten minste niet geheel en al, wegens den prijs behoeft te ontzien. Doch wij hopen en vertrouwen, dat de rijkere Joden hetzelve ten geschenke aan de meer behoeftige, vlijtige kinders van hun geslacht rijkelijk zullen aanbieden.
1o. Het eerste stukje is in de eerste plaats geschikt, om de kinderen te onderwijzen, in de spelling en lezing der Nederduitsche taal, en bevat dus de letters, lettergrepen, woorden. En ook hier vindt men als in het Hebr. Spel-boekje goede spreuken en leerzame lessen voor kinderen, welke in woorden van ééne lettergreep vervat zijn, b v. ‘Leer, zoo lang gij nog jong zijt, dan weet gij wat als gij oud wordt. Een kind dat met vlijt leert, wordt ras wijs. Hoor meer dan gij praat. Zeg steeds wat waar is. Heb

{==135==} {>>pagina-aanduiding<<}
God lief meer dan iets. Al wat gij wilt dat men u doe, doe ook elk zoo. Wat gij niet wilt dat men u doe, doe zulks ook aan geen mensch.’ Dan volgen ter verdere oefening in het lezen eenige zamenspraken waarin een vader, eene moeder en een meester, zeer goede lessen en verhalen mededeelen aan kinders. Welke afgewisseld worden met lesjes en levensregelen, die zeer goed gekozen zijn. Terwijl dit deeltje besloten wordt met het begin der onderwijzinge van eenen vader, die zijne kinderen onderrigt geeft in den Godsdienst, en wel zoo, dat hij hun op eene bevattelijke wijze eerst een denkbeeld geeft van god, en leert wat het zegt God te dienen, en vervolgens al zamensprekende handelt over de onsterfelijkheid der ziel. (Voorwaar in verscheidene opzigten, christelijk.)
2o. Het tweede stukje, hoofdzakelijk een vervolg van het eerste, handelt meer bepaald over den Joodschen Godsdienst, en geeft eerst eene beknopte schets van de Geschiedenis des Israëlitischen volks van abraham, tot op de wetgeving, wier hoofdinhoud hier wordt vermeld, als eischende: ‘God te beminnen boven al, en zijnen naasten gelijk zich zelven.’ Door de naasten moet men (volgens het laatste van het eerste stukje) verstaan alle menschen zonder onderscheid van land, taal, kleur of Godsdienst, zoo zelfs dat men den boozen, die als mensch uw naasten is, niet moet haten. Is dit niet ook de leer des N.T. matth. XXII:37-40. luc. X:29-37. vergel. matth. V:43-48. Doch wij gaan verder, vervolgens wordt gehandeld over mozes, en de geschiedenis der Joden wordt schetsgewijze voortgezet tot de verwoesting van Jeruzalem, en de verstrooijng der Joden, waarvan de oorzaak volgens de Joodsche geschiedenis, uit Joodsche boeken op te zamelen, gelegen is in de overtreding van de tweede der pligten. ‘Bemin uwen naasten gelijk u zelven!’ Voorwaar eene vreesselijke straf! Zouden de Joden hunne geschiedschrijvers hierin wezenlijk maar zoo dom volgen, zonder meer voldoende reden op te sporen? - Dan wordt gehandeld over de wetten van mozes, die hij niet beschreven heeft, maar welke door overlevering bewaard zijn, tot dat men dezelve ter voorkoming van vervalsching, besloot op te schrijven; hetwelk dan ook ge-
{==136==} {>>pagina-aanduiding<<}
schied is in de eerste algemeene (kerk-) vergadering der Joden, volgens sommigen, gehouden onder de re gering van Keizer antoninus pius tusschen de 70 en 30 Jaren, na de verwoesting van Jeruzalem; volgens anderen wel 40 Jaren later. Zouden dan toen ter tijd die overleveringen nog
onvervalscht geweest zijn? Welk een wonder! - Die mondelijke wet nu wordt genaamd de Miesjna (Mischna) tweede wet. En zoo verder wordt de Israëlitische Jeugd dan ingeleid in de kennis der Gemara, Massorah, Jad Hachazaka, Beth Jozef, Arba Toerim, en andere schriften over de Wet en den Godsdienst. Verder vindt men in dit stukje den korten inhoud der dertien geloofsstukken van den Joodschen Godsdienst, met plaatsen uit de H.S. gestaafd. ‘Dit tot eene proeve: Art. 12. Ik geloof, dat men den Messias alle oogenblikken verwachten moet. Volgens deze woorden van Jesaja C. XI:10-12. Te dien tijde zal de wortel van isai, die tot baniere der volkeren gesteld is, door allen verkoren worden, en waar hij zich nederzet, zal heerlijkheid zijn. Ten zelfden tijd zal god voor de tweede maal zijne magt doen blijken, ter verlossing van het overschot zijns volks, enz. Ziet gij Christen - lezer! want dit stukje, is volgens het voorberigt, dus gesteld en ingerigt, dat hetzelve ook voor kinderen van andere Godsdienstige gezindheden kan dienen. Ziet gij dan Cristen-lezer dat is verklaren! maar het is ook voor kinders! Aan het einde van deze geschiedenis der boeken vindt men een register der onderscheidene Hebr. verdeelingen en benamingen der boeken, zoo die des O.V. als der Apocrijphe en andere godsdienstboeken der Joden. Eindelijk wordt dit werkje besloten met eene lange zamenspraak tusschen eenen meester en zijnen leerling over de Israëlitische feestdagen; waaruit, gelijk uit het geheele tweede stukje in der daad zeer veel te leeren is, voor een ieder, die begeerig is te weten,
aan welke geschiedenisen, zoo ware, als verdichte en zoo gegronde als koddige vertelseltjes en overleveringen zeer vele feesten vastdagen der Joden hunnen oorsprong verschuldigd zijn. - Wij, voor ons hebben dit werkje met allerlei aandoeningen gelezen; met genoegen, met verwondering, met dankbaarheid, met verbazing, met gejuich en met geween. Wij verlangen naar de twee

{==137==} {>>pagina-aanduiding<<}
overige stukjes, waarvan het eerste een vrageboekje zal zijn over de tien geboden, en eene zamenspraak zal behelzen over eenige Joodsche zoo kerk- als huisplegtigheden; en het andere eene ontvouwing zal bevatten der dertien geloofsstukken van den Joodschen Godsdienst, mitsgaders eenige andere wetenswaardige zaken. Bij deze en verdere pogingen des verdienstelijken gezelsschaps ter verlichting en vermeerdering van kennis wenschen wij Licht en Waarheid ten geleide!

Opstellen tot voorschriften om na te schrijven, ten dienste der Scholen in het Koningrijk Holland. Te Amsterdam, bij P. den Hengst en Zoon. XII en 202 Bladz. In gr. Octavo. De prijs is ƒ 1-5-:

Indien wij ons niet misgissen, is dit Werkje herkomstig van de zeer bekwame hand eens Mans, aan wien geheel het Vaderlandsche Verbeterde Schoolwezen veel verpligting heeft. En stijl en inrigting en Voorberigt getuigen van zijne oordeelkunde, goeden smaak, en naauwkeurige bekendschap met de nieuwste en beste leermethode, en den ontwikkelenden gang van 's menschen geest in den kinderlijken leeftijd.
Hij heeft in dit Boekje eene ruime en trapsgewijze opklimmende verzameling willen geven van Opstellen, geschikt, om door de kinderen in de scholen nageschreven of hun gedictecrd, en door de Onderwijzers, waar het noodig is, nader toegelicht te worden. Langs dezen weg heeft hij aan de schooloefeningen in de Schrijfkunst eene nog meer nuttige strekking willen geven, dan dezelve bij de gewone inrigting kunnen hebben, te weten, de verlichting van het jeugdig verstand en de vorming van het kinderlijk hart. Te dien einde heeft hij, wat de eignelijke voorschriften of exempelen betreft, dezelve geschift in drie soorten, van groot, middelsoortig en klein schrift, geschikt om telkens, naar gelang der letters, daarmede een zijdje in quarto te vullen, hoe zeer men ook, grooter of kliner letters makende, voorschriften uit het eene vak in het andere kan overnemen; bij elke soort zijn ook exempelen voor een' enkelen regel ge-
{==138==} {>>pagina-aanduiding<<}
voegd, en ieder voorschrift, kort of lang, bevat eene spreuk, eene waarheid, eene les of aanmerking, die geschikt is, om kennis of deugd in de kinderen aan te kweeken.
Wij vinden dus hier opstellen tot voorschriften: 1. voor groot schrift, 2. voor middelsoort schrift en 3. voor klein schrift, zoowel voor enkele regels, als voor eene geheele bladzijde, telkens eerst in Proza, dan in Poëzij; waarbij eene goede keus en gelukkige opklimming is in acht genomen. Het getal dezer voorschriften beloopt eenige honderden. - Hier en daar zouden wij den stijl, vooral in de kortste opstellen, tot dieper inprenting in het geheugen en gemoed der Jeugd, nog wat meer spreukachtig en minder redenerende, gewenscht hebben.
Hierop volgen breedere wetenschappelijke opstellen, die meer geschikt zijn, om de jonge lieden, blij wijze van themata,
    gedicteerd te worden, en die, met eene voorbeeldige beknoptheid en eenvoudigheid, het voornaamste bevatten, dat, bij eene mondelijke opheldering, de kinderen in de grondscholen van de wetenschappen weten kunnen en moeten. Die opstellen gaan 1. over de Geschiedenis, zoo Algemeene als Vaderlandsche; wordende in plaats der Bijbelgeschiedenis eenige Bijbelsche Karakterschetsen gegeven. 2. Over de Aardrijkskunde. 3. Natuurkunde. 4. Natuurlijke Historie. 5. Uitvindingen. 6. Rekenkunde in derzelver algemeene gronden, die hier regt duidelijk zijn voorgesteld. 7. Taalkunde, in derzelver grammatikale beginselen. Deze korte leerbegrippen zijn goed gekozen en gerangschikt, zij bevatten zeer vele allernuttigste kundigheden, zijn op de beste wijze ontwikkeld, en regt geschikt tot eene handleiding voor bekwame Onderwijzers, om bij of na het dicteren den kinderen nader verklaard te worden, en zoo de algemeene gronden van kennis hun zoetvoerig bij te brengen. Het Werkje vervult in zekeren zin de plaats eener kleine encyclopedie.
Eindelijk volgen voorschriften van (gelegenheids-) brieven en andere opstellen, die in het dagelijksch leven voor komen (te pas komen). Met dat gedeelte van het Werkje hebben wij ons het minst kunnen vereenigen. Wij vinden toch altijd in de opstellen of voorschriften van brieven iets stijfs en gemaakts, hetgeen zoo

{==139==} {>>pagina-aanduiding<<}
min tot het hart der kinderen als tot dat dergenen spreekt, aan wie dezelve gerigt zijn. Men moest altijd de brieven zoo schrijven als men spreekt, en die eenige naïve, ware, bevallige brieftoon gaat in het stijf, gekunsteld school opstel geheel verloren. Wij wijten dit niet aan den geachten Schrijver zelven, wiens opstellen, hoe fraai ook anders op zich zelve, dit gebrek deelen met die van alle zijne voorgangers; doch, omdat dit gebrek in den aard der zake ligt, zouden wij voor ons dergelijke briefopstellen liefst achtergelaten zien, en ter vorming van den natuurlijken briefstijl, de kinderen in de school hunne eigene denkbeelden en brieven uit het hoofd aan elkander, aan Ouders of Meesters, laten uitdrukken, eene methode, waarvan Rec. bij veeljarige proefondervinding het uitgebreide nut verzekeren kan.
Nog eene algemeene aanmerking hebben wij den bij ons hooggeachten Auteur voor te stellen. Wanneer men het jeugdig verstand of hart vormen wil door middel van kernspreuken en kortbondige voorstellen, dan behoort men daarbij de eenvoudigste, natuurlijkste, logisch juiste taal te gebruiken, en zich zoo veel mogelijk te onthouden van alle onnoodige kunstige woordspelingen, die of volstrekt eene nadere verklaring vereischen, of zeer ligt valsche begrippen in de kinderlijke ziel verwekken, of wel, in zinledige klanken voor het kind ontaarden. En op dezen toets, welks geldbaarheid wij gerustelijk durven veronderstellen, vinden wij geene kenbare waarde in uitdrukkingen, als bij voorb. de volgende zijn. Naberouw doet zeer. Weelde baart pijn. Beloof met overleg, en vervul meer, dan gij beloofd hebt. De hand der naarstigheid velt gebrek ter neder. Wees spaarzaam - - niet om het verkregene te begraven....Opdat de leugen bij u niet oud worde. Bij ware vreugde woont vrede, enz. Bladz. 10. Beter: bij waren vrede woont vreugde, enz. Niet doen is het werk van braven; niet weerdoen is het beste berouw. Ga uwen beleediger halfweg te gemoet, enz. Bladz. 25. Enz. want wij willen slechts enkele wenken geven. - Ook behoort in dit geval elke zedeles boven alle bedenking te zijn, en geene nadere bepalingen te behoeven; en ook in dat opzigt is hier en daar nog wel het een en ander te verbeteren, neem eens, op Bladz. 23, de

{==140==} {>>pagina-aanduiding<<}
les: Berispt u iemand, zoo dank hem daarvoor vriendelijk, hetgeen niet algemeen billijk noch nuttig is; Bladz. 40. Denk alles wat gij zegt; maar, enz. als duister en onbepaald voorgesteld; en hetgeen op Bladz. 130 wegens de beschadiging van den bliksem, te algemeen, gezegd wordt. - Voorts keuren wij het gebruik van meer verouderde, althans plaatselijke, bewoordingen, bij voorb. deun op Bladz. 31, in den zin van zuinig, naauwgezet, niet goed.
Enkele spelfeilen zijn ons voorgekomen, en in de schets der Vaderlandsche Historie zouden wij ook nog eene en andere verbetering wenschen, doch die de Schrijver zelf bij eene herziening van zijn nuttig Werkje wel daarstellen zal. Trouwens, geen oogenblik twijfelen wij, of een zoo heilzaam Boekje, de gids en vraagbaak onzer Vaderlandsche Schoolleeraars en Leerlingen, zal in zijne waardij alomme gekend, ijverig gebruikt, en een herdruk daarvan weldra noodzakelijk worden, daar wij althans in onze taal niets kennen, dat in dit vak deszelfs plaats even waardig en bruikbaar zoude kunnen vervangen.

Eerste Beginselen der Staatkundige Aardrijksbeschrijving. Ten dienste der Scholen, volgens de nieuwste Staatkundige veranderingen. Te Dordrecht, bij A. Blussé en Zoon, 1810. 80 Bladz. in Octavo. De Prijs is ƒ :-6--

Daar de aardrijkskunde voorzeker eene der Wetenschappen is, welke tot eene beschaafde opvoeding onmisbaar behooren, en dus in alle Scholen behoort onderwezen te worden, is het geen wonder dat er eene groote menigte van Handleidingen tot het onderwijs in dezelve bereids het licht ziet; daar toch elk Schrijver daarin dien weg volgt, die hem de beste schijnt om jonge lieden in dezelve bekwaam te maken; maar dat men in dezen, nog niet geheel volkomen en nog dagelijks veranderenden Staat van zaken, het getal der groote menigte van, wat het Statistisch deel der aardbeschrijving betrest, reeds in onbruik geraakte Schoolboekjes nog dagelijks vermeerdert, is, onzes bedunkens een blijk dat de Schrijvers meer goeden wil om iets nuttigs te doen, dan wel Staatkundig doorzigt bezitten. Immers vóór een' gevestigden

{==141==} {>>pagina-aanduiding<<}
vrede, heeft men nog dagelijks in de bezittingen, landpalen, wijze van Bestuur en in een woord in het Politiek gedeelte der aardrijkskunde veranderingen te wachten; ook het werkje dat wij onder den hier boven opgegevenen Titel aankondigen, is, schoon in het vorige jaar uitgegeven, en dus tot de nieuwste Schoolboekjes van dien aard behoorende, in vele opzigten in dat vak bereids onbruikbaar geworden, alhoewel toch al deze Werkjes te zamen, en dus ook dit, onder het bestuur van een kundig onderwijzer, die den Leerlingen van de sedert de uitgave opgekomene veranderingen, waar het noodig is, verwittigen kan, nog van nuttig gebruik kunnen zijn, en daarom alle aanprijzing en aanmoediging verdienen. -
De Schrijver heeft dit Werkje opgesteld voor zulke Leerlingen, welke bereids in de Wis- en Natuurkundigè Geographie onderwezen zijn; alleen de Staatkundige is dus het onderwerp deszelfs; doch daar deze aan dagelijksche veranderingen onderhevig is, blijft het gebruik van dit, en alle andere Geographische Leesboeken, en zelfs der uitgebreidste Geographien, hoofdzakelijk tot de kennis van de onderlinge ligging der Werelddeelen, Zeeën, Meren, Rivieren, Gebergten, Landen, Hoofd- en mindere Steden op aarde bepaald; en daar de aanwijzing derzelven, in dit Werkje, door eene geschikte verdeeling in kleine Lesjes, ter ondersteuning van het geheugen, zeer dienstig is, en bij elk Land deszelfs voornaamste voortbrengselen en takken van Koophandel, opgenoemd worden, kan het in dat opzigt met vrucht in de Scholen gebezigd worden.




Nieuw Spel- of Leesboekje, dienende, om de Kinderen reeds bij de eerste beginselen ook in het lezen te oefenen, ten gebruike der scholen. Door N. Anslijn, N.Z. Stadsschoolhouder te Haarlem. Derde Stukje. Te Leyden, bij D. Du Mortier en Zoon. 30 Bladz. In Octavo. De prijs is ƒ :-2-:

De verdienstelijke en bekwame anslijn geeft dit Derde Stukje als een waardig vervolg op de

{==142==} {>>pagina-aanduiding<<}
twee vorige: het bevat leeslesjes in woorden van allerlei lettergrepen door elkander, tot vier lettergrepige toe; want ook deze hebben wij er in gevonden. Elke lettergreep is door eene kleine opening van de andere gescheiden. Wij prijzen de leerboekjes van dezen werkzamen Onderwijzer, zoo om de daarin gevolgde leerwijze, als om de stof en den toon der leeslesjes, ten sterkste aan, en wenschen, dat dezelve in alle scholen mogen gebruikt worden!

De Familie van Werning. Naar het Hoogduitsch van C.F. Vrijheer van Bilderbeck. Tweede Deel. Te Leeuwarden, bij de Wed. J.P. de Boij, 1809. 309 Bladz. In gr. Octavo. De prijs is ƒ 3-:-:

Niet met doodslag en moord, niet met teleurgestelde liefde, of met het ontijdig en treurig overlijden van minnaar of minnares, maar met gelukkige echtverbindtenissen, het loon van getrouwe en standvastige liefde, loopt het Tweede en laatste Deel dezes, hoewel in den Duitschen smaak, weluitgevondenen en zich volhoudenden Romans, ten einde. Nieuwe, of ontwikkelde karakters ontmoeten wij hier, sommige van welke den gevoeligen lezer eenen welverdienden asschuw zullen aanjagen, terwijl andere, door derzelver edelheid en braafheid, hun zullen behagen, hoewel zij door eene soort van ruwheid eenigzins misvormd worden. Dit laatste geldt inzonheid omtrent den Generaal, vader van eenen der jonge lieden, in het Eerste Deel vermeld, die, zoo als wel te voorzien was, door een dubbel huwelijk, het geluk der laatste dagen des bejaarden grijsaards, zoo veel deze wereld toelaat, volmaken: zie hier het slot der historie. Nadat eveline en jennij in een gewenscht huwelijk met hare brave minuaars waren getreden, verhaalt de vrijheer van bilderbeck: ‘Op zekeren morgen, toen de beide broeders met de jonge lieden aan het ontbijt zaten, vattede de Baron het woord op. - Nu moet er een plan voor de toekomst ontworpen worden, zeide hij, ik heb er rijpelijk over nagedacht, en zal u mijne meening mededeelen. - De groote wereld is onzen august juist niet te best bekomen, en willem is er in het geheel niet voor geschikt. Wij

{==143==} {>>pagina-aanduiding<<}
beginnen oud te worden, broeder! beter, dat wij hen thans onze schoone goederen schenken, die zij toch zeker eenmaal zouden erven. Zij zijn trouwens van eene aanzienlijke uitgestrektheid, en met dezelve te aanvaarden ligt tevens op ieder van hen de heilige pligt, om het geluk van verscheidene honderden onderdanen te bevoorderen. Gij moet dus voortaan niet meer de grooten dezer aarde, maar alleen de menschheid dienen, en genen in het klein een voorbeeld geven, dat zij in deze jammervolle tijden meer dan ons noodig hebben. - Ja, kinderen! zijt zelve Vorsten! goede, regtvaardige Vorsten over uwe gelukkig gemaakte onderdanen. Buitendien heeft zoo menig braaf huisvader aan gene zijde van den Rijn zijn stukje broods verloren, (;) gunt hem dus, want hij wil Duitscher blijven, een kalm rustplaatsje aan deze zijde onder zijne gelukkige broederen! snijdt hem den weg daartoe niet af, mijne zoonen, opdat gij ten minste de schuld niet draagt, wanneer hem nog langer het smartelijk gevoel ter nederbuigt van vreemdeling in zijn eigen vaderland te zijn!
Bravo, broertje! riep de Generaal, Vorsten moeten onze kinderen worden, niet in den naam, (:) want die is dan alleen groot, en eerwaardig, wanneer er onder de vorstelijke ster ook een vorstelijk hart slaat, en dat hart voor brave, den mensch waardige daden vatbaar is!’
Zie hier nog iets luimigs wegens het wel braaf, doch eenigzins krijgsmansachtig karakter des Generaals. Met zijn' broeder den Baron nederzittende, kort nadat jennij en eveline getrouwd waren, hadden zij te zamen afgesproken, dat aan de eerste kraamvrouw eene fraaije equipage zoude vereerd worden. Op de eerste bevalling van eveline slaat het volgende: ‘Donder en Hagel, maak toch, dat gij voortkomt! riep de Generaal op zekeren morgen boven uit het venster den stalknecht toe, die juist eenen Engelschen harddraver uit de stal leidde. - Daar kwam de oude paul, met stof en zweet bedekt, rap als een vijstigpondige Jockey, oprennen.
Een zoon! een zoon! genadige heer! schreeuwde hij, dat het in alle vier hoeken weêrgalmde.

{==144==} {>>pagina-aanduiding<<}

Den Generaal viel de pijp van ontsteltenis uit de hand. Hij wierp het venster digt, dat de glasruiten kletterden, en ijlde naar het slaapvertrek der kraamvrouw. - Jennij! riep hij, het meisje had slechts vierentwintig uren vroeger moeten komen. Eveline heeft de equipage gewonnen - maar - en hij nam de kleene van de moeders borst, en wiegde ze op zijnen arm - het is mij rijkelijk betaald! - Vreugdetranen stonden in zijne oogen - naast hem, aan het hoofdeinde van het bed, leunde willem en hield zijner vrouws hand in de zijne. Vadervreugde schitterde uit zijne oogen: de gelukkige moeder blikte naar de schoone groep op: een hemelsch lachje verspreidde zich over haar engelachtig gelaat, en hare nog bleeke wangen werden gekleurd door het zalige gevoel van echtgenoote en moeder.’




Britannicus, Treurspel van Racine, door I. van 's Gravenweert. Te Amsterdam, bij Immerzeel en Comp. 88 Bladz. In Octavo. De prijs is ƒ :-12-:

Dit Treurspel van den Grooten racine is te bekend, dan dat wij noodig oordeelen onzen Lezeren den inhoud deszelfs te moeten voordragen. Er zijn ook reeds vertalingen van in onze taal voorhanden; doch die thans in taal en stijl eenigzins verouderd zijn. Deze nieuwe vertaling van den Heer 's gravenweert is ons zeer wel bewerkt voorgekomen; de verzen zijn doorgaans zoetvloeijend en vrij van aanstootelijke en gedwongene wendingen. En zie daar alles, wat men tot lof van eenen vertaler, die zijn origineel in den grond verstaat, en dus in dat opzigt geene misslagen begaan kan, weet te zeggen.



{==145==} {>>pagina-aanduiding<<}

Uittreksels en beoordeelingen.

Lcerredenen over de blijmoedigheid van geest en de rust des gemoeds, volgens de grondstellingen van het Christendom; voor Christenen uit den beschaafden stand. Door R. Eijlert den Jongen, thans Leeraar bij het Hof te Potsdam. Uit het Hoogduitsch. Eerste Deel. Te Groningen, bij W. Zuidema, 1810. 235 Bladz. In gr. Octavo. De prijs is ƒ 1-16-:

Allergewigtigst is het onderwerp, hetwelk in deze Leerredenen behandeld wordt. Blijgeestigheid, vrede des gemoeds zijn de voorwerpen van het verlangen, den wensch, en de werkzaamheden, van elk redelijk mensch, die niet door het gewoel der hartstogten, het verdervende der zinnelijkheid, of door de verleiding van vadzige traagheid, bedwelmd en terug gehouden wordt, om een oog van opmerkzaamheid op zich zelven te slaan, en tot kennis van zich zelven, en van de noodzakelijkheid der vereeniging met god, als het hoogste goed, te geraken. Deze blijgeestigheid, deze rust des gemoeds, deze vrede der ziel, wordt buiten den Godsdienst, en in den tegenwoordigen zedelijken toestand des menschdoms, buiten den van god zelven geopenbaarden Godsdienst, in jezus christus nergens gevonden. Elke poging, om ons deze blijgeestigheid, zielevrede en gemoedsrust, en het middel, om die te genieten, en zalig te zijn in dat genot, aan te wüzen en voor te stellen, moet als verdienste bij het menschdom aangemerkt worden.
Daar zijn tien Leerredenen in dit Eerste Deel vervat: I. De Godsdienst van Jezus beschouwd als het krachtigste middel tot eene bestendige rust des gemoeds. Tekst joann. XIV: 27. II. Van welk een groot gewigt het voor onze deugd en voor de rust van ons gemoed is, dat wij onze liefde tot het aardsche onderwerpen aan de liefde tot God. Tekst matth. VI: 24. III. De Godsdienst van Jezus, als het krachtigste middel tot eene zeer heilzame verheffing van onzen geest, beschouwd. Tekst Efez. V: 18. Gehouden op het Pinksterseest. IV. Het Heilige Avondmaal beschouwd als een maaltijd van geruststelling. Tekst luk. XXII:

{==146==} {>>pagina-aanduiding<<}
14-20. V. Over de innerlijke en naauwe verbindtenis, waarin Christenen met elkander staan. Tekst Rom. XII: 4, 5, 6. VI. Over den indruk, dien Godvruchtige menschen op ons maken. Tekst luk. XXIV: 32. VII. Hoe meer wij onze afhankelijkheid van God gevoelen, zoo veel te onafhankelijker worden wij van de wereld en van de menschen. Tekst Ps. LXXIII: 25. VIII. Wat kunnen en moeten wij doen, om het heilzaam gevoel der afhankelijkheid van God in ons te verwekken. Tekst Handel. XVII: 27, 28. IX. Algemeene ophelderingen en gronden van geruststelling, bij het onbegrijpelijke en duistere, dat wij dikwijls in Gods bestuur waarnemen. Tekst Rom. XI: 33, 34. X. Hoe vinden wij rust voor onze zielen? Tekst matth. XI: 28-30.
Ondertusschen, wanneer wij, na het bedaarde lezen en overwegen van dit Boekdeel, ons nederzetten, om openhartig onze meening te zeggen, of in hetzelve het doel, om gerustheid des gemoeds, zielevrede, daar te stellen en te bevorderen, getroffen en bereikt zij, zoodat de Lezer, die zijne menigvuldige behoeften regt kent, en door dezelve ontrust is, gerust gesteld kan worden, en zijne behoesten voldaan zal vinden, om nu, op goede en onwrikbare gronden, zich in god te verblijden, en met volle verzekerdheid des gelooss, te kunnen roemen in de hope der heerlijkheid van gods kinderen, voorzien wij, dat het ligtelijk zou kunnen gebeuren, dat wij door dezen of genen zullen aangezien worden, als voorstanders van een geloof, hetwelk, gelijk de Schrijver zich uitdrukt, Bladz. 107, ‘den ganschen Godsdienst en het eigenaardige van dien aan zekere, eens in zwang gekomene, uitdrukkingen en vaste voorschriften verbindt; dat alles binnen zeer scherp geteekende grensliniën insluit en den genen, die zich de zaak niet even zoo voorstelt, met een zeer bekrompen hart, niet als een zuiver evangelisch Christen, noch met een volkomen vertrouwen, kan beminnen.’ -
Evenwel, dewijl wij het met den Schrijver volkomen eens zijn, ‘dat de Godsdienst niet bestaat in de letter, maar in den geest, niet in woorden, maar in kracht, dat dezelve niet is een vraagstuk, om de scherpzinnigheid te oefenen, maar eene behoefte voor

{==147==} {>>pagina-aanduiding<<}
verstand en hart, en eene zaak van het hoogste belang des levens’: gelooven wij, dat wij en elk Lezer van dit Werk, ten duurste verpligt zijn, hetgeen de Schrijver heest bijgebragt, ten naauwkeurigste te beoordeelen, opdat ieder in zijn gemoed verzekerd zij, dat hem hier de ware en in alle omstandigheden proef houdende gronden van geruststelling en bemoediging worden voorgedragen, opdat hij, daarvan willende gebruik maken, niet ondervinde, dat hij zich met eene ongenoegzame hope gevleid hebbe, en niettegenstaande de bijgebragte hulpmiddelen van de ware geruststelling verwijderd, in eene kwellende en beangstigende onzekerheid blijve omzwerven.
Op den Titel van het Werk wordt te kennen gegeven, dat: de blijmoedigheid van geest en de rust des gemoeds in hetzelve wordt aangewezen volgens de grondstellingen van het Christendom. De grondstellingen van het Christendom zijn ook in der daad het eenige middel, om menschen gerust te stellen en ware blijdschap te bezorgen, Ook hieromtrent drukt zich de Schrijver voortreffelijk uit: Biadz. 116. ‘Wij leven in eene eeuw zoo vruchtbaar in tallooze plans ter verbetering en veredeling van ons geslacht, maar de ondervinding heeft ons reeds voor een gedeelte bewezen, wat men daarvan moet denken. Zullen wij ons niet her- en derwaarts laten slingeren, wenschen wij op eenen vasten voet te staan en naar, overal voor wettig erkende, grondregelen, te oordeelen en te handelen, dan moet alleen dat gene onze goedkeuring wegdragen en onze medewerking verwerven, wat den verhevenen zuiveren geest des Christendoms heeft, en alles moet bij ons verdacht zijn, wat dezen stempel niet draagt.’ -
Deze grondstellingen des Christendoms zijn nergens elders te vinden, dan in de Gewijde Schriften, inzonderheid des N. Testaments, waarin de leere van jezus en zijne Apostelen, overeenkomstig met en gegrond op de leere van mozes en de Profeten, wordt bevat. Deze Schriften nu, gelijk voormaals de Profetien, zijn niet van eigene uitlegging; de leer, daarin vervat, is Goddelijk, niet enkel in den zin van hooge voortreffelijkheid en uitmuntendheid, maar Goddelijk, als Gods woord, door god ingegeven, als on-
{==148==} {>>pagina-aanduiding<<}
middellijke gods openbaring, gesproken door gods mannen, die door den Heiligen Geest gedreven, door dien Geest der waarheid in alle waarheid geleid zijn geworden. Om deze grondstellingen des Christendoms uit die Schriften op te maken en te weten, welke de meening van den Goddelijken Geest zij, moeten wij zedig en voorzigtig te werk gaan, niet eenig menschelijk zamenstel, noch onze begrippen, of gevoelens, al hadden zij nog zoo groote schijnbaarheid van waarheid of redelijkheid of gezag van menschen ten grondslag of rigtsnoer leggen, ten einde geen gevaar te loopen, van eenen menschelijken zin in de Heilige Schriften te brengen, in plaats van den zin van gods Geest daaruit af te leiden. Het is, over het geheel, de zaak der menschelijke Rede of des menschelijken verstands niet, om geheel of gedeeltelijk op haar gezag uitspraak te doen, wat god wil, dat wij, tot onze zaligheid, gelooven of betrachten zullen. Door haar moeten en kunnen wij alleen onderzoeken, wat god, aangaande dezen zijnen wil, geopenbaard hebbe, en wat jezus en zijne Gezanten, in den naam van god, desaangaande voorgedragen hebben, hetwelk wij dan als gods
uitspraak eerbiedig te gelooven hebben, zal onze blijdschap in god, en onze vrede des gemoeds zeker en onwrikbaar wezen, en wij geen gevaar loopen, om op het einde bedrogen uit te komen.
Nu is de groote vraag, of in deze Leerredenen de grondstellingen van het Christendom door den Schrijver opgegeven als de middelen, om blijmoedigheid van geest en de rust des gemoeds te genieten, de grondstellingen zijn, die in den Bijbel geleerd en geopenbaard zijn geworden. Wij willen, opdat de Lezer opgeleid worde, om opmerkzaam te zijn op deze gewigtige vraag, eenige van deze stellingen, volgens den Schrijver, hier plaatsen. ‘Het Christendom is,’ volgens hem, Bladz. 12, ‘die groote van God gemaakte schikking, door welke hij in de geheele zending van jezus, en, in het bijzonder, in deszelfs dood, zich, op eene plegtige wijze, als een ontfermende, liefderijke en vergiffenis schenkende, Vader der menschen, openbaart. Wie naar de hier in voorgeschrevene orde der boete en des geloofs, in het gevoel zijner zwakheid, tot God en zijnen

{==149==} {>>pagina-aanduiding<<}
Heiland nadert, vergiffenis en kracht ter verbetering afsmeekt, en zelf ter zijner verbetering werkzaam is, die hoort de heugelijke roepstem: zij welgemoed - - u zijn uwe zonden vergeven, enz.’
Bladz. 13 stelt de Schrijver, dat, gelijk ‘ons voorgaand leven eene duistere zijde heeft, namelijk die van onze gebreken, afwijkingen en zonden, het gewoonlijk insgelijks zijne heldere zijde heeft, namelijk die, waaraan het goede, dat wij geleerd en gesticht hebben, wordt waargenomen.’ En Bladz. 15 vraagt hij: ‘Wat stort meer vergenoegdheid, meer orde, rust en blijmoedigheid in ons hart, dan het terugzien op een verleden tijdperk, hetwelke vele klare en heldere zijden heeft en door brave, deugdzame bedrijven gekenmerkt is!’ -
Bladz. 53 stelt hij ‘in onze natuur inwendig twee krachten aanwezig, welke onophoudelijk tegen elkander strijden, en welker eene steeds over de andere tracht te zegepralen - onze zinnelijke - en onze edeler en betere geestelijke natuur.’ - Verg. Bladz. 57.
Bladz. 55, sprekende van het Pinksterfeest, zegt hij van hetzelve: ‘Het is immers het feest der edelste, der bijzonderste zielsverheffing, het feest van de zuiverste geestdrift, welke ooit op aarde zigtbaar werd; het feest eener geestverheffing, uit welke gevolgen voortvloeiden, en waarmede gebeurtenissen verbonden waren, welker invloed, welker zegeningen wij allen ontwaar worden.’
In de Vierde Leerrede, in welke het Heilig Avondmaal beschouwd wordt, als een maaltijd van geruststelling, komen de volgende stellingen voor, Bladz. 84. ‘Het Heilige Avondmaal is een maaltijd, die ons geruststelling schenkt, en wel, vooreerst, om reden, dat het ons uit de verstrooijingen dezes levens tot het bewustzijn van ons zelven leidt en onze krachten bijeen vergadert.’
Bladz. 87. ‘II. Het Avondmaal doet zulks nog meer daardoor, dat het onze ziel op de heerlijke schikking, leidt, welke de God van alle liefde, tot bevordering van onze gelukzaligheid gemaakt heeft.’ Hier lezen wij onder anderen: Bladz. 89. ‘Viereu wij niet, in het Avondmaal, de gedachtenis des

{==150==} {>>pagina-aanduiding<<}
genen, wien zijn leven niet te dierbaar was, die zijn bloed voor ons stortte, om ons van de verhevene geruststellende waarheid te verzekeren, dat God ons allen een liefderijk en een vergevend Vader is en ons alle de zonden, die wij pleegden, wil vergeven, als wij ons in der daad verbeteren?’
Bladz. 90. ‘III. Het Avondmaal stelt ons tevens mede het voorbeeld voor oogen van den genen, die ons een voorbeeld gaf van ware blijmoedigheid en rust des gemoeds.’
Bladz. 92. ‘Het Avondmaal verdrijft ook alle liefdelooze aandoeningen en ieder gevoel van haat.’
Bladz. 182 (want wij moeten ons bekorten) lezen wij: ‘Iemand, die tot zich zelven, zonder zich te misleiden, kan zeggen: Ik zoek het bewustzijn van mijne verhevene bestemming, als mensch en als Christen, door het gebed en door waakzaamheid, levendig in mij te bewaren; iedere struikeling, die ik beging, is mij van harte leed, en ik ken geene grootere zorg, dan om dezelve te verbeteren; zoo iemand zal, weldra, tot die geestige gesteldheid geraken, in welke zijn hart hem overtuigend zegt: Ja, de Heer is niet verre van mij; ik heb hem gevonden; ik voel zijne nabijheid; in hem leef ik, beweeg ik mij, en ben ik.’
Deze en soortgelijke zijn de grondstellingen, door welke, volgens onzen Schrijver, de blijmoedigheid van geest en de rust des gemoeds gewerkt worden, op welke dezelve rusten zullen. Deze is, volgens eijlert, de leere van jezus, deze jezus Godsdienst, ‘Gelukkig, gelukkig is hij,’ (Bladz. 22) ‘die zich in de armen van jezus Godsdienst werpt, en aan deszelfs hand, vol vertrouwen, tot den genen opziet, die de heer der toekomst is en die dezelve regelt, wiens almagtige hand den draad van ons lot houdt!’
De zin dezer woorden komt duidelijk hierop uit, dat deze Godsdienst door zedelijke overreding deze heugelijke uitwerking ondersteld wordt voort te brengen. -
Uit hetgeen wij tot hiertoe aangevoerd hebben, is het zigtbaar, dat het gevoelen van den Heer eijlert

{==151==} {>>pagina-aanduiding<<}
omtrent de grondstellingen van het Christendom merkelijk verschille van de meening der Protestantsche Kerken, zoo Lutersche als die der Hervormden. Naar dezer meening in hare Geloofsbelijdenissen is de grond van alle gemoedsrust en blijmoedigheid des geestes, volgens de grondstellingen des Christendoms, te zoeken buiten den mensch, in de verdiensten van jezus, als den volkomen' Zaligmaker, die in de plaats der uitverkorenen van god aan al de eischen der Goddelijke wet voor hen heeft genoeg gedaan, wiens lijden en gehoorzaamheid ons genadig wordt toegerekend, en door ons alleen door het geloof aangenomen wordt, zoodat wij voor god regtvaardig zijn, alleen door het geloof, zonder eenige voorafgaande werken; zijnde jezus dus de eenige grond onzer blijdschap, en Hij dierbaar aan degenen, die gelooven, en met reden, terwijl Hij niet een bloot mensch, maar de Zoon van god, het woord gods, zelve god is, die alle magt in hemel en op aarde bezit, en die magt tot heil dergenen, die in Hem gelooven, dadelijk uitoefent, waartoe Hij zijnen Geest, den Trooster, van den Vader in hunne harten uitzendt, door wien zij wedergeboren zijn tot een nieuw leven, door wien zij geheiligd, geleid, verzekerd, en als door een onderpand verzegeld worden, zoodat zij in jezus alles hebben, wat tot hunne zaligheid van noode is. Nu leven zij, door het geloof, en dragen, als kinderen van god, deszelfs beeld, beijveren zich, uit
dankbaarheid, in alle goede werken en deugden, en zich toeleggende op de volmaaktheid, naar het voorbeeld van jezus, wiens lessen en voorschriften zij met blijdschap volbrengen, dus hunne roeping en verkiezing vastmakende, en roemende in de hope der heerlijkheid van gods kinderen, enz.
Hoe veel verschilt dit één en ander! volgens de meening in de belijdenissen, enz. der Protestantsche Kerken uitgedrukt, rust de blijmoedigheid van geest en de rust des gemoeds van eenen Christen buiten hem alleen op jezus; volgens eijlert, wordt de mensch, om deze gelukkige gesteldheid te verkrijgen en te genieten, op zich zelven gewezen, op zijne werkzaamheden, op zijne zelsverbetering; als de mensch doet, wat hij kan, zal hij zich mogen verblijden en met de gunst van god vertroosten.

{==152==} {>>pagina-aanduiding<<}

Wij hebben dit dus eenigzins breeder willen aanmerken, opdat elk, in eene zoo gewigtige zaak, opgewekt worde, om in den Bijbel zelven vlijtig te
    onderzoeken en na te sporen, welke van deze gevoelens daarmede het naast overeenkome; waarbij men tevens wel verdient op te merken, of niet ieder, die zijne blijmoedigheid op die wijze wil zoeken, welke eijlert, en met hem velen in onzen tijd aanprijzen, bij aanhoudendheid zal blijven geslingerd worden, zonder tot rust te komen, en of zulk iemand de rust des gemoeds zal kunnen behouden, wanneer het geweten bij hem doorspreekt, en hij zich god, met wien hij te doen heeft, voorstelt, als wel de liefde zelve, maar eene heilige en regtvaardige liefde, tegen weike wij zoo zwaar gezondigd hebben, en dagelijks zondigen!
Het is waar, wij vinden in deze Leerredenen ook gezegden en uitdrukkingen, welke nader schijnen te komen aan de gevoelens der Evangelische Kerken, wij zullen er eene, ten voorbeelde, overschrijven: Bladz. 180. ‘Dan, wat behoef ik ook eerst te bewijzen, hetgene de geschiedenis van het menschdom en van alle Godsdiensten reeds beslissend en onwederleggelijk heeft bewezen: dat het namelijk Jezus is, aan wien wij alle ware groote, verhevene, vruchtbare en troostrijke denkbeelden van God te danken hebben. In zijne zending, in zijn leven, in zijne werkzaamheden, in zijnen verzoendood, zien wij de liesde des Almagtigen tot ons diep gezonken geslacht, op eene wijze werkzaam, welke ons het onuitsprekelijk groote voorregt schenkt, dat wij hem den Eeuwigen, door wien wij zijn en verder zijn zullen, als onzen Vader, en ons als zijne kinderen mogen beschouwen. Hier zien wij, met diepen eerbied en blijde aandoening, dengenen, die ons zoo bemind heest, dat hij zijnen eerstgeborenen Zoon voor ons heeft overgegeven, opdat wij, door een levendig geloof aan hem, in tijd en eeuwigheid, zalig wierden. Hier leeren wij den genen kennen, die met zijnen zegen, ons alom nabij is, die weet wat wij behoeven en, aan wiens vaderlijke hand, wij, door dit leven, eene zalige toekomst te gemoete gaan. O! kan iets ons uit onze onmagt opbeuren, kan iets ons angstig hart

{==153==} {>>pagina-aanduiding<<}
met liefde, dankbaarheid en vertrouwen vervullen, kan iets het verheven gevoel van onze afhankelijkheid van God opwekken, voeden en versterken, dan is het datgene, wat Jezus ons van denzelven geleerd, wat hij, om ons deszelfs genade te verwerven, voor ons gedaan en geleden heeft. Er is geen krachtiger middel, om ons tot het zalig gevoel van onze afhankelijkheid van God te brengen, dan eene steeds toenemende vertrouwelijke kennis van het Christendom, dan menigmaal herhaalde beschouwingen van God, en wel uit dat oogpunt, waartoe hetzelve ons leidt.’ Maar, wanneer wij deze gezegden nader overwegen, zullen wij ze te onbepaald en onbestemd vinden, ten aanzien van de ware meening en bedoeling der woorden, en wanneer wij ze dan vergelijken met de doorgaande wijze van voordragt van eijlert, zal derzelver schijnbare kracht merkelijk verzwakt bevonden worden, en alleen dit overblijven, dat wij aan jezus, als een Leeraar der menschen, veel, zeer veel, te danken hebben, zoodat wij, naar zijne leer levende, ons vrede en rust des gemoeds beloven mogen; en op deze wijze worden wij, ter onzer geruststelling, weder op ons zelven en op ons gedrag gewezen, gelijk uit de boven uit dit Werk aangehaalde plaatsen overvloedig blijkt.
Wat den vorm der uitvoering betrest, dan moeten wij lof aan deze Leerredenen toekennen, en wij doen dit gaarne. Daar zijn vele schoone waarheden met eene schoone wijze van voordragt in begrepen; de stijl is beschaafd, levendig, bloeijende, dikwijls, gelijk de Vertaler reeds aanmerkt, grenzende aan het Dichterlijke, hetwelk de Vertaler erkent, dat zich zeer bezwaarlijk in onze moedertaal laat behouden. Hoe zeer de vertaling overigens vrij gelukkig is uitgevallen. Het is ons voorgekomen, dat, met betrekking tot deze kiesche wijze van uitvoering, opgevat zal moeten worden, hetgeen op den Titel staat: voor Christenen uit den beschaafden stand, hetwelk wij bekennen, dat ons bevreemd heeft, en hetwelk wij niet voldoenend voor ons, hebben weten te verstaan. Eijlert heeft in de Voorrede den Titel opgehelderd, voor zoo ver hij zijne Leerredenen ge-
{==154==} {>>pagina-aanduiding<<}
noemd heeft: Leerredenen over de blij moedigheid van geest en de rust des gemoeds, volgens de grondstellingen van het Christendom, maan mets gezegd, in welken zin hij deze woorden: voor Christenen uit den beschaafden stand wille opgevat hebben. Tot de zaak zelve: de blijmoedigheid van geest en de rust des gemoeds, trouwens, konden wij deze onderscheiding: lieden uit den beschaafden stand, niet betrekkelijk maken. Hoe! zouden dan menschen, die men onder de benaming van den gemeenen man, wel of kwalijk? gewoon is te begrijpen, de blijmoedigheid van geest en de rust des gemoeds moeten missen, of die op eene andere wijze deelachtig worden dan lieden uit den beschaafden stand? - Tot de wijze van voordragt kon het dus alleen, met eenigen schijn, gebragt worden, en dan nog zijn wij het met den Hoogleeraar clarisse eens, dat ‘aan alle Kerkelijke
Redevoeringen die aanleg dient gegeven te worden, dat zij, voor eene gemengde schare van Vromen en Onvromen, verstandig nadenkenden en onkundigen, van onverschilligen, loszinnigen, moedeloozen, en wederom van opregte Godsvereerers en gevorderde Christenen, van ouden en jongen, aanzienelijken en geringen naar de wereld, rijken en armen, - in één woord, voor allerlei soorten van Toehoorders, tot aangename leering en stichting, uitgesproken konden worden - voor allen dient men althans iets te zijn; den eenen niet te walgen, den ander niet boven het hoofd te spreken.’ -
Hiermede sluiten wij onze Recensie, welke wij nogmaals herhalen, niet voortgevloeid te zijn uit eene zucht, om te bedillen, of van ketterjagerij, maar met welke wij alleen bedoelen elken Lezer opmerkzaam te maken, ten einde alles te beproeven en het goede te behouden; het komt trouwens hier op niets minder aan, dan op blijmoedigheid van geest en de rust des gemoeds, en dit onderwerp verdient een bedaard, zedig en voorzigtig onderzoek.





{==155==} {>>pagina-aanduiding<<}

Spreuken, opgaven, overwegingen, bepalingen en gronden. Door W.E. de Perponcher. Derde Deel. Te Utrecht, bij J. van Schoonhoven, 1810. Voor rekening van den Auteur. Met den Bladwijzer 247 Bladz. In Octavo. De prijs is ƒ 1-5-:

De waardige grijsaard de perponcher deelt ons hier nog een Deel mede van zijne Spreuken, enz., niet min belangrijk dan de beide voorgaande Deelen, vol levenswijsheid, opgezameld uit de ervaring van vele jaren, en uit de overdenkingen en waarnemingen met noeste vlijt aangeteekend, en strekkende, om invloed te hebben niet alleen ter verlichting van het verstand, maar ook ter verbetering van het hart. Dit Deel wordt geopend met een kort doorloopend tafereel uit de Nederlandsche Staatsgesteltenis, Bladz. 1-113, in hetwelk de oorzaken worden nagespoord en aangewezen, welke geacht kunnen worden, van tijd tot tijd medegewerkt te hebben tot den eindelijken val van het voormalig zoo bloeijend Nederlandsch Gemeenebest, enz. Het overige van den Inhoud wordt uitgemaakt door bijzondere Spreuken. Opgaven, Overwegingen, Bepalingen en Gronden. Wij kunnen ons niet onthouden, tot eene proeve aan onze Lezers mede te deelen de uitdrukking der stemming van den Schrijver in zijnen ouderdom, bij het beschouwen van de lotgevallen van zijn leven, waarmede dit Deel besloten wordt. Bladz. 239:
‘O mijn God! groot zijn uwe Weldaaden geweest, over mij, in mijnen leevensloop. Veel belovend reeds, voor mij in 't bijzonder, mijn vroegste Morgenstond. Te leurstellingen volgden wel; en niet weinigen, in getal. Maar mijn Middag blonk tog, met lieflijke straalen; hoe zeer wel eens, door zwaare onweersvlagen, verduisterd. Over 't geheel tog, voorspoed, wensch-vervulling, vreugd, hartlijk genootene vreugd, ja huwlijksgeluk, dertig jaaren lang, in eene 't genoegen verhoogende, 't ongenoegen verzagtende uitwisschende vereeniging. O dat

{==156==} {>>pagina-aanduiding<<}
was mijn schoone tijd! Dit was de bron van verrukking en balsemende artzenij!’
‘En nu, wat het Land betreft. In mijne eerste kindschheid wel ontrustende vrees; maar 't onweer dreef ras voorbij. - Toen dertig jaaren lang vreeden, algemeene rust, ja ook voorspoed. Deeze wel langsaam dalende, maar nog niet verdweenen. Gelukkig tijdvak! Wie kende, wie voelde uwen prijs genoeg. Hoe jammerlijk, dat het verlies van het geluk er eerst den regten prijs van kennen doe! - Vervolgens, met de korte tusschenpoozing van eenen onzeekeren, bedrieglijken vreeden, dertig jaaren onrust, verwarring, strijd, omverwerping van eigen geluk; nooit genoeg te betreuren! - “Niet in allen opzigten tog! Want even dit immers bragt de nuttigste uitwerkingen, tot vorming van Verstand en Character, te weeg. - Juichen moesten wij dan liever!” - Ja maar 't vleesch is zwak, en de opofferingen waren niet gering, en werden niet weinig gevoeld! - “Des te aannemelijker het bereidwillig offer.” - Maar ach! de Offeraar is afgestreeden! - “Aan wien dan brengt hij 't offer? Is 't niet aan Hem, die weet van wat maaksel wij zijn?” - Ja en dit is een hemelsch gezegde! Dit alleen geeft moed en troost! Maar tog mijn leeven neigt nu, tot den avondstond. en zwaar pakken de wolken zig samen! - “Wel zoo veel nader is de beetere dageraad!” - Maar smert het tog niet, agter zulke donkere wolken te moeten ondergaan? - “Denk slegts aan den naderenden morgenstond, die zal helder zijn en helder blijven, en geene volgende te leurstellingen aanbrengen.” - Maar hoe troostloos eindigt mij de dag! - “Hebt gij 't einde reeds gezien?” - Neen! - “Wel wat weet, wat klaagt gij dan? En is 't al eens zoo, wat ligt er aan eene donkere Avondwolk geleegen, wanneer men weet, dat zij haaren sluijer niet, tot over den volgenden Morgenstond, uitbreiden zal?” - Het is wel zoo! Maar de avondwolke hangt tog ondertusschen zwaar en treurig! - “Wel 't oog zoo veel te hooger gewend naar den Hemelschen dageraad. Die
im-
{==157==} {>>pagina-aanduiding<<}
mers moet, in 't einde, de eenige steun en leidstar worden!” - Ach mogt hij maar ras verrijzen! - “Wilt gij ingezameld worden, eer gij rijp zijt?” - Neen! ik weet het, dit zou mij zelven al te nadeelig zijn. - “Wel even daarom zegt het gezang, zij, die gelooven, haasten niet! Wagt dan uwen tijd af. Gaa slegts werwaarts God u beveelt, of wenkt. Doe overal zijnen wil, en zijnen wil alleen; en 't einde zal heerlijk, heuchlijk zijn. - Of wilt gij de grootste weldaad, de voltooiiing missen?” - Neen dat vooral niet! - “Verslap dan niet, in den laatsten strijd. Laat u de overwinning niet, uit de handen, rukken, op 't oogenblik, daar de Kroone u toegereikt wordt. Voelt gij u zwak, roep de hulp van uwen Veldheer in, hij zal den afgestreedenen Krijgsknegt niet verlaaten in den jongsten nood. Want hij is de getrouwe Hoofdman, zoo wel als de getrouwe Herder.”’




Lofzangen in prosa, voor Kinderen, door W.E. de Perponcher, uit het Engelsch vertaald. Tweede Druk. Naar de nieuwe spelling, ten dienste der Scholen. Te Utrecht, bij J. van Schoonhoven, 1810. 40 Bladz. In Octavo. De prijs is ƒ :-3-:

De toon, op welken deze Lofzangen gestemd zijn, moge, in der daad, misschien naar het oordeel van sommigen, een weinig te hoog zijn, hoogstloffelijk is het oogmerk van den doorkundigen en Godvruchtigen Heere de perponcher, die, met eene herhaalde uitgave dezer Lofzangen, Recensent ook in het Oorspronkelijke bekend, om ook de kinderen, bij welken het verstand eenigzins tot rijpheid is gevorderd, tot de kennis en verheerlijking van het Hoogste Wezen op te leiden, ook langs dezen weg het zijne wel heeft willen bijdragen: eene loffelijke poging, te zelfden oogmerke, door den verdienstelijken Man meermalen aangewend. De Lofzangen zijn twaalf in getal. Ziet hier van den toon derzelve eene proeve:
‘Komt! Laat ons God prijzen, want Hij is uit-
{==158==} {>>pagina-aanduiding<<}
muntend groot; laat ons God zegenen, want Hij is zeer goed.’
‘Hij schiep alle dingen; de zon, om te heerschen bij dag, en de maan, om te schijnen bij nacht.’
‘Hij schiep den grooten Walvisch, en den Oliphant, maar ook 't kleine wurmpje, dat, voor onze voeten, kruipt, in 't stof.’
‘De Vogeltjes zingen Gods lof toe, wanneer zij, zoo liefelijk, onder de groene lommer, kwelen; de beekjes en rivieren loven God, wanneer zij, zoo zoetluidend, over de gladde keitjes, henen ruischen.’
‘Ik zal God loven, met mijne stem, want ik kan Hem loven, al ben ik maar een kind.’
‘Weinige jaren geleden, was ik nog maar een kleine zuigeling; en mijne tong was stom, in mijnen mond.’
‘Ook was mij de groote naam van God niet bekend, want mijn verstand was nog niet, in mij, ontloken.’
‘Maar nu kan ik spreken, en nu ook zal mijne tong Hem loven; nu kan ik aan zijne goedheid denken, en nu ook zal mijn hart Hem beminnen.’
‘O! dat Hij mij roepe, en ik zal, tot Hem, komen! dat Hij bevele, en ik zal Hem gehoorzamen!’
‘Wanneer ik ouder zal zijn, dan zal ik Hem beteren lof toebrengen. En God zal ik nooit vergeten, zoolang mijn leven, in mij, blijft.’




Grondbeginselen der Proefondervindelijke Natuurkunde. Door A. van Bemmelen, A.L.M. Ph. Doctor, enz. Vierden Deels Laatste Stuk. In 's Gravenhage, bij de Gebroeders van Cleef. 243 Bladz. In gr. Octavo. De prijs is ƒ 1-16-:

Dit Vierde Deel bevat, in vier Afdeelingen, de geheele Meteorologie of Weerkunde, en maakt het Xde Boek des Werks uit. De eerste Afdeeling gaat over de werktuigen, van welke men zich in dit vak der Natuurkunde pleeg te bedienen, Barometer, na-
{==159==} {>>pagina-aanduiding<<}
melijk, Thermometer en Hygrometer; over het vierde, den Electrometer, was te voren reeds gehandeld: ten aanzien der beide eerste worden opgegeven de vereischten en de vloeistof, waarmede zij moeten gevuld zijn; van de schaal, buis en plank, waaraan zij behooren vastgemaakt te worden; hare plaatsing en manier van waarneming: even zoo wordt hetgeen den Hygrometer betreft, behandeld; de twee soorten dezer werktuigen, die van saussure en de luc, vrij naauwkeurig beschreven, terwijl aan de eerste de voorkeur gegeven wordt. Het is bekend, dat de eerste uit menschenhaar, de andere uit balein, (twee stoffen, welke aan de vereischten dezes werktuigs het meest voldoen,) vervaardigd worden.
De tweede Afdeeling behelst, in viif hoofddeelen, den staat van den dampkring, zijne drukking, temperatuur, vochtigheid en beweging. Fraaije opmerkingen vindt men hier allerwege; ware het onderwerp niet min geschikt voor een uittreksel, wij zouden hier menig blijk van geven kunnen.
De derde Asdeeling gaat over de Luchtverschijnselen; 1ste hoofdd. over de waterachtige, als: nevel, wolken, regen, sneeuw, enz.: hierover vindt men, hoewel oppervlakkige, nogtans aardige bemerkingen; 2de hoofdd. over de lichtende Luchtverschijnselen, als: regenboog, bijzon, zodiacaal- en noorderlicht; 3de hoofdd. over de vurige Luchtverschijnselen, bijzonder den bliksem en donder; het 4de hoofdd. over de afleiders. Hiermede neemt het Werk zelf een einde. - Men vindt in dit laatste Deel, gelijk doorgaans, veel orde en juistheid, en eene goede voorstelling in dien toon, welke aan een Leerboek uitnemend past. - Het vordert mondelijke voordragt, uitbrelding en opheldering, en kan daarom ook niet meer dan voor eene handleiding eens bekwamen leeraars gehouden worden; maar geen ander oogmerk had de Schrijver met hetzelve, en dit is genoeg.
Ten slotte is een Verslag van de laatste en belangrijkste proefnemingen in elk Natuurkundig vak, om bij dit Werk gevoegd te worden. De Schrijver zegt, in de Voorrede, voornemens te zijn, om, onder den naam van Natuurkundige Bijdragen, dit, van tijd tot tijd, te vervolgen; wanneer hij dus de gelegenheid zal hebben, om van al de voornaamste nieuwe ont-
{==160==} {>>pagina-aanduiding<<}
dekkingen in de Natuurkunde te handelen, waarom Recensent zich liefst onthouden wil van de opgave derzelver, die den Schrijver welligt niet ontgaan, maar met opzet tot die volgende gelegenheid door hem bewaard zijn geworden.

William Beaumont; of de nadeelen eener verkeerde Opvoeding. Naar het Engelsch. Te Amsterdam, bij de Wed J. Dóll, 1810. 308 Bladz. In Octavo. De prijs is ƒ 2-4-:

Met zeer veel genoegen hebben wij dezen Roman gelezen, indien een boek met genoegen kan gelezen worden, waarin lichtmisserij, bedrog aan de speeltafel, ligtzinnigheid en verleiding de hoofdrol spelen. De bronnen van ons genoegen waren, deels het heldere en afschrikkende licht, waarin de genoemde en de daarmede vermaagschapte ondeugden worden ten toon gesteld, en de tegenzin en verfoeijing van dezelve, welke zij, bij eenen ieder, die eenig gevoel van deugd en zedelijkheid bezit, niet kunnen nalaten in te boezemen; deels, de wijze van verhalen, waarin de karakters der hoofdpersonaadjen zich zelve gelijk blijven, en, zoo als men het noemt, in allen deele worden volgehouden; deels, eindelijk, de schoone en leerzame aanmerkingen, met welke, zonder eenige gedwongenheid of gemaaktheid, het verhaal doorvlochten is. De hoofdpersoon is william beaumont, een Edelman van groot vermogen, een eenige zoon, tot op zijne meerderjarigheid op het land, ten huize zijner Moeder, opgevoed, die het huisselijke onderwijs boven eene openbare opvoeding had verkozen, in den waan, dat hij daardoor van vele ondeugden der jeugd onkundig zoude gehouden worden. Thans verschijnt de jonge Baronet met zijne Moeder te Londen, alwaar hem, geheel onbekend als hij met de wereld was, alles aanlacht en bekoort. Welhaast maakt hij hier, zoo als het heette, vriendschap, onder andere, met eenen Kolonel minors, die welhaast bleek een snoode bedrieger te zijn, welke, van des Baronets groot vermogen onderrigt, hem aan

{==161==} {>>pagina-aanduiding<<}
de speeltafel bragt, en, door bedriegelijk spel, een aanzienlijk gedeelte van zijn groot vermogen af handig maakte. Dezelfde Kolonel bragt hem in kennis met eene jonge Juffer, rivers genaamd, dochter eener weduwe, gedurende het leven van haren man aan ruimen overvloed gewoon, doch thans tot bekrompenheid vernederd, en die, om door des Baronets vermogen haren staat te herstellen, hare dochter in al de kunstenarijen der coquetterie onderwees, met het heillooze gevolg, dat de jonge Juffer, in een onbedachtzaam oogenblik, in hare eigen strikken gevangen werd. Behalve deze ellende, in welke de Baronet vooral door des Kolonels bewerking was gestort, opende nog dezelfde booswicht voor hem eene andere bron van jammer. Beaumont was in kennis geraakt met eene schatrijke jonge Juffer summers, en had op dezelve het oog laten vallen. Ongelukkig had hij bij de jonge Dame zijnen vriend, den Kolonel minors, ingeleid, die het meisje dermate wist te belezen, dat zij heimelijk met hem doorging en in het huwelijk trad. Intusschen was beaumont verliefd geworden op eene Itahaansche Dame, weleer de Maitres van eenen zijner vrienden, Lord stormer, doch die, tijdig een inzigt van zijn slecht gedrag gekregen hebbende, om zijn gedrag zoo veel te zekerder te verbeteren, en zijne vervallene zaken te herstellen, zich buitenslands begeven, en, nevens zijne voorgaande medgezellen, ook zijne Maitres had verlaten. Op een zeer kostbaren voet werd deze door den Baronet onderhouden, welken zij van eene aanzienlijke somme beroofde, door haar heimelijk doorgaan met den snooden Kolonel minors, nadat deze zijne jonge echtgenoote van het grootste gedeelte harer aanzienlijke bezittingen had beroofd. Intusschen konde voor Ladij beaumont haars zoons slecht gedrag niet verholen blijven. Zachtzinnig en deugdzaam van aard zijnde,
trachtte zij de gevolgen van des onbezonnenen jongelings gedrag, zoo veel mogelijk, te herstellen. Een dier redmiddelen was, dat zij de jonge Juffer rivers onder hare bescherming nam, en, te haren koste, bij eene harer bekenden inwoning bezorgde, gelijk zij ook derzelver ondeugende moeder, de voornaamste oorzaak van haren val, buitenslands

{==162==} {>>pagina-aanduiding<<}
van genoegzaam onderhoud verzorgde. Niet lang had de jonge Juffer in hare afzondering vertoefd, of haar overviel eene bedenkelijke ongesteldheid, van welke hare huiswaardin aan Ladij beaumont kennis gegeven hebbende, ging deze derwaarts op reis, verzeld van haren zoon, die, van de snoodheden, van welke hij eene prooi was geworden, een inzigt bekomen hebbende, thans aan de ongelukkige lijderes voorslagen van een huwelijk deed, die, echter, op eene beschaafde wijze, door haar werden van de hand gewezen. En hiermede eindigt dit Verhaal, hetwelk, volgens eene aankondiging op het Schutblad, zonder dat de Titel dat iets vermelde, van een Tweede en laatste Deel zal gevolgd worden, en hetwelk wij, indien het in denzelfden trant geschreven zij, met verlangen te gemoet zien, als een voegzamen tegenhanger van de onlangs met lof gerecenseerde maria williams.




Gedichten van H. Tollens, C.Z. Eerste Deel. In den Hage, bij Immerzeel en Comp. 192 Bladz. In gr. Octavo. De prijs is ƒ 3-:-:

De Dichter tollens levert het Dichtlievend Publiek, in dit Boekdeel, een aantal van 29 min of meer uitgebreide Dichtstukken van verschillenden aard, waarvan de meeste, echter, onder die soort behooren, welke men Idyllen of kleine Dichtstukjes op allerlei onderwerpen gewoon is te noemen. Ook vindt men hier eenige Lierzangen; als: Tafereel van den vierdangschen Zeeslag, welk stuk echter, wegens deszelfs uitgebreidheid, als bevattende meer dan 50 coupletten, beter te rangschikken is onder die nieuwere soort van Historische Dichttafereelen, of kleine Epische Gedichten, waarvan de Ouden ons geene voorbeelden nagelaten hebben; en een dergelijk stuk, in Lyrische Coupletten, betiteld: Willem den Eersten, zijnde eene soort van Lofzang ter gedachtenisse van deszelfs daden tegen Spanje tot op zijnen dood. In beide deze Historische Dichtstukken treft men vele

{==163==} {>>pagina-aanduiding<<}
Dichterlijke beelden en fraaije verzen aan; doch het komt ons voor, dat zij beide niet vrij van wilde gedachten en onbestemde uitdrukkingen zijn, en waarop men in onze eeuw, die de Dichter, in zijne voorafspraak, keuriger dan de voorgaande in het beoordeelen en schatten van dichterlijke verdiensten noemt, zoo dit zoo is, nog al wat te zeggen zoude kunnen vinden. Wij, voor ons, echter, vinden juist onze eeuw, wat betrest de Dichtkunst, zoo veel keuriger niet, maar wel veel winderiger en gemaakter, dan de vorige; evenwel, als het den Dichter ernst is, wat hij, met zeer vele woorden, bij het slot van zijne voorasspraak zegt, dan, zeker, zal hij wel te vreden zijn over den gelouterden smaak onzer dagen; immers, die zal wel een enkelen trek uit zijne verzen ontwaren, welke in den ronden stijl der schoone moedertale, enz. enz. enz. gesteld is. De Dichter drukt zich zoo omslagtig uit, dat het moeijelijk is, een beknopt begrip uit zijne rede te zamen te trekken. Zie hier de Periode in zijn geheel: ‘Gelukkig dan, en (NB) boven mijne verwachting inderdaad, indien de gelouterde smaak onzer dagen ook slechts een' enkelen trek uit mijne verzen ontware, den oorspronkelijken dichttrant, den zuiveren tint, onzer echt Nederduitsche Zangers waardig, die, wars van eene slaafsche navolging, hunne ongeleende denkbeelden, in den ronden stijl der schoone moedertale weten te scheppen en te schilderen, en op nieuw de eer der vaderlandsche dichtkunst, op den waan van trotscher nageburen, schitterend en naar waarde wreken!’
Wat de Dichter hier eigenlijk met den oorspronkelijken dichttrant bedoelt, is ons zoo duister als de zuivere tint onzer echte Nederduitsche Zangers waardig; wij begrijpen niet, hoe tint, zijnde een woord uit de Schilderkunst ontleend, voegzaam op Zangers passen kunne; men schildert met een' bevalligen tint, doch zingt op een' bevalligen toon; maar het zij dan tint of toon, wij vinden althans in deze Dichtstukken niets, dat dezelve van de meeste hedendaagsche Gedichten onderscheidt, of zulk een bijzonder kenmerk van oorspronkelijkheid draagt, ten zij de Dichter zeer verregehaalde en moeijelijk gedwongene uitdruk-
{==164==} {>>pagina-aanduiding<<}
kingen daarvoor wil gehouden hebben. Als bij voorb. in den vierdaagschen Zeeslag, Bladz. 24:

Verschriklijk weêrkaatst allerwegen 
De teisterslag van de oorlogsroê: 
De lijken slaan den hemel tegen, 
De wrakken sparren d'afgrond toe. 

Wat is dat den hemel tegen slaan? en de afgrond toesparren?
En dergelijke vreemde uitdrukkingen komen in al de 52 coupletten voor. Bij voorb. Bladz. 31:

De spijt moog' vrij de woede hitten, 
Hare onmagt strekt den waan ter straf: 
Heft op uw donders, trotsche Britten! 
Zij stuiten op uw koppen af. 
Wien ooit uw doffe bliksem brande, 
Gij spat op Neêrland hem te schande; 
Wie laf het hoofd voor snorken bukk', 
Op Neêrland bonst gij 't uwe stuk! 

Wij herhalen het, als dit de oorspronkelijk Hollandsche Dichttrant is, dan, waarlijk, hebben de naburen zoo veel ongelijk niet, als zij zich boven ons verheffen; immers de bliksems en donders maken de verzen niet krachtig, en het hoofd stuk bonzen is toch ook zoo eene ongemeen sierlijke uitdrukking niet.
Wij vinden deze zelfde vergezochte uitdrukkingen in het stuk, betiteld: Willem den Eersten. Men zie onder anderen Bladz. 102:

Hervoort! breekt uit den stroom der tijden, 
Gij, borgen van die wondren! aan: 
Hervoort! getuigt van 't foltrendst lijden, 
En staaft hoe 't leed is doorgestaan! 

In dit Hervoort vinden wij iets plats, het herinnert ons te zeer aan den Duitschen schildwachtsroep: Her aus! Voorts in het daarop volgend couplet:

Wie is hij, in dien drom van schimmen, 
Dat monster, waar de hel van gruwt? 
Wie is hij, die mij aan komt grimmen, 
Ten walgend' afgrond uitgespuwd? 
 
Wie is 't? 


{==165==} {>>pagina-aanduiding<<}

Waarom toch hier driemaal ééne zelfde vraag gedaan? Deze langgerektheid der idéeën, om des rijms wille, maakt die soorten van Lierdichten zoo verve. lend lang; dit stuk heeft 62 dergelijke coupletten.
Zie hier nog slechts een voorbeeld van zeer vergezochte gedachte en gedwongen verzen. Bladz. 108:

Zoo staat, schoon Jovis gramschap donder', 
En 't hemeldak de pijlers kromm', 
Zoo staat 'er Atlas rustig onder 
En strekt er steunende armen om. 

Atlas strekt geene steunende armen om het hemeldak, maar steunt hetzelve op zijne ten hemel uitgestrekte armen en handen; men kan iets niet steunen met er de armen om te slaan, en als het hemeldak de pijlers (of beter: deszelfs pijlers) kromt, dan moet Atlas zelf gekromd worden; wijl juist zijne armen de eenige pijlers of steunpilaren des hemels waren.

Al slingere ook 't geschokt gevaarte, 
Hij dwingt het in gelijke zwaarte 
En klemt het op zijn aspunt vast; 
Al wringe en perse en barst' het open, 
Nog staat hij, zag' zich alles slopen, 
Hoogmoedig op den hemellast. 

Wat is dit alles te zeggen? Welk begrip kan men aan die woorden hechten? Al slingert het geschokt gevaarte des hemels. Atlas dwingt het, in gelijke zwaarte. - Zoo de hemel slingerde, zoude Atlas, die enkel steunt, en niets meer, denzelven met geene mogelijkheid in evenwigt kunnen houden; maar wat beteekent voorts de hemel op zijn aspunt vastklemmen? Rec. betuigt, dit beeld niet te kunnen begrijpen; gelijk hij ook de gedwongene zamentrekking, zag' zich alles slopen, voor: al zage zich, enz., niet goed kan keuren, omdat de Poëzij niet minder juist en niet minder oorstreelend dan de Prosa moet zijn; immers, zoo men iets in ongebonden rede beter kan uitdrukken, waarom zich dan zoo vele moeite gegeven, om het gebrekkelijker te uiten.
In de meer zachte en meer eenvoudige onderwerpen, waarbij die hedendaagsche Dichterlijke verruk-
{==166==} {>>pagina-aanduiding<<}
king niet zoo zeer te pas komt, slaagt de Dichter, naar ons gevoelen, beter. Althans, de overige kleinere stukjes, die men in dit Deel vindt, komen ons minder aan aanmerkingen onderhevig voor. Bij voorb. deze coupletten uit het stukje, betiteld: Verjaardag, waarin de Dichter den snellen tijd, dien hij zich als een' snelrijdenden voerman voorstelt, en deze allegorie zeer goed volhoudt, in de laatste coupletten aldus aanspreekt:

Keer eens, zwenk eens, snel en vlug, 
Voerman, langs uw baan te rug: 
'k Heb op reis zoo veel vergeten, 
En verloren en versmeten; 
Vruchtloos zoek ik nieuwen schat, 
Maar uw wagen rolt te rad. 
 
Waar toch met die drift naar toe? 
Rent ge dan uw rossen moê, 
Om den slagboom te eer te winnen, 
Waar geluk en rust beginnen? 
Waar toch stuit uw dolle draf? 
Alles antwoordt: Aan het graf. 
 
Daar, helaas! en daar alleen 
Loopt dan 't hobblig rijpad heen, 
Dwars door baldrendre onweersvlagen; 
Daar verzwinden pijn en plagen, 
Daar ontsluit de rust de poort... 
Voerman! rij in Godsnaam voort! 

Bijzonder beviel ons het volgend stukje, op Bladz. 184, betiteld: Bij het Lijkje van cen Kind, waarin, wij voor ons, den echten, goeden en oorspronkelijken Dichttrant, wij bedoelen dien van eenen vondel, hooft, huigens, heinsius, smits en andere onzer voornaamste Dichters, die geene winderige en zinledige, maar zakelijke en klaar te bevattene uitdrukkingen en beelden bezigden, meenen te zien doorstralen.

't Kruipend rupsje, moe gekropen, 
Mat getobd in de enge cel, 
Brak zijn kluisje sladdrend open, 
Klapwiekte uit zijn dorre schel. 

{==167==} {>>pagina-aanduiding<<}

Zie, daar wiegt het, zie, daar zweeft het, 
Logger drang en druk ontvlugt; 
Hooger vliegt het, hooger leeft het, 
Zat gespeeld in lager lucht. 
Voedster, droog de natte wangen, 
Tuur niet op de doode pop, 
Blijf niet aan zijn webje hangen: 
't Vlindertje is niet weer te vangen: 
's Hemels englen vingen 't op. 





Verhandeling over de uitvinding der Boekdrukkunst; in Holland oorspronkelijk uitgedacht, te Straatsburg verbeterd en te Mentz voltooid; door W.H.J. van Westreenen, Historiograaph van de Orde der Unie, Adjunct Rijks Archivarius, enz. In 's Hage, bij P. van Daalen Wetters, 1809. 181 Bladz. In gr. Octavo. De prijs is ƒ 2-4-:

Geheel onpartijdig, en met het edelst oogmerk, om der waarheid hulde te doen en den lof te geven aan hen, die aanspraak op denzelven kunnen maken, behandelt de doorkundige Schrijver de, inzonderheid ook voor ons Vaderland, hoogst belangrijke vraag, waar ter plaatse eigenlijk de onwaardeerbare Drukkunst het allereerst moge uitgevonden zijn; daar zoowel ons Haarlem, als de Duitsche steden Straatsburg en Mentz, zich op de eerste vinding derzelve beroemen. Voor lang reeds is deze vraag, zoo bij ons, als bij de Duitschers, zeer partijdig beantwoord geworden; daar elk dezer drie opgenoemde steden, aangevuurd door vooringenomenheid met haren eigen roem, elkanderen deze gewigtige uitvinding betwistten.
Onze hadrianus junius beijverde zich voornamelijk in zijn Werk, betiteld: Batavia Illustrata, om Haarlem den prijs dier vinding toe te wijzen, gelijk hij daarin ook met niet minder ijver door schriverius, in zijnen Lauerkrans voor Laurens Koster, gevolgd werd, daar deze vooral zijne geboortestad ook door dezen roem trachtte te verheerlijken. Seiz ontwikkelde hunne gezegden en bragt dezelve in eene systematische orde, in zijn Derde Jubeljaar der uit-
{==168==} {>>pagina-aanduiding<<}
gevondene Boekdrukkunst; maar eindelijk meerman, in zijne Origines Typographicae, al wat te zijnen tijde nog van deze belangrijke zaak bekend was, onderzocht hebbende, besluit tot een meer gematigd oordeel, en tracht de onderling twistende steden als ware het te verbroederen en elk derzelve haar zuiver aandeel in het daarstellen en tot volkomenheid brengen van die zoo hoogstnuttige kunst toe te voegen.
Dit ook is het doel des Schrijvers van dit Werkje, hetwelk hij met zoo veel te meer zekerheid bereiken konde als de latere ontdekkingen hem eenen voorraad van bewijsstukken verschaft hebben, welke aan meerman nog onbekend waren; hij draagt derhalve deze navorschingen ook aan de Verbroederde Steden (*) op; zich daartoe bedienende van eene soort van motto, ontleend uit sommige opschristen van Penningen der Grieksche steden, Antiochia, Seleucia, Apamea en Laodicoea; gelijk hij zulks ook in eene noot op Bladz. 181 verklaart.
Om dit oogmerk op de geschiktste wijze te bereiken, tracht de Schrijver, in dit Werkje, uit de oudste oorkonden te bewijzen, dat 1o. de Drukkunst hier te lande oorspronkelijk uitgevonden, 2o. te Straatsburg verbeterd en 3o. te Mentz voltooid is.
Daartoe levert hij I, eene historische schets, der uitvinding, verbetering en aanvankelijke uitbreiding der Boekdrukkunst, alleen naar aanleiding der onloochenbare bewijsstukken.
Uit deze schets hlijkt, dat een Hollandsch burger vóór het jaar 1436, de kunst, om, met in hout gesnedene beweegbare Letters, boeken te drukken, outdekt, en het Schoolboek, genoemd Donatus, gedrukt heeft.
Deze waarheid staaft de Schrijver met de getuigenis van ulrich zel, weike eerst Asschrijver (Clericus) te Mentz, en voorts eerste Boekdrukker te Keulen is geweest, en wiens getuigenis derhalve als geheel onpartijdig volkomen geloof verdient, welke in zijne Keulsche Kronijk het navolgende geboekt heeft: ‘Wie wail die kunst ist vonden tzo Mentz, als vursz., up die wyse, als dan nu gemeinlich gebruicht wird, so

{==169==} {>>pagina-aanduiding<<}
is doch die eyrste vurbyldung vonden in Hollant uyss den Donaten, die daeselffst vur der tzyt gedrukt syn. Ind van ind uyss den is genommen dat begynne der vursz. kunst.’ Wie die Hollandsche Burger was, noemt zel niet, noch ook de stad, waar de uitvinding in Holland geschied zoude zijn; ook onze Schrijver spreekt in dit geheele Werkje noch van laurens koster, noch van de wijze, hoe die eerste uitvinding zich alhier te lande, het zij dan te Haarlem, zoo als algemeen geloofd wordt, of elders zoude hebben toegedragen; gevende de volgende reden van dit zijn stilzwijgen daaromtrent, in eene Noot op Bladz. 9, welke aldus luidt: ‘Daar ik mij hier alleen met daadzaken en niet met waarschijnlijkheden of gissingen bezig houde, behoort het niet tot mijne taak, om de verdere eisschen dezer plaats (Haarlem) te handhaven of te wederleggen.’
Vervolgens werd die Hollandsche uitvinding te Straatsburg, door zekeren johan (of bij verkorting henne) gensfleich, gezegd guttenberg, of Gudenberg, naar zeker aldus genoemd Hof, door zijn geslacht bezeten, en hebbende gestaan bij de Kerk van St. Christoffel te Mentz, aanmerkelijk verbeterd; welke ook eene Compagnieschap aanging met andreas dritzehen, andreas heilmann en jan riff, welke de Boekdrukkerij te Straatsburg voortzetteden, terwijl guttenberg zelf naar zijne geboorteplaats Mentz terug keerde en aldaar mede, met zekeren johan fust, in 1445, in zeker huis, genaamd Zum Jungen, eene Boekdrukkerij oprigtte, welke, na den dood van guttenberg, in 1468, door fust, in gemeenschap met zekeren petrus schoeffer van Gernsheim, die te voren tot 1449 Afschrijver van boeken te Parijs was geweest, doch, reeds in 1455, zich te Mentz bevond, voortgezet werd.
Deze korte historische Schets, waarvan wij hier, uit hoofde van ons klein bestek, slechts de voornaamste punten aangestipt hebben, doch die in het Werk zelf veel uitvoeriger ontwikkeld is, en II. (op Bladz. 8) uitgebreid, opgehelderd en gehandhaafd wordt, beslaat meer dan 56 Bladzijden, en wordt III. gevolgd van eene volledige mededeeling en toetsing der Grondslagen, waarop dezelve gevestigd is, door het bij-
{==170==} {>>pagina-aanduiding<<}
brengen van publieke gedenkschriften dier tijden; en getuigenissen der Personen zelve, welke in de geschiedenis voorkomen, of van dezulken, die hunne tijdgenooten zijn geweest. Waarmede het Werk besloten wordt.

Reisbeschrijvingen voor jonge lieden, uit den beschaafden kring. Te Schiedam, bij W. Molenaar, 1810. 256 Bladz. In gr. Octavo. De prijs is ƒ 1-16-:

Gewisselijk moeten Reisbeschrijvingen onder de aangename en nuttige Lektuur gerangschikt worden. Aangenaam, omdat zij, op eene gemakkelijke wijze, de kundigheden uitbreiden en vermeerderen, en, terwijl de onvermoeide reiziger, verasgelegene landen bezoekende, zich aan veelsoortige vermoeijenissen en gevaren blootstelt, den t'huis blijvenden lezer, bij een' warmen haard en in een' gemakkelijken leuningstoel gezeten, met geringe kosten, met wetenswaardige uitlandsche bijzonderheden doen bekend worden. Nuttig zijn die beschrijvingen, al ware het, om van anderen te zwijgen, alleen om deze reden, dat zij een dienstig geneesmiddel zijn tegen die bekrompene kleingeestigheid, welke velen zich doet verbeelden, dat hun geboorteland zoo goed als de eenige plek op den aardbodem is, alwaar de mensch een dragelijk, zoo niet aangenaam leven kan leiden. Naast het reizen zelf zijn alzoo Reisbeschrijvingen, ter uitbreiding van den geest, een zeer gepast en dienstig middel.
Als eene nuttige bijdrage tot den Nederlandschen boekschat mag dan ook wel de Verzameling beschouwd worden, van welke het begin hier wordt aangekondigd; in welke wij, echter, eene strekking om dezelve meer bepaaldelijk ten behoeve voor jonge lieden, die der kindsheid reeds zijn ontwassen, te doen dienen, niet hebben opgemerkt. Behalve deze, zullen ook meer gevorderden in jaren met nut er zich van bedienen kunnen. Vanhier, dat het ons eenigzins bevreemdt, dat de Uitgever of Verzamelaar geen gewag maakt van eene zeer fraaije Verzameling van

{==171==} {>>pagina-aanduiding<<}
Nederlandsche Reizen, door wijlen den Boekhandelaar v. van de: plaats, al ettelijke jaren verleden, in tien dunne Boekdeeltjes in het licht gegeven.
Vier Reizen zijn in dezen Bundel bevat: Geschiedenis van eene Schipbreuk, welke de Engelsche Vaandrig prentjes in den Noord-Amerikaanschen Zee-boezem St. Laurentius, in den jare 1780, leed. Reize in het land der Kaffers - en Reize in het land der Boschjesmannen, zijnde beide Uittreksels uit j. barrow's Reizen door de Binnenlanden van Zuid Asrika. Reize van eenen Duitscher naar het meer Oneida in Noord-Amerika.
Zonder in eene met ons plan onbestaanbare uitvoerigheid te vervallen, kunnen deze Reisbeschrijvingen, hoe zeer ook in één gedrongen, niet bekort worden: weshalve wij onze Lezers tot het Werk zelf moeten verwijzen, waaromtrent de Uitgever berigt, dat het Publiek, bij een gunstig onthaal, op voortzetting zeker mag hopen; zullende, in het tegengestelde geval, dit Stukje het eerste en laatste zijn.
Ten aanzien van de Reis in het Land der Kaffers moeten wij hier aanmerken, dat de Verzamelaar zich van barrow's berigten niet moest bediend hebben, maar van de ongelijk echter en naauwkeuriger Natuuren Geschiedkundige beschrijving van dat volk, door den welonderrigten Vaderlandschen Schrijver, den Ridder lodewijk alberti, in den verleden' jare, bij den Kunsthandelaar e. maaskamp, zeer sierlijk in het licht gegeven.

Vele Eigenschappen van een Toover-Negentienhoek.

Onder dit opschrift komt ons voor eene Verklaring, in vier taien, (namelijk in de Hollandsche, Fransche, Engelsche en Hoogduitsche,) van eenen Negentienhoek, welke op eene afzonderlijke Plaat zeer naauwkeurig gegraveerd is, en waarbij eenige papieren cirkels gevoegd zijn, waarmede men den Negentienhoek bedekken kan, en slechts sommige numero's naar believen doen te voorschijn komen. -
De eigenschap der getallen is in der daad in der-
{==172==} {>>pagina-aanduiding<<}
zelver bijeentelling, aftrekking, en in de betrekking der produkten, welke daaruit te voorschijn komen, zoo zonderling, dat deze onderlinge betrekkingen der getallen voorzeker aanleiding zullen gegeven hebben, om dergelijke tafelen, waarop de getallen met elkander in betrekking gesteld worden, Toovervierkanten, Toovercirkels, Tooverhoeken te noemen; alhoewel men bij deze (zeer onwijsgeerige) benaming volstrekt aan geenerlei onnatuurlijk of bovennatuurlijk geheim te denken hebbe. Men noemt deze soort van Arithmetische figuren daarom wel eens Toovervierkanten, Tooverhoeken, wijl men in de blinde en duistere bijgeloovige eeuwen, met zoodanige figuren, eenige bovennatuurlijke uitwerkingen meende te kunnen daarstellen. Deze figuren zijn slechts enkel Arithmetisch, en kunnen van grooten dienst zijn, 1o. om door middel derzelve, op de gemakkelijkste wijze, weegkunstige berekeningen te doen, bij voorb. om een schip, schuit, of welk andere bodem het ook wezen moge, in een volmaakt evenwigt met verschillende soorten van gewigten te beladen, en 2o. om jonge lief hebbers der Rekenkunde in het optellen of adderen eenige aangename en leerzame uitspanning te verschaffen: te welken einde men deze Arithmetische figuren, met een nuttig gevolg, ook als prijzen op de Leerscholen zoude kunnen bezigen.
De Uitvinder derzelve is de in het vak van Wisen Rekenkunde zeer beroemde Heer h. van dooren, te Breda; welke 300 Exemplaren van dezen Negentienhoek, met deszelfs afzonderlijke papieren doorgehakte concellatien, tot eene proeve, uit eenen grooteren voorraad van dergelijke door hem nieuw uitgevondene cirkels, vierkanten, parallelogrammen en ruiten, aanbiedt. Zijnde de prijs van dezen dubbelen Negentienhoek op veertien stuiv. gesteld en die der zes concellatien op zeven stuiv. En dus het eene bij het andere à een en twintig stuiv. alom te bekomen.


{==173==} {>>pagina-aanduiding<<}

Zedolijke Verhalen voor jonge lieden. Door Mejuffr. Edgeworth. In twee Deelen. Eerste Deel: bevattende de Geschiedenis van Forester, en die van de Pruissische Porseleine Vaas. Uit het Engelsch. Te Haarlem, bij J.L. Augustini, 1810. 344 Bladz. In Octavo. De prijs is ƒ 1-16-:

Al een zeer zonderling beloop heeft de geschiedenis van forester! Van goeden huize, en in zijn negentiende jaar van zijnen vader een' goeden stuiver geërfd hebbende, begaf hij zich naar Edinburg, om er, ten huize van Doctor campbell, zijnen aangestelden voogd, zijn verblijf te houden. Al vroeg openbaarde zich hier zijn heerschend karakter. Opregt, eerlijk en edelmoedig van aard, had hij, echter, al vroeg, tegen al wat voor wellevendheid wordt aangezien, een' diepen af keer opgevat; de ongelijkheid van levensstanden beschouwde hij als onverdragelijk; om die ongelijkheid, zoo veel in hem, te doen verdwijnen, zocht hij zijne verkeering onder lieden van minder aanzien en vermogen. Deze geestneiging had den zonderlingsten levensloop ten gevolge. Het huis van zijnen Voogd heimelijk verlaten hebbende, om reden, dat de levenswijze aldaar voor hem te statelijk was, nam hij dienst, eerst bij eenen Tuinman, werd vervolgens Boekdrukker, en daarna Corrector van Drukproeven, in alle welke levensstanden hij verscheidene ontmoetingen had, in sommige van welke zijne eerlijkheid onder verdenking, doch bij welker afloop zijn karakter telkens van opspraak werd gezuiverd. In het einde bekomt forester een inzigt van zijne dweepachtige denkwijze, en keert hij in het huis van zijnen Voogd terug, alwaar eene danspartij, van welke hij voorheen diep afkeerig was, doch waaraan hij nu deel neemt, het laatste bedrijf van dit zonderling Tooneelstuk is. Behalve den hoofdpersoon, worden hier nog verscheidene anderen ten tooneele gevoerd, sommigen tot afschrik, anderen tot voorbeelden ter navolging dienende. Overdrevenheid in het karakter van forester beschouwt Recensent als eene bedenking, waaromtrent vele Lezers, twijfelt hij niet,

{==174==} {>>pagina-aanduiding<<}
het met hem zullen eens zijn. Ook is hij van oordeel, dat het verhaal eenen asloop zoude kunnen gehad hebben, welke hetzelve tot meer onderrigt, voor dezulken, wien het aangaat, en tot een geschikter voorbeeld ter navolginge, zoude hebben kunnen dienen. Gaarne vereenigt hij zich hierom, wat de hoosdzaak aangaat, met de aanmerking des kundigen Vertalers aan het einde des Werks, daar hij schrijft: ‘De geschiedenis van forester is zoo belangwekkend, dat de verwachting omtrent eene gewigtige ontknooping al hooger en hooger gespannen wordt, hoe meer men het einde nadert; dan, aan dat einde gekomen zijnde, vindt zich die verwachting bij ons, en wij gelooven, dat dit het geval wel wezen zal bij elken Lezer, niet weinig teleurgesteld. - Hoe ongemeen veel zou het stukje er niet bij gewonnen hebben, indien de Schrijfster had kunnen goedvinden, forester, na zijne bekeering in zijne handelingen en verkeer in de gewigtigste omstandigheden en betrekkingen van het leven, wat uitvoeriger te teekenen. (!) Nu vertoont men hem ons alleen zoo als hij zich bekeert tot de danszaal, even als of het dansen zoo al niet, doel van 't leven - bestemming des menschen ware, ten minste een voornaam en wezenlijk deel van zijne vorming uitmaakte. Hoe veel aanleiding (dus gaat de Aanmerker voort) geeft dit niet aan jonge lieden, om te groot te denken van iets, dat, als het aankomt op de ontwikkeling en vorming van den mensch...niet eens genoemd mag worden, en zelfs...toch maar behoort op de lijst der vermaken of der ligchaamsoefeningen, welke laatste hare nuttigheid kunnen hebben - doch waaromtrent nog te beslissen staat of de nuttigheid - opweegt tegen de gevaren en nadeelen, die er dikmaals - aan verbonden zijn.’ - De Pruissische Porseleine Vaas behelst de ontwikkeling van een bedrog, door eenen Jood gepleegd aan eene Vaas, in de Fabrijk te Berlijn vervaardigd, door de schranderheid van den Heer
albert, die bewerkt had, dat te Potsdam eene Regtbank van Gezworenen, in den Engelschen smaak, werd gespannen, en een Poolschen Edelman van eene aangetijgde misdaad tegen den Koning, door zijn schrander vernuft en volgens de wet

{==175==} {>>pagina-aanduiding<<}
der regtvaardigheid, vrijpleitte. Met genoegen zal dit pleidooi gelezen worden, als blijk vertoonende, hoe krachtig het bedrog zich somtijds kan vermommen, en hoe veel verstands en beleids er noodig zij, om hetzelve den sluijer af te ligten.

Geschiedenis van den Huzaar Zwartmantel, door C.G. Salzmann. Uit het Hoogduitsch. Tweede Stukje. Te Amsterdam, bij J. van der Heij, 1810. 247 Bladz. In Octavo. De prijs is ƒ 2-8-:

In eene voorgaande aankondiging van het Eerste Stukje van dit aangenaam en leerzaam Werkje (*) meldden wij het hoofdzakelijke der Geschiedenisse van den Huzaar zwartmantel, en, in het beloop van dezelve, de gegrondheid der schoone en vertroostende Bijbelwaarheid: al wat god doet, dat is wel gedaan. Dit Tweede en laatste Stukje levert den levensloop van joseph, zwartmantels aangenomenen, en den eigenlijken zoon van eenen vijandelijken Huzaar, bij zekere gelegenheid, in een gevecht, door hem nedergehouwen. De ontwikkeling van eene niet minder gewigtige waarheid dan de voorgaande, is het onderwerp van dit verhaal; te weten: Het hapert den mensch, om waarlijk gelukkig te zijn, alleen aan zich zelven. Het beloop des verhaals komt, kortelijk, hierop neder. Joseph, tot nog toe ten huize van zwartmantel opgevoed, en nu den ouderdom van twintig jaren bereikt hebbende, begon des Huzaars vrouw, die zelve kinderen had, over de hand te komen; hetwelk ten gevolge had, dat hij eerlang zich genoodzaakt vond, bij dezen of genen eenen dienst te zoeken. Om dien te zoeken van huis zijnde gegaan, ontmoette hij eenen reiziger, die naderhand bleek, een Boheemsch Edelman te zijn, streithelm genaamd. Met toestemming zijner pleegouderen zich in diens dienst hebbende begeven, doorreisde hij, met zijnen Heer, een gedeelte van Duitschland, tot in

{==176==} {>>pagina-aanduiding<<}
Bohemen, alwaar dezelve aanzienlijke landgoederen bezat, en aan joseph het bewind over dezelve hebbende toevertrouwd, hem in eenen stand plaatste, die, na verloop van verscheidene jaren, hem een vrij aanzienlijk vermogen aanbragt, waarmede hij naar de plaats, daar hij was opgevoed, terugkeerde; nemende, niet lang na zijne wederkomst, lotje, zwartmantels dochter, ter vrouwe, met welke hij, vervolgens, op een, voor het overgewonnen geld, door hem aangekocht Landgoed, vele jaren een zeer gelukkig leven leidde. Op hunne reis door vele steden en dorpen hunnen weg nemende, trad de Heer streithelm met lieden van onderscheidenen stand en rang in gesprek, die zich bij hem over hunne wederwaardigheden, ongelukken of armoede beklaagden. Telkens gaf hem dit aanleiding om hun te beduiden, dat de oorzaak van dat alles in eigen verzuim of wangedrag moest gezocht worden; en indien zij hun levensgedrag op eene andere wijze hadden aangelegd, zij, in stede van met wederwaardigheden of gebrek te worstelen, een in hunnen stand gelukkig leven zouden hebben kunnen leiden; waartoe hij hun nutte regels en voorschriften, naar hunne omstandigheden berekend, aan de hand geest; besluitende, veelal, zijne onderrigtingen met de hoofd-waarheid, door den Heer salzmann, in dit verhaal, bedoeld, Dat het den mensch, om waarlijk gelukkig te zijn, alleen aan hem zelven hapert. In de hoofdzaak is Recensent het met den te regt hooggeschatten Schrijver volkomen eens, in zoo verre zijne veeljarige ondervinding duizenden voorbeelden heeft vertoond van lieden, wier armoede en ongelukken tot eigen verzuim of ongeregelde levenswijze kunnen en moeten teruggebragt worden, en die alzoo, om over hunnen ongelukkigen stand te klagen, geene regtmatige reden hebben. In zoo verre is Recensent het met den Heer
salzmann eens. Doch of de mensch het altijd in zijne magt hebbe gelukkig te zijn, door het meer of min ruim bezit van tijdelijke goederen, naar een ieders stand berekend, niet zoo algemeen en zonder de noodige bepalingen, schijnt dit te kunnen worden aangenomen. Om nu niet te spreken van zorgelijke tijden, die velen buiten de gelegenheid stellen ter verkrijging van noodig onderhoud, niet zeldzaam toch zijn de voorbeelden van

{==177==} {>>pagina-aanduiding<<}
menschen, die, ondanks het beste overleg en de kloekste pogingen, immer ongelukkig slagen, en, tot aan het einde hunner dagen, hunnen soberen beet broods met smart en droefheid eten. Dit, intusschen, zij slechts als eene bedenkelijkheid in het midden gebragt, welke Recensent geenszins ter vermindering van de waarde van het Werkje wil doen gelden, als hetwelk, voor velen, onpartijdig en met toepassing op hun zelven, gelezen zijnde, geen gering nut zal kunnen stichten, ter vermindering van de somme der rampen en ellenden, die het lijdende menschdom drukken.

Over de Moden. Eene Zamenspraak tusschen eene Mademoiselle in eene Kostschool en eenige Kostjuffers. Benevens eenige Aanmerkingen. Naar het Hoogduitsch. Te Deventer, bij J.W. Robijns, 1810. 53 Bladz. In Octavo. De prijs is ƒ :-4-:

Eene Mademoiselle met hare Kostjuffers over het Vijfde Gebod: Gij zult niet dooden, gesproken hebbende, neemt daaruit aanleiding, om met dezelve over den Zielenmoord te handelen, met toepassing op het verderfelijke der hedendaagsche Moden, als strekkende om den Naasten tot ergernis te dienen en tot zonde te vervoeren. Waarin het verschrikkelijke van den Zielenmoord gelegen zij, wordt aldus aangewezen.
1. ‘De Zielenmoordenaar vernielt het onbegrijpelijk schoone, bovennatuurlijke Evenbeeld Gods.’
2. ‘Hij rukt, om zoo te spreken, den hemelschen Vader deszelfs geliefde kind uit de armen, en verworgt het voor zijne oogen.’
3. ‘Hij berooft den Heiland van eenen geliefden Broeder, den prijs zijns bloeds, welk Hij voor de geestelijke waarde dezer ziel vergoten heeft.’
4. ‘Hij ontsteelt den H. Geest Deszelfs geheiligden Tempel, welken Hij door zijne Gaven en Genaden in de ziel heeft opgerigt.’
5. ‘Hij maakt de Ziel des Naasten, die hij vermoordt, tot eenen Stokebrand der Helle, en is

{==178==} {>>pagina-aanduiding<<}
verantwoordelijk voor zoo vele anderen, als er door deze vermoorde Ziel somtijds nog in het eeuwige verderf gestort worden.’ En op dezen onbepaalden en overdrevenen trant gaat de Opsteller van dit Werkje al voort, om, op zijne manier, het nadeelige en zondige der Moden te schetsen, zonder daaromtrent de noodige onderscheidingen in acht te nemen, bepalende zich bijkans alleen tot de hedendaagsche kleederdragt der vrouwen; waaromtrent wij het met den Schrijver in zoo verre eens zijn, dat dezelve, behalve het nadeelige voor de gezondheid, dikmaals aanstootelijk is, en aangaande het hart en karakter der meisjes en vrouwen, die, zoo als het heet, zich daarmede opschikken, geen zeer gunstig denkbeeld doen opvatten. De Schrijver, welke duidelijk blijkt, tot het Roomsch-Katholijke Kerkgenootschap te behooren, ontleent, onder andere, zijne bewijzen van de aloude Kerkvaders; en dat deze het qui bene distinguit bene docet niet zoo heel naauwkeurig in acht namen, is bekend aan allen, die derzelver Schriften hebben ingezien, of met de Morale des Peres de l'Eglise van Prof. barbeyrac bekend zijn. In een Aauhangsel ontmoet men een antwoord op de volgende vragen:
‘Wat moet men oordeelen van de hedendaags zoo algemeene Mode.’
a. ‘De Mouwen een handbreed, somts verder boven den ellenboog af te snijden?’
b. ‘De kleederen van boven zoo uit te snijden, dat een merkelijk gedeelte des Boezems onbedekt blijve?’
c. ‘Kleederen te dragen, die zoo dun zijn, of op zoodanige wijze om het Ligchaam passen, dat deszelfs gedaante zoo duidelijk aan het oog wordt voorgesteld, als of het onbedekt ware? Het laatste met betrekking tot beide kunnen. Zijn deze Moden ongeoorloofd of niet?’
‘Zoo het laatste, welke kwade gevolgen kunnen dan deze Moden hebben?’
Omtrent des Opstellers goed oogmerk geenen twijfel voedende, zij het ons, echter, geoorloofd, van wegen het overdrevene en onbepaalde zijner, dus genoemde, redeneringen, aan den goeden uitslag te twijfelen; iets, hetwelk Recensent van harte leed doct,

{==179==} {>>pagina-aanduiding<<}
als welken ook het wanvoegelijke en aanstootelijke van veler meisjes en ook gehuwde vrouwen kleedij, tot ergernis verstrekt, terwijl, in zijn oog, welvoegelijkheid en deftigheid tot ongelijk grooter sieraad der schoone kunne dient.




Historie van den Heere Willem Erfstee. Tweede en Derde Deel. Met Platen. Te Amsterdam, bij C. Timmer, 1809. 700 Bladz. In gr. Octavo. De prijs dezer twee Deelen te zamen is ƒ 6-2-:

Te lang reeds zijn wij ten achteren met de aankondiging van de twee laatste Deelen van dit Werk, waarvan wij thans de Schrijfster ontdekken in de Voorrede voor het laatste Deel; te weten, Mejufvrouw petronella moens, die zich, door onderscheidene proeven, zoowel in Prosa als in Poëzij, gewettigd heeft, om als Schrijfster, bijzonder van werken van smaak, ten tooneele te treden. Ook in andere vakken heeft zij haren schoonen aanleg, kunde en oordeel aan den dag gelegd, vooral ook in het Godsdienstig-zedekundige, waartoe haar warm en gevoelig hart niet weinig medewerkt; terwijl hare levendige verbeeldingskracht haar overal vergezelt, en, in de teekening van karakters, beelden en tooneelen, mild de hand biedt. Zekerlijk zou de ongelukkige toestand, waarin zij zich bevindt, ter verschooning mogen dienen, wanneer hier of daar de nadere beschaving moest lijden door het gemis van het gezigt. Doch zij behoeft deze niet te vragen; en misschien heeft dit gemis wederom eenën, in anderen opzigte, niet ongunstigen invloed op hare geestvermogens, vooral in de mindere afleiding, welke zij hierdoor heeft, en daar hare verbeeldingskracht en geheugen zoo veel te sterker kan werken in de herinnering en vertegenwoordiging van voorgaande gewaarwordingen. Doch genoeg: hetgeen wij bij de aankondiging van het Eerste Deel (*) tot lof van dit Werk gezegd heb-
{==180==} {>>pagina-aanduiding<<}
ben, geldt ook van deze twee laatste Deelen; wier inhoud wij kortelijk zullen opgeven.
De geschiedenis van w. erfstee, en van andere personen, voorkomende in dezelve, wordt hier voortgezet. Wij zien hem meer en meer ingewikkeld door den ondeugenden de moor en deszelfs ligtzinnige zuster, Mevrouw burma, wier listige pogingen, om, onder den dekmantel eener zuivere onschuldige vriendschap, zijne deugdzame beginselen te bestormen en te onder te brengen, al meer en meer toenemen en zigtbaar worden. Met dat al is erfstee blind voor deze snoode bedoelingen, hoe zeer ook door zijne beste vrienden gewaarschuwd. Zijn hart blijft echter zuiver, doch de onvoorzigtigste stappen doen hem bij diegenen, die hem niet van nabij kennen, en geheel onkundig zijn van de verleidingen, in welke hij ingewikkeld wordt, meer en meer in een min gunstig licht verschijnen. Ook de waarschuwingen van zijnen boezemvriend, den vriend zijner jeugd, karel westbeek, vermogen niets, om hem wantrouwen omtrent die twee genoemde personen in te boezemen. Bij het bewustzijn van de zuiverheid zijner bedoelingen, kan hij zoo slecht van deze niet denken, maar zoekt alles ten goede te plooijen; en waartoe vooral medewerken de onderscheidene kunstenarijen van de moor, om zijne ware oogmerken te bedekken, aan zijne eigene handelingen een' gunstigen schijn te geven, aan erfstee een wantrouwen in te boezemen omtrent zijne ware vrienden, en onderscheidene malen, door het terughouden van brieven, de ware toedragt van zaken voor hem te verbergen. - De genegenheld, die w. erfstee had opgevat voor constantia, de dochter van Mevrouw rengersma, te voren door hem gered, blijft niet alleen, maar neemt toe, en wordt ook van hare zijde niet onbeantwoord gelaten. Hij ontvangt de verzekering harer wederliefde. Dit gebeurde op een reisje naar Leeuwarden, vanwaar erfstee eindelijk terug moest keeren, en op
nieuw in de handen van de moor vervallende, door dezen gebragt werd in omstandigheden, welke hem in zoodanig ongunstig daglicht plaatsten, met betrekking tot Mevrouw burma, dat al zijne vrienden, zelfs zijne ouders en zijn oom fontijn te Leyden, gelijk ook zijn Leermeester V., hem als geheel verloren be-
{==181==} {>>pagina-aanduiding<<}
schouwden. - Men had hem in den waan gebragt, dat Mevr. burma in gevaar was, om door eenen ijverzuchtigen echtgenoot te worden opgesloten, en zij hierom de vlugt moest nemen. Om haren wille, in een duel, eenen Officier gewond hebbende, nam hij nu, ook om haar te vergezellen, de vlugt; ging met haar naar Gelderland en vervolgens naar Zwitserland: alwaar hij eindelijk eerst begon te ontdekken de snoodheid van de bedoelingen, welke men omtrent hem had. Mevr. burma ontdekte zich geheel en al in haar wellustig karakter. Erfstee zag hoe zeer hij bedrogen was; nam naar elders de wijk, alwaar hij door hartzeer en gebrek den dood zou gevonden hebben, indien niet een edeldenkende Jood, die te voren van zijnen vader geholpen was, hem had gered. Door toedoen van dezen man kwam hij gelukkig terug in zijn Vaderland en bij zijne vrienden; en, daar zijne onschuld hier reeds langs onderscheidene wegen gebleken was, wederom met blijdschap door zijne ouders en vrienden ontvangen, en eindelijk in den echt verbonden met zijne beminde constantia. -
Zie daar het algemeen beloop van deze geschiedenis van willem erfstee, en welke zeer belangrijk wordt behandeld. - Dezelve is voorts doorweven met de geschiedenis van andere personen, die tot dezelve in betrekking staan, hetwelk aan het geheel eene bevalligheid mededeelt, die de lezing veraangenaamt. Ook in deze straalt dezelfde geest en bedoeling door, om menschenkennis, zedelijkheid en Godsvrucht te bevorderen, en de ondeugd in hare schandelijkheid en verwoestende gevolgen ten toon te stellen. Treffend ziet men dit laatste in het karakter van de moor en zijne medestanders; waaronder er zijn, die berouw krijgen, en nu hunnen verleider verfoeijen. - In erfstee ziet men de standvastige deugd zegepralen boven alle listen en lagen der verleiding, uit hoofde van de reinheid van het hart, hetwelk zoo zeer gruwde van alles, wat zondig is, dat het zelfs onvatbaar was voor het vermoeden van snoode bedoelingen, bij zijne verleiders, omdat het zich geen denkbeeld kon vormen van een zoo diep zedelijk bederf, bij eenen goeden verstandelijken aanleg. - Eene gewigtige Les voor ouders en opvoeders levert daarom de geschiedenis van het huisgezin van den ouden erfstee op,

{==182==} {>>pagina-aanduiding<<}
om toch ernstig bedacht te zijn in de opleiding van kinderen, dat in hunne harten bewaard en aangekweekt worde dat sijn gevoel van zedelijkheid, hetwelk voortvloeit uit ware Godsdienstigheid, en het sterkste schild is tegen alle verleidingen der ondeugd. Meer andere lessen worden hier gegeven, als bij voorb. de omzigtigheid in de beoordeeling van eenig karakter, daar vele dingen den schijn van kwaad kunnen hebben, en toch uit zuivere bronnen voortvloeijen; - het onbetamelijke en schadelijke van ouders of voogden, om kinderen tot huwelijken te dwingen; - en andere, te veel, om dezelve op te noemen. - Genoeg: dit Werk verdient algemeene aanbeveling; alleen moeten wij onze te voren gemaakte aanmerking herhalen, hierin bestaande, dat wij de geschiedenis liever in een vroeger tijdvak geplaatst zagen - en tevens, dat sommige uitweidingen ons geheel overtollig voorgekomen zijn; zoo als bij voorb. over de historie van Aardenburg, in den jare 1672; over den jongsten watersnood in Zeeland, en andere dergelijke uitweidingen dienen alleen tot plaatsvulling; ten ware dergelijke ingelascht waren in de brieven van de moor, om te doen zien, dat hij op die reis derwaarts zich met niets anders had bemoeid, dan met het plan, om willem erfstee en zijne familie te bederven, en daarom alleen algemeenheden en bekende dingen geschreven had, ten einde dit voor hem te verbergen, naardien zijne ziel, geheel vol van zijn snood ontwerp, geen tijd had, om zich bij iets anders te bepalen; daar hem door erfstee de verpligting was opgelegd, om van zijne waarnemingen op reis naar Zeeland en Vlaanderen een en ander te berigten. - Dan zou men dergelijke uitweidingen uit een ander oogpunt moeten beschouwen, en wel als bewijzen, dat de moor, wel verre van eenige waarnemingen gedaan te hebben, of te willen mededeelen, hierdoor zich zelven had willen dekken. Dan zouden zoodanige uitweidingen regt
karakteristiek zijn.
Genoeg: het Werk verdient aanbeveling, en strekt tot eer der Schrijfster, die wij tot zoodanige werkzaamheden aanmoedigen.


{==183==} {>>pagina-aanduiding<<}

Alvarino. Eene ware Geschiedenis. Uit het Italiaansche handschrift des Marchese L...V..Uitgegeven door Regnault-Warin. Naar het Fransch. Te Leeuwarden, bij de Wed. J.P. de Boij, 1809. 241 Bladz. In gr. Octavo. De prijs is ƒ 2-4-:

Wilden wij van dezen, het zij dan Roman, of, zoo als op den titel staat, ware Geschiedenis, het hoofdzakelijke beloop onzen Lezeren mededeelen, ongelijk te veel plaats zou daartoe, in ons Maandwerk, moeten ingeruimd, en daardoor de ruimte, welke wij, voor de menigte boeken, waarmede wij, ondanks de voor den Boekhandel ongunstige tijden, worden overladen, verdrongen worden. In het algemeen mogen wij aanmerken, dat wij dezelfde kieschheid van gevoelens, welke de voortbrengsels der vruchtbare drukperse van Mejufvrouw de Wed. de boij kenmerken, ook hier ontmoet hebben; iets, hetwelk, als zoodanig, ter aanprijzing van dit Werk kan dienen. Om bovengemelde reden het, derhalve, durvende noch mogende ondernemen, op een doorloopend verslag onze Lezers te onthalen, willen wij het berigt des Uitgevers overschrijven, hetwelk, zonderling in zich zelf, van den zonderlingen inhoud dezes Werks eenig denkbeeld zal kunnen geven. Aldus schrijft de Heer regnault-warin. ‘Omtrent twintig jaren geleden deed ik eene reis naar Napels ter verrigting van mijne eigene zaken. Aldaar had ik dikwijls gelegenheid, eenen edelman te zien, wiens droefgeestigheid zoo diep en ingeworteld was, dat niets ter wereld hem uit die sombere zwaarmoedigheid, waarin hij zijn leven doorbragt, kon opbeuren. Hij was toen omtrent dertig jaren oud. Zijn schoonbroeder en andere leden der familie waren onophoudelijk bezig, met hem eenige afleiding te bezorgen; maar zijne ziel was gesloten voor elk ander voorwerp, dan dat, hetwelk hem alleen scheen te beheerschen.’
‘Ik stond met zijne familie in zulke vriendschapsbetrekkingen, die mij regt tot eenige nadere vragen

{==184==} {>>pagina-aanduiding<<}
gaven. Men kende mijne teêrgevoeligheid, en men hield mij niet van de begeerte verdacht, om eene ongepaste nieuwsgierigheid te voldoen. Hij was dikwijls afwezig, en kwam telkens nog neêrslagtiger terug, dan hij uitgegaan was.’
‘Signora M..., zijne moeder, zeide mij op zekeren dag: Ik zie, dat gij deel neemt in het lot van mijnen ongelukkigen zoon: ik heb u dikwijls verrast, dat de tranen in uwe oogen stonden, terwijl gij hem aanzaagt.’
‘Onze achting voor u, en het vertrouwen, hetwelk gij ons hebt ingeboezemd, vorderen van ons, u het hartzeer te openbaren, hetwelk hem ondermijnt. Echter mogen wij, zonder zijne toestemming, u zijne geschiedenis niet ontdekken; doch daar gij de eenige Vreemdeling zijt, wiens bijzijn hij zonder weêrzin duldt, vleije ik mij, dat hij gewillig aan uw verlangen zal willen voldoen. Ik zal er hem nog dezen avond over spreken, en naar hetgeen hij mij zal zeggen, zal ik aan uw verzoek beantwoorden.’ Twee dagen verliepen er sedert deze afspraak, zonder dat de Heer R. eenig antwoord bekwam. Op den derden dag, terwijl hij in den tuin wandelde, kwam de ongelukkige zelf bij hem. ‘Het scheen mij toe (vervolgt de Heer R.) dat zijn gelaat nog veel akeliger stond, dan naar gewoonte. Op zijne nadering was het, als of mij het hart toegeknepen werd. Hij was zoo mager en zoo verschrikkelijk bleek, dat zijne oogen, diep in hes hoofd weggezonken en bijna verdoofd, hem de gedaante van eene schim gaven.’
‘Hij nam mij bij de hand, en, na mij met opmerking aangezien te hebben, zeide hij: Gij begeert te weten, welke gebeurtenissen in mijn leven mij in dezen staat, waarin gij mij ziet, gebragt hebben. - Wilt gij uw oog verlustigen met een ijsselijk schouwspel? Indien gij moed hebt, verzel mij, en ik zal u de geschiedenis van mijn leven mededeelen.’ -
‘Des anderen daags liet hij mij reeds vroeg zeggen, dat hij gereed was. Met drift ging ik naar hem toe; het rijdtuig was reeds ingespannen, en wij reden eenige mijlen van Napels.’
‘Wij kwamen aan een ouderwetsch kasteel, en

{==185==} {>>pagina-aanduiding<<}
zagen eenige bedienden in het zwart gekleed. - Hij zelf was reeds in het zwart. - Wij gingen vervolgens door verscheidene vertrekken, met dezelfde kleur behangen, en waarin het daglicht volstrekt niet kon doordringen. - In een dezer vertrekken verzocht hij mij te vertoeven, zeggende; wij zullen hier wachten, tot het ontbijt gereed zij. Na verloop van een vierendeel uurs, kwam een bediende binnen, om te zeggen, dat de Signora hem verwachtte. Hoe, zeide ik bij mij zelven, in dit graf woont eene vrouw? welk een verblijf! - Wij traden binnen.’
‘Eene gedekte tafel vertoonde zich aan mijn oog: ik zag er eene vrouw voor zitten, met den rug naar de deur gekeerd. Hij trad naar haar toe, viel op de knie, kuste hare kleederen, die wit waren, en gaf mij een teeken, om te naderen en plaats te nemen.’
‘Na deze Signora gegroet te hebben, zettede ik mij neder naast mijnen geleider, zonder mijne oogen op haar te durven slaan. Het is de eene of andere ongelukkige, zeide ik bij mij zelven, welke een verfoeijelijke minnenijd in dit akelig verblijf houdt opgesloten. - Hij bediende haar, maar ten uiterste verwonderd, geen woord uit haren mond te hooren, en haar geene de minste beweging te zien maken, waagde ik het eindelijk, haar aantezien.’
‘Eene enkele, aan de zolder hangende lamp verlichtte dit vertrek, hetwelk tamelijk groot was, en gaf slechts een flaauw en waggelend schijnsel van zich. In het eerste oogenblik konde ik in dezen persoon niets ontwaren, dan eene groote schoonheid en eene volmaakte onbeweeglijkheid. - Ik ontdekte eindelijk, dat het eene wassen gedaante, maar zoo fraai en zoo natuurlijk gemaakt was, dat men zich zoude verbeeld hebben, de beweging te zien, die door de ademhaling in den boezem gebragt wordt.’
‘Nu wendde ik mijne oogen van haar op den ongelukkige, die mij hier gebragt had. Twee beken van tranen stroomden langs zijne wangen; hij schreide echter met zulk eene stilte; zijne tranen vloeiden zoo rijkelijk, dat zij op zijn gelaat die zamentrekking, welke zich gewoonlijk bij die gelegenhe-
{==186==} {>>pagina-aanduiding<<}
den doet zien, niet te weeg bragt. Dit was nog het eenige blijk, dat hij leefde; want zijne onbeweeglijkheid was even zoo groot, als die van het beeld, waarop zijne oogen gevestigd waren.’ -
‘Na verloop van omtrent een vierendeel uurs, viel mijn treurige medgezel achterover in zijnen stoel, en lag buiten kennis. Dit was gewoonlijk het einde van de Crisis, welke hij onderging; hij kwam wederom tot zich zelven.’
‘Het beeld was intusschen weggenomen. Hij stond op zonder een woord met mij te spreken, ging met tamelijk rassche schreden door het vertrek, waarin wij waren, nam mij vervolgens bij de hand, en bragt mij in een ander vertrek, mede met zwart behangen, doch sterker verlicht. In het midden zag ik eene doodkist van glas. Hij deed mij naderbij komen, wierp zich voor dezelve neder, en ik had den tijd, om het lijk van eene vrouw te beschouwen, dat gebalzemd en vrij wel bewaard was. Haar hoofd rustte op een groot kussen; zij was versierd met alles, wat het toilet konde opleveren. Hij sprak lang met haar, als of zij hem hadde kunnen antwoorden; vervolgens wees hij mij op de plaats aan hare zijde, en gaf door teekenen te kennen, dat hij daar verwacht werd, dat daar het einde van zijn lijden was.’
‘Toen hij aan alles, wat zijne droefheid hem inboezemde, voldaan had, nam hij mij bij den arm, en wij gingen heen.’
‘Wij stapten weder in het rijtuig en kwamen te Napels te rug, zonder dat hij een woord gesproken had. Ik had geenen lust, het stilzwijgen aftebreken; want ik zelf was geheel overstelpt, en moest noodzakelijk lucht scheppen, om mij afleiding te bezorgen. - Ik liet mij bij zijne moeder aandienen.’
‘De bleekheid van mijn gelaat getuigde de gesteldheid mijner ziele. - Wel nu, zeide zij, zijt gij voldaan? Gij zijt tot dusverre de eenige vreemdeling, dien hij tot de begraafplaats zijner vrouw toegelaten heeft. Hij zal niet dralen, met u zijn ongeluk te doen kennen; neem een weinig geduld; ik zie, dat gij veel hebt uitgestaan.’ -
‘Des anderendaags bood de ongelukkige mij het

{==187==} {>>pagina-aanduiding<<}
manuscript aan, welks vertaling ik hiermede het publiek aanbied. Kort na zijn huwelijk had hij het geschreven. Toen wist hij niet, in de dagen van geluk, die hem toelachten, dat hij er niet lang genot van hebben, maar binnen kort het voorwerp zijner liefde verliezen zou. - Hij heeft mij echter vergund, hetzelve in het licht te geven, doch met verandering der namen, en alleen onder die voorwaarde, dat ik zou wachten, tot hij zijne beminde in het graf zou gevolgd zijn.’
Gewisselijk zal de Lezer uit dit berigt een verhaal van zonderlinge lotgevallen verwachten. De veraangenamende lezing zal die verwachting niet verijdelen. De fraaije vertaling van het oorspronkelijke, waarin Mejufvrouw de boij's begunstigers zoo gelukkig slagen, zal de lezing nog meer veraangenamen.
Uit een berigt, achter dit Werk geplaatst, dat alvarino's echtgenoote twee jaren na haar huwelijk overleed; dat hij zelf niet dan door eene soort van bedwelming zijn leven verlengde; dat hij, na cecilia's dood, het kasteel Alvarino ter harer bewoning afzonderde, alwaar zij hare eigen bedienden had, en hare afbeelding in was om de drie of vier dagen ging bezoeken.

Schouwtooneel voor Natuur, Kunst en Vermaak. Door den Vriendenkring onder de zinspreuk: Arbeid in rust. Tweede Deel. In den Haag, bij H.S. de Groot. 562 Bladz. In Octavo. De prijs is ƒ 2-:-:

Van het Eerste Deeltje des arbeids van dezen Vriendenkring hebben wij bereids onze meening gezegd (*); doch daar dit Tweede Deeltje uit den aard van het plan des Werks, weder een Stuk op zich zelf uitmaakt, zoodat wij ons niet op onze vorige beoordeeling ten opzigte van hetzelve kunnen beroepen, en echter ons bestek niet duldt, om drie Tooneelstukken tevens naauwkeurig te beoordeelen,

{==188==} {>>pagina-aanduiding<<}
zullen wij ons moeten vergenoegen, om alleen eene oppervlakkige opnoeming van de hierin vervatte Tooneelstukken te doen.
Het vervat, volgens de eigene opgave der Schrijveren in het Voorberigt, de vertaling van een Hoogduitsch Tooneelspel, een Fransch Blijspel en eene tant soit peu eigenvinding, die tevens Vaudeville is, - ontleend uit den Roman van bruno daalberg, betiteld: Twee en dertig Woorden, of de Les van kotzebue.
Het Hoogduitsche Tooneelspel draagt ten titel: De gevondene Brieventasch of Berouw en Voldoening; het Fransche Blijspel: De belegering van den Toren, en de tant soit peu, eigenvinding, draagt den naam van: De Heer Ambrosius Heiblok, of de Wadderveensche Familie, te Saint Amand. - Daar Tooneelstukken in het algemeen geschikt zijn, om het volk te leeren of te vermaken, of die beide oogmerken tevens te bereiken, kan men er vóór de vertooning niet met grond over oordeelen. Stukken, die bij de lezing weinig voldoen, kunnen dikwijls de beste uitwerking op het Tooneel hebben; wij hebben dit reeds menigmaal bij ondervinding gezien, en willen dus ook dien goeden uitslag van deze Stukjes hopen, zoo ze te eeniger tijd ergens op een Tooneel gevoerd mogten worden. Men vraagt thans niet meer, of een Tooneelstuk naar oesthetische regelen behandeld is; of er vernuft, leerzaamheid, natuur en waarheid in gevonden worden; maar of er veel nieuwe decoratien, vreemde costumes, prachtige ommegangen, enz. enz., in voorkomen, en al deze zaken liggen buiten de grens der Letterkundige kritiek; en daar de Schrijvers in hun Voorberigt aanteekenen, dat de stukjes, die in het Eerste Deel voorkomen, hoe zeer dezelve niet aan den smaak der Heeren Vaderlandsche Letteroefenaars voldeden, echter door het Publiek op verscheidene voorname Schouwburgen zoo wel ontvangen zijn, dat de Vriendenkring alle redenen van tevredenheid heeft, willen wij dit liefst als eene waarschuwing aanmerken, om onzen bijzonderen smaak in het vak der Dramaturgie niet geheel vruchteloos bloot te leggen; wij kunnen echter onze spijt niet verbergen, dat juist een der Personaadjen van de tant soit peu eigenvinding, op het laatst van het Stukje, geheel de om-
{==189==} {>>pagina-aanduiding<<}
standigheden en zijn eigen persoon vergeet, om alleen de Heeren onder de aanschouwers
de volgende Recensie van dit Stuk voor te zingen:

Mijnheeren! zoo een' losse klucht 
U heden avond kon' vermaken, 
Is 't Bruno Daalbergs hersenvrucht, 
Die u genoegen kon doen smaken. 
Dit Stukje, 't kind van zijn' Roman, 
Verdient niet, dat men het zou roemen. 
't Is niet dan gekheid, en men kan 
Het dus een Kamper Stukje noemen. 

De Vriendenkring kan toch immers met den bijzonderen smaak van dezen Jood, die daarbij nog het lage en verouderde van het schimpen op steden, die alle achting verdienen, en wier inwoners onze medelandgenooten zijn, voor aardig schijnt te houden, niet te vreden zijn!

Eenige weinige woorden aan den Recensent, ook der Recensenten, over het geplaatste in deszelfs Tijdschrift van dien naam, VIde Deel, No. 2, Bladz. 57.

mijnheer!

Nadat uwe Boekverkoopers, de Heeren schalekamp en van de grampel, met hunne hatelijke en allezins lesive Courant-Advertentien er zijn uitgescheiden, vat gij, misschien als plaatsvervanger, de wapenen op, om een niets kwaads bedoelend, niets kwaads vermoedend man, te bestrijden. Met voordacht schrijf ik: misschien als plaatsvervanger. Want, door de vergelijking van het in de Amsterdamsche en Haarlemsche Couranten en het door u gestelde, verbeeld ik mij, in bedoeld geschrijf, zoo zeer denzelfden geest te ontmoeten, dat ik mij zoo goed als geregtigd oordeele, uit een gelijk gewrocht tot eene zelfde oorzaak te mogen besluiten. Doch hierop wil ik niet aandringen; ik zoude mij kunnen vergisen, en dus met

{==190==} {>>pagina-aanduiding<<}
u in hetzelfde geval verkeeren, van welken ééne periode, of uitdrukking, mij eenen zeer aannemelijken grond geeft om te denken, dat gij, in uw vermoeden, omtrent den Steller van de u zoo vreesselijk mishagende Recensie, den bal deerlijk hebt misgeslagen. Doch waartoe dit alles gezegd aan u, Mijnheer? die den geest, ik zal niet zeggen der Christelijke liefde, maar der strengste regtvaardigheid, zoo weinig schijnt te kennen immers zoo weinig betracht, dat gij mij voor iemand houdt, die, tegen eigene overtuiging, nietige en lage vitterijen in de wereld stoor, en mij alzoo als een man zonder eer en conscientie beschouwt. In der daad, overtuigd als ik ben van mijn niets kwaads bedoelend oogmerk bij het stellen mijner Recensie, en met al mijn voornemen, om mij, door eenen honenden en lasterenden duisterling, in mijne gewone bedaardheid van geest niet te laten omzetten, wil ik wel bekennen (want: homo sum, etc.) dat het mij nog al eenige moeite kost, bij dat voornemen te volharden. Maar, hoogere bedenkingen ter zijde gesteld zijnde, die, echter, bij mij het zwaarste wegen, hoewel ik, misschien, hieromtrent ook al bij u geen geloof zal verdienen, het spreekwoord: Hij spiegelt zich zacht, die zich aan anderen spiegelt, verstrekt mij ook hier tot leering; en tot leering niet alleen, maar ook tot eene regelmaat van gedrag. ‘Hier zie ik,’ dacht ik bij mij zelven, ‘iemand tegen mij opstaan, die het zwaard der kwaadsprekendheid en der vuige lasteringe tegen mij aangordt. Ik zie daarin het onwelstandige, het afschuwelijke van zulk eene wijze van krijgvoeren. Omgorde ik mij met soortgelijke wapenen, wat zoude er het gevolg van zijn? Zeer zeker zou, bij een bedaard herlezen van mijn schrijven, mijn Geweten - ja, Mijnheer! mijn Geweten - tegen mij opstaan. Het verwijt, hetwelk
de Apostel paulus aan de Christenen te Rome deed (Rom. II: 1.), zoude tegen mij getuigen.’ Waart gij ook, op dezelfde gronden van menschelijkheid en Christendom, te werk gegaan, wel zoudt gij u gewacht hebben, ik herhaal het, een onschuldig man zoo schendig aan te randen, als gij in uw geschrijf gedaan hebt.
Zal ik u nu, in het herzien van uwe zoogenoemde

{==191==} {>>pagina-aanduiding<<}
Antikritiek, op den voet volgen? Neen! dierbaarder is mij mijn kostelijke tijd, dan dat ik denzelven, aan het wederspreken en wederleggen van loutere vitterijen - om nu uw geschrijf bij den zachtsten naam te noemen - zoude verspillen. Laat elk onpartijdig Lezer mijne Recensie en uwe Antikritiek met elkander vergelijken, en dan het vonnis strijken, wie de waarheid op zijne zijde hebbe. Op die regtbank mij beroepende, en aan derzelver uitspraak de beslissing onderwerpende, wil ik, met een paar aanmerkingen, mijn, voor mij zoo zeer onaangenaam, en zoo goed als afgeperst schrijven, besluiten. De eerste aanmerking betreft het ongepaste, het onwelstandige in mijn oog, dat een Maandwerk, of ander Tijdschrift, voornamelijk, zoo niet eeniglijk, ingerigt om den hoofdzakelijken inhoud van uitkomende Werken aan het Publiek bekend te maken, en derzelver waarde of onwaarde te beoordeelen, tot een voertuig wordt misbruikt, om den Lezeren geld te doen betalen voor iets, hetwelk zij reden hadden niet te verwachten, geschillen tusschen de Recensenten, vooral wanneer dezelve gevoerd worden op eene liefdelooze wijze, gansch onbestaanbaar met die beschaafde wellevendheid, welke met regt gezocht en verlangd wordt bij lieden, die van letteroefening hun hoofdwerk maken, volgens het gevoelen ook des Romeinschen Dichters, leerende dat didicisse fideliter artes emollit mores, en het non sinit esse feros daarmede onbestaanbaar keurende. Dezen regel, Mijnheer! welken gij, indien gij, zoo als ik vertrouw, Latijn verstaat, wel zult gelezen hebben, wil ik, om uws zelven wille, u raden, dat gij, in het vervolg, zult in acht nemen, en, in weerwil van hetgeen ik boven aanmerkte, als een Recipe gebruiken, wanneer uw kokend bloed u aanzet, om, met eene pen, niet in inkt, maar in gal gedoopt, iemand, die in uwe ongenade is vervallen, zoo
onbescheiden, en, mag ik er nevens voegen, op eene zoo eerroovende wijze, als gij te mijnen opzigte hebt gehandeld, aan te randen.
Mijne andere aanmerking, hoewel slechts eene herhaling van hetgeen ik de Heeren schalekamp en van de grampel reeds deed opmerken, doch hier de vrijheid gebruik, ook u, Mijnheer! onder het oog te

{==192==} {>>pagina-aanduiding<<}
brengen, komt hier op neder. Wat er van het debiet der Lektuur zij, is mij volstrekt onbekend. Misschieu is het er eveneens mede gelegen, als met de meeste boeken, welke thans het licht zien; zij liggen op zolder, en worden maculatur. Naar ik verneem, worden er wel eens kunstjes gebruikt, om zoodanige papieren aan den man te brengen. Zoude ook wel uw geschrijf een manoeuvre zijn, om de Lektuur, op de onderstelling van derzelver gering, immers niet voldoend debiet, meer te doen bekend worden, en daardoor derzelver aftrek te bevorderen? Doch dit, als zijnde slechts eene gissing, wil ik wel om een beter geven. Doch, hare gegrondheid ondersteld zijnde, wil ik u wel in bedenking geven, of gij niet een' zeer ongepasten maatregel te werk stelt? Zeker toch is het, dat wanneer twee menschen met elkander twisten, en de eene raast en tiert, en op zijne wederpartij scheldt, de andere, daarentegen, met bescheidenheid en bedaardheid zijnen aanrander te keer gaat, de laatste, door het niet vooringenomen Publiek, in het gelijk zal gesteld worden. Waaruit dus, bij onmiddellijke gevolgen, voortvloeit, dat de zaak des eersten voorstanders verliezen, die des laatsten er bij winnen zal. Welke hiervan de toepassing zij, kan u een van zelf in het oog loopende Syllogismus leeren. Heb de goedheid, Mijnheer! deze herinnering op te vatten als een' vriendelijken raad, welks inachtneming ik hoop, dat den Uitgeveren, in den toenemenden aftrek, en u, als Medeschrijver der Lektuur, in het bekomen van een toereikend Honorarium voor uwe moeite, van eenigen dienst zijn zal.
En dit zij genoeg als een bescheiden tegenberigt tegen uw gansch onbescheiden geschrijf; met de verklaring tevens, dat ik niet dan in gevalle van dringende noodzakelijkheid, over welke ik het oordeel aan mij zelven voorbehoud, de pen tegen u wederom zal opvatten.


{== afbeelding 
	==} {>>afbeelding<<}
    



{==193==} {>>pagina-aanduiding<<}

Uittreksels en beoordeelingen.

Christelijke Vertroostingen bij het wegsterven van onze Geliefden, door R. Eijlert, Hofprediker te Potsdam. Naar den tweeden Druk uit het Hoogduitsch vertaald. Door Henrikus Brouwer, Superintendent en Predikant te Weender. Te Groningen, bij R.J. Schierbeek. 1810. 234 Bladz. In gr. Octavo. De prijs is ƒ 1-16-:

Het is eene in de natuur der zake zelve gegronde ervaring, dat niemand beter in staat is, om met een medelijdend hart lijdenden en treurigen te vertroosten en op te beuren, dan die zelf door eenig droevig geval behoefte gevoelt, om zijne nedergeslagene ziel te bemoedigen en door krachtige vertroostingen weder op te helderen en gerust te stellen. De Schrijver van dit Werk schreef hetzelve, gelijk hij ons in de Voorrede berigt, terwijl zijne ziel treurde over het wegsterven van teedergeliefde kinderen en van eene beminde zuster; gelijk ook de Vertaler, door het verlies van eene geachte schoonmoeder en van eene hartelijk beminde echtgenoote. De een en ander geeft ook in hetgeen hij bij dit Werk verrigt heeft duidelijke blijken, dat hun hart geroerd was, en dat het gevoel invloed gehad heeft op hun geschrijf. Vandaar, dat men in het beloop en den vorm van dit Werk veelal minder eene koelbloedige redenering, dan wel eene warme aandoenlijke wijze van voorstelling ontmoet, in welke met verstand op het gevoel gewerkt, en de harten der Lezeren geroerd worden.
De Eerw. eijlert, gedachtig aan de zielkundige wet, dat men, om eenen treurigen te vertroosten en op te beuren, zich onder anderen ook daarvan met een gewenscht gevolg bedient, dat men deszelfs hart van de naaste voorwerpen zijner grievende smarten zachtjes aftrekt, en hem van lieverlede tot het bepeinzen van zulke waarheden henen leidt, welke uit derzelver eigenen aard eene reeks van vrolijke gedachten in den bedrukten geest opwekken, en de zwarte wolken van eene sombere zwaarmoedigheid allengskens verdeelen en verdrijven kunnen, bepaalt zich in deze Vertroostingen tot zoodanige waarheden, te weten, vooreerst tot de vraag: Zullen wij elkanderen

{==194==} {>>pagina-aanduiding<<}
wederzien? Vervolgens tot eene tweede vraag: Waarom heeft God ons niet meer van de eeuwigheid geopenbaard? Vervolgens betoogt hij de stelling: Op aarde bereiken wij nimmer het einde van onze wenschen; eindelijk geeft hij ons: Onderrigtingen en Troostgronden, welke ons het Christendom bij de gedachte aan onze laatste scheiding van de onzen geeft.
Deze onderwerpen maken den inhoud uit van vijf Leerredenen, welke in dit Boek voorkomen, van welke de twee eerste bestemd zijn om de eerste vraag te beantwoorden, zoodat de eerste Leerrede bepaaldelijk het antwoord op dezelve behelst, terwijl de tweede Leerrede aantoont, welk eenen invloed deze waarheid op ons behoore te hebben.
Uitleggingen van den Tekst, die ten grondslag der Leerredenen gelegd wordt, moet men in deze Leerredenen niet zoo zeer zoeken; en wanneer eene enkele keer iets uitlegkundigs gezegd wordt, vond de kundige Vertaler reden, om iets beters in de plaats te stelien, waarvan op Bladz. 13 en volgg., met betrekking tot joann. XIV: 23, een voorbeeld in de Aanteekening voorkomt.
In de eerste Leerrede wordt de vraag: Zullen wij elkander wederzien? stellig met ja beantwoord, en wel voornamelijk op deze gronden: De hoop op een zalig wederzien is eene behoefte voor ons hart. - Zij is ons ingeschapen van den God der liefde. - Zij vloeit voort uit de zuiverste bron. - De verbindtenis der liefde en vriendschap zou, zonder deze hoop, grootendeels geene genoegsame bedoeling of oogmerk hebben. - Zij is noodzakelijk gegrond in de voorstelling, welke wij ons van eene betere wereld maken. - De Goddelijke openbaring bevestigt deze hoop, en verhest ze daardoor tot zekerheid.
Achter deze Eerste Leerrede heeft de Vertaler een Aanhangsel gevoegd, in hetwelk eenige bedenkingen of zwarigheden, welke tegen deze hoop en verwachting met eenigen schijn kunnen worden ingebragt, beantwoord en opgelost worden.
In de Tweede Leerrede wijst de Eerw. eijlert aan: Welk eenen invloed de hoop des wederziens op ons moet hebben? en doet zulks, ten aanzien van het leerzame, door het opgeven van deze vier bijzonderheden: ‘Zij besture ons in de keuze van onze voor-
{==195==} {>>pagina-aanduiding<<}
genomene verbindtenissen; - zij spore ons aan, om ons in deze verbindtenissen wederkeerig jegens elkanderen verdienstelijk te maken; - zij verhooge en veredele ons genot van vriendschap en liefde; - zij schenke ons eene Christelijke, eene hemelsche gezindheid.’
Ten aanzien van het vertroostende, hetwelk in deze hoop gelegen is, wordt alles tot deze punten gebragt: ‘Er legt (ligt) in deze hoop eene volheid van troost. Zij vertrooste ons dan bij de verwijde. ring van zulken, welken wij teeder beminnen; - zij vertrooste ons bij het smertelijk wegsterven van onze vurigst geliefden; - zij vertrooste ook ons zelven eens in het uur van ons verscheiden.’
De Derde Leerrede behandelt de vraag: Waarom heeft God ons niet meer van de eeuwigheid geopenbaard? Eene vraag, ontstaande uit de vrij gewone begeerte naar hetgeen nog met den sluijer der toekomste omsluijerd is. Het hoofdzakelijke van het antwoord op deze vraag, in deze Leerrede gegeven, trekt de Redenaar, Bladz. 136, dus zamen: ‘Eene meer ontwikkelde kennis nopens de toekomende betere wereld is voor onze natuur, zoo als dezelve nu nog op deze lage aarde is, ten eenenmale onmogelijk, omdat zulk eene veelomvattende kennis met de tegenwoordige gesteldheid en beperkte vatbaarheid der menschelijke ziel onbestaanbaar is, en deze thans ook daar voor geheel niet berekend is. Maar verondersteld eens, dat het ook zelfs mogelijk ware, hier beneden van de eeuwige toekomst eene uitgebreidere wetenschap te hebben, zoo zou ons dit echter veel meer schadelijk, dan voordeelig zijn, en ons voor deze aarde, voor onze betrekkingen en verrigtingen op dezelve geheel onbruikbaar, geheel nutteloos maken. Onze deugd zou in zuiverheid en voortreffelijkheid zeer veel verliezen, de scheiding van de onzen zou ons dubbeld smartelijk zijn, en de zaligheid van den hemel zou zelfs daardoor grootelijks bij ons in waarde verminderd worden.’
De Vierde Leerrede heeft ten onderwerp: De onder vinding, dat wij hier op aarde nimmer het einde van onze wenschen bereiken, noch ten opzigte van de kennis der waarheid; - van eene deugdzame gezindheid - van eene getrouwe waarneming dier

{==196==} {>>pagina-aanduiding<<}
pligten, welker beoefening te onzen laste staat - noch ten opzigte van ware zuivere hemelvreugde, waarvoor hier beneden geene volkomene bevrediging, geene eindelijke vervulling der gekoesterde wenschen mogelijk is.
De Vijfde of laatste Leerrede eindelijk geest onderrigtingen en troostgronden, welke het Christendom bij de gedachte aan onze laatste scheiding van onze beminden ons oplevert. Deze onderrigtingen worden in het eerste gedeelte dezer Leerrede dus opgegeven Bladz. 208. ‘Ouderen! voedt gemeenschappelijk uwe kinderen op tot godsvrucht en deugd; - draagt zorg voor hun tijdelijk welzijn; - zoekt, en behoudt u eenen regtschapen en getrouwen vriend; - leeft voor de eeuwigheid!’ -
De troostgronden, welke hier aangevoerd worden, zijn, Bladz. 221, de drie volgende: ‘God is het, die ons van de onze scheidt; - zijne liefde zal wel voor onze achtergelatenen zorgen, - en zijne goedheid zal hen aan ons, na eene korte scheiding, wedergeven.’
Deze is het beloop van deze Leerredenen, welke en uit hoofde van het belangrijk onderwerp, hetwelk er den inhoud van uitmaakt, en uit hoofde van de wijze van behandeling zich met genoegen zullen laten lezen; terwijl de vertaling den Vertaler eer aandoet. Hoe zeer wij, voor ons, deze Vertroostingen nog al eenigzins auders zouden wenschen ingerigt te zien, om ze tot regt Christelijke Vertroostingen te maken.

Algemeene Oordeelkundige Geschiedenis der Godsdiensten, van C. Meiners, Hofraad des Konings van Grootbrittannie, en gewoon Hoogleeraar in de Wijsgeerte te Gottingen. Uit het Hoogduitsch vertaald door W. van Volkom, Leeraar bij de Hervormden te Nieuwenhoorn. Eerste Deel. Te Leyden, bij L. Herdingh. Behalve het Voorwerk, 416 Bladz. In gr. Octavo. De prijs is ƒ 3-:-:

Van den geleerden Schrijver dezes Werks, die, door andere belangrijke Werken, met zoo veel

{==197==} {>>pagina-aanduiding<<}
roem bekend is, als de Geschiedenis der opkomst en des vervals der wetenschappen in Griekenland en Rome, van een kort begrip eener Geschiedenis der Menschheid, Schets der Geschiedenis der Godsdiensten, Historia Doctrinae de uno vero Deo, Geschiedkundige vergelijking der Zeden, Wetten, Wetenschappen, enz. der Middeleeuwen, enz., kan men zeker niets gemeens verwachten. Ook getuigt dit tegenwoordige Werk, waarin een zoo gewigtig onderwerp, als is de Geschiedenis der Godsdiensten, zoo uitmuntend behandeld wordt, van de verbazende belezenheid, de uitgestrekte geleerdheid, en de diepe oordeelkunde van den Schrijver.
Gelukkig, dat een kundig Vertaler, de Eerw. van volkom, de moeite der vertaling op zich heeft genomen, die daarvoor volkomen berekend was, en tevens in staat, om, door gepaste en oordeelkundige aanteekeningen, voorkomende duisterheden op te helderen, en den Lezer op onderscheidene plaatsen tot het regt verstand en het beoordeelen van des Schrijvers gezegden en onderstellingen voor te lichten; dooral hetwelk dit Werk, als goede waar, zich zelve aanprijst, en geene aanbeveling behoest.
Dit Eerste Deel bevat Drie Boeken, elk van welke in verscheidene Afdeelingen verdeeld is. Het Eerste Boek behelst de geschiedenis van de algemeene eigenschappen der Godsdiensten. Eerste Afdeeling: Wat is de Geschiedenis der Godsdiensten? Men moet hier niet verwachten eene aaneenschakeling der geschiedenissen van alle oude en nieuwere Godsdiensten, noch een verslag van derzelver lotgevallen, voortgang en einde. Deze geschiedenis, welke hier geleverd wordt, is eene vergelijking aller Godsdiensten van vroegere en latere tijden. Godsdienst is hier de kennis en vereering van een of meer hoogere wezens, die op de daden der menschen acht nemen, en deze daden, dan eens beloonen en dan weder straffen, Bladz. 5. ‘Het is duidelijk, dat regtzinnigheid en dwaalgeloof, ongeloof en bijgeloof, godsdienstigheid en goddeloosheid even zoo zeer verschillen, als de godsdiensten, op welke zij betrekking hebben; en dat juist dezelfde gevoelens en daden, welke op zekere tijden en zekere plaatsen regtzinnigheid en godsdienstigheid uitmaakten, op andere tijden, of als ongeloof en goddeloosheid

{==198==} {>>pagina-aanduiding<<}
of als dwaal-en bijgeloof gestraft en veracht werden.’ Bladz. 8.
Tweede Afdeeling. Hoe oud zijn de Godsdiensten? waren er volken zonder allen Godsdienst? Bladz. 8-17. De Schrijver beweert, dat Godsdienst zoo oud is, als de wereld, en voor den mensch natuurlijk. ‘Zelfs de spraak,’ zegt hij, ‘is niet natuurlijker, ik mag wel zeggen, niet zoo natuurlijk, als de Godsdienst.’ Bladz. 11. En hij toont aan, ‘dat alle volken, die slechts min of meer beschaafd zijn, niet zonder kennis en vereering van zekere hoogere wezens zijn kunnen.’ Op Bladz. 15 heeft de geachte Vertaler eene aanmerking geplaatst, welke het bewijs van den Schrijver duidelijker uitéén zet, en deszelfs eigenlijke kracht aanwijst. Wij weten, uit de oudste berigten bij mozes, dat god zich van het begin af aan de eerste menschen geopenbaard en bekend gemaakt heeft, doch van deze maakt de Schrijver geen gebruik, daar het gezag der Boeken des Ouden Testaments bij hem niet zoo hoog geldt, als dezelve in der daad waardig zijn. Hetwelk wij gerustelijk met anderen onder de gebreken van dit anders zoo voortreffelijk Werk van meiners tellen. Het schijnt, dat men liever op zijne eigene redegevingen en gissingen vertrouwt, dan op de geschiedkundige zekerheid, welke de Bijbelboeken aan de hand geven! als ware dit een hoofdvereischte in eenen Wijsgeer!
Derde Asdeeling: Over de ware oorzaak van het ontstaan der Godsdiensten. In dezelve wordt de vraag behandeld: Welke is de ware reden, dat de kennis en vereering van hoogere wezens, als ware het, met de menschen zelven ontslonden en zich te gelijk met hen uitbreidden? De Schrijver stelt in het antwoord de eenige oorzaak van den oorsprong der Godsdiensten, in het gebrek aan eene duidelijke kennis der natuur, of, het onvermogen van ruwe menschen, om de ware oorzaken der natuur-verschijnselen op te sporen. Ook in deze Asdeeling komt het één en ander voor, hetwelk des Vertalers aanmerking verdiende. Voorts neemt de Schrijver twee onderstellingen aan, welke met de berigten van mozes niet bestaan; hij stelt zich de eerste menschen voor, als onbeschaafde, ruwe natuurmenschen, en schat ten tweede het veelgoden-
{==199==} {>>pagina-aanduiding<<}
dom ouder dan het geloof aan éénen god. Voor het overige is in deze Afdeeling zeer veel goeds begrepen, en worden inzonderheid diegenen overtuigend wederlegd, die beweerd hebben, dat vrees, of hoop, of list en staatkunde der Grooten de eenige oorzaak der Godsdiensten zouden geweest zijn.
Vierde Afdeeling: Hoe waren de Godsdiensten der eerste menschen ingerigt? Baden zij meer Goden, of eenen God, of welligt den eenigen waren God zelven aan? Bladz. 35 lezen wij dit antwoord op deze vraag: ‘De eerste, aan zich zelven overgelatene menschen’ (waren de eerste menschen aan zich zelven overgelaten, of was reeds de eerste mensch verwaardigd met eene Goddelijke openbaring en onderwijs? Toen de menschen dit Goddelijk onderwijs verwaarloosden, en nu regtvaardig aan zich zelven overgelaten werden, hebben zij vele vonden gezocht! En dan kan men van hen met den geleerden Schrijver zeggen:) ‘zij baden niet ééne, maar wel meer godheden aan; en het veelgodendom was ongetwijfeld de eerste godsdienst van den onbeschaafden natuurmensch’ (die nu aan zich zelven was overgelaten!). Zelfs waar onder de volken één God vereerd werd, was deze slechts de Beschermgod van zulk een volk. Dit beweert de Schrijver Bladz. 44 ook ten aanzien van de Joden: ‘De Volksgod der Joden was even zoo min de eenige ware God, als de Joodsche Godsdienst, een Godsdienst, die der ware Godheid waardig was.’ Jammer is het, dat dergelijke onderstellingen in dit Werk voorkomen! De Vertaler heeft, met regt, op Bladz 45 eene aanmerking geplaatst, ter opheldering dienende. Indien men zich bepaalt tot den aan zich zelven overgelatenen, den natuurmensch, dien de Bijbel ψυχικος noemt, de Heidenen, dan is, hetgeen de Schrijver aanvoert, belangrijk, alleen ware het te wenschen, dat de Schrijver had kunnen goedvinden, van den Godsdienst der Joden liever niet te gewagen. Nu moet het iemand, die den Bijbel, zoo des Ouden als des Nieuwen Testaments, eerbiedigt, stuiten, wanneer hij leest, Bladz. 59: ‘De
Christelijke Godsdienst was de eerste, die op het geloof aan den eenen waren God rustte. Dezelve ontstond niet onder de Grieken, maar on-
{==200==} {>>pagina-aanduiding<<}
der de Joden, nadat het Jodendom door de wijsgeerte der Grieken gezuiverd en veredeld was geworden.’ De Vertaler heeft ook niet verzuimd, dit op te merken.
Doch, wij zouden te breedvoerig worden en ons bestek te buiten gaan, indien wij op deze wijze dit geheele Eerste Deel dus wilden doorloopen. Wij zullen ons daarom vergenoegen, met verders eenvoudig den inhoud op te geven. De Vertaler heeft, door zijne aanteekeningen, den Lezeren genoegzame gelegenheid gegeven, om alles, wat bedenkelijk kon voorkomen, te beoordeelen en behoorlijk te overwegen.
De Vijfde Asdeeling, Bladz. 70, behandelt de vraag: Van welk eenen aard waren de eerste Godheden van den onbeschaafden Natuur-mensch? Hoe en wanneer ontstonden er Volksgoden?
Zesde Afdeeling: Welke eigenschappen schreef men aan de Goden toe? en hoe vereerde men dezelve?
Zevende Afdeeling: Waren valsche verdorven Godsdiensten algemeen nuttig of schadelijk? of welken invloed hadden zulke Godsdiensten op de verlichting, zeden en gelukzaligheid der menschen? Bladz. 84.
Achtste Afdeeling: In hoe verre bezaten het veelgodendom en de verbasterde dienst van ééne Godheid den geest van onverdraagzaamheid, vervolgzucht en bekeeringsijver? Bladz. 90. Hetgeen meiners in deze Afdeeling nopens verdraagzaamheid schrijft, verdient alle opmerking. Wij kunnen ons niet onthouden, van dit over te schrijven. Wij lezen Bladz. 92. ‘Het is geene onverdraagzaamheid en vervolgzucht, wanneer men de invoering van onbekende, nog niet beproefde Godsdiensten, of Godsdienstige gebruiken en gevoelens verbiedt (*); en nog minder, wanneer men algemeen voor schadelijk gehoudene Godsdiensten, gebruiken en gevoelens tracht te verhinderen, of, nadat zij reeds zijn ingeslopen, door de geschiktste middelen, en, wanneer het toch niet anders zijn kan, met geweld, poogt uit te roeijen. Met regt trachtten

{==201==} {>>pagina-aanduiding<<}
de Romeinen de Bacchusfeesten te vuur en te zwaard uit te roeijen, dewijl daarin de schandelijkste lusten geboet, en de zwartste ondeugden bedreven werden. (*) Met regt leggen er zich alle Christelijke gezindheden op toe om den Joden perk te stellen, zoo lang deze de gevaarlijke leerstellingen van den Talmud aanhangen. Met regt verdelgde men de voor den staat zoo wel als voor den godsdienst zoo verderfelijke, orde der Jezuiten. Met regt breidelen of straffen alle verlichte regeringsvormen de openlijke leeraars van het ongeloof en der ondeugd. Jammer maar, dat het aan de blinde vervolgers van alle tijden niet moeijelijk viel den stilsten burger gevaarlijke oogmerken, en aan de onschuldigste gevoelens en plegtigheden verderselijke uitwerkselen toe te schrijven! Toen de Puritijnen in Nieuw Engeland de Kwakers in kerkers opsloten, uitbanden en ter dood bragten, beschuldigden zij hen, dat zij boosaardige Ketters waren, die den staat en den godsdienst dreigden te ondermijnen; - den staat, omdat zij der overigheid de verschuldigde gehoorzaamheid en achting weigerden; - den godsdienst, omdat zij zich van de ware kerk afscheidden, en eenvoudige gemoederen trachtten te verleiden. (†)’
Negende Afdeeling: Welke Godsdiensten boezemden den vurigsten godsdienstijver in; zulke die eenen God, of zulken, die meer goden erkenden? en welke onder dezen en genen?
Tiende Afdeeling: Over oorspronkelijke, vermengde en afgeleide Godsdiensten, over de voornaamste tijdvakken der vermenging en verbreiding derzelve.
Elfde Afdeeling: Kan men ooit op eenheid des geloofs hopen? zoo niet; welke volken komen dan, met opzigt tot den Godsdienst, het naast bij elkanderen? en welke wijken het meest van elkanderen af?
Twaalsde Afdeeling: Over de magt, welke de Godsdiensten uitoefenen, en de veranderingen, welke zij ondergaan.

{==202==} {>>pagina-aanduiding<<}

Bladz. 162 volgt het Tweede Boek. Geschiedenis van het Fetichisme.
Eerste Afdeeling: Over het aanbidden der Fetischen in het algemeen.
Tweede Afdeeling: Geschiedenis van de vereering der dieren, - der heilige, reine, onreine en vervloekte dieren.
Derde Afdeeling: Geschiedenis van de vereering des vuurs.
Vierde Afdeeling: Geschiedenis van den Phallus en Lingam.
Vijfde Afdeeling: Geschiedenis der onbekende en allegorische of verbloemde Godheden.
Derde Boek. Geschiedenis van den dooden-dienst en der vergoding van levende, zoo wel als gestorvene menschen. Bladz. 323.
Eerste Afdeeling: Geschiedenis van den dooden-dienst.
Tweede Afdeeling: Geschiedenis der aanbidding of vergoding van bijzondere levende of gestorvene menschen, - van de verschijning, vermenschelijking en rangschikking der Goden; - ook der Heiligen en hunne relikwiën.
Hoe rijk is dit Werk in zaken, en hoe veel is daaruit te leeren! Wie moet niet de blindheid en verkeerdheid der menschen in het stuk van den Godsdienst beklagen! Zij hebben de heerlijkheid des onverderfelijken gods veranderd in de gelijkenis eens beelds van een verderfelijk mensche ende van gevogelte, ende van viervoetige, ende kruipende gedierte. Hoe groot is het voorregt, door jezus Evangelie aan de Christenen geschonken, dat zij den eenen waarachtigen god kennen in jezus christus, dien Hij gezonden heeft.

Felices - bona si sua nerint!

De Heer van volkom heeft eere ingelegd met zijne Vertaling en met zijne Aanteekeningen. Eene kleine onachtzaamheid, onder het lezen ons voorgekomen, op Bladz. 83, in de Aanteek. (t), willen wij hier aanstippen. Mähren, hetwelk daar voorkomt, is Moravië, met welken naam dit Landschap bij ons bekend is.





{==203==} {>>pagina-aanduiding<<}

Twee nagelaten Leerredenen van wijlen P.H. Van Lis, in deszelfs leven veelgeacht Predikant te Middelburg. Te Amsterdam, bij W. Brave, en te Edam, bij H. Rolff. 60 Bladz. In gr. Octavo. De prijs is ƒ :-8-:

‘Deze twee Leerredenen zouden met bijvoeging van nog andere, het tweede Deel uitgemaakt hebben van het getal: ter bestiering van oprechte Christenen, door wijlen p.h. van lis, in zijn leven veelgeacht Predikant te Middelburg, in het licht gegeven, doch door zijnen dood, is dit plan verijdeld geworden, van daar dat men pag. 60 nog den overgang vindt tot eene derde Leerrede, doch die niet afgedrukt is geworden, en dus op die pag. het Werk eindigt.’ Dit wordt ons gemeld in een kort Berigt aan den Lezer. Ondertusschen zal dit lettergeschenk niet onaangenaam zijn aan allen, die de vorige Leerredenen van den Eerw. van lis met stichting gelezen hebben.
Deze Leerredenen hebben ten Tekst, de eerste matth. XVI. 18b. - De poorten der helle zullen dezelve niet overweldigen. Deze is uitgesproken den 17 December 1797. De andere Leerrede is over Hebr. XI: 27b. - Want hij hield zich vast, als ziende den onzienlijken; en is uitgesproken den 4 Augustus 1799. Zij zijn beide in eenen deftigen, mannelijken stijl, ernstig en nadrukkelijk, en juist doelmatig gepast voor de omstandigheden des tijds. Zie hier tot eene proeve, hetgeen hij zegt van de aanslagen van de magt der helle tegen de Gemeente of Kerk van christus, Bladz. 13. ‘Sedert, en thans meer dan ooit, stak een niet minder gevaarlijk werktuig des grooten verleiders, ik meene het lasterend ongeloof, het hoofd op. Nu leerde Satan den mensch met zijn eigen geest, den geest van trotsche en valsche wijsheid, ligtzinnig spotten met al, wat waaren Godsdienst en egt Christendom heet: nu wierd de Goddelijke openbaring, Gods allerbest geschenk aan ons, miskend, beschimpt, en verloogchend: en die waarheden, waarmede 's menschen zaligheld staat of

{==204==} {>>pagina-aanduiding<<}
valt, wierden onbeschaamd tegengesproken en veragtelijk uitgejouwd - en wij durven wel rondborstig zeggen, dat de geest die thans in de wereld is uitgegaan, dat de grondbeginzelen van dezen tijd, dat de wijsheid dezer eeuwe, die zoo veele harten verpesten, en orde en zeden ten eenemaal vernielen, en den mensch tegen allen waaren Godsdienst en het egte Christendom eenen wansmaak inboezemen, uit den vader den duivel zijn; en eene nieuwe en sterker poging van den vorst der duisternis om, ware het mogelijk, heel de wereld te verleiden, en Jezus Godsdienst en volk van de aarde weg te bannen. - Ook is die gewaande wijsbegeerte, die met het bestaan en den invloed der helsche magten, als ware het onzinnige dweeperij, den draak leert steeken, wel zeker een, door hem zelf verzonnen, list, om de oogen der menschen te verblinden, en hen zoo veel te vaster in zijne strikken te houden. - - Ook zijn de beroeringen der volken, die zoo veele stroomen bloeds kosten, en die niets anders dan eene gisting zijn tusschen den zuurdeessem des ouden en verderselijken bijgeloofs, en tusschen een niet minder verwoestend en allesbedervend ongeloof, zonder eenigen twijfel zijne aanblazingen, zijn geest, die thans de gemoederen verhit, de snoodste driften aanvuurt, om het menschelijk geslagt bij millioenen te verdelgen, en die nog overblijven, voor het waar Christendom van dag tot dag meer ongeschikt te maken. - - Om nu niet te spreeken van die ongelukkige gesteldheid, die scheuringen en twisten, dien geest van laauwe onverschilligheid, en toeneemende ligtzinnigheid, en die veragtering, die hij midden in het Christendom zelve, en in de onderscheiden gemeenten, weet op te wekken en te doen toeneemen; en die in tijden als dezen zoo dubbel ongepast en gevaarlijk zijn.’
Getrouw en ernstig zijn 's Mans vermaningen in de Toepassing; onder anderen vermaant hij, Bladz. 27, de ware Christenen: ‘Maar, “om den zegen van dit woord, voor u zelven, en voor heel de gemeente, nu te smaken; bidt dan - en pleit daar nu ernstig op, dat Jezus het ook nu vervulle en Ja en Amen make!” - - worstelt

{==205==} {>>pagina-aanduiding<<}
nu, in deze dagen, veel voor de Kerke, dat die toch op de wereld moge bewaard blijven, jen dezen aanval verduuren, en de zege behalen! dat Godsdienst en Christendom onder het menschdom niet mogen verloren gaan, maar veeleer nog nieuwen bloei en leven ontvangen! en dat dit haast moge geschieden: en dat uwe eigen' oogen nog eens de overwinning van het gezegend Godsrijk, die nu zoo merkwaardig zijn zou, mogen aanschouwen! - bidt ook vooral, dat het toch niet uit ons vaderland verbannen worde, dat Godsdienst en Christendom toch niet onder ons te gronde gaan: dat Satan het tot zoo verre niet winnen moge! maar dat gij nog eens rede moogt hebben, in de herstelling van het diepvervallene, de verlevendiging van het kwijnende en stervende, en de beschaming van den trots der gezworen vijanden van het Godsrijk, om te juigchen “groote dingen heeft God aan ons gedaan! Hij heeft zijn zaak en rijk uit den grootsten nood en dood verlost!” - daar zijn nog gronden om te hopen en te bidden - wel niet, in menschelljke uitzigten, want die zijn gesloten, donker als de middernagt; wel niet, in den geest van onze natie, want die is door en door bedorven: - maar, in Gods oude trouw aan ons bewezen, in zijn' eigen' Gemeente alhier door wonderen gestigt, en eene schaare van door Hem zelf toegebragte onderdaanen, die Hij nog onder ons heeft, en die Hem biddend naweenen: “Heer! blijf toch bij ons!” - nu, worstelt daarmede voor den throon, en laat uwen God niet gaan voor dat Hij zegent - - maar bidt hier ook inzonderheid, voor u zelven: dat gij toch niet moogt overwonnen en afgevoerd worden, door Satans listen, en den boozen geest dezer eeuwe, die uit den vader den duivel is! het is nu de uure en de magt der duisternis: Satan zoekt u te ziften als de tarwe: ware het mogelijk, hij zou nu, door de algemeene ongodsdienstigheid en losbandigheid, zelfs de
uitverkorenen wel verleiden. - O! beveelt u, daartegen, nu aan de vervulling van dit woord, en aan de voorbede van uwen Jezus, aan: dat uw hemelsche Vader u, in zulk eene we-
{==206==} {>>pagina-aanduiding<<}
reld als de tegenwoordige, beware van den boozen: en weest nimmer, zonder dat beproefd wapen des gebeds, tegen ieder aanval en verleiding, bij u gereed te hebben!’ - -




Het betamelijk en Godsdienstig gebruik van het Lot, bijzonder in Kerkelijke Zaken. Overeenkomslig Bijbel en gezond verstand, bewezen, tegen den Schrijver van het Stukje, getiteld: De Vrage: Mag een Kerkeraad, bij het maken van eene Kieslijst, en het doen van een beroep - mag een Predikant, bij het aannemen, of afwijzen van eene beroeping, gebruik maken van het lot? Vrijmoedig en bescheiden onderzocht en beoordeeld. Te Utrecht, bij J. van Schoonhoven. - Σὺ δε τί κϱίνεις τὸν ἀδελϕόν σόυ; ἢ κ
{== afbeelding 	==} {>>afbeelding<<}
    
 σὺ τί ἐξουθενεῖς τὸν ἀδελφόν σου; - Rom. XIV: 10a. - Door Cornelius van Epen, Leeraar der Hervormden te Wolvega. Te Amsterdam, bij J. Aarinksen, 1811. 106 Bladz. In gr. Octavo. De prijs is ƒ :-15-:

De Eerw. van epen in het jaar 1809 Predikant zijnde te Blokzijl, ontving eene beroeping naar Wolvega, en bevond zich volstrekt buiten staat, om voor zich zelven te beslissen, of hij deze beroeping al dan niet behoorde aan te nemen of die af te slaan. Hij besloot dus de beslissing aan het lot over te laten, en deze loting, uit hoofde van de omstandigheden, in welke hij verkeerde, openlijk en op eene plegtige wijze te moeten doen, gelijk hij dit dan ook werkelijk volbragt heeft; het lot deed uitspraak, dat hij bij de Gemeente van Blokzijl zou blijven, en hij bleef. Drie maanden daarna andermaal te Wolvega beroepen zijnde, waren de omstandigheden in zoe verre veranderd, dat Rede en Godsdienst hem thans geboden, deze tweede beroeping, zelfs zonder eenig uitstel van beraad, dadelijk aan te nemen.
Daar men het berigt van dit zekerlijk bijzonder en zeldzaam geval, las in de Boekzaal voor October 1809, Bladz. 487, gaf hetzelve vele stoffe tot gesprek en tot bevreemding, en aan eenen Ongenoemden aan-
{==207==} {>>pagina-aanduiding<<}
leiding tot het opstellen van een Stukje, onder den titel: De Vrage: Mag een Kerkeraad, bij het maken van eene Kieslijst, en het doen van een beroep - mag een Predikant, bij het aannemen, of afwijzen van eene beroeping, gebruik maken van het lot? Vrijmoedig en bescheiden onderzocht en bcoordeeld. Te Utrecht, bij J. van Schoonhoven, 1810. Welke tweeledige vraag bij slot van hetzelve ontkennend beantwoord, en het Godsdienstig gebruik van het Lot in die gevallen volstrekt en voorts vrij onbepaald voor Christenen afgekeurd wordt. Wij hebben dat Stukje beoordeeld in onze Hedend. Vaderl. Bibl. voor 1810, 1ste Stuk, Bladz. 592.
De Eerw. v. E., wiens geval tot het opperen van deze vraag aanleiding had gegeven, zijne handelwijze daarin afgekeurd ziende, en tevens getroffen, dat een Recensent in de Bibl. van Theol. Letterk. (No. II van het jaar 1810, Bladz. 310,) hetzelve, gelijk hij meende, niet duister als kwakzalverij had doen voorkomen, heest noodig geoordeeld, zich zelven en zijne handelwijze te moeten verdedigen; te welken einde dit thans voor ons liggende Geschrift dienen moet, hetwelk zoodanig is ingerigt, dat het eene meer algemeene verhandeling over het Lot uitmaakt, bijzonder in kerkelijke zaken, en een betamelijk en godsdienstig gebruik van hetzelve bewijst, overeenkomstig Bijbel en gezond verstand.
De Eerw. v. E. heeft zijn onderwerp, onzes oordeels, over het geheel vrij goed behandeld, en zijne bewijzen voor het betamelijk en godsdienstig gebruik van het lot ter snede bijgebragt en oordeelkundig ontwikkeld. Zelfs geeft hij, omtrent zijn bijzonder geval, zoo veel opheldering, zich op de omstandigheden beroepende, in welke hij verkeerde, dat wij, die in onze Recensie, boven gemeld, ons reeds verklaard hadden omtrent het onvoldoende en ongenoegzame der bewijzen van den Ongenoemden, dit betoog van van epen met genoegen hebben gelezen, niet twijfelende, of hij zal, ten minste wat de hoofdzaak betreft, den bijval van zijne Lezers hebben. Zelfs, terwijl wij geene reden vinden, om onze gedachte te veranderen, volgens welke wij, omtrent het laatste lid der vraag, in zoodanig geval, openlijke statelijke plegtigheid afkeu-

{==208==} {>>pagina-aanduiding<<}
ren, willen wij zulks echter met die bepaling verstaan hebben: ten ware in eenig bijzonder geval de omstandigheden eene openbare verrigting mogten vereischen; of nu het geval van Ds. van epen zoodanig geweest zij, kunnen noch willen wij beoordeelen.




Hoe is het mogelijk, als wij elkander hier namaals wederzien, en zoo duidelijk kennen, als hier op deze aarde, dat wij in den hemel rust en zaligheid zullen kunnen genieten? Door D.W. Stoopendaal. Tweede Druk. Te Amsterdam, bij P. van Geenen, H. Ruiter en H.O. Brouwer, 1810. 14 Bladz. In gr. Octavo. De prijs is ƒ :-4-:

Dit zal waarschijnlijk eene wederlegging zijn moeten van een ellendig opstel, onder den titel: Zullèn wij elkanderen in den hemel wederzien? enz. Door a. van oosten, jr., hetwelk wij aangekondigd hebben. in dit ons Maandwerk voor 1810, 1ste Stuk, Bladz. 726. EvenweI wordt dit noch op den titel noch in het geschriftje zelve duidelijk gezegd; eenmaal slechts wordt van oosten's naam in het voorbijgaan gewaagd, Bladz. 5. Wij moeten er van getuigen, dat deze beide kampioenen aan elkander gewaagd zouden zijn. Par nobile fratrum! En evenwel is dit laatste Stukje, volgens den titel, ten tweedemale gedrukt!




Verhandelingen, uitgegeven door Teyler's tweede Genootschap. Zestiende Stuk, bevattende twee Redevoeringen, gedaan door A. van den Ende en G. Bakker; en een geschiedkundig onderzoek over den uitslag der gemaakte toepassingen van bovennatuurkundige grondbeginsels op de Natuurkunde. Te Haarlem, bij J.J. Beets, 1809. 256 Bladz. In gr. Quarto. De prijs is ƒ 1-12-:

Van de twee Redevoeringen, welke in dit Stuk der Verhandelingen van teyler's tweede Ge-
{==209==} {>>pagina-aanduiding<<}
nootschap gevonden worden en welke ons ook afzonderlijk zijn toegekomen, hebben wij, ter zijner tijd, een verslag gegeven (*). Wij bepalen ons nu alleen tot het geschiedkundig onderzoek, op den titel vermeld, zijnde eene Verhandeling van den Heer jacob nieuwenhuis, ter beantwoording der vrage: Blijkt het uit de Geschiedenis der Natuurkunde, dat het aanwenden van zoogenaamde bovennatuurkundige grondbeginselen ooit iets toegebragt hebbe, ter uitbreiding dezer wetenschap: of leert zij daarentegen dat er in de Natuurkunde geene vorderingen gemaakt zijn, dan door waarnemingen, proefondervindingen, daaruit afgeleide wettige gevolgtrekkingen en daarop gegronde wiskundige berekeningen en betogen: en welke lessen geeft de Geschiedenis der Natuurkunde in dit opzigt dan aan de genen, die trachten ter uitbreiding van deze wetenschap met de meeste vrucht werkzaam te zijn? Men kan deze Verhandeling wel niet als eene volledige beantwoording dezer vrage aanmerken, dewijl alleen het eerste gedeelte in dezelve behoorlijk uitéén is gezet, hetwelk de Schrijver zelf schijnt te kennen te geven, Bladz. 88; doch zij is niet te min eene belangrijke bijdrage tot de geschiedenis der Natuurkunde, waarover, in onze taal, nog bijna niets is gemeen gemaakt: zij was dus, hoewel niet bekroond, de uitgave overwaardig.
In de Inleiding dezer Verhandeling bepaalt de Schrijver den aard der bovennatuurkundige grondbeginsels en derzelver toepassing op de wetenschappen in het algemeen, en de Natuurkunde in het bijzonder. Hij verstaat door bovennatuurkundige grondbeginsels, oorspronkelijke grondbegrippen van het verstand, welke met hetzelve gegeven zijn, in geene hoogere grondbeginselen kunnen opgelost worden, maar daarentegen den grond uitmaken, waaruit eene reeks van stellingen kan worden afgeleid. Hij onderscheidt deze grondstellingen van de empirische, of zulke, welke uit de ervaring voortspruiten, door dat de eerste het kenmerk van algemeenheid en noodzakelijkheid met

{==210==} {>>pagina-aanduiding<<}
zich dragen, hetwelk de anderen, hoe uitgebreid derzelver toepassing anders ook zijn moge, altijd missen. Te regt merkt N. aan, dat dergelijke grondbeginsels a priori aan alle wetenschap eigen zijn, en dat er geene menschelijke redenering, hoegenaamd, zonder dezelve bestaat. Hieruit volgt, dat men, juist gesproken, niet vragen kan, welken invloed het aanwenden dier beginselen in het algemeen gehad hebbe? maar dat hier naauwkeuriger door N. gesproken wordt van de afscheiding der bovennatuurkundige begrippen van de empirische, en de toepassing der eerste, als de vrucht eener zuivere bespiegeling op de laatste, ten einde op zulk eene wijze de Natuurverschijnselen te verklaren.
Om derhalve te zien, welke de vrucht zij geweest dezer Natuurbeschouwing a priori, heeft N. de geschiedenis der Wijsgeerte en Natuurkunde geraadpleegd. In het eerste Hoofdstuk geeft hij ons eene korte opgave van de voornaamste wijsgeerige stelsels der oude Grieken en in het tweede van die, welke na de herleving der letteren gebloeid hebben, of nog bloeijen, waarbij hij dan telkens de beoordeeling voegt van den invloed, welke zij ten voor- of ten nadeele der Natuurkunde uitoefenen.
Reeds de eerste pogingen, om de Natuur te verklaren, waren zuivere bespiegelingen: thales, empedocles, anaxagoras en de andere Wijsgeeren der Ionische school namen eene of meer hoofdstoffen aan, waaruit en uit den allesbezielenden vorm, in welks plaats door anaxagoras echter een verstandig wezen gesteld werd, zij tot de minste Natuurverschijnselen trachtten te verklaren. Had de laatste Wijsgeer de doelmatigheid en orde, in de Natuur heerschende, reeds ingezien, dit beginsel werd hevig bestreden door de Atomistische Wijsgeeren, waarvan de vroegste zijn leucippus en democritus, de beroemdste is epicurus, welke meer dan eene eeuw later kwam. Dezen stelden het grondbeginsel der stof in Atomen, of ondeeltjes, door de zinnen niet te bemerken, maar echter zeer verschillende van hoedanigheden; deze atomen, in de oneindige ruimte, volgeus epicurus, door hare zwaarte en echter in eene schuinsche rigring, ter liefde van de hypothesis, vallende, hebben toevallig eene wereld gevormd, zoo als wij ze nu

{==211==} {>>pagina-aanduiding<<}
beschouwen. Hoe dwaas ons deze voorstellingen schijnen, zij hebben echter gedeeltelijk derzelver gezag in de Natuurkunde tot op onzen tijd behouden, vooral nadat zij door descartes en gassendi van haar onchristelijk gewaad ontdaan zijn. Wij mogen in dezelve, zoo als N. te regt aanmerkt, den oorsprong der Mechanische en Corpusculaire Natuurkunde zoeken, en daar deze, uit haren aard, het meest voor wiskundige toepassingen berekend is, mogen wij daaruit opmaken, welke weldadige vruchten die Grieksche droomen voor de wetenschap hebben te weeg gebragt. Deze invloed moge velen niet onmiddellijk regtstreeks schijnen, hij vloeit uit den aard der zake voort: zoo lag ook in anaxagoras stelsel het zaad van de Teleologie der latere dagen, en dat deze wijze van redeneren, verstandig aangewend, dikwijls de heerlijkste vruchten heeft voortgebragt, leert ons het voorbeeld van copernicus, door N. naderhand bijgebragt. - In het voorbijgaan voegen wij hier nog bij, dat anaxagoras, naar het ons voorkomt, de eerste geweest is, welke uit Dynamische beginselen geredeneerd heeft; want hetgeen hij stof heet, is buiten de zinnen gelegen, en een zuiver redebegrip.
Op deze stelsels laat N. dat van den grooten Samischen Wijsgeer pythagoras volgen, welke in de betrekking der eenheid tot het menigvuldige, op den wiskundigen weg, de verklaring der Natuurverschijnsels zocht. Indien deze eerste poging, om de Wiskunde op de Natuurkunde toe te passen, uit hoofde van de onvolkomenheid beider wetenschappen, in die dagen, niet zeer vruchtbaar voor de laatste wetenschap was, blijft zij echter altijd eene der verhevenste voorstellingen van het menschelijk vernuft; en heeft zij altijd deze verdienste, dat zij den Wijsgeeren cenen nieuwen weg wees, welke, uit zijnen aard, veiliger moest worden, naarmate zij meer vorderden, zoo als de ondervinding zulks ook in newton en anderen geleerd heeft. Wij leeren tevens uit de Pythagorische wijze van redenering, dat uit de Wiskunde nimmer de werkelijkheid van het bestaan der dingen, als de grond des menigvuldigen kan worden opgemaakt. - De overeenkomst van dit stelsel met dat van schelling, waarop N., Bladz. 108, Noot (*), duidt, is zigtbaar in de poging des laatsten, om de stof niet

{==212==} {>>pagina-aanduiding<<}
alleen, maar alles wat bestaat, volgens de eigenschappen der magtverheffing, Geometrisch te construeren.
Het laat zich ligtelijk begrijpen, dat al deze bespiegelingen, waaraan de menschelijke geest zich zoo ligt overgeeft, de Wijsgeeren meer en meer van de ervaring asvoeren en eindelijk derzelver verklaring in volslagen tegenspraak met de Natuur moeten doen zijn. Doch de vurige verbeeldingskracht der Grieken kon den tragen en moeijelijken gang van het proefondervindelijk onderzoek der Natuur niet volgen; het was veel gemakkelijker met xenophanes over de onzekerheid onzer kennis te klagen, met parmenides alles, wat de ervaring ons leert, als onzeker en twijfelachtig, als eene bloote meening, as te scheiden van de zuivere redekennis, welke ons tot de waarheid orengt, om zich dus veilig aan zijne bespiegelingen te kunnen overgeven, of met melissus het bestaan der zinnelijke dingen te ontkennen. Het is niet te verwonderen, dat deze weg tot ijdele hersenschimmen en belagchelijke Sophismen gevoerd en de vorderingen der Natuurkunde aanmerkelijk vertraagd heeft. De inval van parmenides, om de redelijke Natuurbeschouwing van de zinnelijke af te scheiden, zoude, zoo als N. te regt aanmerkt, een' gelukkigen invloed gehad kunnen hebben, indien men dezen wenk verstaan en rustig in het veld der ervaring gewerkt hadde. Doch daartoe schijnt het toen de tijd nog niet geweest te zijn, of liever, zoo het ons voorkomt, viel dit niet in den Griekschen geest.
De invloed der Platonische Wijsgeerte op de Natuurkunde wordt vervolgens beoordeeld. Plato heeft weinig voor de Natuurkunde gedaan; zijne verhevene bespiegelingen strekten zich meestal tot bovenzinnelijke dingen uit. Hierin echter heeft hij zich aan de Natuurkunde verdienstelijk gemaakt, dat hij aangetoond heest, hoe de strijd tusschen de ervaring en de rede haren grond heeft in de menschelijke kennis; hij nam den grond des twijfels aan de wezenlijkheid der verschijnselen weg door de bepaling, dat zij derzelver grond in de idéeën hebben, welke wel buiten alle ervaring gelegen zijn, maar volgens welke alles, wat bestaat, gevormd is; de Godheid, namelijk, dacht zich een wereld, zoo volmaakt, als dezelve wezen kon, daarnaar is de zigtbare gevormd, en deze zelf-
{==213==} {>>pagina-aanduiding<<}
de redebegrippen van voltooidheid en algemeenheid, welke het grondbeeld of idée der wereld zijn, heeft god in den mensch gelegd, zoodat hij daarnaar het wereldstelsel beoordeelen kan. Deze stelling is voorzeker treffelijk en legt den eersten grond tot eene Teleologische verklaring der Natuur.
Oneindig grooter verdienste dan zijn Leermeester plato heeft de beroemde wijze van Stagyra, die eeuwen lang de leermeester der Wijsgeeren, vooral der Christelijke, geweest is. Dezen zijn wij niet alleen een geheel wijsgeerig stelsel over de Natuurkunde verpligt, waarin vooral de behandeling der beweegkunde uitmunt, hoewel op een verkeerd grondbeginsel steunende; maar hij heeft vooral de Natuurlijke Historie door belangrijke waarnemingen en beschrijvingen verrijkt en daarenboven eene oordeelkundige geschiedenis van de gevoelens der vorige Wijsgeeren gegeven, welke allerbelangrijkst is. Het is ontegenzeggelijk, dat de Natuurkunde aan aristoteles het meest van alle Grieksche Wijsgeeren te danken heeft, doch het is even waar, dat deze groote Wijsgeer de wetenschap veel verder zoude gebragt hebben, indien hij zijne bespiegelingen met proefnemingen gepaard had.
Het steisel van den Stagiriet is, onderscheidenlijk gewijzigd, tot op den tijd van descartes het eenige geweest, waaruit men de Natuur zocht te verklaren, weshalve N., na eenige aanmerkingen over het belang der kennis van de Grieksche Wijsgeerte ook voor den Natuurkundige, overgaat tot de beschouwing der bovennatuurkundige bespiegelingen, welke na de herleving der letteren haren invloed op de Natuurkunde uitgeoefend hebben.
Hoewel er reeds in den aanvang van dit tijdvak verscheidene geweest zijn, welke de Natuurkunde stelselmatig geleerd hebben, en daaronder de beroemde Hervormer melanchthon vooral verdient gemeld te worden; vinden wij er echter, voor descartes, geen', wiens leerstelsel eene bijzondere overweging behoeft; want melanchthon bouwde grootendeels op Aristotelische grondbeginsels. Wij moeten echter, met den Schrijver, onzen Lezeren opmerkzaam maken op copernicus, wiens voorbeeld duidelijk bewijst, welken gelukkigen invloed redebegrippen, afgezon-
{==214==} {>>pagina-aanduiding<<}
derd van alle ervaring, op de Natuurkunde hebben kunnen, wanneer men dezelve, als geleidende niet als zamenstellende (construerende) grondbeginsels gebruikt. Copernicus vond in de stelling, dat de Natuur altijd eenvoudig en met eene eenparige orde te werk gaat, het rigtsnoer, waarnaar hij de ongegrondheid van het wereldstelsel van ptolemeus beoordeelde, en een veel schooner en meer met de eeuwige in ons gemoed geprente waarheden overeenkomstig gebouw oprigtte. Op den weg der ondervinding was hij, zoo als N. te regt aanmerkt, nimmer zoo ver gekomen; want het is bekend, dat de verschijnselen van den sterrenhemel zich even zeer volgens het stelsel der Ouden, als volgens het tegenwoordige laten verklaren: het is dus alleen de eenvoudigheid en wijze zamenstemming, welke dat van C. boven het andere aanprijst, en waardoor het tevens, als overeenstemmende met een zuiver redebegrip, eene echt wetenschappelijke gedaante aanneemt. Even gelukkig bewees de groote kepler hoe vruchtbaar de vereeniging van bespiegeling en ondervinding zijn kan, toen hij ditzelfde redebegrip tot een' geleiddraad nam in zijne onderzoekingen naar de afstanden en omloopstijden der Planeten. - Geven ons deze mannen een voorbeeld, dat alle bovennatuurkundige bespiegeling verre is van voor de Natuurkunde
onvruchtbaar te zijn, descartes toont ons, hoe zij den geest van den weg der waarheid kan afbrengen.
Deze, vermoeid van de slaafsche banden, waarmede, in zijnen leeftijd, de verbasterde Aristotelische Wijsbegeerte de geesten gekluisterd hield, ving aan met aan alles te twijfelen, en tot grondbeginsel van al ons weten, aan te nemen, ik denk, derhalve besta ik. Eene leer, zoo oorspronkelijk en door zulk een' man, met al de zekerheid der Wiskunst, doorgevoerd, moest de gemoederen wegslepen en over de denkbeelden heerschen. Geheel Wiskundige, trachtte hij alles, zoo veel mogelijk, wiskundig te betoogen, en leerde, waar hij deze veilig toepassen kon, gewigtige waarheden: doch in plaats van de ondervinding te raadplegen, gelijk, in zijn tijd, kepler, bij deszelfs berekeningen, zoo gelukkig deed, berekende hij zijne bovennatuurkundige grondstellingen: zoò stelde

{==215==} {>>pagina-aanduiding<<}
hij bij voorb. tot eerste grondbeginsel van de leer der botsing, dat de som der beweging in de wereld altijd even groot is, en dat wel, omdat god, als een onveranderlijk Wezen, niet nu meer, dan minder beweging kan voortbrengen, enz.; en hoewel hij beweert, dat wij de eigenschappen der dingen alleen door onze zinnen kunnen leeren kennen, brengt hij dezelve echter alle wederom tot grondstellingen a priori tot het bewustzijn terug. Ook zijn er in zijn stelsel loutere onderstellingen, voor geen bewijs vatbaar, verklarende hij de zwaarte, door draaikolken, welke zich om de aarde bewegen, en, sneller bewogen, dan zij, alles daarop werpen. Schoon hij dus ten aanzien der Wiskunde groote verdiensten heeft, heeft hij de Natuurkunde met dwalingen vervuld, en zoude haren loop gewis meer vertraagd hebben, indien de meeste Natuurkundigen toen niet reeds op den proefondervindelijken weg gingen, door baco en galilei gebaand en betreden.
Het bovennatuurkundig stelsel van cartesius is door dat van leibnitz verdrongen. Deze vindt den grond van alle kennis in de menschelijke ziel zelve, en de aangeborene voorstellingen, welke wel niet duidelijk zijn voor het bewustzijn, maar door de ervaring ontwikkeld en klaar gemaakt worden; want deze dient alleen om die duistere voorstellingen te bepalen. Van de dingen buiten ons, krijgen wij, door de ondervinding, de kennis alleen in zoo verre als daartoe de gelegenheid is. De werking zelve van ligchaam en ziel onderling zijn slechts schijnbaar, zij waren reeds vooraf bepaald, en heerscht tuschen dezelve eene vooraf bepaalde overeenstemming. De grond van al de verschijnselen in de Natuur en in ons ligchaam zelve, stelt hij in wezenlijke eenheden (monades), welke uit haren aard noch vergaan, noch geboren worden, dan alleen door een wonder van schepping en vernietiging. Zij werken niet op elkander, omdat het ondeelbare eenheden zijn, maar alle verandering, welke zij leiden, geschiedt uit een inwendig beginsel, dat het wezen der kracht uitmaakt. Deze monades zijn gelijksoortig met de geesten, en deze laatste verschillen alleen daarin, dat derzelver bewustzijn duidelijk, dat der eersten verward is. De grondmonade, welke zich alles even duidelijk voor-
{==216==} {>>pagina-aanduiding<<}
stelt, is de Godheid. Deze, als het Volmaakte Wezen, heeft alles op de volmaaktste wijze ingerigt; en daar alles eene oorzaak hebben moet, moeten alle veranderingen, welke wij in de zigtbare wereld zien gebeuren, overeenkomen met dat volmaakte en wijze plan en volgens eindoorzaken geschieden. Zeker is er geen Wijsgeer, die in de Natuurkunde de redenering uit eindoorzaken zoo ver heeft doorgezet, als leibnitz. - En deze strekking heest nog lang na hem, onder de Natuurkundigen, zelve geheerscht. -
De denkbeelden van leibnitz hebben op de Natuurkunde een' grooten invloed gehad. Zijn bovennatuurkundig stelsel heest dezelve wel niet verder gebragt; maar hij heeft de gevaarlijke dwalingen van cartesius, met een goed gevolg, bestreden; de noodzakelijkheid der ondervinding aangetoond, (welke zelfs uit zijn stelsel volgt, daar de ingeschapen voorstellingen, zonder ervaring blijven sluimeren,); de Wiskunde ten sterkste aangeprezen, en dezelve, zoowel zelf, als velen zijner volgers, met vrucht op de Natuurkunde toegepast; de Natuurkundigen van de ijdele poging afgebragt, om in de stof zelve als atomen of anderzins, de laatste oorzaken der verschijnsels niet alleen te zoeken, maar bepaald aan te wijzen, voor welk dwaas bestaan de leer der monaden de deur geheel toesloot; en eindelijk de Teleologische verklaring der Natuur tot een beginsel teruggebragt, dat derzelver gebruik veilig en vruchtbaar konde maken, indien hij hetzelve niet juist daarin te ver en verkeerd had gebruikt. - De regtmatigheid der Teleologische redenering is de klip, waarop, zoo wij hier iets zeggen mogen, het Natuurkundig stelsel van L. gestrand is.
Van een' geheel anderen aard, dan dat van leibnitz, is het Wijsgeerig stelsel van kant, die eenen weg betreden heeft, welke, tot dus verre, onbekend was. Ook voor de Natuurkunde is dit stelsel belangrijk, omdat K. 1o. heeft aangetoond, dat alle bespiegeling van voren, welke de grenzen der ervaring overschrijdt, tot onzekere grondstellingen brengt, zoodra zij op de ervaring wordt toegepast, en omdat hij de grenzen naauwkeurig heeft aangewezen, waar binnen de menschelijke kennis besloten is: 2o. omdat hij de wijsgeerige beschouwing der Natuur van de empirische

{==217==} {>>pagina-aanduiding<<}
afgezonderd, en dezelve tot een geregeld wijsgeerig stelsel verheven heeft.
Wat nu het eerste betreft, zoo heeft hij aangetoond, dat wij niet kunnen aanschouwen, dan volgens de vormen onzer zinnelijkheid: ruimte en tijd; dat wij niets kunnen denken, dan volgens de wetten van ons verstand, of volgens de zuivere verslandsbegrippen (Categorien, wel te onderscheiden van de Aristotelische,) van hoegrootheid, hoedanigheid, betrekking, modaliteit. Wij kennen dus noch de Natuur, noch hare wetten, in derzelver wezen, maar alleen in zoo verre dezelve door ons aanschouwd en begrepen kunnen worden. K. gaat echter ook verder en kent den menschelijken geest het vermogen, om uit algemeene beginselen gevolgen te trekken, of de rede toe. Deze houdt zich met empirische begrippen, of met zich zelve, met redebegrippen bezig. De bewerking der eerste, of verstandsbegrippen door de rede, geeft de algemeene beginsels, van gelijksoortigheid, waardoor het verscheidene tot eenheid gebragt wordt; in tegenoverstelling van dit begrip is er een ander, dat van verscheidenheid der gelijksoortige dingen, en eindelijk een derde, dat deze beide verbindt, of een trapsgewijze overgang van het een tot het ander is. Het gebruik dezer redebegrippen is echter niet zamenstellende, dat is, dat daaruit de ervaring afgeleid en als geconstrueerd wordt, doch alleen geleidende, daar zij ons in het onmetelijk veld der ondervinding den weg banen, en als baken verstrekken kunnen; de rede toch zoekt overal eenheid, zonder welke voor haar het heelal een baijert blijft. Zoo zijn zelfs de zuivere redebegrippen, waaronder zij zich alles, wat bestaan kan, als een voltooid en tevens door eene
hoogstverstandelijke oorzaak daargesteld geheel beschouwt, vruchtbaar voor den Natuurkundige; want daardoor is het veld zijner nasporingen oneindig, en hij wordt niet teruggehouden om een beginsel der doelmatigheid, zonder hetwelk hij de Natuur niet beoordeelen kan, te zoeken. - In het algemeen heeft dus de Critische Wijsgeerte deze twee voordeelen, dat zij de verschillende empirische, bovennatuurkundige en wiskundige beginselen, welke in de Natuurkunde vermengd raken, behoorlijk onderscheiden, en haar van alle on-
{==218==} {>>pagina-aanduiding<<}
gelijksoortige beginsels gezuiverd heeft, en dat zij den Natuurkundigen een' regel heeft in de hand gegeven, waarnaar zij hunne kennis ook wetenschappelijk kunnen behandelen.
De wijsgeerige beschouwing der Natuur, volgens de beginselen van schelling, eschenmayer en anderen, houdt onzen Schrijver vervolgens bezig. Dat schelling van een zeer hoog standpunt begint, met van het niets, of ten minste van eene voortbrengende werkzaamheid van stoffe geheel ontbloot, zijne bespiegeling aan te vangen, belooft zeker, geschiedkundig beschouwd, niet veel voor de Natuurkunde, welke van dergelijke luchtreizen nooit wel is afgekomen. Doch daar hij in het construeren der stof, aanstonds, electriciteit, magnetisme en galvanisme uit de ervaring opneemt, verbinden zich zijne hoogste bespiegelingen terstond met de Proefondervindelijke Natuurkunde. Het is niet te ontkennen, dat deze verbindtenis zeer gevaarlijk is; daar zij de Natuurkunde wederom eene slavin maakt van vreemde beginselen; doch het is ook niet te ontkennen, dat S., als een scherpzinnig denker, voortreffelijke wenken geeft, welke ook door een ritter, met het beste geluk, gevolgd zijn.
De slotsom van dit geheele onderzoek komt hierop neer: de bovennatuurkundige begrippen kunnen, zonder proefondervindingen, waarnemingen en wiskundige betoogen, de Natuurkunde niet bevorderen; doch van den anderen kant is het genoegzaam duidelijk, dat er een wijsgeerig grondbeginsel van alle ervaringkennis aanwezig is, hetwelk gedeeltelijk als zamenstellend, gedeeltelijk als geleidend, den Natuurkundigen uitmuntende diensten doet in het optrekken van het gebouw hunner wetenschap; terwijl men eindelijk ook moet toestemmen, dat zeer vele bespiegelingen, hoe hersenschimmig ook, gelegenheid tot het nader onderzoek der Natuur zelve gegeven hebben. -





{==219==} {>>pagina-aanduiding<<}

Lenteloveren (oo) van Mr. L. Rietberg. A.L.M. Phil. & J.U. Dr., (met eenen gegraveerden Titel). Te Zwolle, bij H. Tijl en J. de Vri, 1810. Behalve de Opdragt, een Voorberigt en Lijst van den Inhoud. 116 Bladz. In gr. Octavo. De prijs is ƒ 2-10-:

Waren allerwegen de Dichters de eerste leeraren en beschavers der menschen, dan waarlijk verdient de Dichtkunst wel als eene alleredelste kunst in eere te worden gehouden; en Dichters, die hun Goddelijk talent aan waarheid, Godzaligheid, deugd en goede zeden dienstbaar maken, zijn weldaden en geschenken des hemels, om licht, troost, deugd en geluk op aarde te brengen. -
Het is zoo, even gelijk alle wetenschappen en kunsten, zoo is ook dikwerf de Dichtkunst misbruikt, om de leugen waarschijnlijk en de waarheid verdacht te maken; om den wellust nu op te wekken, dan te kittelen; om geweld en onregt te vleijen en de grootste booswichten te vergoden, en om door misleiding en begoocheling de menschen tot allerlei gruwelen aan te hitsen; - en het heeft zeker niet ontbroken aan Dichters, die zoo hun vernuft misbruikende, schandvlekken en pesten der maatschappij en engelen des Satans waren; doch hierom zouden wij toch, met plato, de Dichtkunst nog niet willen verbannen hebben, daar het nog niet aan Dichters ontbreekt, die zich beijveren, om datgeen zoo veel mogelijk te worden, wat de eerste Dichters geweest zijn, en die, in hunne krachtige taal, leugen, misleiding en de algemeene dwaasheid en ondeugd van hunnen tijd gispen; en voor hetgeen waar, goed, schoon en edel is, trots alles, uitkomen. -
Met blijdschap zeggen wij, dat wij onder deze edele Dichters, den Heer rietberg, zoowel als zijnen voortreffelijken leidsman en vriend r. feith, aan wien hij zijne Lentelooveren nederig opdraagt, rangschikken mogen. -
In dezen Dichtbundel toch is het ware en zedelijk

{==220==} {>>pagina-aanduiding<<}
goede steeds met het schoone vereenigd, en dit is, onzes inziens, de grootste verdienste van Gedichten. - Wat toch is alle zoogenoemde schoonheid, door het schitterendste vernuft daargesteld, wanneer dezelve het waarheids- en zedelijk gevoel kwetst? - Niets anders, dan de verleidende opschik van eene ligtekooi, die het op het verderf van jonge lieden toelegt; en het schoonste gedicht van dien aard is zoo walgelijk voor den verstandigen en goeden, als een opgepronkte hoer walgelijk is in het oog van elken nog onbedorven man. -
Deze Dichtbundel bevat het volgende: Aan mijn Boekje, Bladz. 1. Onder den naam van dichtstukren. De Oorlog, Bladz. 3. Gevoel van eigen waarde, beschouwd als bron van zedelijk geluk, Bladz. 38. En onder den naam van mengelingen. De Herfst, aan Elize, Bladz. 81. Aan een' vergeet mij niet, Bladz. 83. De grot der liefde (droom), Bladz. 89. Verlangen, Bladz. 97. Het Roosje, Bladz. 100. Klagt aan Laura, Bladz. 103. Tranen, Bladz. 111. Gezelschapslied, Bladz. 114.
Wanneer wij ons niet bekorten moesten, zoude het ons niet aan lust ontbreken, om eene en andere proeve mede te deelen; doch wij twijfelen niet, of dit Boek zal wel zijne Lezers vinden, en rekenen ons daarom te meer van de moeite des uitschrijvens ontslagen. -
Enkele bedenkingen hebben wij hier en daar ge maakt: bij voorb. Bladz. 41, lezen wij:

Zoo moordt, in woende harsenvlagen 
Een' moeder 't pas geboren wicht, 
't Geen d'armpjes om haar hals geslagen, 
Op haar zijn' goelijke oogjes rigt. - 

Kan een pasgeboren wicht zijne armpjes om den hals zijner moeder geslagen houden en zijne goelijke oogjes op dezelve rigten? -
Het woord begeesteren, in de Opdragt en elders voorkomende, schijnt ons meer Hoog- dan Nederduitsch te wezen. -
Hier en daar schijnt ook tegen de maat gezondigd te zijn: bij voorb. Bladz. 5, in dezen regel:

{==221==} {>>pagina-aanduiding<<}


Ziet men, door 't graauw bespot, het oog ter nederstaan. 

Hier toch, dunkt ons, moet men reeds bij de eerste lezing den wanklank van dit Ziet men gevoelen. - Hetzelfde schijnt het geval te zijn met Dan des in dezen regel, Bladz. 20:

Dan des Karthagers zegepraal. - 

De Heer rietberg drukke verder dus het voetspoor van den edelen Dichter feith, en streve denzelven, zoo mogelijk, ten laatste voorbij! -




Proeven eener vrije Navolging van eenige Stukken uit de Werken van Publius Ovidius Naso in Hollandsche Verzen, door Jan Messchert van Vollenhoven, Tweede en Derde Deel. Te Amsterdam, bij Immerzeel en Comp. Het Tweede Deel 135 en het Derde Deel 134 Bladz. In gr. Octavo. De prijs der beide Deelen te zamen is ƒ 3-:-:

De kunstminnende Heer v. V. levert ons, in beide deze Deelen, weder een vervolg zijner Dichterlijke navolging van eenige uitgelezene stukken uit de Werken van den zoo zinrijken als zoetvloeijenden en hoogstbevalligen Dichter der Oudheid, naso; namelijk eenige schoone Boeken uit deszelfs beroemden Metamorphosis of Herscheppingen, op dezelfde wijze behandeld als de keuze, welke hij uit deszelss Heldinnebrieven, in het Eerste Deel dezer Proeven, bereids te voren geleverd heeft, en welke wij, bij deszelfs uitgave, met den behoorlijken en welverdienden lof, aangekondigd hebben (*). Wij zeggen aangekondigd; wijl deze soort van arbeid niet duldt, dat men dezelve met een scherpziend oog, regel na regel, tegen het oorspronkelijke vergelijke; daar deze vertaling voor eene vrije navolging wordt opgegeven, hetwelk ook bij de vertaling dezer soort van stukken voorzigtigst is, wijl men toch, hoe naauwkeurig en woordelijk getrouw men in de overbrenging der verzen van de eene in de andere taal zijn moge, de oorspronkelijke kracht en uitwerking derzelve niet overbrengen kan, daar die

{==222==} {>>pagina-aanduiding<<}
meestal in eene elgenschap der klanken en in eene woordplaatsing bestaat, die niet over te nemen of dikwijls zelfs niet van verre na te bootsen is; daartegen verschaft de vrijheid in de vertaling, mits men slechts den zin en meening des oorspronkelijken Dichters behoude, het voordeel, dat men de rijke vinding en het geheele zinrijke Tafereel, hetwelk men navolgt, met te meer vuur en losheid kan volgen, dan wanneer men zich angstig op het behouden van elk woord in het bijzonder toelegt, hetgeen zeer zeker den vrijen geest te zeer beperkt en niet dan een' gedwongen' en stootenden gang der verzen ten gevolge kan hebben, waarin men dan wel dezelfde woorden des oorspronkelijken Dichters wedervindt, doch niet in die juiste plaatsing, en vergezeld van dien klank en harmonij, welke ze in het oorspronkelijke bezaten. Schoon dan ook hier en daar, in deze Vertaling, eenen regel mogt gevonden worden, welke eenigzins anders uitgedrukt is, dan men dien bij ovidius vindt, bewijst zulks niets anders, dan dat eene meer letterlijke vertaling welligt eene slechtere uitwerking in onze taal zoude te weeg gebragt hebben, en schoon de zin en kracht van sommige regels hier en daar beter had kunnen uitgedrukt worden, hetwelk door den naauwkeurigen Recensent van dit Werk, in het oordeelkundig Maandwerk, betiteld: De Recensent, ook der Recensenten, zekerlijk met veel grond en met aanwijzing der verbeteringen, waarvoor sommige regels vatbaar zouden geweest zijn, aangetoond wordt, kan zulks den lof, welke de Heer v. V. door deze zijne Vertaling behaald heeft, in het geringste niet krenken, daar deze verbeteringen alleenlijk bewijzen, dat een Werk van dezen aard, altijd aan verscheidene verbeteringen onderhevig is, onder vele scherpziende oogen diende te komen, en door verscheidene bekwame handen diende bewerkt te worden, om zoo volmaakt mogelijk ten voorschijn te treden; doch, bij zulk eene omslagtige
bewerking, verliest ook zeer dikwijls het geheel des. zelfs overeenstemming en de vertalende Dichter zijn', hem toekomenden, lof, wijl elk ander er dan zijn' eigenen stijl, uitdrukking en begunstigde behandeling onder vermengd, en de Lezer niet weet, aan wien hij de schoonheden of gebreken te danken of te wijten hebbe. Wij, voor ons, oordeelen, dat eene vrije na-
{==223==} {>>pagina-aanduiding<<}
volging van eenig meesterstuk, door eene zelfde hand, uit welke taal die ook overgenomen zij, schoon men hier en daar, bij vergelijking, eenige zwakheden te verbeteren zoude kunnen vinden, altijd verkieslijker is boven den onder één gemengden arbeid van velen, wijl die altijd eene onaangename verscheidenheid van behandeling en stijl in een zelfd Stuk ten gevolge heeft, en houden het daarvoor, dat de Heer v. V. zijnen Landgenooten, die den schoonen ovidius niet in deszelfs eigene taal kunnen lezen, een' aanmerkelijken dienst bewijst, met deszelfs voornaamste en navolgbare schoonheden in deze zijne uitgekozene stukken in een nieuw licht te plaatsen, en daardoor den lust op te wekken, om de meesterstukken der, door de eeuwen gelouterde, Oudheid zelve te bestuderen, waardoor het verval van goeden smaak krachtig tegengegaan en het gevoel voor het ware kunstschoon opgewekt en algemeen gemaakt wordt.




De Beoefening der Teekenkunde, door de eerste gronden der Meetkunde gemakkelijk gemaakt door H. Numan. Derde Stukje. Te Amsterdam, bij W. van Vliet en H. van Munster en Zoon. 13 Bladz. met 20 stuks Prentverbeeldingen. In Quarto. De prijs is ƒ 1-10-:

De Heer N. geeft in dit Derde Stukje van zijn nuttig Werkje eenige regelen op tot het teekenen van boomen in het algemeen, en van Wilgen, Esschen, Populieren, Elzen en Ipen in het bijzonder; voegende daarbij eenige afbeeldingen van de onderscheidene takken en bladen - alsook eenige zeer nuttige lessen, om op de gemakkelijkste en beste wijze naar de natuur te leeren teekenen. Iets, dat de jonge lief hebbers der Landschapteekenkunst niet dan hoogstaangenaam kan zijn, wijl het hen met weinige woorden tot den goeden smaak in het verfraaijen der natuur geleidt. Eenige bijzondere studietjes van Molens, Schuiten, Boerenwoningen en Dorpgezigtjes, gelijk ook van eenige, in het Landschap dikwijls voorkomende, Boeren- en andere huisselijke gereedschappen, ter nateekening voor den Leerling, in de manier als met zwart krijt geteekend, besluiten dit Stukje.





{==224==} {>>pagina-aanduiding<<}

Gesprekken over de Pokken, de Natuurlijke Inënting van dezelve, en meer bijzonder over het inënten der Koepokken: voor Burgeren en Landlieden. Door I.H. Floh, Lid-Correspondent van de Hollandsche Huishoudelijke Maatschappij te Haarlem, Schoolopziener in het Tweede District van het Departement Overijssel, en Leeraar der Doopsgezinden te Enschede. Die wijs is zal hooren, en zal in leere toenemen; en die verstandig is, zal wijzen raad volgen. Salomo. Te Amsterdam, bij J.R. Poster, 1811. 86 Bladz. In gr. Octavo. De prijs is ƒ :-12-:

Onder de weldadige middelen, onder den zegenrijken invloed der hemelsche Voorzienigheid, tot heil van het, in velerlei manieren, lijdende menschdom te werk gesteld, mag wel de Inenting der, dus genoemde, Natuurlijke Kinderziekte genoemd worden. Dit middel toch is het, waardoor, gedurende het tijdverloop van zoo goed als eene eeuw, duizenden en duizenden, ja millioenen, anderzins gewisse slagtoffers, aan een ontijdigen dood, immers aan de schromelijkste ongemakken en kwalen ontrukt werden. Vanhier, dat de Inenting zeer vele kundige voorstanders vond, en, in alle landen, bij onnoemelijk velen, op bijgeloof en vooroordeel zegevierde. Eigenaardig was het dan, toen een soortgelijk, hoewel eenigzins anders gewijzigd middel, en te zelfden oogmerke ingerigt, werd uitgevonden, dat het aan hetzelve aan voorstanders niet zoude ontbreken, zoodra deszelfs grootere eenvoudigheid en uitstekender nut en voordeel proefondervindelijk gebleken was. Dit nu was met der daad het geval der Koepokinenting, door den onsterfelijken Engelschen Arts, den Heer edward jenner, niet zoo zeer eerst uitgevonden, als toevallig vernomen, verspreid en te algemeenen gebruike toegepast. Meer hiervan te vermelden, is onnoodig. De Werken toch, ter aanprijzing van de Vaccinatie, of Koepokinenting, in het jongstverloopene elftal jaren, ook in ons Vaderland, in het licht gegeven, zijn in zeer veler han-
{==225==} {>>pagina-aanduiding<<}
den, en mogen als zoo vele voldingende bewijzen, voor de zaak, tot welker verdediging derzelver Schrijvers de pen gevoerd hebben, worden aangemerkt. Iets, echter, ontbrak er aan die Schriften. Daar de Koepokinenting, tot nog toe, den meesten tegenstand heeft ontmoet, is voor de lagere, en die wel de talrijkste, volksklasse, in wier handen de eenigzins uitgewerkte en eenigermate in een' geleerden stijl geschrevene Werken niet vallen; van hoedanigen aard verre de meeste Schriften zijn, ter aanprijzing der
Vaccinatie, tot nog toe, niets in het licht gegeven.
Uit het tot hiertoe geschrevene is de gezindheid des Recensents, aangaande de nieuwe wijze van Inenting, blijkbaar genoeg, om zijne gezindheid omtrent het hier aangekondigde Werkje, bij voorraad, te doen vermoeden. De Eerw. floh, een man, zoowel van de zijde van zijn menschlievend hart, als van zijn gezond oordeel en geoefend verstand, bij zeer velen bekend, voert hier de pen, niet in eenen lagen of slordigen, maar in eenen bevattelijken volksstijl. In zijne hoedanigheid van Schoolopziener opgemerkt hebbende, hoe zeer de weldadige Vaccinatie, onder den, dus genoemden, gemeenen man, gelijk elders, zoo ook in zijn gewest, verwaarloosd werd, beving een edel mededoogen zijn gevoelig hart, en deed hem te rade worden, om, op zijne wijze, de Jenneriaansche aankondiging te doen bekend worden en aan te prijzen. Zijn Eerw. heeft daartoe verkozen den vorm van Zamenspraken, waarin een Predikant, een Pastoor, een Rigter, nevens den Landman houvast, en deszelfs vrouw elsje, het woord voeren. De laatsten worden hier voorgesteld als tegen de Koepokinenting zeer sterk ingenomen, zoo op gronden eener dus genoemde ondervinding, waaruit, zoo niet de schadelijkheid, immers de nutteloosheid van het aangeprezene middel zoude blijken, als uit Zedelijke en Godsdienstige beginselen. Uit al deze onderscheidene oogpunten wordt hier de Koepokinenting beschouwd, en het nietige der zwarigheden, welke daartegen worden ingebragt, met zoo veel duidelijkheid en kracht aangetoond, dat, naar ons inzien, de goede zaak der Koepokinenting, zoo goed als voldongen mag beschouwd worden. Bijzonderheden aan te voeren, wa-
{==226==} {>>pagina-aanduiding<<}
re noodeloos; bekend toch zijn deze, bij allen, welke met de uitstaande Schriften bekend zijn, en het, als zoodanig, niet zoo zeer de stoffe, als de vorm, des
Geschrifts van den geachten floh is, waarom hetzelve eene bijzondere aanprijzing verdient, en wij, den Eerwaardigen Schrijver, voor zijne vlijt, ook in dit opzigt aangewend, onzen hartelijken dank betnigende, onze aankondiging eindigen met den vurigen wensch, dat 's Mans verstandige en menschlievende arbeid iets moge bijdragen ter wegneming van bijgeloof en vooroordeel, onder alle, en vooral ook de lagere, volksklasse! Zoo mag men, onder den Goddelijken zegen, het tijdperk te gemoet zien, dat, even als door de Inenting van het Rundvee, de vernielende Runderpest hier te lande niet meer bekend is, zoo ook de Kinderziekte niet meer zal genoemd worden.

Goschiedenis der Romeinen. Een Leesboek voor de Jeugd. Door A. Zachariae. Uit het Hoogduitsch. Eerste Stukje. Te Zutphen, bij H.C.A. Thieme, 1810. 86 Bladz. In Octavo. De prijs is ƒ :-4-:

In langen tijd is ons geen boek voor de jeugd in handen gekomen, hetwelk ons zoo uitmuntend beviel, en, onzes inziens, zoo juist in den klaren kindertoon geschreven, en door gepaste aanmerkingen regt leerzaam en nuttig gemaakt is, als het voor ons liggende Werkje. De belangrijke Geschiedenis van het Romeinsche, dat is van het allerberoemdste volk, welks geschiedenis, gedurende eenige eeuwen, de geschiedenis der bekende wereld uitmaakte, is het onderwerp, hoogstwetenswaardig, ja welks kennis onontbeerlijk is, voor alle jonge lieden, in wier goede opvoeding men eenig belang stelt. De merkwaardigste voorvallen in ieder tijdvak staan overal op den voorgrond; en men vindt van tijd tot tijd zekere rustpunten, waar men van het gelezene een overzigt nemen, en zich herinneren kan, waar men is. Het is waar, zulk een Leerboekje, als dit, kan niet dan eene zeer

{==227==} {>>pagina-aanduiding<<}
onvolledige kennis der Romeinsche Geschiedenissen mededeelen; want van de Oudheden, de Kunsten en Wetenschappen, den Regeringsvorm, den Godsdienst, enz. der Romeinen leert men hier nagenoeg niets; ook zijn de weinige herinneringen van het tijdsverloop, sints de bouwing van Rome tot aan het Gemeenebest, of van daar tot eenigerlei merkwaardig rustpunt, of van den afftand van daar tot aan de geboorte van christus, ongenoegzaam om den leerlingen een stelsel van de Tijdrekening in het hoofd te prenten, hen voor grove Anachronismen te bewaren, en veel min om hen de Geschiedenis der Romeinen met die van andere gelijktijdige volken in verband te doen brengen: maar 1) wat de Oudheden, enz. aangaat, deze Geschiedenis is slechts geschikt voor jonge lieden, die met de Historiekunde eenen aanvang maken, en die door volgende oefeningen, in grootere en meer oorspronkelijke Werken, eerst tot grondigere kundigheden moeten doordringen; 2) en voor het andere gebrek verzekert ons de Vertaler, dat de Schrijver gezorgd heeft, door eene geschiedkundige (historische) Tafel, achter het Tweede Stukje geplaatst, en bestemd, om alle gebeurtenissen in derzelver tijdorde te leeren schikken en van alle een behoorlijk overzigt te geven: bij welke gelegenheid aan Opzieneren de raad gegeven wordt, de jonge lieden aan te sporen om al het gelezene naauwkeurig aan te teekenen, en op die wijze zulke tafelen zelve te leeren vervaardigen.
Wat den vorm betreft; het verhaal wordt medegedeeld in Gesprekken tusschen vader goedman en deszelfs kinderen; en wij meenen den bekwamen zachariae als onderhoudend' en leerzaam' Dialogist naast campe en hulshoff te mogen stellen.
De vertaling is in zeer goede handen gevallen.





{==228==} {>>pagina-aanduiding<<}

Karaktertrekken, getrokken uit de Algemeene en Vaderlandsche Geschiedenissen. Een Leesboek voor de derde Klasse, ten dienste der Scholen, door N. Anslijn, N.Z., Stads Schoolhouder te Haarlem. II. Te Leyden, bij D. Du Mortier en Zoon. 60 Bladz. In Octavo. De prijs is ƒ :-4-:

Van den lof, aan het Eerste Stukje dezer Karaktertrekken door ons gegeven (Hedend. Vaderl. Bibl. 1810, 1ste Stuk, Bladz. 670,) nemen wij niets terug: de gevallen zijn hier even zoo wel uitgekozen, en even goed verhaald, als in dat Stukje; en wij wenschen, dat dit, gelijk al de ons bekende Werkjes van den ijverigen en bekwamen A., veel en met vrucht in de scholen moge gebruikt worden!
Omdat het een Schoolboekje is, maken wij geene zwarigheid den Schrijver, die voor het overige nooit reden kan gehad hebben om zich over onze bedilzucht te beklagen, eenige weinige fouten tegen de taal en spelling onder het oog te brengen. Als er op Bladz. 47 De vader voor Den in den vierden naamval staat, is dit ongetwijfeld eene drukfout: maar wij twijfelen, of dit het geval wel zij op Bladz. 23, reg. 6, en Bladz. 27, reg. 18, waar den in plaats van de geiezen wordt, gelijk de Schrijver, zoo het noodig is, bij de minste overdenking zal inzien. De, op Bladz. 8, reg. 5, van ond., is waarschijnlijk weder eene drukfout; en denkelijk ook melden in plaats van meldden en zijn voor zijne op Bladz. 14. Maar of de Schrijver wel bedacht hebbe, dat men halsstarrigheid en niet halstarrigheid (op Bladz. 7, reg. 13, van ond.,) en, twee regels lager, niet hen maar hun schrijven moet; dat de titel des zoons van den Koning van Castilie (Bladz. 17) Infant en niet Infante, waarmede des Konings dochter gemeend wordt, behoort te worden geschreven; dat de schepelingen allen (Bladz. 11) voor al de schepelingen een misslag tegen de taal en den stijl is; dat in staat (op Bladz. 8, reg. 8 en 9, en elders,) altijd aan het volgende werkwoord door de voorzetsels om of tot moet ver-
{==229==} {>>pagina-aanduiding<<}
bonden worden, dewijl dat werkwoord het doel des vermogens uitdrukt; dat het welk (Bladz. 13, reg. 5, en elders,) zijn moet hetwelk, volgens weiland, wien men hierin te volgen heeft, zoo omdat het eene taal en niet eene spelkundige bijzonderheid is, als omdat
er zeer goede redenen voor zijn; dat ter hunner eere (Bladz. 13, reg. 5, van ond.) beteekenen zou tot de hunne eer, en dus zijn moet te hunner eere: dit alles willen wij hem zelven wel vriendelijk in bedenking geven.

Technologische Wandelingen of Gesprekken van een' Vader met zijne Kinderen over eenige der belangrijkste uitvindingen, van Gottfried Grosse, Predikant te Wolmirsleben. Naar het Hoogduitsch gevolgd. Derde Stukje. Met eene Plaat. Te Zutphen, bij H.C.A. Thieme. 292 Bladz. In Octavo. De prijs is ƒ 1-5-:

Dit Stukje bevat, in vijftien Wandelingen, zoo vele gesprekken over het Weder, den Barometer, de Weervoorspellende dieren, de Posten, de Telegraaf, de Magneetnaald, den Tabak, de Muzijk, de Landkaarten, het Porselein, het Kabinet van Naturalia, het Zwemmen en Duiken, de Parelvisscherij, de Vuurmachine en het Zout. Dat de Schrijver nu en dan een voorwerp uit de Natuurlijke Historie tot het onderwerp eens gespreks heeft gekozen, houden wij, met den Vertaler of den Hollandschen bearbeider, den Heer goede, voor zeer gepast en overeenkomstig met den aanleg van het Werkje, dewijl in der daad een Systema van Natuurlijke Historie tot de menschelijke uitvindingen behoort. Wij hebben ook dit Stukje met veel genoegen gelezen, en wenschen, dat het in handen van vele kinderen kome!





{==230==} {>>pagina-aanduiding<<}

Leerwijze van H. Pestalozzi: (,) bevattende de drie aanvangspunten van zijn Onderwijs. Door P.J. Prinsen. Te Leyden, bij D. Du Mortier en Zoon. VIII en 136 Bladz. In gr. Octavo. De prijs is ƒ 1-5-:

Niets is gemakkelijker, dan het gehengen der kinderen met eene menigte klanken te beladen, welke zij, bij tijd en wijle, tot groote stichting der lief hebbende en opgetogene ouderen en vrienden, even zoo werktuigelijk en geleidelijk (si Dîs placet!) lossen als zij dezelve ingeladen hebben, en waarbij derzelver ijdele verwaandheid op kundigheden, welke zij niet bezitten, niet weinig gevoed, en, behalve de eigenlijke verwaarloozing van het verstandsvermogen, tevens tot hun geheel zedelijk bederf de grond gelegd wordt: maar der kinderen edelste zielskrachten te ontwikkelen, van jongs af hunne scherpzinnigheid, hun verstand (het vermogen om denkbeelden te zamen te voegen en te scheiden) hun kenvermogen en hun oordeel op te scherpen en te oefenen, dat was altijd de groote prijsvraag van alle doordenkende Onderwijzers en Opvoeders. Zeker is het, dat velen daartoe geene ongeschikte wegen hebben ingeslagen; vooral zij, die van de Wiskundige wetenschappen zich bedienden, om hunnen leerlingen te leeren denken, en niet min zij, die de Geschiedenis, de Natuurlijke Historie, enz., of andere wetenschappen, welke zigtbare en voor kinderen in het dagelijksche leven kenbare voorwerpen behelzen, met oordeel en toepassing onderwezen: maar het is niet min onwedersprekelijk, dat zij eenen grooten omweg maakten, om tot hun doel te komen.
Voor den edelen pestalozzi, wiens verdiensten en moeiten voor de belangen van het onderwijs, waaraan hij zich, met eene voorbeeldelooze opoffering van zich zelven, geheel toewijdde, alom bekend zijn, voor dezen cerbiedwaardigen man was het bewaard, den waren, en, onzes inziens, eenigen mogelijken, weg te vinden, om den kinderen van jongs af te leeren alle voorwerpen, welke onder het bereik van hun

{==231==} {>>pagina-aanduiding<<}
aanschouwend vermogen komen, regt te leeren kennen, en door de aanschouwing hun verstand behoorlijk te vormen. De onsterfelijke kant, die ons den tijd en de ruimte als de noodzakelijke vormen, waarin alle voorwerpen aanschouwd worden, heeft leeren kennen, had hem den weg gebaand: immers vond hij, P., in deze denkvormen het begeerde en langgezochte onderwerp, waarmede aan al de vereischten van het verstand-ontwikkelend onderwijs kon voldaan worden: namelijk 1) aanschouwelijkheid en 2) noodzakelijkheid in het bewustzijn. Of met andere woorden: de algemeene eigenschappen van getal en maat, zonder welke er geen zinnelijk voorwerp kan gedacht worden, zijn en aanschouwelijk en noodwendig, en daarom het eenige aanschouwelijk voorstelbare middel om het verstand te vormen. Van het gewigt dezer uitvinding was de verdienstelijke man zoo doordrongen, dat hij ergens zeide, en met grond mogt zeggen: ‘Zoo mijn leven eenige waarde heeft, dan bestaat het daarin, dat ik het Quadraat ten grondslag eener leerwijs leide, ten einde alle voorwerpen regt te leeren beschouwen.’
De voortreffelijke Onderwijzer prinsen bewees onzen Landgenooten eenen zeer belangrijken dienst, met het opstellen van dit beknopte en vrij duidelijke berigt der drie aanvangsgronden van pestalozzi's leerwijze. Het Boek der Moeders als bekend onderstellende, toont hij aan, hoe men zich van de daarin voorgedragene leerwijze bedienen, en hoe men dezelve uitbreiden en voortzetten moet, ook en vooral in de scholen. Dit geeft den Schrijver aanleiding, om tot de hoogere Leermethode over te gaan, waarvan hij, na de noodige voorbereidingen, aantoont, dat zij eigenaardig geschikt is, om de verstandelijke vermogens der kinderen gemakkelijk en geregeld te ontwikkelen; om dit te doen ten aanzien van al de verstandelijke vermogens te gelijk en eenparig, zonder verwaarloozing van een derzelve; en dat zij de beste behoedmiddelen in zich bevat tegen de waanwijsheid en het vooroordeel, de al te gewone gebreken van kinderen, die in wetenschappen eenige gelukkige vorderingen maken. Eindelijk gaat de Schrijver over tot eene praktische ontwikkeling van het gebruik, dat er in deze leerwijs van de getal- en maatverhoudingen gemaakt wordt; tot

{==232==} {>>pagina-aanduiding<<}
opheldering waarvan de drie platen, zijnde de eenheidstafel en twee breuktasels, kunnen dienen, of liever, waartoe deze tafelen worden ten grond gelegd. Alles wordt besloten met eenige rekenkundige min en meer moeijelijke voorstellen, welke door de leerlingen van P. gemakkelijk worden opgelost.
Onze Schrijver heeft zich, in dit berigt, bij voorkeur van grüner's Briefe aus Burgdorf bediend; of eigenlijker, het grootste en Theoretische gedeelte van dit Werkje van prinsen is eene vertaling van grüner; waarom hiervan bij voorkeur gebruik gemaakt zij, weten wij niet; wij houden het Exposé de la Méthode élémentaire de h. pestalozzi van d.a. chavannes voor duidelijker, geregelder en vollediger; of verkoos de Schrijver een Duitsch werk, in de Briefe aus München-Buchsee van w.c.c. von türk zou hij meer ter opheldering gevonden hebben. Ondertusschen is het niet onbelangrijk hier aan te merken, dat de vorm dezer leerwijs nog onvast is, dewijl P. nog steeds naar eenen beteren vorm zoekt, dan hij in de hier medegedeelde tafelen gevonden had; en Rec., die voor het overige van het ware en doelmatige der Pestalozzische leerwijze overtuigd is, was zelf getuige van het gebrekkelijke en onvoldoende van het gebruik der tafelen. Een der eerste gebreken is, dat het getal der strepen in ieder vak van de lagere rijen der eenheids- en der eerste breuktafel, en in bijna al de vakken der tweede breuktafel, niet aanschouwelijk kan gekend worden, gelijk blijkt, als men eens zulk een vak geheel aszonderlijk en buiten deszelfs plaats op de tafel aan de kinderen vertoont: waarmede iedereen ziet, dat dit onderwijs door de tafelen in een nadeelig geheugenwerk overgaan, en al het nut der aanschouwende leerwijs zou moeten verloren worden. Ten besluite prijzen wij het Wochenschrift für Menschenbildung von heinrich pestalozzi und seinen Freunden aan allen, die den geest en de leerwijze des edelen kindervriends regt willen leeren kennen, ten ernstigste
aan.





{==233==} {>>pagina-aanduiding<<}

Nieuwe manier van Onderwijs in de Rekenkunst, door Assuerus Doyer, A.L.M. et Phil. Doctor te Zwol. I Stukje. Te Leyden, bij D. Du Mortier en Zoon. VIII en 51 Bladz. In Octavo. De prijs is ƒ :-4-:

De Heer doyer maakt zich bij alle voorstanders en bevorderaars van een verbeterd Schoolwezen verdienstelijk, door deze zijne Nieuwe manier van Onderwijs in de Rekenkunst. Namelijk, van den grooten invloed dezer kunst op de ontwikkeling van de verstandelijke vermogens der jeugd geheel doordrongen, maar aan de andere zijde bevindende, dat het onderwijs in dezelve, zoo als het tot de laatste tijden toe meestal op de scholen gegeven werd, onmogelijk aan dat groote oogmerk konde voldoen, zette hij zich neder tot het vervaardigen van dit opstel, eigenlijk tot eene Handleiding voor Onderwijzers, maar niet tot een Cijferboek voor de Scholieren, geschikt; en wij meenen, dat zijn arbeid volkomen aan het doel beantwoordt. Immers, behalve het beknopte en goedkoope van dit Stukje, waardoor het voor de maar al te schaars bezoldigde Onderwijzers ligter dan groote en kostbare werken verkrijgbaar wordt, moeten wij de juistheid en duidelijkheid, waarmede hetzelve bearbeid is, prijzen. De Schrijver handelt in vier Hoofddeelen: I. Over de Teekens in de Rekenkunst. II. Over de getallen, derzelver waarde, en hoe zij moeten uitgesproken worden, en over de beginselen der tientallige breuken. III. Over de vier bewerkingen der getallen, en over de kunstnamen, die daarbij plaats hebben. IV. Over de breuken, over de kunstnamen, die daarbij voorkomen, en over de vier bewerkingen der getallen op dezelve toegepast. Het Tweede Stukje, waarmede het Werk voltooid zal zijn, moet de noodige handleiding tot het bewerken der tientallige breuken, en tot de kennis en het gebruik der evenredigheden behelzen. Wij prijzen dit Stukje aan Onderwijzers en alle anderen, die grondig en met
oordeel willen leeren rekenen, ten ernstigste aan, vast verzekerd, dat eene gezette bestudering van hetzelve

{==234==} {>>pagina-aanduiding<<}
hun ter bereiking van hun doel ten hoogste dienstig zal zijn. Wij zeggen: eene gezette bestudering; en met reden: hier wordt eene handleiding gegeven, om het oordeel op te scherpen, om den mensch te leeren denken, om hem eigenlijk tot een verstandig wezen te maken: maar dit wordt nu door geen sommetjesmaken, door geen' werktuigelijken ezelsarbeid, maar alleen door studie, door gezette overdenking verkregen; en de oordeelkundige Heer doyer heeft zijn Onderwijs zoo ingerigt, dat alle welgeborene menschen, die hetzelve met aandacht en bij herhaling lezen, het zullen kunnen verstaan: welk doel wij hopen, dat vooral bij eenige Onderwijzers, die hun gebrek gevoelen, zal bereikt worden!

Leer- en Oefenschool voor de Jeugd. Eerste Deel. Met Platen en Kaarten. Te Rotterdam, bij W. Locke, 1810. VIII en 160 Bladz. In gr. Octavo. De prijs is ƒ 1-10-:

Eene onderneming, welke aanmoediging verdient. De Schrijver of Schrijvers berigten, dat hun oogmerk geen ander is, dan het ontbrekende in het schoolonderwijs, ook in het beste, zoo veel mogelijk aan te vullen, door den jongen Lezeren niet slechts in het algemeen nuttige lessen te geven, maar vooral door hun smaak in te boezemen voor meer verhevene wetenschappen, die in de lagere scholen niet kunnen onderwezen worden, en door hun gelegenheid te geven, om, hetzij met het maken van eigene opstellen of met het beantwoorden der hier voorgedragene vragen of met het overzetten der opgegevene vertalingsstukken, hunne verkregene kundigheden dadelijk in oefening te brengen. Om nu de jeugd aan te moedigen, beloven zij, de uitstekendste jonge lieden, die derzelver voorstellen, opgaven, enz. beantwoorden, op de meest onderscheidende wijze bekend te maken, en zelfs ieder na dit eerste uitkomende stuk met het Portret van den hun uitstekendst voorkomenden jongeling te versieren. Het is wel mogelijk, dat sommige ouders, hunne ingenomenheid met hun kroost on-
{==235==} {>>pagina-aanduiding<<}
voorzigtiglijk botvierende, door deze belofte worden overgehaald, om hunne kinderen Lezers der Leer- en Oefenschool te doen worden: Rec. verklaart, dat juist deze openlijke onderscheidingen, waardoor de jonge, en altijd onbeduidend weinig werende, mensch zoo ligt op zijn weinigje, door domkoppen bewonderde kennis verwaand gemaakt wordt, hem terug houdt van dezelve zijnen kinderen en kweekelingen in handen te geven.
Wat voorts de uitvoering van het gemaakte ontwerp aangaat; zij is in dit Eerste Stuk lofwaardig. In de Leerschool vindt men hier Lessen over de Geschiedenis, Aardrijkskunde, Landkunde (van de eerste niet slechts als een deel, maar als verschillende wetenschap met regt onderscheiden), Volkenkunde, Natuurlijke Historie en Rekenkunde. Dit laatste artikel behelst eigenlijk geene les, maar eene aardigheid, waartegen wij wel niets hebben, maar waarvan wij gaarne de reden wenschten verklaard te zien. De twee volgende artikels Spelen en Mengelingen behooren, onzes inziens, niet onder de lessen. - De Oefenschool behelst, in het Rubriek Taalkunde, zeer wel uitgedachte Woorden, Volzinnen, Opstellen, om zamen te voegen, te ontbinden, te verklaren, te vertalen, enz.; onder Rekenkunde een vrij mager Voorstel, te mager voor jonge lieden, die hier wat hooger onderwijs en gelegenheid tot hoogere oefening dan in de scholen zullen ontvangen; en onder Gemengde Voorstellen, een aantal vragen, die in de lessen der Leerschool reeds opgegeven waren, en hier naar de bladzijden zijn aangewezen, benevens eene weluitgevondene Charade en Logogryph. De taal, stijl en wijze van voordragt verdienen lof.

Reis van Amsterdam naar den Uithoorn ter Zee: onder het zinrijk en veel beteekenend woord MΩpia; zijnde noch oorspronkelijk, noch vertaald, noch nagevolgd. Eersten Deels, Eerste Stuk. Te Amsterdam, bij Belinfante en Comp. 116 Bladz. In gr. Octavo. De prijs is ƒ 1-4-:

‘Noch oorspronkelijk, noch vertaald, noch nagevolgd;’ maar wat dan? Van dit alles iets

{==236==} {>>pagina-aanduiding<<}
onder elkander. Zoodanig is de opheldering, die ons de Auteur zelf omtrent den oorsprong van dit Werkje geeft, op Bladz. 35, 36. Het eerste denkbeeld daartoe puttede hij uit een Fransch Boekje, getiteld: Voyage et retour de St. Cloud, par mer et par terre, à Paris, 1787. ‘Dit boekje,’ zegt hij, ‘een der grappigste, van die in de wereld zijn, wilde ik u, Hollandsche lezer, gaarne doen kennen. Het te vertalen was onmogelijk. - - - - Ik dacht dus op eene navolging, en teeg aan den arbeid; maar, gaande weg, is de aard van het boekje zoo veranderd, dat het ook naar eene navolging in het geheel niet gelijkt;’ hebbende hij echter de bovengemelde aardigheden, gelijk hij zegt, in zoo verre dit geschieden konde, overgebragt.
Wij hebben dan hier een deels overgenomen, deels oorspronkelijk geschreven Werkje, bevattende eene koddige Reis van zeker stijf en huisselijk opgevoed Amsterdamsch burger jongman van zijne geboortestad met de Trekschuit naar den Uithoorn, een togtje van 3 of 4 uren, ten gevalle van zijn aldaar gelogeerd meisje ondernomen, welks toebereidselen de 8 eerste, en welks koddige avonturen de 9 laatste Hoofdstukken van dit Eersten Deels Eerste Stuk vullen, hetwelk den reiziger echter nog niet verder dan tot Ouderkerk aan den Amstel brengt, belovende hij, indien het publiek in zijne onderneming genoegen neemt, of, gelijk hij het in zijne manier uitdrukt, tot goedmaking van de kosten der uitgave, botje bij botje legt, alsdan het overige zijner Reisbeschrijving mede te zullen wereldkundig maken.
Met vermaak hebben wij het Stukje gelezen, en het verschafte onze Natiezucht, een zeker verfijnd genoegen, te zien, dat er ook onder ons nog enkele beminuaars en niet ongelukkige beoefenaars van den luimig-satyrieken smaak van den grooten le sterne bestaan, en dat het dus niet enkel de grovere, laag-komische soort van boert en hekeischrift is, waarvoor onze Natie aanleg heeft, en in welke zij arbeidt; hoewel wij hare doorgaans overheerschende neiging tot deze laatste geheel niet ontkennen. Eenen goeden aanleg toch tot de luimige Sterniaansche schrijfwijze zal niemand onzen Auteur betwisten.

{==237==} {>>pagina-aanduiding<<}

Verre evenwel zij het er van af, dat wij de manier van bewerking des Schrijvers in alle opzigten kunstkundig zouden kunnen goedkeuren. Inzonderheid is het ons voorgekomen, eene wezenlijke theoretische fout in den aanleg van zijn opstel te zijn, dat hij eenen zeer onervaren' jongeling, die nooit buiten Amsterdam geweest is, tot den held gekozen heeft, wien hij een Reisverhaal doet schrijven, niet alleen vol trekken van satyriek en hekelend vernuft, maar ook doorweven met allerlei geleerde kundigheden en aanbalingen uit Latijnsche en andere vreemde Dichters. Wij weten wel, dat het Burlesque somtijds tegenstrijdigheden van dien aard in de natuur doet bestaan, en ook in werken van kunst dezelve toelaat: iemand kan bij voorb. in het gemeene leven onnoozeler dan een kind en in de wetenschappen een schitterend licht zijn. Maar, vooreerst is er eene grenslijn, die der mogelijkheid en min of meerdere waarschijnlijkheid, buiten welke men, in dit vak van verdichting, niet gaan mag, wil men al den indruk der fictie bij denkende wezens niet verliezen. En wie zal dan in de XIXde eeuw kunnen gelooven aan het bestaan van een wel opgevoed, zelfs in de geleerde talen geoefend, reeds mondig Amsterdamsch jongman, die op zijn best nog den toren van Buiksloot gezien heeft, die, benevens zijne Moeder, Tante en Praeceptor, de vaart naar den Uithoorn voor eene verre zeereis, den Amstel voor den oceaan houdt, Amsterdam op een uur afstands vandaar reeds niet meer herkent, enz. enz. enz.? De Auteur heeft zelf gevoeld, dat dit paardje te hard liep, en zich daarom van alle kritiek daaromtrent in ééns en bij voorraad afgemaakt, door de Recensenten, die daarop natuurlijk vallen zouden, belagchelijk te maken. Zie Bladz. 75, 76. Dit kunstje is thans bij sommigen in ons
Vaderland zeer in de mode, en bewijst doorgaans, hoe zeer men overtuigd is, dat er op een Werk aanmerkingen te maken zijn, waarvan men zich niet dan met een' kwinkslag of met eene batonnade kan ontslaan. - En, wat de geleerde kundigheden betreft, wij erkennen, dat zich een goed gedeelte daarvan met de belagchelijkste natuurlijke stompheid en onnoozelheid in het gemeene leven vereenigen laat; maar het zoo ge-
{==238==} {>>pagina-aanduiding<<}
aanvoeren van die kundigheden bij het schrijven over eenig onderwerp is toch eene werking, die meer dan geheugen, die oordeel en vernuft aanduidt, en hoe strookt dit dan met het ideaal van des Auteurs jongen reiziger? Ja, hoe laat zich al die geleerdheid zelve overeenbrengen met hetgeen de held van zich zelven zegt, Bladz. 33, dat hij vele boeken inzag, sommige doorbladerde, maar zeer weinige las? En diezelfde jonge Heer evenwel weet, zoodra hij den Mijlpaal aan den Amstel ziet, van de Egyptische Pyramiden uit thevenot mede te praten!
Hier en daar hebben wij ook trekken van valsch vernuft gevonden. Daarvoor toch houden wij, hetgeen de reiziger verhaalt wegens het openbaar Kerkgebed voor hem, als voor iemand, die op eene lange en gevaarvolle reis ging, door zijne Moeder bezorgd, Bladz. 38, 39; de afwisselende benamingen van Meelvermorsser, Kopdraaijer, Windvriend, enz. aan een Molenaarsbaas, Hoofdst. IX, gegeven; gelijk ook dezen trek, Bladz. 62, ‘die, volgens het geen hij mij zelf verhaalde, sints twintig jaren, dat hij heeft gevaren, nog nimmer verdronken is;’ en Bladz. 71 het idee des reizigers, dat het beter ware, de boomen, waarmede de schippers hun vaartuig voortstuwen, in dat vaartuig zelve, dan in het losse water te zetten; en Bladz. 77 zijn verzekerd geloof, dat de schepen elders zoowel op het land als over het water varen, enz. - Neen, waarlijk, zulke ongerijmde zotten geeft de Natuur in een beschaafd Christenland niet! Hun ideaal kan niemand eenig vermaak geven.
Behoudens deze wezenlijke gebreken, bevat echter dit Werkje eene menigte van geestige schoonheden in zijne soort, en is hetzelve geschreven door iemand van kunde, geestige luim, en van goeden aanleg, om zich in dit schaars beoefend vak te volmaken, waartoe wij hem, mits de noodige aesthetische kieschheid in acht nemende, opregtelijk aanmoedigen.
In plaats van een proefje, waartoe te veel plaats zou noodig zijn, deelen wij, na nog gezegd te hebben, dat een naïf karikatuurplaatje het eerste ongeluk, in de toeslede met een ossenkop den reiziger bejegend, af beeldt, de titels der Hoofdstukken alleen mede. Hoofdst, 1. Waarmede dit boek begint. 2.

{==239==} {>>pagina-aanduiding<<}
Welk soort van reiziger de Schrijver is, of liever, van welke soort van reizigers hij niet is. 3. Amor vincit omnia; met eene inleiding in den grooten stijl. 4. Vervolg met de redenen, waarom de Schrijver op reis is getogen. 5. Over kleinigheden, zijnde een groot hoofdstuk. 6. Een inventaris, of hetwelk eigenlijk achter het 4de Hoofdstuk had behooren te worden geplaatst. 7. Een bondig bewijs, dat een Voorberigt zoo wel in het midden, als vooraan in een boek kan staan. 8. Die denkt, dat de Schrijver in dit Hoofdstuk vertrekt, heeft mis; met eene zeer knorrige uitweiding. 9. Boulepsïtherie. 10. Waarin het eerste ongeluk, hetwelk den Schrijver op reis overkwam, omstandig verhaald wordt. 11. Van afscheidnemen, met een supra aandoenlijk geval van twee sleperspaarden. 12. Een geval, des Schrijvers beste broek overgekomen. 13. Van lagchen en uitlagchen; ook de ontdekking van het land, waar de wind groeit. 14. Hymne aan de Zon; sentimenteele aanspraak aan Amsterdam, met verdere aanmerkenswaardige zaken. 15. Castigo te, non quod odio habeam, sed quod amem. 16. De Schrijver zoekt kennis te maken met den herder tityrus, en maakt die met een groot prosodist. 17. Aankomst te Ouderkerk; wat daar voorviel, en wat de reden is, dat dit Eersten Deels Eerste Stuk uit niet meer of minder dan 17
Hoofdst. bestaat.

De Vrucht valt verre van den Stam. Naer (naar) het Hoogduitsch van A. von Kotzebue. Derde Boek. Te Amsterdam, bij J.S. van Esveldt-Holtrop. 104 Bladz. In gr. Octavo. De prijs is ƒ 1-:-:

In Afdeelingen, of Hoofdstukken, even als het voorgaande Boek (*), is ook wederom dit Derde of laatste Deel onderscheiden, doch hier slechts tien in getal, onder titels, de meeste van welke met de voorgaanden in eenig verband staan, en door dezelve wor-
{==240==} {>>pagina-aanduiding<<}
den toegelicht. De Heer v. K. heeft daaraan de volgende titels gegeven: De vlugt voor de Liefde. De Turken. De doove Consul. De Gelukszon. De Zonderling (ge). De Geschiedenis van den blaauwen Kruidenmán. De Bruiloft. Kinderlijke Wedstrijd. Het Raadsel lost zich op. In dit laatste rubriek ontmoet men den grond des titels van dit Geschrift. Zonderlinge lotgevallen, welke de hoofdpersonen voor altijd van elkander zullen verwijderen, nemen een' onverwachten gelukkigen keer, doen dezelve elkander van nieuws ontmoeten, en loopen uit, naar veler Romannen wijze, op gewenschte echtverbindtenissen. Voegzame uitwerksels verbinden zich alzoo, door zeldzame tusschenkomende middelen, met afgelegene oorzaken.




Vier Schildwachten op éénen Post, Blijspel. Naar het Hoogduitsche van Vogel, door C. Sauer. Te Amsterdam, bij J.G. Rohloff. 38 Bladz. In Octavo. De prijs is ƒ :-6-:

Zoowel de vinding als bewerking van dit Nastukje doen het vernuft van deszelfs Auteur eer aan. De daad is zeer eenvoudig, namelijk, het op schildwacht staan van een' soldaat; en echter worden, in die eenvoudige daad, verscheidene karakters op eene natuurlijke wijze geschilderd, en verscheidene deugden ter navolging voorgesteld. De algemeene toejuiching, waarmede dit Stukje bereids op het Amsterdamsch Tooneel ontvangen is, ontslaat ons van verdere aanprijzing. Het Publiek, ten dienste van hetwelk de Tooneelspelen, van welken aard ook, ontworpen worden, heeft het bereids op de gunstigste wijze gerecenseerd.



{==241==} {>>pagina-aanduiding<<}

Uittreksels en beoordeelingen.




Eerste Leerrede gehouden in de Nieuwe Kerk te Sebaldeburen, benevens eene Oudheidkundige Verhandeling. Door den Predikant, Nicolaus Westendorp. Te Groningen, bij J. Oomkens, 187 Bladz. In gr. Octavo. De prijs is ƒ 1-10-:

Te Sebaldeburen, een Dorpje ruim drie uren van Groningen in het Westerkwartier, is in de plaats van het oude vervallene Kerkgebouw, eene nieuwe kerk gesticht. De Eerw. westendorp hield in dezelve de eerste Leerrede den 22 November 1807, welke hij, volgens gedane belofte in het licht heeft gegeven in het jaar 1809. Deze vertraging der Uitgave is toe te schrijven, aan de verzameling der stoffen tot de bijgevoegde Oudheidkundige Verhandeling, aan de tusschen beide voorkomende ziekte en het overlijden van des Predikants Vader, en gelijk zijn Eerw. er zediglijk bijvoegt, aan zijne krachtige slingeringen, door de vreeze van niet te zullen voldoen.
Deze vrees blijkt, bij de uitkomst, noodeloos te zijn geweest. En ten opzigte der Leerrede en der Verhandeling is de Predikant westendorp gelukkig geslaagd. Beiden leveren blijken van 's mans kunde en schrander oordeel, en verdienen gelezen te worden. De Leerrede over lucas VII: 4, 5. heldert den Tekst beknoptelijk en doelmatig op, en brengt dien geleidelijk over tot de gelegenheid, bij welke de Leerrede gehouden is. De gebeden zijn ernstig, nadrukkelijk, gemoedelijk, en gerigt naar het oogmerk. De stijl is duidelijk, overredend, de taal zuiver en beschaasd. Met één woord, de Leerrede draagt den stempel van kunde, bekwaamheid, en oordeel, en verdient eene voorname plaats onder gelegenheidsleerredenen.
Achter de Leerrede volgen Bladz. 39-42 eenige weinige aanmerkingen ter opheldering van deze en gene bijzonderheden, in den Tekst voorkomende, tot nadere staving van hetgeen in de Leerrede zelve desaangaande gezegd was: en achter deze aanmerkingen Bladz. 43-50. een Berigt wegens het stichten der nieuwe Kerk te Sebaldeburen, en eindelijk van Bladz. 50

{==242==} {>>pagina-aanduiding<<}
t t het einde: Ondheidkundige aanmerkingen, inzonderheid met betrekking tot Sebaldeburen.
Ten aanzien van deze ontschuldigt zich de Leeraar, in een Berigt aan den Lezer, dat hij zich naar het gebruik geregeld heeft, reeds voor hem, in dat oord ingevoerd, om bij soortgelijke gelegenheid bij een te verzamelen, hetgeen den vroegeren en lateren toestand van eene plaats betreft, en dat bij de inwijdings-redevoering mede te deelen. Dan ook dit gedeelte van 's mans werk behoeft geene verontschuldiging. Deze verhandeling trouwens getuigt, tot 's Schrijvers eer, dat hij een ijverig en ervaren naspoorder is der Vaderlandsche geschiedenis en Oudheden, en bevat verscheidene bijzonderheden omtrent dat gedeelte van ons vaderland, in hetwelk Sebaldeburen gelegen is, blijkens den inhoud; handelende de schrijver. I. Over de ligging van Sebaldeburen, doch dit slechts kortelijk. II. Over den naams oorsprong: Buren hetzelfde als Buurt van sebaldus, zijnde een Heilige, wiens verjaardag invalt op den 19 Augustus, van wien Blaaz. 57 uit het Martyrologium eenig berigt gegeven wordt. III. Wordt de uitgestrektheid van dit Dorp in voormalige tijden en tegenwoordig aangewezen. Belangrijk is het vierde Hoofdstuk: over den oorsprong en hoedanigheid der landen ter opheldering van verscheidene bijzonderheden uit de Natuurlijke Historie van dat oord. In het vijfde Hoofdstuk wordt de vraag onderzocht: Wanneer het Dorp Sebaldeburen gesticht is? meer algemeen gewigtig is weder het zesde Hoosdstuk: Over het bedijken, en het zevende over de waterlossingen. Het achtste vervat kerkelijke bijzonderheden en IX Sebaldeburens vorigen en tegenwoordigen toestand, en het X handelt over de spraak, den trap van Cultuur, en zeden en manieren van dit oord.
Volgens het berigt van den Predikant westendorp staan die van Sebaldeburen nog op eenen lagen trap van beschaving, ‘Allen,’ dus lezen wij Bladz. 138, ‘kunnen hier op verre na niet lezen of schrijven: velen die nog lezen kunnen, lezen slecht; weinigen kunnen dit behoorlijk doen. Er zijn velen, die niet meer schrijven kunnen, dan hunnen naam; eenige weinigen schrijven redelijk. Doch thans stelt men hier veel meer prijs op deze wetenschappen: ook is

{==243==} {>>pagina-aanduiding<<}
het onderwijs, welke voor eenige weinige jaren niet met al waardig was, hier thans zeer wel. De bejaarde lieden beklagen zich over niets meer, dan dat het hen aan gelegenheid ontbroken hebbe, tot het leeren, en men moet hen het regt doen van te verklaren, dat zij het beter onderwijs met alle bereidvaardigheid ondersteunen. Er is geen enkele, die de rekenkunde verstaat: hunne vlugheid in het dagelijksch rekenen doet mij nogtans dikwijls de geheimvolle donkerheid beklagen, waarin men ook deze onontbeerlijke wetenschap voorheen gestort heeft. -’
‘Met het lezen van nieuwe werken houdt zich slechts eene enkele op: er wordt bijna niet gelezen. De meesten hebben zelfs tegen latere werken een vooroordeel. Sommige huisgezinnen hebben geen boek, anderen alleen den bijbel, eenige bovendien nog een gebedeboekje of bloemhofje, of een paar kleine methodistische blaadjes, die door omloopsters verkocht worden. Zeer weinigen hebben den een' of anderen schrijver over den Catechismus, en een boek met predikaties. Brakel is hier van al de schrijvers het meeste in achting. Hij en Cats zijn hier haast alleen bekend.’
Niet veel gunstiger is het tafereel, hetwelk de Predikant ophangt van de godsdienstigheid en zeden dezer dorpelingen, evenwel prijst hij hen tusschen beiden bijzonder wegens gulheid, bescheidenheid en opregtheid in den omgang, enkelen uitgezonderd enz.
De XI of laatste afdeeling behelst eenige Bijlagen, behoorende tot deze Verhandeling, bestaande in verscheidene oorspronkelijke stukken, welke den lief hebberen der Friesche en Groningsche oudheden niet onaangenaam zullen zijn en geheel op het einde eene kleine lijst van eenige woorden, welke aan dit oord bijzonder eigen zijn.





{==244==} {>>pagina-aanduiding<<}

Overdenkingen, Gesprekken, enz. ten gebruike van Godsdienstige Huisgezinnen, ter bevordering van den Openbaren en Huisselijken Godsdienst, geschikt voor den Morgen, Middag en Avond, door Jacob Hofman en Hendrik Polman, Akthz. Lidmaten der Hervormde Gemeente te Haarlem, Vierde Deel. Te Haarlem bij A. Kampman, Hz. 1810. 368 Bladz. In gr. Octavo. De prijs is ƒ 2-18-:

Het oogmerk, den aard en de wijze der behandeling van dit nuttig en stichtelijk Huisboek, deden wij, in vroegere aankondigingen, kennen (*). En naardien de geachte Opstellers hunnen loffelijken arbeid, in dit Vierde Deel, in denzelfden geest en smaak voortzetten, zouden wij overtollig werk verrigten, indien wij over het Werk in het algemeen gingen uitweiden; tot het voorheen door ons aangemerkte willen wij, derhalve, slechts onze lezers terug wijzen.
Met een Gesprek over en bespiegeling van Golgotha, na 's Heilands weldadig sterven aan het kruis, en deszelfs omstandigheden, in het voorgaande Deel behandeld, maken de schrijvers hier eenen aanvang, voortgaande, volgens den leiddraad der Evangelische Verhalen, tot op het tijdstip, in hetwelk de opgewekte jezus deze aarde zoude verlaten door zijne luisterrijke Hemelvaart, die wij verwachten en wenschen, dat, met den aankleve daarvan, in een volgend Deel zal behandeld worden. Wel zoaden wij den korten inhoud dezes Deels willen afschrijven, ten blijke van de verscheidenheid, en, over het geheel genomen, de belangrijk heid der behandelde onderwerpen; doch, om de altegroote uitgebreidheid, moeten wij daarvan afzien. Alleenlijk willen wij aanmerken, dat, behalve het leerzame en stichtelijke, hetwelk uit de gebeurde zaken wordt afgeleid, eene menigte onderwerpen, meer of min zijdelings daartoe betrekkelijk, wordt behandeld, alle welke, tot de verlichting van het verstand, de verbetering en vertroosting van hart en neigingen,

{==245==} {>>pagina-aanduiding<<}
en de bemoediging in de Godzaligheid, tot de hoop op een toekomend beter leven, eene voegzame strekking hebben.
Dat de Heeren hofman en polman, behalve hunnen verstandigen en bescheidenen ijver voor de leer van hun Kerkgenootschap, van de Christelijke Godzaligheid zeer opgeklaarde denkbeelden bezitten, blijkt uit het beloop des gcheelen Werks. Eene proeve daarvan willen wij onzen lezeren onder het oog brengen, door het overnemen van een Gesprek over de ware en valsche Godsdiensiigheid. Dus luidt het.
‘maria. Vader! ik heb gister middag een kopje thee gedronken bij de vrouw van A ***, en toen geraakte zij in gesprek met twee andere vrouwen, die er ook waren, over de vromen: de eene zeide, dat zij al de vromen, die er in onze stad zijn, wel zou kunnen opnoemen; doch de andere meende, dat hun getal veel meer zou wezen dan men dacht: - wat dunkt Vader daar van?
Vader. Wat zal ik daar van zeggen? Het is voor ons het veiligst, om het oordeel, in dezen, aan God overtelaten: Hij alleen kent onze harten.
Jakob. Is de godsdienstigheid dan in het hart van den mensch?
Vader. Wel zeker; iemand kan een godsdienstig voorkomen hebben, zoo dat men denken zou, dat hij de vroomheid zelve ware, doch die er met dat alles niet van bezit.
Jakob. Zou dan Jufvrouw B*** niet vroom wezen? ik zie haar altijd in de kerk.
Vader. Dat staat aan ons niet te beoordeelen. - Strijdt gij om in te gaan! echter kan men uit het kerkgaan niets opmaken, dewijl iemand eene gedaante van Godzaligheid kan bezitten, en de kracht er van verloochenen.
Jakob. Ik heb wel eens gehoord, dat men iemands vroomheid kon afmeten naar zijn gebruik maken van den openbaren Godsdienst.
Vader. Die u dat zeide heeft het dan mis gehad (hoewel het altijd te prijzen is, dat men deze pligt uitoefent): sommigen gaan naar de kerk, om dat zij zich zelven dan in huis vervelen, en, zoo als zij zeggen, niet beter weten te loopen; anderen, om van de menschen voor godsdienstig gehouden te worden,

{==246==} {>>pagina-aanduiding<<}
en deze gaan op plaatsen zitten, daar men hen van alle zijden kan beschouwen; eene derde soort, om daar door iet bij God te verdienen - en zoo al meer. Wanneer nu ons kerkgaan uit deze of dergelijke beginselen voortkomt, is het dan wel Gods. dienst? - immers neen. Daar wij nu de beginselen en bedoelingen der menschen niet altijd kunnen beoordeelen, zoo is het onmogelijk, om uit het kerkgaan tot iemands godsdienstig bestaan te kunnen besluiten.
Maria. Men kan iemands vroomheid, hoorde ik eens zeggen, beter kennen uit het al of niet gegebruik maken van het H. Avondmaal.
Moeder. Dat zou ik niet zeggen: ik ken wel menschen, die, uit hoofde van een verkeerd begrip over den aard van het Avondmaal, van het gebruik maken dier instelling worden terug gehouden, doch welker godsdienstig gevoel ik geen oogenblik in twijfel trek.
Vader. Zoo zijn er, in tegendeel, ook menschen, die geen Avondmaal overslaan, doch die het of uit gewoonte, of om hunne godsdienstigheid te toonen, doen; en deze laatsten zijn meestal zeer gezet, om bij of naast den Leeraar te zitten, en dringen soms, tot ontstichting van anderen, om de eerste plaats te bekomen, terwijl zij, gelijk uit hunne houding en gedrag blijkbaar wordt, in het geheel aan het oogmerk van het Avondmaal niet denken.
Moeder. Ik heb eens gehoord, dat het een beter kenmerk is, als menschen zich op de bijzondere gezelschappen van vromen laten vinden, en daar mede spreken.
Vader. Ik geloof echter, dat ook dit ons zeer zou kunnen misleiden; immers, men vindt menschen, die, over het geen gekend moet worden tot zaligheid uitmuntend kunnen spreken, en zelfs den toon aan het gesprek geven als zij in gezelschap zijn, doch wier huisselijk en maatschappelijk gedrag niet naauwkeurig mag bezien worden: bij wien er liegen en bedriegen zeer wel door kan. - De ware vroomheid bestaat toch niet in praten.
Jakob. Als iemand zich dan eerlijk gedraagt, dan is hij toch, dunkt mij, Godsdienstig.

{==247==} {>>pagina-aanduiding<<}

Vader. Godsdienstig en oneerlijk kan zekerlijk niet te zamen gaan; echter komt die eerlijkheid niet altoos uit Godsdienstige beginselen voort: men kan eerlijk zijn, uit vrees, dat men door bedrog zijne neering zal verliezen, en dat derhalve de eerlijkheid geboren wordt uit eigenbelang.
Maria. Maar als iemand dan veel aan de armen geeft, dan kan men hem toch zeker wel den naam van vroom geven? - ten minsten ik heb dat eens gehoord.
Vader. Die (dien) naam kan hij dan wel dragen, maar of hij de ware vroomheid waarlijk bezit, is geheel wat anders: er zijn menschen, die een medelijdend gestel hebben en dus wanneer zij wel bedeeld zijn met tijdelijke goederen, veel aan armen doen; doch dit is dan slechts een gevolg van hun temperament; anderen geven veel weg, maar willen zoo gaarne weten, dat zij veel geven, ten einde voor weldadigen en menschenvrienden gehouden te worden; nog anderen doen het, om dank voor hunne aalmoessen te verkrijgen; of om de armen in de verpligting te brengen, om hun weder gewigtige diensten te bewijzen; of om de beweldadigde personen op eenen afstand van hun te houden; - ik zal niet zeggen, dat sommigen hunne gaven uitreiken, om daar door van God, als het ware, den hemel te koopen.
Maria. Maar, Vader! kan men dan nooit uit de daden der menschen belluiten, of zij vroom zijn of niet?
Vader. Hier op moet ik met onderscheid antwoorden: uit enkele daden, zij mogen zoo edel schijnen als zij willen, kan men nooit tot iemands vroomheid besluiten, gelijk men ook nimmer uit ééne zeer zondige handelwijs iemands ongodsdienstig bestaan kan opmaken. Wanneer men uit de daden tot iemands godsdienstig gemoedsbestaan zou willen besluiten, dan zou men den geheelen trein van zijn leven in aanmerking moeten nemen: zijne gesprekken, huisselijk- en maatschappelijk verkeer, en alle zijne gedragingen; en dat niet slechts van eenige weken, maar zelfs moeten nagaan of zijn gedrag eenen geruimen tijd volgens de voorschriften van het Evangelie is geweest - en dan blijft ons bordeel nog altoos seilbaar, waarom het veiligst is, om niet te oordeeien.

{==248==} {>>pagina-aanduiding<<}

Moeder. Ik ken wel menschen, die door een enkel gesprek zeer met iemand worden ingenomen, en hem als waarlijk vroom erkennen.
Vader. Die menschen ken ik ook wel; doch zij hebben ook dikwijls van achteren gezien, dat zij zich bedrogen hebben. De ondervinding leert, dat velen eene schoone gedaante kunnen aannemen, maar dat het in het vervolg blijkbaar wordt, dat het de gedaante en het kleed van den huichelaar was.
Moeder. Maar kan men dan uit de gesprekken niet tot iemands vroomheid of onvroomheid besluiten?
Vader. Volstrekt niet: de ondervinding heeft mij geleerd, dat eenvoudige menschen, van welke ik, naar den aard der liefde, alle gronden had, om het goede te denken, zich door onkunde zoo verkeerd uitdrukten, dat, wanneer ik alleen naar hunne woorden moest oordeelen, ik niets goeds van hunnen stand zou kunnen denken; en integendeel, dat menschen zoo natuurlijk de werkzaamheden der Godvruchtigen in hunne gesprekken kunnen brengen, dat, als men hen naar die gesprekken alleen beoordeelde, men ze bijna voor de allervroomsten zou aanzien; doch door hnn gedrag geheel tegengestelde bewijzen geven.
Moeder. Ik heb toch wel eens hooren zeggen: deze, of die spreekt de tale Kanaäns.
Vader. Dat ontleent men uit jez. XIX vs. 18; maar zie de kantteekeningen van onzen grooten Bijbel, op dien tekst, eens na, en gij zult zien, dat er eigenlijk staat, dat vijf steden in Egyptenland de taal van Kanaan zouden spreken, dat is waarschijnlijk de Hebreeuwsche taal, welke toen in Kanaan gesproken werd; en dat passen zulke menschen, welke zich verbeelden een schaaltje te hebben, waarop zij de woorden van anderen wegen kunnen, op de gesprekken der vromen toe. - Waarlijk, de ware Godsdienst bestaat niet in eenige vrome woorden, of in eene uitwendige vertooning.
Moeder. Maar, Vader! jezus heeft toch gezegd, matth. V. vs. 16: laat uw licht alzoo schijnen voor de menschen, dat zij uwe goede werken mogen zien.
Vader. De Verlosser heeft met die woorden niet willen leeren, dat de Apostelen uitwendige vertoo-
{==249==} {>>pagina-aanduiding<<}
ningen moesten maken, maar dat zij hun gedrag voor God en menschen zoo moesten inrigten, dat de vijandige wereld, in welke zij zouden verkeeren niets op hen met reden zouden kunnen aanmerken, maar veeleer door hun gedrag opgeleid worden om ook den dienst van jezus te kiezen, en alzoo God te verheerlijken.
Moeder. Wie zou Vader dan denken, dat de naam van waarlijk Godsdienstig verdient?
Vader. Het komt mij voor, dat hij het is, die zich gedurig als arm zondaar voor de voeten van den Verlosser nederlegt, en geloovig genade en vergeving inroept; die, door het geloof aan die vergeving in liefde tot God wordt ontstoken, nu dankbaar tracht te leven; die, om de dankbaarheid in oefening te brengen, de booze lusten van zijn vleesch tracht ten onder te brengen, om zoo meer tot eer van God te zijn.’ - Hier eindigt dit leerzaam gesprek. Misschien zoude een eenigzins meer gebijzonderd antwoord op de laatste vraag sommigen niet onaangenaam geweest zijn.
Nog al het een en ander is ons, onder het doorlezen van dezen bundel, voorgekomen, hetwelk wij zonder de vrees van te uitvoerig te zullen worden, wel zouden willen overnemen: zoo ontmoetten wij in den Triomfzang over Jezus Opstanding No. 19, verscheidene trekken van dichterlijke schikking en vernuft. De Allegorie omtrent eens Christens Reis naar de Eeuwigheid, voorgesteld in een Dramatisch verhaal, betrekkelijk eene reis naar het land der rust, in No. 39 en 40 is niet kwalijk uitgedacht. De gesprekken over het Geestelijke leven en deszelfs onvolkomenheid, bevatten vele goede en stichtelijke aanmerkingen; doch onze reeds verklaarde vrees voor te veel uitvoerigheid doet ons de pen nederleggen; in de hoop en wensch, dat dit Werk den geest van alle Christelijke gezindheden in vele godsdienstige Huisgezinnen moge ontsteken of bevestigen, ter bevordering, onder den zegen van boven, van ware godzaligheid!





{==250==} {>>pagina-aanduiding<<}

Beknopt en eenvoudig Onderwijs in den Godsdienst door J.P. Bruinwold Riedel, Predikant en Rector te Collum. Te Leeuwarden, bij J.W. Brouwer, 1810. 59 Bladz. In Octavo. De prijs is ƒ :-3-:

Daar een iegelijk Leeraar van den Godsdienst zijne eigene leiding van gedachten heeft, en hij, overeenkomstig die leiding, het gemakkelijkst en duidelijkst onderwijs geven kan, zoo kunnen wij het niet af keuren, dat hij onder de Catechizeerboekjes, die voorhanden zijn, er geen vindende, dat met zijne leiding van gedachten genoegzaam overeenkomt, aan zijne leerlingen er een van zijn eigen maaksel in handen geeft, terwijl hij tevens daardoor voor andere Onderwijzers, die daartoe geenen lust hebben, de keuze ruimer maakt: - zoo dacht misschien ook de Heer riedel, toen hij dit Vrageboekje vervaardigde en uitgaf. - Het is een geregeld en bruikbaar opstel, schoon wij het echter boven die van tilanus, brink en egeling niet zouden verkiezen, omdat het mindere gelegenheid aanbiedt ter behandeling van pligten en Bijbelsche geschiedenis, wier gedurige inweving in alle Godsdienstig onderwijs wij voor de jeugd van het hoogste belang rekenen.




Het Leven van Waarmond en Vrolijkhart. Eene Bijdrage tot de Volks-lectuur. Tweede en laatste Stukje. Te Hoorn, bij J. Breebaart, 1810. Voor rekening van de Diaconie te Schermerhorn. 52 Bladz. In Octavo. De prijs is ƒ :-6-:

Na vier jaren toevens volgt het Tweede en laatste Stukje van dit Werkje, het Eerste, hetwelk reeds in het jaar 1806 uitgegeven en ook door ons vermeld is, in dit Maandwerk voor gemelde jaar 1806, 1ste Stuk, Bladz. 656. De Eerw. van vloten is, in dien tusschentijd, verplaatst van Scher-
{==251==} {>>pagina-aanduiding<<}
merhorn naar Katwijk aan Zee; evenwel wordt dit Tweede Stukje nog uitgegeven ten voordeele der Diakonie van Schermerhorn. Ook dit Stukje kan eene gunstige Lektuur zijn voor eenvoudige Christenen, waarover wij, naar het oogmerk van den waardigen Schrijver, zegen wenschen!




Wijsgeerige en duidelijke uitlegging over het Opperwezen en de wereld, of deze Aarde vergankelijk is? en eenmaal vernictigd zal worden of niet? - als ook over den Mensch en de ziel van den Mensch, wat de ziel is? en hoedanig dezelve van het ligchaam scheidt? - de onsterfelijkheid der ziel, en of wij van dit leven onmiddelijk in een ander eeuwig leven overgaan? of wij dan in dat leven ook kennis van deze Wereld hebben? of ons daar bekend zal zijn, wat hier op deze Aarde na ons verscheiden gebeurd? - als het lot onzer Ouders, Kinderen, Vrienden of Vriendinnen? enz. en wat of eigenlijk de Dood en Hel is? - of wij de Godheid na dit leven, eenmaal volkoomen zullen kunnen bevatten, enz. Door A. van Oosten, Jr. Te Amsterdam, bij C. Groenewoud, 1811. 34 Bladz. In gr. Octavo. De prijs is ƒ :-8-:

Welk een monster van een hoofd voor een klein, heel klein ligchaampje! Welk een gebrom! Zoo vele gewigtige en ingewikkelde vragen, en die NB! NB! wijsgeerig en duidelijk uitgelegd, in het bekrompen bestek van 34 Bladzijden, waarvan nog vier Bladzijden voor eene duchtige Voorreden en een Berigt van den Uitgever aan het Publiek, moeten worden afgekort, en dat alles geeft de Uitgever voor de waarde van 8 stuivers!
Eén proefje slechts van Wijsgeerte en duidelijkheid der uitlegging, maar tegelijk van regtzinnigheid van den Schrijver!!! Bladz. 18 lezen wij letterlijk: ‘alzoo heeft elk mensch zijnen jongsten dag, en daarmeden versta ik den dag des oordeels, en den dag der opstanding in een nieuw

{==252==} {>>pagina-aanduiding<<}
leven: de aantekening van opgewekt te worden uit de graaven, moeten wij niet regt uit opneemen, gelijk den zin ons oppervlakkig opgeeft, welken meestal zinspeeld op Gods magt en wonderheid: -’ Ohe! jam satis est! Geen woord meer! de Schrijver is al boos! De Uitgever groenewoud is boos! op de Schrijvers van de Algemeene Vaderlandsche Letteroefeningen en op ons, om de Recensie van zijn Werk over het wederzien in den Hemel, in het laatste Nommer onzer Bibliotheek voor het verledene jaar 1810. De Schrijver verklaart, dat wij, zoo min als onze Confraters, hem geene verdediging waardig zijn. Zou de Man wel weten, wat hij schrijft? Wij hebben hem uooit om verdediging gevraagd, en hebben zijne verdediging geheel uiet noodig. En verders gunnen wij hem den troost, dat waardiger mannen, dan wij zijn, zijnen arbeid (!) met hun goedkeuring bekroond (!) hebben!!!
De Boekverkooper groenewoud bewijst (zeker Wijsgeerig!) de gegrondheid van zijne verontwaardiging (!) over ons en onze Confraters daarmede, dat hij ‘het ontwerp (?) wegens het wederzien in den Hemel enz. met zoo véél genoegen heeft gedebiteerd, en zien ontfangen.’ Nu, dit laatste benijden wij hem niet. De man is verontwaardigd, omdat onze Confraters dien arbeid (!) een prulletje, en wij (Bladz. 726) een ellendig opslel genoemd hebben, en dat wij niet getracht hebben tot verbetering - te strekken.
In der daad, onze Confraters hebben het ook wat erg gemaakt, met het verkleinwoordje prulletje te gebruiken. - Laat ons alles herstellen, met de verklaring, dat wij dien eersten en dezen tegenwoordigen arbeid, uit overtuiging, houden voor twee onverbeterlijke prullen van eenen onverbeterlijken Schrijver!





{==253==} {>>pagina-aanduiding<<}

Dissertatio Academica, de Medico physico et physico Medico, sive de legum naturalium vi et ratione corpori animali, atque inprimis humano adplicandis; quam &c. praeside M.S. du Pui &c. ad publicam disceptationem proponit B. de Jonge. Lugduni Batavorum, apud Haak et Socios, 1810. 93 Pagg. In Quarto Maj.

Dat is:
Akademische Verhandeling, over den Natuurkundigen Geneesheer en Geneeskundigen Natuurkenner, of over de toepassing van de kracht en de berekening der Natuurwetten op het dierlijk en in het bijzonder op het menschelijk ligchaam.
Hoewel wij, na deze schoone Verhandeling met behoorlijke aandacht te hebben doorgelezen, daarin minder viuden, dan ons de titel belooft, vonden wij er echter te veel voortreffelijke blijken van des Schrijvers kunde in, om niet langer bij dezelve stil te staan, dan anders wel de aard van ons Tijdschrift, bij dergelijke kleinere Schriften, gedoogt. Dezelve handelt eigenlijk over de toepassing van de wet der zwaartekracht en het evemvigt op het maaksel des menschelijken ligchaams, zoowel in rust, als in beweging, zoowel van het geheel, als van al de deelen, zoowel in de kindsheid, als gedurende den groei en volwassen' leeftijd; en ten tweede, over die voordeelen, welke de bepaalde gedaante en zamenvoeging der verschillende ligchaamsdeelen, zoowel in de dieren, als in den mensch, in het verrigten der voornaamste ligchaamswerkingen verschaffen, in zoo verre die voordeelen uit de Natuurkundige gronden van zwaarte, evenwigt en beweging te verklaren zijn. Men zict dus hieruit, dat de Schrijver zich geheel tot het werktuigelijke of mechanische bepaalt, en dus de titel te algemeen is.
In het eerste Hoofdstuk wordt in het algemeen de wet der zwaartekracht en van het evenwigt, op het ligchaam, zoowel in beweging, als in rust toegepast.

{==254==} {>>pagina-aanduiding<<}
Volgens de bekende proeven van borelli en desaguliers, door de beschouwing van het bekken nader bepaald, wordt het zwaartepunt in het midden der heupkom gesteld, vervolgens uit de overeenkomst der verschillende deelen de lijn van overhelling opgemaakt, als de axis van het parallelogram, dat het menschelijk ligchaam beschrijft; waaruit dan de stevigheid van den stand, zoowel als de zekerheid der beweging worden afgeleid. Hierbij houdt d. J. nu bijzonder zijne aandacht gevestigd op het verschil, hetwelk de jaren hier maken; hij toont de plaatsing van het zwaartepunt bij het eerstgeboren kind aan in deszelfs afdaling van den navel naar de schaambeensvereeniging, naarmate de mensch den volwassen staat nadert. Hieruit neemt hij gelegenheid, om aan te merken, dat de groei niet alleen ten aanzien van de stof, maar ook ten aanzien van de gedaante en evenredige grootte der deelen, aan bepaalde wetten onderworpen is. Het is echter, zoo als hij te regt beweert, zeer moeijelijk, uit gebrek van bepaalde waarnemingen, iets zekers omtrent den groei der menschen, zoowel vóór- als na de geboorte, vast te stellen. Doch dit blijkt genoegzaam, dat het bovenlijf eerder ontwikkeld wordt. Doch dat in den ouderdom van dertien tot achttien jaren vooral de onderste ledematen in wasdom toenemen, zoodat dezelve met het achttiende jaar reeds volwassen zijn, en dan, als juist de helft van des volwassen menschenlengte uit. makende, tevens de maat opleveren, waaruit de toekomstige grootte van den jongeling bepaald kan worden. Van het achttiende tot het vier en twintigste jaar besteedt de Natuur in de verdere ontwikkeling van het bovenlijf. Dat er echter vele afwijkingen van den gewonen loop der Natuur, in dit opzigt, gevonden worden, stemt de Schrijver gereedelijk toe; ook meent hij, dat de bekende driehoek, waarin de afmetingen van den groei begrepen zijn, en welke bij martinet
voorkomt, niet volkomen geschikt is, om den geregelden voortgang van den wasdom te berekenen.
Ondertusschen heeft het ons verwonderd, dat de Schrijver hier geene melding van het verschil der sekse gemaakt heeft, daar het bekend is, dat de vrouwen spoediger volwassen zijn, dan de man-
{==255==} {>>pagina-aanduiding<<}
nen. - Door den groei wordt voorts de ruggestreng, welke het geheele geraamte stevigheid geeft, ook zeer sterk veranderd en deze verandering of kromming heeft de Schrijver, met anderen voor hem, van de vereenigde werking der zwaarte der spieren en der ingewanden, in de verschillende holten afgeleid. Teregt merkt hij aan, dat het nut van deze als een S gebogen ruggestreng, niet alleen in de stevigheid bestaat, welke het ligchaam daardoor verkrijgt: want zij heeft bij vele viervoetige dieren ook plaats, maar tevens in de ruimte, welke dezelve aan de borstholte geeft. - Daar zij grootendeels een gevolg is van de werking der ingewanden en spieren, is dit, dunkt ons, een nieuw voorbeeld, van de analogische of eenvormige wijze, waarop de natuur handelt: bij het viervoetige dier werken hier de spieren genoegzaam, als bij den mensch; hier moest dus hetzelfde gevolg plaats hebben, hoewel het bij het dier veel minder noodig was, dan bij den mensch. - De kromming van het heiligbeen geschiedt volgens de J. niet slechts door de werking der geheele drukkende wervelkolom en der spieren, welke hetzelve achter uit doen wijken, de ligam. sacro-ischiadica zijn hier tevens werkzaam, daar zij de al te groote buiging verhinderen. Zijn deze banden dan bij de vrouw, bij welke dit been regter is, dan bij de man, naar evenredigheid sterker? Dit toch moet, zal de stelling doorgaan, plaats hebben. - Voorts leidt de Schrijver uit de noodzakelijkheid van het evenwigt en de evenredigheid van den groei, ook de onderlinge evenredigheid der verschillende deelen des ligchaams af, welke hij nader aantoont, uit de waarnemingen van camper, tarin en anderen, waaruit blijkt, dat men uit een
bekend been of beentje de grootte van het geheele geraamte kan opmaken. - Eenige aanmerkingen het verschil der sekse betreffende; vooral ten aanzien van het bekken, besluiten dit hoofdstuk. -
In het tweede beschouwt de Schrijver, zoo als wij reeds hier boven gezegd hebben, de voordeelen, welke uit de gedaante der ligchaamsdeelen en derzelver zamenvoeging voortspruiten, meer in het bijzonder. Het hoofd trekt het eerst zijne aandacht, en het is voornamelijk de evenredigheid, welke hier plaats heeft en die het evenwigt veroorzaakt; welke hij nader

{==256==} {>>pagina-aanduiding<<}
aantoont; want indien het voorste gedeelte des hoofds al zwaarder is, het achterhoofd staat, in den mensch van het beweegpunt verder af en, daar dit laatste bij de vrucht en eerstgeborene kinderen, niet plaats heeft, helt het hoofd ook bestendig op de borst voorover, hetwelk voor de ligging der vrucht in de baarmoeder en voor de geboorte des kinds zeer nuttig is. Hierop volgt eene korte beschouwing van de uitsteeksels, aan het hoofd aanwezig, welke hij, zoowel, als alle andere, aanmerkt als gegeven om het nadeel te gemoet te komen, hetwelk de werking der spieren lijden moet, ten einde de schoonheid der gedaante niet verloren ging. - Dat dit de reden dezer zamenstelling zij, is zeer mogelijk, doch dat dezelve tevens een gevolg is van de werking der spieren, leert ons de vergelijkende ontleedkunde van den mensch en de dieren, vooral van verschillenden ouderdom, duidelijk; het is toch bekend, dat die uitsteeksels het sterkste zijn, waarop de spieren, uit hoofde van de levenswijze, enz. het meest werken en dat dezelve, in de kindsheid nog zeer onvolkomen zijn. In het algemeen, vinden wij, dat de J. zich te veel hecht aan het bewijs, uit de nuttigheid ontleent, en de vorming van het eene of andere deel op deze en niet op gene wijze verklaart, omdat het zoo moest zijn en hetzelve anders zijne werking niet doen kan. Deze geheele redenering berust op den transcendentalen grond der eindoorzaken, een' grond, welken wij ons zeer hovaardig aanmatigen en waarop wij echter niet te huis zijn: eene manier van redeneren, welke uit haren aard oppervlakkig is en als men haar doorvoert, onzeker en eindelijk dubbelzinnig wordt. Zoo beweert de Schrijver b.v. ook, dat de Natuur, behalve de 20 tanden, die de melktanden verwisselen er nog daarenboven 16 in voorraad houdt, omdat de 20 eerste den volwassen' mond, de gedaante eener brandsnede hebbende, niet vullen kunnen. Wij kunnen onmogelijk begrijpen, hoe door dergelijk eene
pietistische voordragt, de Natuurkundige wetenschappen een' stap verder doen. In de beschouwing der Natuur de wijsheid en goedheid van den Schepper te erkennen en te vereeren is regtmatig, maar uit die wijsheid de Natuurverschijnselen te verklaren, gaat ons beperkt verstand verre te boven. Bij dergelijke aanmatigingen, is het als

{==257==} {>>pagina-aanduiding<<}
of de eeuwige Voorzienigheid, in het bestuur der dingen, een' geheimen Raad noodig had en als of wij daarvan leden waren.
Bij de beschouwing van de borstholte voegt de Schrijver de belangrijke waarneming, dat dezelve altijd, naar de verschillende levenswijze, op eene verschillende manier gebouwd is; bij dieren, welke of in de vlugt, of in het loopen, de lucht snijden moeten, scherp, bij andere plat, enz.
Ook bij de beschouwing van het bekken heeft de Schrijver belangrijke waarnemingen en aanmerkingen. Zoo als, dat, in weerwil van het schoone gezegde van galenus ten aanzien van de evenredigheid tusschen de vrucht en het vrouwelijk bekken, voor het begin der vorige eeuw, niemand daaruit partij getrokken heeft voor de Verloskunst, dat de as van het bekken eene kromme lijn is, en dat uit dien hoofde niet alleen de beste verloskundige tangen, maar ook nu onlangs de werktuigen ter steensnijding, eene kromme gedaante hebben, enz.
Ten aanzien van de onderste ledematen, vinden wij hier, behalve het meer bekende, als het nut der knieschijf, der lengte van den voet, van den stand niet op de geheele vlakte van denzelven, maar alleen op drie punten; ook nog aangemerkt, dat het kuitbeen dienstig is, om de al te groote beweging van het hielbeen naar achteren te beletten, en daarom bij menschen, in jaren gevorderd, van onderen krom wordt; hierbij handhaaft d. J. tevens de eer van onzen albinus, welke dit reeds voor richerand waargenomen heeft.
Onder de behandeling der bovenste ledematen, staat de Schrijver in het bijzonder stil bij het nut van het sleutelbeen, om den arm eene vrije beweging te geven, waarom dit been ook dubbel gevonden wordt bij de vogelen, wier bovenste ledematen de allervrijste beweging behoefden. Ook merkt hij martinet hierin volgende, aan, dat de verschillende lengte der vingeren juist een' halven cirkel beschrijft, en dat dezelve daardoor geschikter worden, om iets vast aan te grijpen. Wij mogen er, met darwin, wel bijvoegen, dat wij daardoor eerst een denkbeeld van de ronde gedaante verkrijgen.

{==258==} {>>pagina-aanduiding<<}

Wanneer men voor de voleindiging zijner studien zulke proeven levert, geest men de schoonste verwachting van zich. Wij, voor ons, hopen, dat de bekwame Schrijver, deze zelsde stoffe, onder een meer Geneeskundig oogpunt moge beschouwen: de invloed van de kennis der Natuurwetten op de kennis en behandeling der ziekten is voorzeker een allergewigtigst onderwerp. De tegenwoordige Verhandeling ligt geheel binnen de grenzen der Natuurkunde, waarvan de kennis des menschelijken ligchaams slechts een deel is. Ook in dit opzigt beantwoordt dezelve dus niet geheel aan den titel: de medico physico et physico medico.






Verhandelingen, uitgegeven door Teyler's tweede Genootschap. Zeventiende Stuk. Te Haarlem, bij J.J. Beets. 462 Bladz. In gr. Quarto. De prijs is ƒ 2-16-:

Op de Vraag, door teyler's tweede Genootschap voorgesteld, en bij de, in dit Deel voorkomende, Verhandelingen, beantwoord, namelijk: Wat is de reden, dat de Nederlandsche School, zoowel voorheen, ten tijde van haren grootsten bloei, als hedendaags, zoo weinig meesters in het Historisch vak heest opgeleverd; daar zij zoo uitnemend slaagde en nog slaagt in alles wat de eenvoudige navolging der natuur, of de meer beperkte kring van het huissclijk leven het vermogen der kunst aanbiedt: en welke zijn de middelen, om in dit land uitmuntende Historieschilders te vormen? vindt men in dit Deel drie beantwoordingen, vervat in zoo vele onderscheidene Verhandelingen, en wel van de Heeren pieter kikkert, te Schiedam, aan wien de gouden - adriaan van willige, te Haarlem, aan wien de eerste - en jacob van manen, adriaansz., aan wien de tweede zilveren eerpenning is toegewezen, waarbij ook nog gevoegd is eene beknopte Verhandeling over hetzelsde onderwerp, door den Heere francois xavier burtin, Oudraad van het Gouvernement der Neder-
{==259==} {>>pagina-aanduiding<<}
landen, enz., te Brussel. Al deze stukken dragen den stempel van der Schrijveren belezenheid, gezond oordeel en ervarenheid in de stoffe, waarover zij hunne gedachten, ter beantwoording der opgegevene vrage, geuit hebben. Immers, hoe zeer de beantwoording derzelve ook eigenlijk, oppervlakkig beschouwd, alleenlijk de taak van een' voornaam' Historieschilder scheen te zijn, wijl die ten minste de middelen tot zijne eigenlijke vorming gebezigd zoude kunnen opgeven, en ook de oorzaak van het gebrek aan Historieschilders zoude kunnen afleiden, uit de moeite, die het hem gekost hadde, om de kundigheden en middelen te verkrijgen, die hij bij ondervinding
wist, dat hem noodig geweest waren, om den hoogen trap, waarop hij zich bevond, te bereiken, is het echter niet minder waar, dat het opstellen eener welbewerkte Verhandeling, meer tot de oefeningen van eenen Letterkundigen, dan tot dien van eenen Schilder behoort; non omnia possumus omnes! Er zijn, wel is waar, sommige geleerde Schilders geweest, die doorwrochte Verhandelingen over hunne kunst geschreven hebben, doch het gering getal uitmuntende Historieschilders, dat Holland thans nog bezit, levert zoodanigen niet op; althans, men zou dat daaruit moeten besluiten, wijl eene vraag, die hun zoo regtstreeks betreft, door geenen Schilder van beroep is beantwoord geworden. - Dat er echter veel van konde gezegd worden, blijkt uit de uitvoerige antwoorden, welke wij hier bij elkander vinden, en waarvan wij een beknopt verslag onzen Lezeren zullen trachten mede te deelen. De Heer kikkert geest bereids in de Inleiding zijner Verhandeling eene oplossing van het verschijnsel, dat deze vraag niet door een' of ander groot Historieschilder, hetzij dan hier te lande of elders, beantwoord is, door op te merken, dat de Theorie zich zekerlijk wel aan de Praktijk verbinden moet, zal het kunstgewrocht uitmuntend in deszelfs soort genoemd kunnen worden, maar dat de Theorie ook zonder de Praktijk bestaan kan, en ‘dat men in elken kring van het rijk der fraaije kunsten mannen aantreft, die beter voor stille beschouwing, dan wel voor werkdadige beoefening berekend zijn; terwijl de werkdadige kunstenaar dikwijls te veel door eene overspannen verbeelding, door den invloed der ook in

{==260==} {>>pagina-aanduiding<<}
het rijk der kunsten heerschende mode en andere omstandigheden eene wending aanneemt, welke door het bedaard oordeel niet kan goedgekeurd worden.’ Vervolgens bepaalt hij de meening der uitschrijvers der vraag, voor zoo verre de naam van Nederlandsche School ook de Vlaamsche en Hollandsche tevens zoude kunnen gerekend worden te bevatten, alleenlijk tot de Hollandsche, welke ook waarschijnlijk alleen door dezelve bedoeld schijnt te zijn geweest, wijl men daarbij de middelen vraagt, om in dit land uitmuntende Historie childers te vormen. Verdeelende de Schrijver voorts het vak der Historische Schilderkunst in geestelijk, wereldlijk, modern, fabel- of zinnebeeldig historisch, naar welke verdeeling hij dan ook zijn overzigt over de Hollandsche Historische Schilderkunst ingerigt heest.
Na dit algemeen overzigt de zaak in deszelfs onderdeelen beschouwende, rangschikt de Schrijver de redenen der schaarschheid van Historieschilders hier te lande, in vergelijking van het groot aantal Schilders in andere vakken, en ook van het grooter getal, dat de Vlaamsche, Romeinsche, Florentijnsche, Venetiaansche, Lombardijsche en Fransche Scholen opgeleverd hebben, in drie verdeelingen: zulke namelijk, die aan den loop van tijdelijke gebeurtenissen - aan den smaak der natie en aan de kunstenaren zelven te wijten zijn, welke hij weder in verscheidene onderdeelen op eene te uitvoerige wijze behandelt, dan dat wij in dit kort verslag, zonder aan de juistheid van redenering, welke in deze Verhandeling aanmerking verdient, en tot een voorbeeld van navolging strekken kan, grootelijks te kort te doen, eenige proeve daarvan zouden kunnen geven. Alleen kunnen wij hier zeggen, dat de oordeelkundige Schrijver, onder den loop der Gebeurtenissen, die de minderheid der Historieschilders in de Hollandsche school veroorzaakt hebben, voornamelijk, en met veel grond, de Hervorming hier te lande opnoemt, als waardoor de Geestelijke Historische Tafereelen, in Kerken en Godsdienstige Gestichten, in zoo groote menigte, als wel bij onze naburen, niet gebruikt werden - en onder de oorzaken, welke de smaak der Natie tot die minderheid toebragt, komt hoofdzakelijk in aanmerking, dat de Hollander meer gehecht is aan een

{==261==} {>>pagina-aanduiding<<}
eenvoudig gevoel der hem omringende natuur en der waarheid van derzelver getrouwe navolging, dan wel in de verhevene vlugt der verbeelding, welke tot de voorstelling van Antieke, Allegorische, Mythologische on andere Historische voorwerpen plaats vinden moet. - En eindelijk meent de Schrijver de redenen van het verval der Historieschilderkunst hier te lande daaraan te moeten toeschrijven, ‘dat men geen genoegzaam belang stelde in de kennis van de algemeene en bijzondere theorie der Schilderkunst.’
Hierop volgt eene uitvoerige schets van hetgeen de Heer K. door eene algemeene Theorie der Schilderkunst verstaat; hij toont in dezelve aan: ‘in hoe verre dezelve door de aloude kunstenaars beoefend zij; wat de latere meesters daarin verrigt hebben; hoe de Hollandsche schole alleen daarin ten achteren bleef.’ Uit al hetwelk hij ten slotte afleidt, ‘welk een onmiddellijk en, voor het historisch vak allernadeeligst, gevolg dit verzuim hebben moest.’
Eindelijk ter beantwoording van het tweede lid der Vrage: welke zijn de middelen, om in dit land uitmuntende Historieschilders te vormen? stelt de Schrijver, in de tweede Afdeeling zijner Verhandeling, de oprigting eener Theoretische Akademie der Schilderkunst voor; van welke hij het doel, de inrigting en werkzaamheden in een zeer uitvoerig uitgewerkt Plan mededeelt; alles besluitende met het motto zijner Verhandeling, hetwelk hij ook door het geheele beloop van zijnen arbeid, als een grondregel in het oog gehouden heeft, namelijk: si l'on ne sait pas employer à propos les régles de l'art, la simple imitation de la nature ne servira de rien - Mengs. Dat is: Zoo men de regelen der kunst niet juist, waar het behoort, bezigen kunne, dan zal de enkele navolging der natuur tot niets van dienst zijn.
De Heer van willige verstaat insgelijks onder den naam Nederlandsche School, alleen de Hollandsche, afgescheiden van de Vlaamsche, en spreekt, in de eerste plaats, van den roem, dien deze School zich verworven heeft, denzelven met vele onwedersprekelijke daadzaken bewijzende, en bepaalt al verder, hoe het te verstaan zij, dat zij slechts weinig meesters in het historisch vak heest opgeleverd, namelijk alleen met betrekking tot de Italiaansche, Venetiaansche en Fran-
{==262==} {>>pagina-aanduiding<<}
sche Scholen van een zelfde tijdperk. De redenen dezer betrekkelijke minderheid worden, even als in de Verhandeling van den Heere K., toegeschreven aan de verandering van Godsdienst bij de Hervorming, en ook tevens aan den geest van spaarzaamheid, die in een koophandeldrijvend land heerscht en heerschen moet, en welke den kooplieden ‘weerhield van in ongemeene pracht uitteblinken, en woningen te hebben, ruim genoeg om 'er groote Schilderstukken in te plaatsen en om zoodanige kunstgalerijen aan te leggen, als waarvan 's lands gewoonten het gebruik schijnen te ontzeggen?’ en eindelijk ook de heerschende smaak van den Hollander voor de landelijke en huisselijke tooneelen, welke hij gestadig voor oogen heeft. - De voornaamste middelen, om hier te lande uitmuntende Historische Schilders te kweeken, ter beantwoording van het tweede lid der vrage, stelt deze Schrijver, in het zich, meer dan weleer hier te lande geschied is, toeleggen op ‘de zuiverheid van de teekening, den dichterlijken geest en de belangrijkheid in de compositiën, eene goede keus der onderwerpen, en eenen smaak, die alles, wat zou kunnen mishagen, verwijdert, die de natuur weet te verfraaijen door eene rijke verbeeldingskracht, en door eene verstandige schikking der voorwerpen, welke zich, zonder onderscheid, aanbieden, en eindelijk die de grenspalen kent, alwaar de waarheid in slaafsche naarvolging ontaardt en
de eenvoudigheid smakeloos wordt.’ De vermeerdering der Teekenscholen in het algemeen en het oprigten eener Akademie of Hoogeschool der Teekenkunst, zoude, naar 's Schrijvers meening, de meerdere aankweeking dezer vereischten gemakkelijk maken.
Dit alles nu niet dan door eene vlijtige beoefening van de algemeene Theorie der Kunst te verkrijgen zijnde; bevestigt, onzes bedunkens, ook deze Verhandeling het groot nut, dat de uitvoering van het welberedeneerd Plan des Heeren K. aan de Historische Schilderkunst zoude kunnen toebrengen; gevende de Heer van W. insgelijks het Plan van eene Algemeene Teekenakademie aan de hand, hetwelk in de hoofdvereischten veel overeenkomst met dat van den Heere K. heeft.
De Heer van manen geeft, na eene beknopte ver-
{==263==} {>>pagina-aanduiding<<}
klaring over de Schilderschole in het algemeen vooraf te hebben laten gaan, de Hervorming mede als eene reden van het verval der Historische Schilderkunst hier te lande op; waarbij hij dan ook den smaak voor de naauwkeurige nabootsing der eenvoudige natuur, het gebrek aan Mecanaten, en de mode, die, door den koophandel begunstigd, welhaast de witte muren, die men weleer met groote schilderijen versierde, met goudleeren behangsels bedekte, terwijl ook na de oprigting der O.I. Compagnie de uitgaven aan Oost-Indische kostbaarheden, porceleinen, verlakt werk, enz. de liefhebberij voor Schilderstukken aanmerkelijk deden dalen; waarom ook vele groote Historieschilders het land verlieten, om elders hun fortuin te maken, al hetwelk de jonge kunstenaars niet zeer aanmoedigde en voor het vak der Historische Schilderkunst inzonderheid nadeelig was; en wat de middelen, om het vak der Historische Schilderkunst hier te lande te verbeteren, en dus de beantwoording der tweede vraag betreft, daartoe stelt de Heer van M. de meerdere beoefening der schoone Wetenschappen door de Leerlingen der Schilderkunst, die zich op het Historisch vak willen toeleggen, voor. - En, in der daad, indien men slechts het oog slaat op het groot nut, dat de geleerdheid, of het lezen van de Werken der Ouden, onze voorouders in de beoefening der Dichtkunst verschaft heeft, kan men niet ontkennen, dat de Schilder, die Tafereelen uit de Geschiedenissen der oude, middeltijdsche en hedendaagsche Geschiedenis tot het oogmerk zijner kunst stelt, even als de Dichter, eene wijduitgestrekte Oudheid-, Geschied- en Menschkunde bezitten moet, in allerlei Wetenschappen wel ervaren behoort te zijn. Hij geeft derhalve het oprigten eener Akademie van Schilderkunst mede, als het bestgeschikte middel, om de Historische Schilderkunst hier te lande weder te
doen bloeijen, aan de hand.
De laatste Verhandeling dezer Verzameling, namelijk die van den Heere burtin, is, schoon veel beknopter dan de vorigen, echter almede op dezelfde leest geschoeid. De Heer B. maakt insgelijks een onderscheid tusschen de Hollandsche en Vlaamsche School, en wijst ten daidelijkste aan, dat de Hollandsche School, vóór derzelver afscheiding van de Vlaam-
{==264==} {>>pagina-aanduiding<<}
sche, of vóór de Hervorming, zeer bekwame Historieschilders gehad heeft, doch schrijft derzelver verval almede aan de Hervorming, en de daardoor veranderde denkwijze der Hollanders toe; doch beschouwt dit verval en verlies als eene ware winst voor de Hollandsche Schilderkunst, welke haar aanleiding gaf, om in het vak der getrouwe nabootsing der natuur, al hare naburen verre te overtreffen; doch ten einde de vraag te beantwoorden, hoe de Historische Schilderkunst weder hier te lande zoude kunnen aangemoedigd worden? wijst hij almede de vermeerdering van Teeken- en Schilderscholen, openbare Tentoonstellingen en Kunstbeschouwingen, alsook het uitloven van Eereprijzen en het uitdeelen van pensioenen voor ontluikende verdiensten, als geschikte middelen aan; waarbij hij, als een krachtig middel ter aanmoediging, nog voegt, het meerdere versieren der Paleizen van den Souverein en andere openbare Gebouwen, alsook der R.C. Kerken, met groote Historische Schilderstukken, allerlei, zoowel Geestelijke als Wereldlijke, maar ook vooral Vaderlandsche Gebeurtenissen voorstellende; terwijl hij de hoop voedt, dat de dagelijks toenemende verlichting ook eenmaal het plaatsen van Stichtelijke Schilderijen in de Kerken der Protestanten, zonder weerzin zal doen gedoogen.
Het blijkt dus uit de zeer korte opgave, waartoe ons bestek ons verpligt heeft, dat de gevoelens der Schrijvers dezer Verhandelingen, wat het hoofdzakelijke betreft, alle in de beantwoording der, door het Genootschap opgegevene, vrage, nagenoeg overeenkomen, en dat zij alle de vermeerdering van openbaar onderwijs, voor het beste middel houden, om de Historische Schilderkunst in ons land te doen herleven. Wenschelijk is het, dat ook de vermeerdering van welvaart, die middelen, zoo zij eenmaal beproefd worden, met een gewenscht gevolg moge bekroonen, ten einde de, op zulk eene wijze aangekweekte, Kunstenaars, de welverdiende vruchten van hunnen arbeid mogen genieten!


{==265==} {>>pagina-aanduiding<<}

Nieuw Zak-Woordenboek der Nederduitsche en Engelsche taalen, in twee Deelen. I. Nederduitsch-Engelsch. II. Engelsch-Nederduitsch. Waarin gevonden worden Alle de woorden die in de daaglyksche verkeering voorkomen, benevens die, welke op den Koophandel, Zeevaart en verdere Kunsten en Weetenschappen betrekking hebben. Alles volgens de beste Schryvers in beide taalen. Door Baldwin Janson Nieuwe Druk. Naauwkeurig nagezien, en met eene menigte woorden in beide Taalen vermeerderd. Te Dordrecht, bij A. Blussé en Zoon. 263 en 316 Bladz. In Octavo. De prijs is ƒ 2-4-:

De titel van het Tweede Deel is in het Engelsch:
A new Pocket Dictionary of the English and Dutch Languages, etc.
Bij gebrek van de veel beter bewerkte en volledigere, maar ook kostbaardere Woordenboeken van holtrop, kan men dit van janson, waarvan wij geene vroegere drukken gekend hebben, zeer wel gebruiken. Enkele fouten hebben wij er wel in ontdekt; en wel zulke, die uit eene gebrekkelijke kennis van onze (de Nederduitsche) taal voortkomen: maar die vindt men ook nog bij holtrop: bij voorb. het woord Aanneemlijk (of, gelijk zij verkeerdelijk schrijven, Aanneemelyk en Aanneemelijk), genomen in den zin van Leerzaam, of liever Gelukkig in het lezen, enz., hetwelk zeker geen Nederduitsch is.
Janson heeft achter ieder woord met eene letter aangewezen, tot welke soort van woorden of rededeelen het behoort, gelijk men
    dat in alle goede Woordenboeken vindt; en hij verkoos deze aanwijzing te doen met de Latijnsche benamingen der rededeelen: bij voorb. Snaauwen, v., dat is: Verbum (een Werkwoord), enz.: maar bij sommige heeft hij hierin misslagen begaan: bij voorb., daar hij Gewislyk, Certainly, met regt een Adv. noemt, mo st hij Gewis, Certain, Sure als Adjectivum, maar niet als Adv. hebben aangeteekend. Zoo noemt hij ook het woord Aan eene

{==266==} {>>pagina-aanduiding<<}
Prapositio en een Articulus, waarbij hij zekerlijk niets gedacht heeft.
Wat voor het overige de beteekenis der woorden betreft, zeker de hoofdzaak in Woordenboeken; zoo vonden wij dezelve over het geheel zeer goed aangewezen, en de geringe fouten, die in dit opzigt zouden aan te wijzen zijn, komen almede uit des Schrijvers minvolkomene kennis onzer tale voort. Doch al genoeg. Het woordenboek maken is een allermoeijelijkst, het uitgeven een kostnaar werk; en wij zijn zeer verre, van den Vervaardiger en den Uitgever van de welverdiende vruchten hunner vlijt en onderneming te willen berooven. Integendeel wenschen wij, door ons over het geheel aanprijzend berigt van dit zeer bruikbare Zak-Woordenboek, zoo veel in ons is, het goede vertier te helpen bevorderen!




De Sterrekunde, door Hendrik Harmen Klijn. Te Amsterdam, bij Immerzeel en Comp. Met de Aanteekeningen 86 Bladz. In gr. Octavo. De prijs is ƒ 1-10-:

Dit Dichtstuk is, volgens een daarvoor geplaatst berigt van den Dichter, deszelfs oorsprong verschuldigd aan de wetenschappelijke oefeningen van eenen familie- en vriendenkring, welke de avonduren, tot onderlinge verkeering en gezellige bijeenkomst geschikt, in plaats van aan het spel, ‘dan eens aan de bewondering van de voortreffelijke voortbrengselen der Teeken- en Graveerkunst, dan eens aan de Toonkunst, of dan eens, minder afgebroken, aan het geheel overzien van deze of gene wetenschap toewijden.’ Waarlijk, eene edele en den redelijken mensch overwaardige bemoeijing; en voorzeker beter te keuren dan het spel, waaromtrent de Dichter, bij deze gelegenheid, zijn ongunstig gevoelen, met vele gegronde redenen bekleed, opgeest; gegrond ten opzigte van zulke lieden, die den genoegzamen aanleg hebben, om zich met de heoesening der wetenschappen, dat vermaak en die uitspanning te kunnen verschassen, welke de mensch tot herstelling zijner geest- en ligchaams-
{==267==} {>>pagina-aanduiding<<}
krachten zoo zeer behoeft; doch of deze gronden wel op alle menschen in het algemeen toepasselijk zijn, dit zoude, onzes bedunkens, aan twijfel onderhevig zijn; doch genoeg! dit gezelschap, hetgeen de Dichter bedoelt, is van dien aard, dat het spel er gemakkelijk in gemist kan worden, en het is van de toenemende verlichting en het goede voorbeeld, dat dit en andere Wetenschap-oefenende gezelschappen geven, te wenschen, dat deze soort van zoo veel edeler uitspanning in de bijeenkomsten van deftige en wel opgevoede lieden, het wezenlijk voor het verstand onvruchtbaar, zoo al niet voor den maatschappelijken omgang, in sommige opzigten, schadelijk spel eenmaal verdringen mogen!
Onder die wetenschappen, welke dan meermalen het onderwerp der gesprekken van dit Gezelschap uitmaakten, werd dan ook aan de Sterrekennis (voor zoo verre hare beginselen en ontdekkingen voor de verbeelding aanschouwelijk en voor het gezond verstand bevattelijk kunnen worden voorgedragen) het vorige winter-jaargetijde gewijd, en bij het eindigen daarvan, waagde de Dichter, op uitnoodiging der gezamenlijke deelgenooten dezer oefening, dien afgeloopen weg met een dichterlijk oog te overzien; men vindt dus in dit Tafereel, naar den aard der zake, geene Wijsgeerig Dichterlijke schets der Sterrekunst, als Wetenschap, maar een Tafereel van den (vermoedelijken) oorsprong, voortgang en verhevenheid derzelve; dus eene Dichterlijke beschouwing van de Geschiedenis der Sterrekunde. De hierbij noodzakelijke aanteekeningen, zijn door den, door zijne uitgegevene werken, bereids met regt beroemden Heer j.e. doornik, aan den Dichter op zijn ernstig verzoek medegedeeld.
Doorgaans zijn de verzen, in dit fraaije Dichtstuk voorkomende, krachtig en welluidend, tevens overal doorweven met gepaste gelijkenissen en Dichterlijke beelden. Tot eene proeve der krachtige behandeling zullen wij, te zeer door ons bestek beperkt, alleen deze weinige regelen hier plaats kunnen geven, waarin de Dichter, op Bladz. 24 en volg., van de verhevene uitvinding der middelpuntzoekende en middelpuntschuwende krachten, door den grooten newton, gewaagd te hebben, op Bladz. 26 aldus vervolgt:

{==268==} {>>pagina-aanduiding<<}


Waar is de tegenstand die thans zijn' geest bepaald? (t) 
Hij rukt zich los van 't stof, door 't schittrendst licht bestraald, 
Het zigtbaar grootsch heelal zinkt neder voor zijn schreden, 
De blaauwe gordel scheurt, - hij waagt het voort te treden: 
Geen Zon, geen sterren heer zweest thans voor zijn gezigt; 
Een nooit aanschouwd geheel daagt op in 't treffend licht; 
't Zijn Zonneftelsels, die, in de eigenfte oogenblikken, 
Naast Zonnestelsels zich in de eeuwge loopbaan schikken. 
Nu zwaait de ontvlamde geest zijn vasten tooverstaf; 
Schept, denkt, ziet, met een blik dien nooit iets grenzen gaf, 
Nu Zonnestelsels die naast Zonnestelsels zwaaijen. 
Daar ze om één middenpunt, één Scheppingszon, zich draaijen, 
En deze onmeetlijkheid geen speelbal van het lot, - 
Maar door één magt...hij beeft, zinkt weg - en stamelt: God!... 
O Gij! onzigtbre magt! tot wien geen oog kan naderen, 
Wij denken u, en 't bloed kruipt rugwaarts ons in de aderen, 
Wat zijn die werelden, bij u die 't al vervult? 
Bij u, die uw bestaan met gloeijend licht omhuld, 
Aan 't sterflijk oog onttrekt? het poogt vergeefsch uw wezen, 
Uw onverklaarbre magt, uw zijn in 't stof te lezen: 
Het kenbaar schepslen heer, - de schrikbre onmeetlijkheid: 
Millioenen zonnen door dat eindloos ruim verspreid: 
't Moet alles in ons hart een heilige eerbied wekken: 
Maar 't laat ons nooit uw zijn, uw magt, uw wil ontdekken. 
Alleen het vrij gemoed ontworsteld aan dien strijd, 
Gevoelt u, en aanbidt, - maar 't vraagt niet hoe gij zijt. 

De noten, welke door den Heer D. bij dit Werk gevoegd zijn, behelzen verscheidene ophelderingen aangaande de voornaamste ontdekkingen en vorderingen in de Sterrekunde, waarin verscheidene aanmerkenswaardige anekdoten, betreffende de beroemdste Sterrekundigen en derzelver ontdekkingen, gevonden worden. De bijzondere spelling der namen hypparchus en ptolomeus voor hipparchus en ptolemeus, die in deze aanteekeningen bestendig voorkomt, is het eenige, wat wij oordeelen, ter verhoeding van navolging door auderen, als eene schrijffout, te moeten doen opmerken.





{==269==} {>>pagina-aanduiding<<}

De Teoneeldichtkunst, in zes Zangen, door A.L. Barbaz. Te Amsterdam, bij W. van Vliet. 96 Bladz. In gr. Octavo. De prijs is ƒ 1-6-:

De Tooneeldichtkunst reeds lang de bij voorkeur geliefde studie des Heeren B. uitgemaakt hebbende, besloot hij zijne, door langdurige opmerkingen en het vlijtig lezen van de Werken der beste Kunstregters in dit vak, verzamelde regelen, ten dienste der jonge lieden, welke zich in dit moeijelijkst gedeelte der Dichtkunst trachten te oefenen, in eene geregelde volgorde bijeen te plaatsen. Hij verkoos dit in gerijmde Dichtregelen te doen; ten einde dezelve, door behulp van maat en rijm, te beter in het geheugen zouden kunnen geprent worden, en behandelde dus zijne opgenomene taak in zes Zangen, van den volgenden inhoud: I. Inleiding. Algemeene vereischten. II. Van het Treurspel. III. Van het Drama of Tooneclspel. IV. Van het Blijspel; - hierbij komen ook sommige Zangspelen in aanmerking. V. Van het Kluchtspel. VI. Van het Zinspel en Besluit des Werks. Men vindt overal, in dit Werkje, bondige en, voor de beoefening der Tooneeldichtkunde, nuttige aanmerkingen verspreid, overal wordt het zorgvuldig waarnemen der natuur en het wijsgeerig bestuderen der menschenkennis den jongen Dichter, met regt, aangeprezen, en zulke Tooneelstukken, waarin beide die hoofdvereischten uitblinken, zoo veel de maat der verzen toeliet, derzelver titels in dezelve te vlechten, ter navolging, en weder andere, wier zamenstel gebrekkig, of wel geheel met de regelen eener grondige oordeelkunde strijdig zijn, ter vermijding voorgesteld. De verzen zijn eenvoudig redenerend, gelijk een Leerdicht van dezen aard ook geene andere duldt, alleen is derzelver stijl eenigzins verschillend naar het min of meer gewigtige der verscheidene soort van Tooneelstukken, waarover gehandeld wordt. Schoon nu ook 's Dichters oordeel over sommige in dit Werk geprezene of berispte stukken niet algemeen aangenomen mogt worden, daar de smaken zeer
verschillend

{==270==} {>>pagina-aanduiding<<}
zijn, zullen echter zijne aanmerkingen, die hij, voor zoo verre de door hem verkozene voordragt in verzen zulks toeliet, meestal met gronden versterkt heeft, aanleiding kunnen geven, om eenige vooroordeelen ten voor- of nadeele van sommige bekende Tooneelstukken tegen te gaan. Zijne uitspraak is zeker overal vrij beslissend; doch, daar hij geene kunstwerken van nog levende Dichters tot voorbeelden gebezigd heeft, kan de vrijheid, welke hij zich in zijne oordeelvellingen veroorloofd heeft, niemand beleedigen. - Daarbij laat de Dichter zelf zijnen Lezeren volkomen in hun oordeel vrij, zeggende, op Bladz. 93 en 94:

Versmaad mijn lessen niet, maar wik ze en toets ze vrij, 
En, vind gij dat ik dwaal, blijf mij geenszins op zij'; 
Vertrouw een weinig mijn langdurige ondervinding, 
Maar acht mij niet bevrijd van alle geestverblinding; 
Vraag telkens aan uzelv', zo gij tot twijfling helt: 
‘Heeft wel Barbaz gelijk in 't geen hij heeft gesteld?’ 





Geschiedenis van het verval en den ondergang des Romeinschen Rijks. Door Edward Gibbon. Uit het Engelsch vertaald door N. Messchaert. Eerste Deel. Te Amsterdam, bij J. Allart, 1810. 573 Bladz. In gr. Octavo. De prijs is ƒ 4-16-:

De Engelsche Schrijver van dit Werk heeft zich, door hetzelve, de verdienste verworven, om naast de vermaarde Engelsche Geschiedschrüvers hume en robertson geplaatst te worden. Zijn Werk, de geschiedenis van het verval en den ondergang des Romeinschen Rijks, is een Hoofdwerk (Chef d'Oeuvre). Het is reeds eenige jaren geleden, dat de Boekhandelaar allart, bij openlijke aankondiging, te kennen gaf, dat hetzelve in vertaling door hem zoude worden uitgegeven, doch de wensch, dat men dit Werk in onze moederspraak mogte bezitten, bleef onvoldaan, tot dat nu eindelijk het Eerste Deel eener vertaling verschijnt. Welke de reden van deze vertraging geweest zij, weten wij niet; ondertusschen kun-
{==271==} {>>pagina-aanduiding<<}
nen wij ons niet verbeelden, dat dezelve te zoeken zou zijn in de twee Hoofdstukken van hetzelve, het vijftiende en zestiende, in welke van de lotgevallen van het Christendom, deszelss uitbreiding en invloed op de belangen van het Rijk, door den Schrijver op zoodanige wijze gehandeld wordt, welke aan de Christenen aanstoot en ergernis geven moest. De reden der vertraging zal veeleer, meenen wij, in deze of gene mercantile betrekkingen moeten gezocht worden.
Hoe dit zij, de wensch van allen, die prijs stellen op eene zoo voortreffelijke geschiedenis van een zoo belangrijk onderwerp, als het verval en den ondergang van het Romeinsche Rijk oplevert, en die het Werk niet in het Engelsch, of in eene Fransche of Hoogduitsche Overzetting lezen konden, is thans aanvankelijk begonnen voldaan te worden, en wel zoodaniger wijze, dat wij alle reden hebben, om met deze vertaling in den schik te wezen, en de spoedige voortzetting van dezelve te verlangen.
Wij hebben zelfs, door het uitstel van vertaling, misschien gewonnen. Zij wordt ons nu bezorgd door eenen Vertaler, die zijne zaak verstaat, en die ook nu in staat gesteld was, om gebruik te maken van de Aanteekeningen van den Leipziger Hoogleeraar wenck, welke de Heer messchaert grootendeels heeft overgenomen, en er hier en daar ook iets van het zijne bijgevoegd.
De zakelijke inhoud van dit Eerste Deel, hetwelk thans voor ons ligt, wordt door den Schrijver zelven in de Inleiding tot het eerste Hoofdstuk dus beknoptelijk geschetst: ‘In de tweede eeuw der Christelijke jaartelling, breidde het gebied van Rome zich uit over de schoonste gewesten der bekende aarde en het beschaafdste gedeelte des menschdoms. De grenzen dier uitgestrekte heerschappij werden bewaakt door alouden roem en geoefende dapperheid. De zachte, maar vermogende invloed van wetten en zeden had de onderlinge vereeniging der gewesten allengs vastgemaakt. Derzelver bewoners genoten en misbruikten, in vrede, de voordeelen van voorspoed en weelde. Met behoorlijke zorgvuldigheid had men de gedaante eener vrije staatsgesteldheid behouden: de Romeinsche Senaat scheen het opperste gezag te bezitten, en liet de geheele uitvoerende magt der regering aan de Kei-
{==272==} {>>pagina-aanduiding<<}
zers over. Gedurende een gelukkig tijdperk van meer dan tachtig jaren, werden de openbare zaken bestuurd door de deugden en bekwaamheden van nerva, trajanus, adrianus en de twee antoninussen.’ Dit en de twee volgende Hoofdstukken zullen worden besteed aan het beschrijven van den bloeijenden staat van hun rijk; waarna de belangrijkste omstandigheden van deszelfs verval en ondergang, sints den dood van marcus antoninus, moeten ontvouwd worden: eene omwenteling, die altijd in geheugenis zal blijven, en nog gevoeld wordt door al de volken van den aardbodem.
Volgens deze opgave schetst dan de Schrijver in het eerste Hoofdstuk de uitgestrektheid en krijgsmagt van het Rijk in de eeuw der antoninussen, in het tweede Hoofdstuk handelt hij: Over de verëeniging en den inwendigen bloei des Romeinschen Rijks in de eeuw der antoninussen. In dit stuk komt het één en ander, den Godsdienst betreffende, voor, in het bijzonder aangaande de verdraagzaamheid in den Godsdienst, in het Romeinsche Rijk plaats hebbende, hetwelk den Hoogduitschen Vertaler aanleiding heeft gegeven tot eene en andere aanteekening.
Het derde Hoofdstuk handelt: over de Staatsregeling van het Romeinsche Rijk in de eeuw der antoninussen. De inhoud van het vierde Hoofdstuk: De wreedheden en dwaasheden van commodus; hij wordt vermoord; verkiezing van pertinax. Zijne ondernemingen om den Staat te hervormen. Hij wordt door de hoswachten omgebragt. Vijfde Hoofdstuk: Openbare verkooping van het Keizerrijk door de hofwacht aan didius julianus. Clodius albinus in Brittannië, pescennius niger in Syrie en septimius severus in Pannonië verklaren zich tegen de moordenaars van pertinax. Burgeroorlogen, en zegepraal van severus over zijne beide mededingeren. Verslapping der Krijgstucht. Nieuwe grondregelen van regering. Zesde Hoofdstuk: Dood van severus. Dwingelandij van caracalla. Aangematigde regering van macrinus. Dwaasheden van elagabalus. Deugden van alexander sever us. Losbandigheid der Krijgsmagt. Algemeene toestand der geldmiddelen. Zevende Hoofdstuk: De verheffing en dwingelandij van maximinus. Opstand in Afrika en in Italie, door den Senaat ge-
{==273==} {>>pagina-aanduiding<<}
stijfd. Burgeroorlogen en oproeren. Geweldige dood van maximinus en zijnen zoon, van maximus en balbinus en van de drie gordianussen. Onwettige regering en eeuwspelen van philippus.
Dit Hoofdstuk, en met hetzelve dit Eerste Deel, wordt met deze Schetse van het verval des Rijks besloten: ‘Tien eeuwen waren er reeds verloopen, sedert dat romulus zich, met eenen kleinen hoop herders en ballingen, op de heuvelen nabij den Tiber verschanst had. Gedurende de vier eerste hadden de Romeinen, in de arbeidzame school der armoede, de deugden des krijgs- en regeerkunde verkregen, door de wakkere beoefening dezer deugden hadden zij, in den loop der drie volgende eeuwen, een volstrekt gebied over menige landen van Europa, Azie en Afrika bekomen; de laatste drie honderd jaren waren in schijnbaren voorspoed en inwendig verval voorbijgegaan. De natie van soldaten, overheidspersonen en wetgevers, die de vijf en dertig stammen van het Romeinsche volk uitmaakten, was in den grooten hoop des menschelijken geslachts versmolten, en vermengd met de millioenen slaafsche gewestbewoneren, welke den naam der Romeinen verkregen hadden, zonder derzelver geest of moed aan te nemen. Een gehuurd leger, uit de onderdanen en de barbaren van de grenzen geligt, bevatte de eenige klasse van menschen, welke hunne onafhankelijkheid behielden en misbruikten. Door derzelver onbestuurde keuze werd een Syrier, een Goth of een Arabier op Rome's troon verheven, en met het willekeurige gebied over de gewonnen heerschappijen en over het vaderland der scipio's bekleed.’
‘De grenzen des Romeinschen rijks strekten zich nog van den wester oceaan tot de Tigris, en van het Atlantische gebergte tot den Rijn en den Donau uit. In de kortzigtige oogen van het gemeen scheen philippus een niet min vermogend monarch te zijn, dan augustus of adrianus voorheen geweest waren. De gedaante was nog dezelfde: maar de bezielende gezondheid en krachten waren gevlogen. De nijverheid des volks was, door eene lange reeks van onderdrukkingen, ontzenuwd en uitgeput. De krijgstucht der legioenen, welke alleen, na het verlies van alle andere deugden, de grootheid van den staat ondersteund had, was

{==274==} {>>pagina-aanduiding<<}
door de heerschzucht der Keizeren bedorven, of door derzelver zwakheid verslapt. De sterkte der grenzen, welke altijd meer in wapenen dan in vestingwerken bestaan had, was ongevoelig ondermijnd; en de schoonste wingewesten waren ter prooi gelaten aan de schraap- of heerschzucht der barbaren, welke het verval des Romeinschen rijks spoedig gewaar werden.’
Wij gelooven niet noodig te hebben, meer te zeggen van een Werk, hetwelk een meesterstuk is, en onze aanprijzing geheel niet behoeft, als zijnde deszelfs roem reeds lang volkomen gestaafd. Wij wenschen, dat de voortzetting en voltooijing der vertaling door geene omstandigheden van te gering vertier, enz. gestremd of verhinderd zal worden!




Het tegenwoordig Amsterdam. Met 8 Platen. Te Amsterdam, bij L.A.C. Hesse. 358, en VIII Bladz. Register. In gr. Octavo. De prijs is ƒ 4-16-:

Dit Typografisch weluitgevoerd Werk bevat eene Plaatsbeschrijving van Amsterdam, beschouwd in deszelfs opkomst, aanwas en tegenwoordigen toestand; - in ligging, klimaat, gesteldheid der lucht, grond, water en bevolking; - in Regering, onderscheidene takken van Bestuur en Politie, (waarbij de lijst van Ministeriele Bureaux en andere, zoo publieke Kantoren als bijzondere Bureaux, op Bladz. 49-54, van een nuttig gebruik is, hoezeer veel daarvan sedert 1809 wederom veranderd en dus onbruikbaar is geworden); - Godsdienst, opvoeding, zeden en gebruiken; - openbare gebouwen: waarbij de inwendige beschrijving van het Paleis nieuw, maar zeer onvolledig is; al het overige is van ouds bekend; de beschrijving der Kerken alleen beslaat 58 blad zijden, gelijk die der Godshuizen, Hofjes, enz. mede 58 bladziiden inneemt: en echter zegt ons de Auteur van dat alles niets meer, dan wij reeds van elders wisten, behalve eenige veranderingen in het gebruik der lokalen; werktuigen, te algemeenen gebruike bestemd, en Pleinen (beide zeer kort); naamlijst van-al de straten, grachten, stegen en gangen: een zeer goede ru-
{==275==} {>>pagina-aanduiding<<}
brlek; - publieke Hotels; - Koffijhuizen en Gaarkeukens: van elk 4 of 6 regels; - Koophandel; zeer oppervlakkig; - fraaije Letteren, Kunsten, Wetenschappen, en Nijverheid: iets ten minste daarover. - Hierna volgt een algemeen Register. De Plaatjes zijn: 1. Een zinnebeeldig tafereel van Amsterdam. 2. Platte grond der stad in de XIIIde Eeuw. 3. Het Koninklijk Paleis. 4, 5. De Beurs van buiten en van binnen. 6. Het Magazijn der Marine. 7. Felix Meritis; en 8. Platte grond der stad in 1809.
Zoodanig is de inhoud van dit Boek. Toevallig is hetzelve al te lang bij ons blijven liggen, om er nu nog eene opzettelijke recensie van te geven. Een gedeelte zijner bruikbaarheid heeft hetzelve ook door de jongste staatsverwisseling van dit Land reeds verloren, En andere Vaderlandsche Tijdschriften hebben niet nagelaten er veel vroeger de goede zijde, maar ook deze en gene gebreken, van aan te wijzen. Het zij dus thans genoeg, dat wij, bij deze nalezing, drie algemeene aanmerkingen maken, ter waardering van deze Hollandsche uitgave eener nieuwe Topografie van Amsterdam, welker oorspronkelijk opstel wij bijna zouden overhellen, aan eenen nieuwen Franschen medeburger toe te kennen, indien niet zekere uitdrukking op Bladz. 67 ons scheen te willen doen gelooven, dat zij door een Hollander vervaardigd zij geworden.
Na den veel vroegeren Guide d'Amsterdam en de Hollandsche stedelijke beschrijving van den kundigen Heer covens, kunnen wij niet zeggen, dat dit Boek zich volstrekt noodzakelijk heeft gemaakt. Wij erkennen, de jongste veranderingen en nieuwe inrigtingen, hier te vinden, ontbreken natuurlijk in vroegere Werken van dien aard; doch de eerste zijn nu reeds grootendeels wederom vervallen, en hebben dus al weder stof bereid tot eene nieuwe beschrijving, en de laatste zijn niet van dat getal of gewigt, om daarop eene geheel nieuwe Topografie te gronden. Zou men dit een en ander door een veel kleiner Stukje, als Supplement van hetgeen er reeds was, niet gevoegelijk hebben kunnen afdoen?
Wat de evenredigheid der gedeelten betreft, wij hebben reeds doen zien in de korte inhouds-opgave, dat dezelve op verre na niet overal is in acht genomen. Om nog een ander voorbeeld hiervan te geven:

{==276==} {>>pagina-aanduiding<<}
wij vinden hier niet minder dan 13 bladzijden gevuld (Bladz. 19-32) met eene genoegzaam woordelijke opgave van het Regeringsreglement van 1807, waarvan het zakelijke in twee bladzijden had kunnen vervat zijn; terwijl van vele andere dingen of slechts met drie woorden, of geheel niet, gesproken wordt. Zoo hebben wij nergens eenig gewag gevonden van de zoo nuttige en sedert tien jaren te Amsterdam bestaande Spijs- en Turfuitdeelingen, en van andere weldadige instellingen meer.
Wij misten ook onder het lezen, op meer dan eene plaats, die juistheid en naauwkeurigheid, welke bijzonder in eene Plaatsbeschrijving vereischt wordt, zal dezelve een getrouwe gids zijn voor vreemdelingen, om hen tot de kennis dier plaats te geleiden; en dit gebrek strekt zich niet alleen tot louter beschrijvende berigten, maar ook tot die min of meer wijsgeerige aanmerkingen uit, waarmede de Schrijver hier en daar zijn Werk doorweven heeft. Wij altoos kunnen de sedert 20 jaren zoo sterk toegenomene beschaving der slepers, kruijers, vischvrouwen, enz. niet met hem (Bladz. 75) erkennen. Niet zoo zeer het kolfspel, als wel de dobbelzucht, en het kaart- en biljardspel, heeft velen, vooral jonge lieden te Amsterdam, bedorven (vergel. Bladz. 80). Is het niet overdreven te zeggen, dat men bij de Kermis op de Botermarkt zoo vele nieuwigheden te bewonderen vindt, dat men in de keuze verlegen is, en de kermistijd (3 weken) veel te kort, om alles te zien? (Bladz. 82). Huurt men te Amsterdam alleen omtrent Allerheiligen, en verhuist men er alleen met Mei? (vergel. Bladz. 86). Is de Fransche taal bijna algemeen onder de Amsterdammers? (Bladz. 90). Dergelijke minjuiste, overdrevene, of onvolledige berigten treffen wij er velen aan; en hetgeen hier van het stedelijk karakter der Amsterdammers voorkomt, heeft weinig om het lijf; de reeds meer dan eene halve eeuw oude Lettres sur la Hollande waren voorzeker niet de geschiktste vraagbaak, wanneer men, vooral na eene zoo groote verandering als de zeden en het karakter der Nederlanders sedert de laatste 25 jaren ondergaan hebben, over een onderwerp van dien aard wilde schrijven.
Eenige hinderende drukfeilen hebben wij opgemerkt: onder die noemen wij alleen, Bladz. 67, pilatti,

{==277==} {>>pagina-aanduiding<<}
dat pilati moet zijn, en (bekkers) Betoonde Wereld voor betooverde, Bladz. 547.
Voor een uittreksel of het overnemen eener proeve is een Werk van dien aard weinig vatbaar.

Handleiding voor Schoolleeraars ten Platten Lande-Uitgegeven door de Maatschappij: Tot Nut van 't Algemeen. Derde Stukje. Te Leyden, Deventer en Groningen, bij D. Du Mortier en Zoon, J.H. de Lange en J. Oomkens, 1810. 131 Bladz. In Octavo. De prijs is ƒ :-12-:

De achtenswaardige Roomsch-Katholijke Kerkleeraar overberg, vervolgt en voltooit, in dit Derde Stukje, zijnen allezins voortreffelijken arbeid, op welks schier ieder bladzijde de man van oordeel en menschkunde zijne voortreffelijke begaafdheden zoo duidelijk ten toon spreidt. Volgens eene aankondiging van den Secretaris der loffelijke Maatschappij in het Voorberigt, welke, voor deze bijdrage tot verbetering van het Nederlandsche Schoolwezen, in naam van het Publiek, onzen warmen dank ontvange! is dit Werkje, wat het beschouwende gedeelte betreft, hiermede afgeloopen, en maakt alzoo een geheel uit; terwijl het voor als nog, om redenen, niet vermeld, onzeker is, of, in een Vierde Stukje, het meer beoefenende gedeelte van 's Mans arbeid door de Maatschappij zal overgenomen en uitgegeven worden.
Hoogstbelangrijk, even als van de voorgaanden, is ook de inhoud en strekking van dit Stukje. Eerst handelt de geachte Schrijver over de Pligten eens Schoolleeraars na den Schooltijd; welke zich, hoofdzakelijk, bepalen tot het, door de Schoolleeraars, gegevene onderwijs en hunne Scholieren - tot het Schoolvertrek - tot de Opzieners der Schole, den Predikant of Pastoor van het dorp - tot de bezigheden der Schoolleeraren buiten hunnen post - tot de verdeeling van den dag - en, eindelijk, tot het gedrag der Schoolleeraren omtrent de Ouders hunner leerlingen. Heilzaam, en, ginds en elders, maar al

{==278==} {>>pagina-aanduiding<<}
te gegrond, is de raad, welken de Heer overberg nan de Schoolleeraars omtrent hun gedrag jegens de Schoolopzieners en den Predikant of Pastoor geeft. ‘Wacht u bovenal (zoo schrijft hij) vóor die verachtelijke trotschheid, waardoorzich sommigen uwer, bij den eenen en anderen, billijker wijze, zoo zeer gehaat maken. Verbeeldt u niet, dat uw bekomen bewijs van bevoegdheid tot uwen post, uwe Acte van algemeene toelating, u in verstand en kennis boven hen verheven heeft, of dat gij daardoor den hoogsten trap van bekwaamheid zoudt bereikt hebben. Verbant toch, bidden wij u, dezen verkeerden waan, die u tot de verachtelijkste wezens maakt; want nimmer zijt gij oud of wijs genoeg - (dit zal moeten zijn: te oud of te wijs) - om te leeren, en hoe gunstig ook uwe Acte van toelating van uwe bekwaamheid moge getuigen, blijft er echter toch altoos nog veel, zeer veel ter volmaking van uw verstand, of ter verbetering van uw hart over’ Aan zulke Schoolleeraren, wier post geen behoorlijk bestaan oplevert, veroorlooft de Heer O., met vermijding van alles, wat hen te zeer verwijderen, of tot regtmatige ergernis aanleiding zoude kunnen geven, zich te mogen bezig houden met de bijenteelt, de boomkweekerij, een gemakkelijk en zindelijk handwerk, als het knoopmaken, boekbinden, kunstdraaijen, alsmede den tuinbouw en veeteelt; welke laatste hij, echter, wil, dat zij niet te ver zullen uitbreiden. Hoogstbelangrijk is ook het onderwerp der Tiende en Elfde Les, de laatsten van dit Stukje; zij handelen, onderscheidenlijk en zeer uitvoerig, eerst over het beloonen en straffen in het algemeen, en daarna in het bijzonder. Het hierover gezegde, in vereeniging of vergelijking met eene bekroonde Prijsverhandeling over dit onderwerp, door de loffelijke Maatschappij, eenige jaren verleden, in het licht gegeven, mag wel als iets volledigs, dit
gewigtig gedeelte der Opvoeding van de Jeugd betreffende, worden aangemerkt. Wenschelijk is het hierom, dat alle Schoolleeraars, die hunnen achtenswaardigen post, welke, meer dan doorgaans wordt geloofd, invloed heeft op den zedelijken en ligchamelijken welstand van het menschdom, doelmatig willen waarnemen, het

{==279==} {>>pagina-aanduiding<<}
Werkje van den Heere overberg en de gemelde Prijsverhandeling zich aanschaffen, onpartijdig lezen en bestuderen, en hunne behandeling van de hun toevertrouwde jeugd naar de voorgeschrevene regels inrigten. Wij kunnen niet nalaten, het slot van des Schrijvers onderrigtingen omtrent het beloonen, als, helaas! ten aanzien van vele Schoolleeraren doel treffende, het slot tevens van dit Werkje, hier nog af te schrijven. ‘Ten besluite, geachte Onderwijzers der Jeugd! moeten wij, ten uwen behoeve inzonderheid, er dit nog bijvoegen: hoe minder middelen gij ter belooning bezit, van zoo veel te grooter belang is het voor u, om uwen leerlingen eerbied en liefde jegens u in te boezemen, en u van het vertrouwen der ouders te verzekeren, omdat gij u langs dien weg meerder middelen ter belooning kunt verschaffen; zoo veel te behoedzamer moet gij, voorts, over het algemeen, u van dezelven bedienen, op dat de weinigen, die gij nog bezit, door eene verkeerde aanwending, niet vruchteloos, of wel volstrekt schadelijk worden; zoo veel te dieper moet gij, verders, uwe leerlingen trachten in te prenten, dat al het goede ook goede gevolgen heest, schoon men dezelve niet aanstonds ontwaar wordt, en dat deze zich steeds meer en meer ontwikkelen en vermenigvuldigen, wanneer zij niet door eigene schuld worden vernietigd, welke laatste waarheid gij door de gelijkenis van het groeijen en vermenigvuldigen van eene enkele zaadkorrel kunt duidelijker maken; zoo veel te meerder moet gij u, eindelijk, toeleggen, om de tijdelijke belooningen en straffen tot gedenkteekens te stellen van die eeuwige vergeldingen, welke wij alleen aan gene zijde des grafs, in eene andere wereld, waarin ons lot voor altoos zal beslist worden, te wachten hebben.’





{==280==} {>>pagina-aanduiding<<}

Qmar, of de wijze en Godvruchtige Oosterling, (:) een boek voor het hart. (,) Over het geloof aan God, de Voorzienigheid en Onsterfelijkheid. Door Karl Hahn. Uit het Hoogduitsch vertaald door W. Goede. Te Amsterdam, bij J. van der Heij, 1810. 186 Bladz. In Octavo. De prijs is ƒ 1-10-:

De weldenkende Vertaler van dit Werkje oordeelde, dat hetzelve juist voor onzen tijd geschikt was, eenen tijd, waarin men het dierbare geloof aan god, de Voorzienigheid en de Onsterfelijkheid, in der daad de grondzuilen van allen Godsdienst en menschengeluk, maar al te vaak door valsch vernuft zoekt weg te spotten of weg te redeneren; en onzes inziens oordeelde hij regt. Ten minste zal niemand, die dit boek leest, des Schrijvers edel oogmerk, de opwekking en verlevendiging van Godsdienstig gevoel, en de versterking van Godsdienstige beginselen, kunnen miskennen. En wat de uitvoering betreft; dezelve is schoon: verhalen, gesprekken, redeneringen, in een echt Oostersch gewaad gedoscht, hetwelk de eenvoudigste gedachten in bevallige, de verhevenste waarheden in treffende beelden kleedt, wisselen elkander af, en vereenigen zich alle tot het groote doel, het geloof aan god, aan de wijze, regtvaardige en liefderijke Voorzienigheid en aan de Onsterfelijkheid, als den loon der deugd en de oplossing van alle raadselen, levendig, welgegrond en bestendig te maken.
De vertaling konde niemand beter aanbevolen zijn.

Zeldzame Natuur-verschijnselen, tot Vermaak en Onderwijs voor de Jeugd; benevens een Natuur- Geschiedkundig Raadzel-boek (Raadselboek), door Andreas Skolka. Uit het Hoogduitsch (sch). Tweede Stuk. Te Gorinchem, bij J. van der Wal. IV en 167 Bladz. In Octavo. De prijs is ƒ :-16-:

{==281==} {>>pagina-aanduiding<<}


Natuur-Geschiedkundige Raadselen, tot Leering en Vermaak voor de Jeugd; benevens de Antwoorden op dezelve, getrokken uit het Werkje van A. Skolka(,) Zeldzame Natuur-verschijnselen. Te Gorinchem, bij J. van der Wal. 86 Bladz. In Octavo. De prijs is ƒ :-11-:

Van het Eerste Stuk van het eerstgenoemde gaven wij op zijn' tijd een niet ongunstig berigt (*); en wij vinden geene reden, om den toen gegevenen lof terug te nemen. In vijf Afdeelingen ontmoet de weetgierige jeugd hier vele merkwaardigheden aangaande den Wasdom, de Grootte, de Zwaarte en het Herstellingsvermogen der Dieren; derzelver Ouderdom, Leeftijd en Dood; derzelver Sterkte, Zintuigen en Stem of Geluidmakend vermogen: waarachter wederom een Raadselboek geplaatst is, behelzende vragen over al de in het boek voorkomende bijzonderheden; en waarmede wij, met den Uitgever, gelooven, dat jonge lieden zich nuttiger zullen vermaken, dan met vele andere of laffe en geestelooze of bijgeloofkweekende Raadselboekjes.
Het tweede is niets anders dan eene afzonderlijke uitgaaf der vragen, uit beide Stukjes der Zeldzame Natuurverschijnselen getrokken, met de verkorte antwoorden achter dezelve, volgens des Uitgevers berigt op het verzoek van vele Ouders en Opvoeders bezorgd.
Van de taal en spelling dezer beide Stukjes kunnen wij niet gunstiger, dan van die van het Eerste Deeltje van het eerstgenoemde getuigen.

De Geschiedenis van Robinsons Eiland verkort. Een Leesboek voor de Scholen. Te Leyden, bij D. Du Mortier en Zoon. IV en 71 Bladz. In Octavo. De prijs is ƒ :-4-:

Het ontwerp van den oorspronkelijken robinson crusoe was eene gelukkige gedachte, die voor-
{==282==} {>>pagina-aanduiding<<}
treffelijk werd uitgevoerd. De wijze vriend der kinderen, de onvergelijkelijke campe, volmaakte dit Werk, door er den besten vorm aan te geven, en het, met eenige bijvoegselen en veranderingen, zijnen verlichten geest waardig, te verrijken. Maar het Werk van hildebrandt, zullende een vervolg zijn van robinson's Geschsedenis, heeft in ons oog in het geheel geene nuttigheid; en even min het voor ons liggende Werkje, dat daarvan slechts eene verkorting is. Eenige meer en min ongedwongen bijgebragte zedelessen mogen hare nuttigheid hebben: maar deze zouden ongenoegzaam zijn, om eenen roman ten dienste der scholen aan te prijzen, al ware hij anders onschadelijk; hoe veel te min dan zulk eenen roman als dezen, die eene aaneenschakeling is van tooneelen van bloedvergieting! Welk een andere geest heerscht hier, dan in campe's Werk? En welk eene zedelijke of anderzins nuttige strekking heeft dit voortbrengsel?

Nuttige en vermakelijke School tot onderwijs van kinderen, in de steden en ien platten lande. Eerste Stukje. Vijfde Druk. Van vorige Drukfouten gezuiverd en naar de Spelling van den Hoogleeraar M. Siegenbeek en den Heer P. Weiland ingerigt.

- Tweede Stukje, enz. Te Dordrecht, bij A. Blussé en Zoon. Te zamen VIII en 198 Bladz. In Octavo. De prijs van ieder Stukje is ƒ :-6-:

De Schrijver van dit Werkje, zijnde, volgens zijn Voorberigt, sedert tien jaren Onderwijzer van kleine kinderen, geeft met een paar woorden eenige in der daad zeer goede en nuttige wenken over het eerste onderwijs der jeugd, waardoor hij toont een denkend en oordeelkundig man te zijn, die met opmerkzaamheid zijne kweekelingen waargenomen, en van zijne ondervindingen een wijs gebruik heeft gemaakt. Ook geeft dit over het geheel welingerigte

{==283==} {>>pagina-aanduiding<<}
Leesboekje eene zeer gunstige getuigenis van des mans oordeel, kunde en vlijt. Wij spreken er dus als van iets nieuws over, omdat de vorige drukken ons zijn onbekend gebleven.
Hetgeen ons in dit Werkje bijzonder bevalt, is, dat de Schrijver eenen zoo doelmatigen weg inflaat, om der kinderen verstand, door middel van aanschouwing, opmerking, onderscheiding en vergelijkingen te ontwikkelen, en de zuivere zedekundige en Godsdienstige inhoud. Wat den vorm aangaat; het verdient ook van dezen kant lof, dewijl er in het begin van het Eerste Stukje of niet dan eenlettergrepige woorden voorkomen, of de lettergrepen door een streepje zijn afgescheiden; alsmede, omdat, als men verder in het Werkje komt, de Italiaansche gewone drukletter met de Hoogduitsche en met de Cursieve letter nu en dan wordt afgewisseld, waarvan het nut aan alle Ouders en Opvoeders bekend is, die, gelijk wij, ondervonden hebben, dat hunne kinderen, maar met eene soort van letter het lezen leerende, veel moeite hebben, om met oude boeken, of zelfs met de H.S. te regt te komen.
Doch wij hebben ook wel iets aan te merken. 1. Er staat te veel in deze boekjes; er is stof genoeg in voor zes boekjes, bestemd voor kinderen, die gaarne van tijd tot tijd een nieuw boekje hebben. 2. Onder de versjes hebben wij er gevonden, die stijf waren: bij voorb. in het Tweede Stukje op Bladz. 42, waar de tweede regel niet wel te lezen is, zonder dat de klemtoon op eene verkeerde lettergreep valt. 3. Zulke staaltjes van geestigheid als op Bladz. 70, en zulke berigten van strassen als op Bladz. 85 en vooral op Bladz. 98, wenschten wij hier niet te vinden. 4. Een kind, dat zijne knieschijf breekt (Bladz. 66) kan zulks onmogelijk eenigen tijd verbergen.


{==284==} {>>pagina-aanduiding<<}

Rosamonde, contenant le Vase violet, les deux Prunes, l'Ane maltraité, le jour de malheur, le Rougegorge, le Lapin, Rivuletta, l'Epine, les Jacinthes. Pour l'entretien et le service de la Jeunesse. Traduit de l'Anglais.

Rosamunde, bevattende de purperen Pot, de twee Pruimen, de mishandelde Ezel, de Dag des ongeluks, het Roodborstje, de (het) Konijn, Rivuletta, de Doren, de Hyacinthen. Een nuttig en aangenaam Leer- en (?) Leesboek voor de Jeugd. Uit het Engelsch van de Jonkvrouw maria edgeworth.



Rosamond, containing the purple Jar, the two Plums, the injured Ass, the Day of misfortunes, the Robin, the Rabbit, Rivuletta, the Thorn, the Hyacinths.



Te Rotterdam, bij W. Locke, 1810. Drie maal 198 Bladz. Op hetzelfde papier drie maal boven elkander in kl. Octavo of Duodecimo. De prijs is ƒ 1-10-:
Wij kunnen van dit geschrift niet dan de allergunstigste getuigenis geven. Zelden kwam ons een kinderboekje onder de oogen, waarin de beschaafde kindertoon zoo juist getroffen, het kinderlijke hart en karakter zoo keurig ontwikkeld, en zoo wel aan ouders en opvoeders zulke oordeelkundige wenken als aan de kinderen, zulke verstaanbare en treffende lessen gegeven worden, als in dit boekje. Waar wij het ook openslaan, zouden wij bevallige proeven kunnen vinden, om aan onze lezeren ter uitlokking mede te deelen: doch tot het overnemen van zoo veel, als noodig zijn zou om het schoone van den stijl en den toon te doen uitkomen, zou meer ruimte vereischt worden, dan wij kunnen missen; weshalve wij hopen, dat onze aanprijzing genoegzaam zal zijn.
Maar waarom deze zonderlinge vinding, van dit boekje in drie talen op een papier uit te geven? zullen oudets, wier kinderen in eene of twee dezer talen

{==285==} {>>pagina-aanduiding<<}
geen onderwijs ontvangen, hun geld voor niet uitgeven?
Wat de vertaling aangaat; aan het Engelsch, dat wij bij voorkeur gelezen, en waarmede wij de overzettingen slechts hier en daar vergeleken hebben, is wel te zien, dat dat het oorspronkelijke is; en tot ons leedwezen moeten wij zeggen, dat in de Hollandsche overzetting eene zekere stijfheid heerscht, die immers niet aan een gebrek in onze hooggeschatte moedertaal zal zijn toe te schrijven. Is deze ook zoo arm, dat er voor eenige woorden, gelijk Housewife (in den zin van naaldekoker of iets derg.) Tonguegrafs enz., geene woorden in te vinden zijn?

Malvina in Schotland. Door de Schrijfster van Elisabeth of de edele Ballingen, enz. Uit het Fransch vertaald. Eerste Deel. Met Platen. Te Leijden, bij J. van Thoir, 1810. 249 Bladz. In gr. Octavo. De prijs is. ƒ 2-16-:

Wij hebben in dezen roman een uitmuntend werk gevonden, dat zich in het bijzonder door eenen naiven stijl, door een zeker iets, waaraan men ook in eene goede vertaling, gelijk deze, den Franschen oorsprong herkent, door keurige karakterschetsen, en die kiesche gevoelens en edele zedeleer, welke ons onwillekeurig den bevalligen wijsgeer marmontel herinneren, boven de meeste schriften van deze soort onderscheidt. Het aanmatigende karakter der heerschzuchtige Mistriss berton is fraai geschetst en met oordeel volgehouden: maar dat van malvina, de heldin van het boek, schoon er een weinig te veel sentimentele droefgeestigheid onder loopt, wint de bewondering en de toegenegenheid van alle gevoelige en regtschapene harten.
Tot eene kleine proeve van de door ons geprezene schrijfwijze zullen wij eenige weinige regels uit deze karakterschets overnemen, dit liever doende, dan eene dorre schets van de historie te maken, waarbij al het schoone moest verloren gaan. Wij nemen onze regels van Bladz. 15:

{==286==} {>>pagina-aanduiding<<}

‘Malvina bezat die inschikkelijkheid, welke de beleefdheid wel nabootst, doch welke zij niet bereikt: het was niet met moeite, of uit kracht van berekening (niet gedwongen of met gemaaktheid, of in gevolge van eenige berekeningen), dat zij haren smaak naar dien van anderen voegde, (;) maar zij deed dit, omdat het beeld des vermaaks (,) het welk anderen genoten, zich altijd voor haren geest vertoonde, voor dat zij om haar eigen vermaak dagt (ch).
Malvina verpligtte een' vreemdeling (,) zoo als men een' vriend dient: maar terwijl zij hare vrienden diende, vond zij nog iets beters voor hun (hen). Men moest in der daad dierbaar aan malvina geweest zijn, ja, men moest Milady sheridan (malvina's betreurde vriendin) zelve geweest zijn (dit twee maal geweest zijn hindert de welluidendheid) om de vriendschap in alle (al) hare uitgestrektheid te kennen. Die vrouw alleen, aan welke zij den naam van vriendin gegeven had, kon zeggen, dat zij waarlijk bemind was geworden, wijl (dewijl) zij dat gevoel had ingeboezemd, in onze dagen onbekend, hetwelk zijn vermogen zonder berekening, en zijn leven zonder moeite opoffert.
Om een einde aan de schets van het beeld van malvina te maken, zal ik niet van hare goedaardigheid spreken, (;) want dit onderwerp zou onuitputtelijk zijn: ik zou nimmer genoeg dat heimelijk en liefelijk welbehaǵen geprezen hebben (,) het welk zij schepte in de bevordering van het geluk haars evenmenschs (evenmenschen: maar waarom niet liever het meervoud?), noch hoe een langdurig genot van dat vermaak haar hart daar voor (daarvoor) van dag tot dag meer gevoelig maakte; zoo zelfs, dat het haar deed geloven (oo), dat zij verloor al wat zij niet gaf.
Indien het waar is, dat de deugden ons door het Opperwezen geschonken worden, als een licht om tot zijne kennis te geraken, en als een middel, om nader tot hem te komen, wie moest dan meer dan malvina volkomen overtuigd zijn van het bestaan van een' God, en in het hart die opregte

{==287==} {>>pagina-aanduiding<<}
vroomheid koesteren, welke dit leven slechts beschouwt als een middel om tot een veel gelukkiger te geraken?’
Wij onthouden ons met moeite van meer over te schrijven, en eindigen met de verzekering, dat het werk tegen het einde van dit deel steeds in belangrijkheid toeneemt, en dat wij zeer verlangen naar hetgeen er te Edinburg met Sir eduard seymour en onze malvina gebeuren zal

De Leeuwenridders. Uit het Hoogduitsch van K.H. Spiesz. Derde Deel. Met Platen. Te Amsterdam, bij C. Timmer. 242 Bladz. In gr. Octavo. De prijs is ƒ 2-8-:

In denzelfden geest, welken wij, in vroegere aankondigingen (*), deden opmerken, loopt dit Derde en laatste Deel ten einde. Wel zeer diep moet de Heer spiesz in het karakter, de zeden en de denkwijze der aloude Riddertijden doorgedrongen geweest zijn. Ook hier wederom verplaatst zich de Lezer in die onbeschaafde dagen, in welke hem tooneelen geopend worden, waarin de wreedheid, tot het uiterste der onmenschelijkheid hare verschrikkelijke rol speelt, tooneelen, echter, ook, door welke hij van den afkeer, welken hij tegen het menschdom had opgevat, eenigzins terugkeert, en zich verheugt, dat regtschapenheid, regtvaardigheid, edelmoedigheid, en andere goede hoedanigheden zich, bij wijlen, ook boven de meest verdorvene tijden weten te verheffen, en de eer der menschelijke natuur te handhaven. Leerzaam is alzoo, immers van dien kant, dit Geschrift, en eene belangrijke bijdrage, om ons zelven te doen gelukwenschen met den tegenwoordigen staat der dingen, die wel door aanhoudende oorlogen wordt beroerd, doch in welken bijzondere partijschappen en geweldenarijen van Edelen, Baronnen en andere Wereldgrooten beteugeld, en, om tot de ontzettendste

{==288==} {>>pagina-aanduiding<<}
en schrikwekkendste uitersten, tot verderf van duizenden niet uit te spatten, verhinderd worden. - Voor een doorloopend verslag van den inhoud is, bestaanbaar met ons plan, dit Deel niet berekend. Hoewel deugd en ondeugd, in dit leven, niet altijd een evenredig lot ondervinden, ontvangt hier, echter, gelijk het ook in der daad dikmaals gebeurt, in verscheidene personen, zoo mannen als vrouwen, de eerste haar loon, de andere hare straf; geldende ook hier het zeggen van claudianus:

- - ‘Tolluntur in altum, 
Ut lapsu graviore cadant.’ 


De Ongehuwden, Tooneelspel, in vijf Bedrijven. Naar het Hoogduitsch van A.W. Iffland. Te Amsterdam, bij Gartman en Holtrop. 166 Bladz. In Octavo. De prijs is ƒ :-16-:

In dit Stuk is, even als in al de overige Stukken van Duitschlands hedendaagsche voorname lichten in de Dramaturgie, veel te leeren; veel nuttige en verstandige zedelessen, die in het maatschappelijk leven van den grootsten dienst kunnen zijn, worden hier, zoowel als in den Tooneelarbeid des Heeren kotzebue, in ruime mate medegedeeld; inzonderheid wordt in dit Stuk het voortreffelijke van den huwelijken staat, en het lastige leven, dat ongehuwden lijden, gelijk ook de misleidingen en benadeelingen, waaraan zij blootgesteld zijn, duidelijk voorgesteld. - Er zijn verscheidene elk op zich zelven staande karakters naauwkeurig in afgemaald, en de natuurlijke loop der dingen wordt er zeer wel in gevolgd; zoodat men dit Stuk voor geen der minsten in zijne soort houden mag.



{==289==} {>>pagina-aanduiding<<}

Uittreksels en beoordeelingen.






Joh. Herm. Schachtii Theol. et Philol. Harderov. Animadversiones ad antiquitates Hebraeas, olim delineatas a Conrado Ikenio, Theologo Bremensi - Patre mortuo edidit Godofr. Joh. Schacht, Theol Doct. Doctrinae Christ. interpres, nuper apud Dordracenos, nunc apud Leydenses. Trajecti ad Rhenum, apud B. Wild & J. Altheer, 1810. 619 Pagg. In Octavo Maj. Constat ƒ 4-:-:

Dat is:
J.H. schacht, Aanmerkingen op de Hebreeuwsche Oudheden, naar de schets van c. iken. Na het overlijden aes Vaders uitgegeven door godofr. joh. schacht, enz.
In de Voorrede aan den Lezer berigt ons de Wel-Eerw. g.j. schacht, aangaande de aanleiding tot het in het licht geven van deze Dictaten van wijlen zijn' Vader j.h. schacht, in deszelt's leven Hoogleeraar op de Hoogeschool van Harderwijk, dat dezelve ontstaan is uit eene aanteekening van den toenmaligen Redacteur der Bibliotheek van Theol. Letterkunde voor het jaar 1803, die zijnen wensch te kennen gaf, dat dezelve door den druk algemeen mogten gemaakt worden. Hij vermeldt ons verder, dat wijlen de Hoogleeraar zich daardoor opgewekt gevoeld hebbe, om hand aan het werk te slaan, ten einde aan dezen wensch voldaan mogte worden, doch 's Mans hooge ouderdom van 80 jaren en de moeijelijkheid des arbeids deden den waardigen man van deze onderneming afzien, gelijk hij ook kort daarna dezer wereld overleden is.
Op aanhouden van vele Geleerden liet zich nu de zoon, na zijns vaders dood, bewegen, om zijns vaders werk op zich te nemen, zijne schriften in orde te brengen, en ter drukperse gereed te maken, hetwelk hem geene geringe moeite kostte, alzoo hij zich genoodzaakt vond, alles op nieuw over te schrijven; ook kon men geenen Boekhandelaar vinden, die de bekostiging der uitgave zich wilde onderwinden, tot eindelijk, door de overreding van den

{==290==} {>>pagina-aanduiding<<}
Utrechtschen Hoogleeraar heringa, de Boekhandelaar altheer zich daartoe bereid toonde.
Wat nu het Werk zelve aangaat; de vaste geleerdheid van wijlen den Hoogleeraar schacht is bekend, 's Mans verdienstelijke Schriften zijn in veler handen, en hebben eenen verdienden roem verworven; het kort begrip van iken over de Hebreeuwsche Oudheden bevat, boven andere voornamelijk uit de tijden van iken, dit, dat hij zich in hetzelve niet slechts bepaalt tot hetgeen nader den Godsdienst der Hebreën en deszelfs plegtigheden betrest, maar ook hunnen burgeriijken en huisselijken staat, zeden en gewoonten in het gemeene leven daarin geschetst heeft. Men kan dus van voren reeds besluiten, dat de uitbreiding en verklaring van dit Kort Begrip doot den Hoogleeraar schacht een belangrijk Werk zal zijn, inzonderheid voor de jongelingschap, die zich op de beoefening van dit onderwerp toelegt, schoon men tevens lang heeft opgemerkt, dat iken's Kort Begrip vrij uitgebreid is, om tot een' legger te dienen voor de voorlezingen op de Hoogescholen; dat er te vele zaken in zijn geplaatst, welke eer in een ander vak behooren dan in dat der Hebreeuwsche Oudheden, alsook dat hij niet naauwkeurig de onderscheidene tijden en lotverwisselingen van dit volk heeft bepaald, waaruit noodwendig hier en ginds eene verwarring heeft moeten insluipen. Dit een en ander, hetwelk men als een gebrek in het Werk van iken heeft opgemerkt, heeft, van achteren, ook invloed moeten hebben op den arbeid van den Hoogleeraar schacht, hetwelk daardoor uitgebreid heeft moeten worden, waardoor te vreezen is, dat deszelfs vertier min gunstig zal zijn, dan de innerlijke waarde van hetzelve verdient. Daar wij het der jongelingschap, die gegronde kennis zoekt te verkrijgen in de Hebreeuwsche Oudheden, zoo noodzakelijk voor het verstand van den Bijbel, ten sterkste moeten aanbevelen, hopen wij, dat onze opgemelde bekommering, door het gunstig onthaal van hetzelve, bij de
uitkomst ongegrond moge bevonden worden!


{==291==} {>>pagina-aanduiding<<}

Korte opgave van de regte verklaring der H. Schriften, volgens de bekende Brieven van Philadelphus (Bosveld), over den Kinderdoop; benevens de gewigtige gevolgen daar van, in de Godgeleerdheid. Door een Vriend der Waarheid. Te Leeuwarden, bij P. Wiarda, 1811. 68 Bladz. In gr. Octave. De prijs is ƒ :-12-:

Een Ongenoemde, die zich op den titel een' Vriend der Waarheid noemt, ingenomen met het stelsel, voor eenige jaren voorgedragen en behandeld in eenige Brieven, onder den naam van philadelphus uitgekomen, geeft ons hier, gelijk hij het in zijn Voorberigt noemt, een klein uiitreksel uit deze Brieven, en heeft er nog het een en ander ter staving der waarheid bijgevoegd.
Zijne Verhandeling heeft twee Deelen. ‘Dit gewigtig stuk,’ (zoo valt de Schrijver, gelijk men zegt, met de deur in het huis,) ‘waar van het regte verstand van den gehelen Bijbel voornamelijk af hangt, zal ik eerst tragten te bewijzen; en dan, in de twede plaats, daar uit eenige leringen en lessen van zeer veel belang, zoeken af te leiden.’ Daarop volgen dan 1) de bewijzen van de waarheid dezer zoo belangrijke stelling uit de Brieven van philadelphus, waarbij dan de Schrijver nog eenige andere bewijsgronden wil voegen. Hier bezint zich de Schrijver, op Bladz. 2 echter, dat hij het stuk, dat hier te bewijzen staat, vooraf met een woord moet ophelderen en duidelijk voorstellen. Dat voorstel en die opheldering is zeer kort en Bladz. 4 reeds afgeloopen.
Vervolgens komt §. 1. een kort overzigt voor de bewijzen van philadelphus. §. 2. worden hier verdere bewijsgronden voor deze waarheid opgegeven; waarna de Schrijver (Bladz. 25) overgaat tot het voordragen van hetgeen hij noemt heilzame leringen en lessen hier uit afgeleid. Vooreerst meent hij, ‘dat verscheidene gewigtige waarheden, welke eertijds onder de Protestanten in geschil waren, door deze stelling gelukkig beslist, en in een duidelijk liclit geplaatst

{==292==} {>>pagina-aanduiding<<}
kunnen worden.’ - ‘Men mag er verders (Bladz. 46) die allertroostelijkste waarheid uit afleiden, dat eene ware bekeering en wedergeboorte voor alle de Kristenen mooglijk is, dat zij allen kunnen zalig worden.’ - (Bladz. 48) ‘En mag ik er niet wel bijvoegen, wanneer deze zoo bemoedigende leer, volgens de H. Schriften met ernst verkondigd wierd, dat wij met grond mogen hopen, dat ook de meesten in de daad zullen zalig worden.’ - ‘Men kan, (Bladz. 49) hier uit, al verder, besluiten dat wij nu op eene andere wijze bekeerd en wedergeboren worden, dan bij de eerste oprigting des Kristendoms.’ -
Bladz. 50 en volg. tracht hij aan te toonen, ‘hoe veel licht dit Leerstelsel verspreidt over de regte begrippen van den H. Doop en Avondmaal.’ - ‘Ook ten opzigte van het gebed.’ (Bladz 54.)
Ten laatste (Bladz. 55) ‘welk eenen heilzamen invloed dit Bijbelsch Leerbegrip hebbe op onze geheiligde pligtsbetragting; en wel, op ons geloof, onze deugdsbetragting in 't algemeen, en dan op eenige bijzondere delen van een Kristelijk bestaan en leven, enz.’ -
Wij behoeven, bij het beoordeelen van dit Werkje, ons niet lang op te houden met het stelsel van philadelphus zelve, maar moeten ons slechts bepalen tot dit Geschrift van den Ongenoemden, en dan zeggen wij, dat het ons voorkomt, dat deze man, die zich een vriend der waarheid noemt, zich buitensporig vooringenomen toont met het stelsel van philadelphus, en wel, zoo als hij het voordraagt, zoo zelfs, dat hij op den titel den naam bosveld heeft laten drukken, als eene verklaring van den aangenomen' naam philadelphus. Wij zouden ons toch geheel bedriegen, indien niet ieder met ons dacht, dat dit geschied is, met oogmerk, om door den naam van dezen kundigen man, die zich inzonderheid door zijnen uitlegkundigen arbeid bekend heeft gemaakt, een' gunstigen indruk bij de Lezers op te wekken!
De vooringenomenheid van den Ongenoemden met zijn aangenomen stelsel is zoo groot, dat hij niet alleen hetzelve voordraagt als het Schriftuurlijk Plan, maar ook het stelsel, hetwelk hij het Calvynsche noemt, beschrijft, als valsch, en in alle delen en le-
{==293==} {>>pagina-aanduiding<<}
leden tegen den gehelen Bijbel. ‘Het eerste plan komt hem middagklaar en ontegenzeggelijk zeker voor;’ ja, het laatstgemelde noemt hij ‘een valsch ontwerp, een verdraaijen van den gehelen Bijbel, tot onberekenbaar nadeel van eene ontelbare menigte onzer natuurgenooten.’ Bladz. 46. Wie zal twijfelen, of dit zijn voor een' vriend der waarheid te sterke en onvoorzigtige uitdrukkingen, voornamelijk als men aanmerkt, dat het gewone gebruik en beteekenis des woords verdraaijen een opzettelijk slecht oogmerk aanduidt.
Voorts stelt de ongenoemde Schrijver verscheidene zaken door zijne onberadene drift in een valsch licht, en is zich zelven niet gelijk. Bladz. 35 zegt hij, dat augustinus de eerste was, die van de Bijbelsche eenvoudigheid afweek. Bladz. 36. Calvyn was, zoo ver hij weet, de eerste, die nog veel verder ging. Bladz. 43 zegt hij, dat het Leerstelsel, hetwelk hij het Calvynsche zal noemen, van de Donatisten en Labadisten (!) oorspronkelijk zij; en Bladz. 51 een, meest Labadistisch Leerbegrip; Bladz. 54, het Calvynsche of Labadistische stelsel, hetwelk in de voorgaande Eeuw bij de Hervormden bijna heerschende was. Zoo spreekt hij Bladz. 63 van de Labadistische denkbeelden.
Is zoodanige verwarring en onbestaanbaarheid plompheid en onkunde van den onbekenden Schrijver? of zoekt hij het stelsel, hetwelk hij verwerpt, hatelijk te maken in het oog van onkundigen, door den naam van Labadisten en Labadistisch, gelijk aan het zijne aannemelijkheid te geven, door het gebruiken van den naam bosveld op den titel van zijn geschrijf?
Doch genoeg! Wanneer wij uit dit geschrijf moeten oordeelen, zouden wij, voor ons, moeten besluiten, dat de man weinig of wel zoo veel als niets verstaat van de leere des Bijbels, noch van het stelsel der Hervormde Kerk, noch van dat van calvyn, noch van dat van philadelphus, noch ook van dat, hetwelk labadie en zijne volgers, geheel onderscheiden van de overige genoemden, hebben voorgedragen, en wij raden dien vriend der waarheid, alles van voren af, onpartijdig en erdelijk te onderzoeken en te beproeven, en het goede te behouden.


{==294==} {>>pagina-aanduiding<<}

Verhandeling over het nut, het welk de reeds aangewende pogingen, ter voortplanting van het ware Christendom, onder onbeschaafde volken, te wege gebragt hebben. Te Dordrecht, bij A. Blussé en Zoon. 127 Bladz. In gr. Octavo. De prijs is ƒ :-16-:

Deze Verhandeling hebben wij dubbel lezenswaardig gevonden. Zij beantwoordt de gewigtige vraag: Welk nut hebben de reeds aangewende pogingen, ter uitbreiding van jezus Rijk, door middel der Euangelieverkondiging gehad? op eene bescheidene en oordeelkundige wijze, en de ongenoemde Schrijver derzelve verdient onzen dank voor de ophelderingen, welke hij, met betrekking tot deze vraag gegeven heest, waardoor wij ten minste in staat gesteld worden, om dezelve juister en doelmatiger te beoordeelen. Zij is niet als antwoord op deze vraag aan het Genootschap van teyler, hetwelk dezelve eenigen tijd geleden had opgegeven, ingezonden, noch ook eene wederlegging der Verhandeling van den Heere haafner, die, door dit Genootschap bekroond zijnde, in het XXIIIste Deel van deszelfs Verhandelingen gedrukt is geworden. Hoewel de Schrijver §. 3, Bladz. 6, zoodanige wederlegging eenen gemakkelijken arbeid noemt, om welke uitspraak te regtvaardigen, de Schrijver een Aanhangsel bij zijne Verhandeling gevoegd heeft; in welke hij beweert, dat de Verhandeling van haafner de opgegevene vraag niet geschiedkundig beantwoordt, maar meer een betoog van voren bevat, uit den aard, de denkwijs, en zeden der volkeren, dat pogingen ter hunner bekeering vruchteloos zouden zijn; dat haafner zich niet van de regte bronnen bediend heeft, in dat gedeelte zijner Verhandeling, hetwelk nog geschiedkundig kan genoemd worden: hij beschuldigt verders H. van kwade trouw, voortvloeijende uit deszelfs partijdigheid tegen het Christendom, enz.
Wat de Verhandeling, welke wij thans voor ons hebben, zelve betreft; in het cerste Hoofdstuk maakt

{==295==} {>>pagina-aanduiding<<}
de Schrijver voorloopig eenige bepalingen ter regte beantwoordinge der vraag. I. Hij wil niet spreken van de zendelingschappen der Roomschgezinden onder de beschaafde volken. II. Verklaart hij, wat hij, bij deze vraag: welk nut de Zendelingen aan het Christendom hebben toegebragt? door nut en Christendom verstaan wil hebben. ‘Het spreekt van zelve,’ zegt hij Bladz. 13, ‘dat, hoe grooter het getal is, bij hetwelk gevoel van die behoeften, welke het Euangelie kan bevredigen, opgewekt is, en hetwelk zich over de vervulling derzelve door het Euangelie verheugt en zijne blijde dankbaarheid daarover met woorden en daden, overeenkomstig de bevelen, en het voorbeeld van onzen Heer, aan den dag legt, des te grooter het nut is, hetwelk door die pogingen is bewerkt: en dat naarmate dat getal gering is; of zoo men met wat anders in den doopeling is te vreden geweest, dan gevoel van die behoefte, en blijdschap over derzelver vervulling, door eenen godzaligen wandel, men, hoe velen men ook gedoopt moge hebben, weinig nut heeft gesticht.’
Eene derde voorafgaande aanmerking betreft de bronnen en derzelver waarde en geloofwaardigheid, uit welke men zijne bewijzen kan en mag ontleenen, om deze vraag geschiedkundig te beantwoorden. Eindelijk, ten vierde, geeft hij voldoende redenen, waarom hij in zijne beantwoording zich veel heeft bediend van de berigten omtrent den staat der zendelingen onder de Heidenen, van de Hernhutsche Broedergemeente.
Na deze voorafgaande aanmerkingen en bepalingen, behelst het tweede Hoofdsluk de regtstreeksche beantwoording der vraag, welk antwoord gunstig is en aanmoedigend, om den Lezer op te wekken, om het zijne mede aan te wenden, ter begunstiging der pogingen, om het Christendom onder de onbeschaafde volken voort te planten.
Wij herhalen het. De Verhandeling is zeer goed geschreven, en verdient opgemerkt te worden. Daar zullen zeker bedenkingen kunnen gemaakt worden, doch die nogtans de hoofdzaak, van hetgeen in dezelve beweerd wordt, niet zullen omverstooten. Wij sluiten onze Recensie met deze aanmerking: Indien dat

{==296==} {>>pagina-aanduiding<<}
Christendom, indien dat nut is, zoo als de Schrijver het in zijne tweede voorafgaande aanmerking bepaalt, o hoe veel is er dan tot nut van het Christendom te huis te doen overig! - -

Christelijke Leer- en Oefenschool, of Godsdienslig Mengelwerk, voor de behoeften van de negentiende Eeuw. Christus is alles en in allen. Derde Stukje Te Amsterdam, bij A.B. Saakes, 1810. Bladz. 93-170. In gr. Octavo. De prijs is ƒ :-15-:

Dit Mengelwerk houdt dus verre zich goed staande, door de keuze en verscheidenheid van daarin medegedeelde vertoogen of bijzonderheden, nu en dan afgewisseld met niet onaardige Dichtstukjes, zoodat men dit Derde Stukje niet minder kan schatten, dan de beide voorgaande. Ook wordt te regt op den Titel gezegd, dat het geschikt is voor de behoefte van de Negentiende Eeuw, daar het den Christelijken Godsdienst voorstaat, en zich zuiver houdt van zoo vele nieuwigheden, als in onzen tijd met zoo grooten ophef door velen gedreven worden. Men kan zich hier reeds van overtuigen, uit de beschouwing van de opgave des Inhouds, met welke over te schrijven, wij ons zullen vergenoegen, zonder breedvoeriger te zijn, alleen met de aanmerking, dat, gelijk dit natuurlijk is bij zoodanige Verzamelingen, niet alle de bijzondere Stukjes van dezelfde waarde of belangrijkheid zijn; maar dat wij het over het geheel vrij kunnen aanprijzen, als kunnende Godsdienstige stichting aan de vrienden van Godsdienst en tevens een aangenaam onderhoud opleveren.
De Inhoud is deze: ‘Christelijke Troostgedachten, onder het lezen van Pred. III. 11. ‘Hij heeft ieder ding schoon gemaakt in zijnen tijd. - Leerzame ontmoetingen van den beroemden lavater. - De Christelijke orde der heilwaarheden is niet gelegen in den letter, maar in het toepasselijk gebruik. - De zelfmoordenaar bekeerd. (Dichtstukje.) - Ik heb gedacht, o Heer! aan uwe oordeelen van ouds aan, en heb mij getroost. Psalm

{==297==} {>>pagina-aanduiding<<}
CXIX. 52. - Gemoedelijke verklaring van den Leipziger Hoogleeraar gellert. - Zamenspraak tusschen den Dorpspredikant L...en eenen ouden Schaapherder. - De allesoverwinnende kracht van het woord des kruises, voorgesteld in een zeer zonderling en merkwaardig geval. - Iets over Theologische Sijstemata. - De Christelijke vrijmoedige zeeheld. - Overwint het kwaad door goed doen. - Ik weet, o heer! - dat bij den mensch zijn weg niet is - het is niet bij eenen man, die wandelt, dat hij zijnen gang rigt. - Voorzeggingsboek van jeremias. H. X: 23. - Het vergenoegen in God is de beste rijkdom. - Bekeering van eenen Godslasteraar. - Belangrijke Brief van eenen Roomsch Katholijken uit Parijs, aan zijnen vriend te Rotterdam (Uit het Fransch vertaald.) - Heilzame gevolgen van een Christelijk Schoolonderwijs. - Christelijke verlichting, uitgebreid, door het verkeerd en scheinheilig gedrag van wereldgrooten. - Daar zal geen tijd meer zijn. Openbaringe X: 6b. - De Heer is mijn deel. Klaagliederen van jeremias, H. III: 24a. (Dichtstukje)’

Feestboekjen, een Geschrift voor het Volk. Door F.A. Krummacher. Eerste Stukjen. De Zondag. - ‘Diep zinkt het volk, als het geene Feest- en vreugdedagen meer heeft.’ Pestalozzi. - Uit het Hoogduitsch vertaald. Te Groningen, bij W. Zuidema, 1810. VIII en 186 Bladz. In Octavo. De prijs is ƒ 1-:-:

Het oogmerk van dit Feestboekje is, het Christelijk volk liefde en achting voor zijne feesten in te boezemen, en voor hetzelve tevens derzelver zin en beteekenis te ontwikkelen.
Dit oogmerk is allezins loffelijk. Velen toch kennen den aard, het doel en de strekking der Christelijke Feesten niet: en hierdoor worden dezelve niet naar eisch geschat of doelmatig gebruikt; maar door dezen veracht en tot dagen van losbandigheid mis-
{==298==} {>>pagina-aanduiding<<}
bruikt, door genen met weerzin, als lastige dagen, in zelfverveling gesleten, en door anderen wederom, als waren het rouwdagen, met bedrukte harten, in droefgeestigheid doorgebragt. -
De Schrijver handelt in dit Boekje over den Zondag: en op den Zondag zullen de andere voornaamste Feesten, het Kersfeest, Nieuwejaarsfeest, enz. volgen. -
Het is geen Leer of Onderwijsboekje; maar een Feestboekje; en dus niet in den deftigen Onderwijzers tabbaard; maar in een rein en bevallig feestgewaad gekleed. -
De Schrijver wenschte gaarne gouden appelen te geven, en dezelve, gelijk betamelijk is, in zilveren schotelen op te disschen. Dezen zijnen wensch heeft hij, onzes oordeels, verkregen. - Het Boekje is regt doelmatig geschreven; hetgeen de Schrijver zegt, is waar, goed en nuttig; het zijn alle woorden op zijn pas gesproken; en de wijze, waarop hij het zegt, is allezins gepast en schoon. Hij schrijft niet, gelijk sommige Schrijvers voor het volk, in eenen platten, lammen, langdradigen en eentoonigen stijl, die wel eens zelfs in het kinderachtige loopt, en die oorzake is (wij spreken bij ondervinding), dat anders nuttige Volksboeken door het volk met verachting verworpen worden; maar hij schrijft duidelijk, aangenaam, onderhoudend, uitlokkend en krachtig. Het varietas delectat heeft in dit Boekje allezins plaats; en de aangename verscheidenheid en afwisseling, die men hier aantreft, en weike den leeslust zoo gaande houden en maken, loopen steeds op één doel, betamelijke viering van den Zondag, uit. -
Het prozaisch gedeelte van dit Boekje is vertaald door den Eerw. t.e. mebius, Predikant te Beers, en de daarin voorkomende Dichtstukken zijn vertolkt, of in eene vrije navolging overgebragt, door den Eerw. w.g. reddingius, Predikant te Bierum. - En dit reeds moet voor dit Boekje geene kleine aanbeveling zijn, daar men van zulke mannen, het zij als Schrijvers, het zij als Vertalers, niets verwachten kan, dan hetgeen leerzaam, Christelijk en goed is. - Ook nemen wij gaarne over hetgeen de eerstgemelde in een kort Voorberigt zegt: ‘Krummacher is door zijne, in onze taal overgebragte, parabelen

{==299==} {>>pagina-aanduiding<<}
onder ons reeds genoeg bekend, als een Man, die voor het schrijven voor 't Volk zeer wel berekend is, en de lezing van dit Feestboekjen zal, vertrouwe ik, een' ieder daar van ook kunnen overtuigen.’
Om den geest en de strekking van dit Feestboekje eenigermate uit eene Proeve te doen kennen, zullen wij een gedeelte van het Stukje, de zondags-klederen getiteld, afschrijven.
- - - ‘Toen vraagde hansje aan hare Moeder: waarom trekt men op zondag zijne beste klederen aan? - en willem antwoordde: op zondag arbeidt men niet, en bederft zijne klederen niet, zoo als op werkdagen. Daarom trekt men dan zijne zondags-klederen aan. Niet waar, Moeder?’
‘Deze sprak: dat is wel waar, - maar meent gij dan, dat dit alles is?’
‘Ja, voer hansje voort, dan gaan de menschen naar de kerk; dan moet men fraai aangekleed zijn.’
‘Ja wel, zeide de Moeder, op zondag verheugt men zich, en is vrolijk, en dan kleedt men zich gaarne zoo aan, dat alles een bevallig en zuiver aanzien heeft. Bij den arbeid is men ook wel vrolijk en wel te moede, maar op zondag is men toch meer bijzonder vrolijk. Want men heeft dan weder eene week achter den rug, en de arbeid is volbragt. En na wel volbragten arbeid is het rusten zoet. Daarbij bedenkt men dan, wat goeds de lieve God ons bewezen heeft, en nog bewijzen zal. Met één woord, de zondag is een Feest, en Vierdag, en dan moet men immers ook feestklederen aantrekken, en uitwendig toonen, dat men vrolijk en dankbaar is.’ -
Hierbij voegen wij tot eene nadere proeve van den aard, inhoud, schrijfwijze en strekking van dit Boekje, het volgende stukje: de armen-suidel.
‘Daarop verhaalde hansje aan Moeder: Vader gaf ons een' stuiver, toen kwam er een man, die zamelde geld in, en wij gaven hem onzen stuiver ook. Dat is voor de arme lieden, zeide Moeder, die hun eigen brood niet winnen kunnen.’

{==300==} {>>pagina-aanduiding<<}

‘Maar waarom verzamelt men toch dat geld in de kerk? vraagde willem.’
‘Toen antwoordde de Vader: gij weet immers wel, dat men zich in de kerk herinnert, dat alle menschen eenen Vader in den Hemel hebben. En van daar is het immers natuurlijk, dat men den armen Broeders en Zusters iets mededeelt, opdat zij zich ook verheugen kunnen. - En op zondag doet men dit gemeenschappelijk, opdat een ieder bedenke, hoe hij de geheele week jegens zijne arme broeders gezind zijn, en te werk gaan moet. Daarom zeide immers de Predikant ook: “vergeet niet wel te doen en mede te deelen, want dat is onzen Vader in den hemel welbehagelijk,” en “laat ons goed doen en niet moede worden.”’
‘Daarop zeide de Moeder: zie, als gij een broertjen hadt, dat nog zoo goed niet gaan kon, als gij, dan zoudt gij het de hand geven, en het op de hoeve geleiden, en indien er u een paal of een plas water voorkwam, of een steen in den weg lag, zoo zoudt gij het broertjen, daar gij sterker zijt, er over zetten, niet waar? Indien nu iemand tot u zeide: willem, waarom maakt gij het u zoo moeijelijk met het jongetjen?’ (is dit geen Germanisme?) ‘Ei, laat het maar loopen! Wat zoudt gij dan wel doen?’ -
‘Willem antwoordde: ei, hoe zoude ik dat jongetjen alleen kunnen laten? Het is toch mijn Broeder, en hij kan zich zelven alleen niet helpen, maar ik ben sterker, zoo moet ik hem immers geleiden en over den steen tillen. Hoe zoude ik anders kunnen handelen? -’
‘Nu zeide de Vader, zoo zijn de armen onze zwakke Broeders, en zij, die hen helpen en geven kunnen, zijn de sterkere broeders. Den armen valt het zuur, om door het leven te komen: zij zouden zich niet eens zat eeten (e) [Germ.], noch zich zuiver en warm kleeden, en nooit vrolijk worden kunnen, indien de anderen, welken God meer gegeven heeft, dan zij noodig hebben, hun niet bijstonden, en hun vriendelijk de hand boden. Dit is immers zeer natuurlijk, en daarom heeft de

{==301==} {>>pagina-aanduiding<<}
Lieve God den eenen meer gegeven en den anderen minder, opdat zij elkanderen de hand bieden zouden, de welgestelden, om te geven, en de behoeftigen om te ontvangen, en beide daarbij niet vergeten zouden, dat zij broeders onder elkanderen zijn, en éénen Vader hebben. Daarom heet het ook, “wie den armen geeft, die eert God.”’ - enz. enz.
Gaarne zouden wij hierbij nog eene proeve van geheel anderen aard voegen; doch dit duldt ons bestek niet, en het gezegde zal, hopen wij, genoeg wezen, om dit Boekje aan verstandige Godsdienst- en menschenvrienden, zoo tot eigen gebruik, als ter verspreiding onder anderen, ernstig aan te bevelen. -
De vertaling is over het geheel zuiver. Min gelukkig is de vertolking of navolging der Dichtstukken uitgevallen. - Er is eene stroesheid en gedrongenheid in dezelve, die de werking van dezelve vermindert.
Wij verlangen naar de volgende Stukjes, en wenschen den Heeren Vertalers daar lust en zegen toe!

Kort Historiesch Begrip van den Christelijken Godsdienst: naar de eigene leere van Jezus Christus en zijner Apostelen. Een Godsdienstig Handboekje, zoo voor Christenen, die hunne belijdenis zullen doen; als voor hen, die dezelve reeds gedaan hebben. Door J.M. Schröck (Schröckh), in zijn leven Hoogleeraar in de Geschiedkunde aan de Hoogeschole te Wittenberg. Uit het Hoogduitsch vertaald. Te Dordrecht, bij A. Blussé en Zoon, 1810. XVI en 69 Bladz. In Octavo. De prijs is ƒ :-6-:

Men moet dit Kort Begrip van den Christelijken Godsdienst niet vermengen met dat groot aantal van oude en nieuwe Katechizeer- of Leeropstellen, waarvan men zich tot het zoogenoemd leeren der Belijdenis gewoonlijk bedient, en onder welke wij er intusschen mischien nog geen hebben; dat voor de behoefren van onzen tijd in dezen genoegzaam bere-
{==302==} {>>pagina-aanduiding<<}
kend is. - Het opstel van den als Geschiedschrijver ook in ons Vaderland wijdberoemden schröckh, wiens voortreffelijke Kerkgeschiedenis in zoo veler handen is, is bestemd tot een Handboekje, zoo voor degenen, die, gereed om hunne Geloofsbelijdenis af te leggen, zich de gronden der Christelijke leere in een geregeld en beredeneerd verband wenschen voor te stellen, en dus vastigheid voor hun geloof te hebben; als voor dezulken, die, ook na gedane Belijdenis, de Christelijke leer als een bondig geheel begeeren te overzien, en zich daardoor meer en meer van hare waarde en Goddelijkheid te overtuigen; terwijl hetzelve tevens voor jonge Godgeleerden, die in hunne Katechizatiën geen anders gedrukt opstel, maar hunne eigene leiding van gedachten gewoon zijn te volgen, eene leiddraad aan de hand geeft, zoo tot eene oordeelkundige, geschakelde inrigting hunner schetsen, als ter aanvoering van de gewigtigste en doelmatigste bewijsplaatsen voor ieder leerstuk. (Men zie hieromtrent nader het Voorberigt, en des Auteurs lezenswaardige Voorrede.)
Tot een en ander doeleinde, trouwens, is dit Boekje, hetwelk eenen bekwamen en oordeelkundigen Vertaler vond, en dat, ook wat den vorm betrest, zeer wel in onze taal is overgebragt, uitnemend geschikt. Het behelst, in twee voorname afdeelingen, een kort geschiedkundig en aaneengeschakeld verslag van de Christelijke Geloofs- en Zedeleer, eerst, naar de voordragt van jezus christus zelve, en dan - naar de Schriften en leerwijze zijner Apostelen, inzonheid van mattheus, joannes, paulus, petrus en jacobus, voorname en karakteristieke Geloofs- en Zedeleer telkens onderscheidenlijk opgegeven.
Wij zouden op de volledigheid dezer opgaven verscheidene aanmerkingen te maken hebben, indien wij ons niet herinnerden, dat dit Bockje eigenlijk alleen voor eerstbeginnenden in het onderzoek en de belijdenis der Christelijke leere in dien vorm gebragt en vertaald werd. Dit, en de zucht om kort te zijn, levert zeker eenigen grond van verschooning hieromtrent op, althans voor den Heer erdman, als Hoogduitsch Uitgever van dit afzonderlijk Kort Begrip, en ook voor den Hollandschen Vertaler; maar geenszins voor den oorspronkelijken Schrijver, wiens werk, hoe

{==303==} {>>pagina-aanduiding<<}
hoog hij anders in onze schatting als geleerde en als Christen ook sta, wanneer hij de gronden en den hoofdinhoud der Christelijke leer volledig en te algemeenen gebruike heeft willen opgeven, voorzeker hier en daar van onvolledigheid en oppervlakkigheid niet is vrij te pleiten. Zoo vinden wij hier bij voorb. niets opzettelijks wegens den wondervollen dood, de heerlijke opstanding en standsverhooging van jezus christus, aangemerkt als voorname geschiedkundige bewijsgronden voor de Goddelijkheid van zijn persoon en leer; want hetgeen wij daaromtrent op Bladz. 21 met een enkel woord vinden, is voorzeker te weinig, en staat met de uitbreiding der overige gronden van het Christendom in geene evenredigheid. Zoo ook wordt de geheele Evangelieleer van jaccbus, in ons oog een zeer gewigtig uitlegger der grondbegrippen van zijnen Heer, in twee of drie bladzijden afgehandeld, en daarin dan nog alleen, en op eene zeer onvoldoende wijze, gehandeld over het bekende schijnverschil tusschen den Apostel paulus en jacobus, betreffende de regtvaardiging door het geloof met of zonder werken: een onderwerp, hetwelk S. daarom vooral wat breeder en bondiger had moeten behandelen, dewijl het zoo regtstreeks, immers bij den minkundigen Christen, schijnt in te loopen tegen het hoofd-thema, dat de Auteur heeft willen uitwerken, namelijk, dat er door de Apostelen wel eene uitbreiding, maar geene wezenlijk nieuwe wijziging aan de leer van christus zelve gegeven is, en dat dus ook in hunne Schriften onderling de schoonste harmonie en opklimming, of eenheid met verscheidenheid plaats heeft. - Noch het aangemerkte van S. intusschen van dit zoo teeder verschilpunt, noch hetgeen de Vertaler ter aanvulling in eene noot er heeft bijgevoegd, brengt den zelfdenkenden onderzoeker, die bezig is de gronden van zijn geloof op de leere des
Bijbels te vestigen, tot een geruststellend besluit wegens de zamenstemming der twee Apostelen, en zulks is, allerbijzonderst op het einde van het Werkje, een zeer wezenlijk gebrek.
Trouwens, over het geheel heeft ons de waardige S. in dit gewigtig vak, zelfs wanneer men dat tot bijzonder gebruik der aanstaande belijderen van jezus Godsdienst meer bepaaldelijk bearbeidt, nog al het

{==304==} {>>pagina-aanduiding<<}
een en ander te wenschen overig gelaten, en wij kunnen niet ontveinzen, dat de leer van jezus, en vooral de Apostelleer, in meer dan één punt vollediger had kunnen, en naar het oogmerk des Werks, behooren te zijn voorgedragen. Het is een vruchtbaar en voor onze geloofsvastigheid allergewigtigst thema, de éénheid, de zamenstemming, de allengskens zich uitbreidende ontwikkeling des door jezus christus en zijne Apostelen gebouwden Godsdienst-stelsels te betoogen; maar dat betoog is gewis geene gemakke. lijke taak; het vereischt ter gelukkige uitvoering de uiterste naauwkeurigheid, de strengste onzijdigheid, de meestmogelijke volledigheid, de diepste Bijbel- en Uitlegkunde, de scherpste oordeelkunde; en dat zoo veel te meer, omdat, wanneer men in een betoog van dien aard eenige zwakke of duistere plaatsen overlaat, men de geheele kracht van het bewijs, dat zoo veel kan afdoen voor ons geloof, ontzenuwt, en aan de twijfelarij en het ongeloof een bloot geeft, ten uiterste gevaarlijk voor het Goddelijk gezag van het Christendom. Men moest dan over zulk eene stof of niets of alles geven.
Dit ondertusschen zij geenszins gezegd tot verkleining der waarde van het voor ons liggende, in der daad voortreffelijk Werkje. Neen, wij vinden hetzelve in vele opzigten eenen S. waardig en eene schoone bijdrage van onzen tijd, om meer eenvoudige Christenen te helpen brengen tot een welzamenhangend begrip der ware, Bijbelsche Christelijke leere, zonder bijmenging van schoolsche of systematische denkbeelden, en tot verstandige overtuiging van de gronden der waarheid en Goddelijkheid van die Leer; terwijl hetzelve aan meerkundigen en zelfs aan jonge Godgeleerden eene handleiding aanbiedt, om zich een meer volledig en zamenhangend geheel van deze leer uit de levensbeschrijvingen van jezus en de Schriften zijner Apostelen te vormen. - Tot een en ander nuttig doel wenschen wij, dat het Boekje, waarvan de prijs eene kleinigheid bedraagt, veel gelezen en nuttig gebruikt moge worden!
De Heer erdman had deze Verhandeling van S. in Hoofdstukken en Lessen verdeeld, en deze wederom in den vorm van vragen en antwoorden gebragt, en er zoo een Katechizeerboekje van gemaakt. De Ver-
{==305==} {>>pagina-aanduiding<<}
taler heeft, naar ons oordeel, wel gedaan, van dit Vrageboekje niet te vertalen, omdat de stof daartoe minder geschikt schijnt, dewijl alles in een geschakeld vertoog zamenhangt, en moet blijven zamenhangen. Hij had echter, gelijk dat in verscheidene Werkjes tot Nut van 't Algemeen met vrucht gedaan is, voor- of achteraan eene lijst van vragen kunnen plaatsen ter gedachtenleiding van de jeugdige lezers, met aanduiding telkens der bladzijden, waarop men de stof tot het antwoord vindt. Dit althans zouden wij verkiezen boven eene afzonderlijke vertaalde uitgave van het Werkje van erdman, waartoe wij twijfelen, of hij het begeerde getal Inteekenaars op zijne uitnoodiging in het Voorberigt vinden zal.
Slechts een enkele keer ontmoette Recensent eene kleine onjuistheid in de taal. Bij voorb. Bladz. 37, wijdloopige (lees: omslagtige) plegtigheden. Bladz. 31, eigenliefde voor zelfliefde, enz.




De Natuur en Geneeswijze der Rotkoortsen beschouwd, en met Aanmerkingen vermeerderd over eenige verscheidenheden, verdeelingen en geneeswijzen der koortsen in het algemeen, door A.F. Hecker. Uit het Hoogduitsch door F. van der Breggen, C.Z. Te Amsterdam, bij L. van Es, 1810. 119 Bladz. In gr. Octavo. De prijs is ƒ 1-8-:

Wij ontvangen hier een vrij belangrijk Werkje van den beroemden Hoogleeraar hecker, vertaald door dezelfde bekwame hand, welke ons reeds meer Werken van dezen Schrijver bezorgd heeft. Hetzelve loopt eigenlijk over twee zeer verschillende onderwerpen, over de Rotkoorts en over de verdeeling der koortsen in het algemeen. Wat het eerste betreft, vinden wij hier eene korte schildering der verschijnselen, waarmede deze ziekte verschijnt, toeneemt, afneemt en verdwijnt, een onderzoek omtrent haren aard, eene nasporing der oorzaken, waaruit zij voorkomt, en voorts eene opgave van die geneeswijze, welke hier met het beste gevolg gebruikt wordt. Hoewel wij

{==306==} {>>pagina-aanduiding<<}
weinig nieuws of in hetgeen hier gezegd wordt, of in de wijze, waarop het gezegd wordt, vinden, bevat echter dit Boekje veel leerzaams voor den praktischen Arts, dien door hetzelve verscheidene belangrijke waarheden herinnerd worden. De opgave der verschijnselen vinden wij zoo bij de meeste Schrijvers; over den aard dezer ziekte wordt ons weinig gezegd, want alles komt daarop neêr, dat men er niets van weet; de overeenkomst tusschen scheurbuik en rotkoorts is, zoo als thuessink, in zijne laatst uitgegevene Waarnemingen, aanmerkt, reeds door anderen opgemerkt; de geneeswijze verschilt weinig van die, welke boerhave, stoll en anderen opgeven. Wij moeten hierbij nog eene en andere aanmerking voegen. Wij vinden de stelling, dat de rotkoorts eene zuivere vaatkoorts is, verbonden met eene groote verstoring der vegetabilische werkingen des ligchaams en eene sterke neiging der vasre en vloeibare deelen tot ontbinding, hier zoo duidelijk niet voorgesteld noch zoo uitvoerig ontwikkeld, als in een vroeger Werk van den Schrijver: der Kunst die Krankheiten der Menschen zu heilen. Ook verwondert het ons eenigzins, dat H. altijd over den aard der ziekte handelt, voor dat hij derzelver oorzaken heeft opgespoord, daar dezelve toch uit de kennis der laatste het meeste licht ontvangt. Wanneer hij volstrekt alle buikopenende middelen in deze ziekte verbiedt, moeten wij den Lezer opmerkzaam maken, dat onze thuessink, uit zeer goede gronden, dezelve in het begin der ziekte aanprijst, zoodra zij zijn aangewezen.
Wij vinden, ook in dit Werkje, wat wij bijna in geen van onzen Schrijver missen, eene hevige bestrijding van vreemde gevoelens. De wederlegging echter dier gevoelens is meestal zeer oppervlakkig, en wanneer zij zelve hunne zwakke zijde niet terstond vertoonden, zoo zoude men veel moeite hebben, uit H.'s bewijzen derzelver valschheid in te zien. De opwekkingstheorie komt er vooral slecht bij hem af: wij kunnen ons echter niet begrijpen, hoe hij de ziekten uit vermeerderde levenssterkte loochenen kan. Moet dan niet overal, waar wij te hevig leven, onze gezondheid gevaar loopen? en moet er niet, zoodra de prikkel voor ons gestel te sterk is, onevenredige te-
{==307==} {>>pagina-aanduiding<<}
rugwerking en verstoring van den gewonen gang der organen plaats grijpen? - De wijze, om de tegenpartij door ironie en spotternij uit het veld te slaan, is ook iets, hetwelk H. zelden gelukt. Al deze aardigheden zijn vrij laf en passen ook waarlijk in geen Werk over zulk een ernstig onderwerp, als de rotkoorts.
De verdeeling der koortsen, in dit Werk, als ter loops, voorgedragen en eenigzins uitééngezet, verschilt weinig van de oude onderscheiding in febres cum et sine materia. Zij komt hierop neêr, dat H. driederlei koortsen, zoowel als alle andere ziekten, neemt, die der prikkelbaarheid (irritabilitatis), gevoeligheid (sensibilitatis) en reproductie. Tot deze laatste klasse behooren verre de meeste, en daaronder de rotkoorts, tot de tweede de zenuwkoorts, tot de eerste de zuivere vaatkoorts. Daar intusschen hier de prikkelbaarheid en gevoeligheid, niet als algemeene eigenschappen van het levend vaste deel, maar als eigenschappen van bijzondere organen voorkomen, terwijl de spieren, hoewel prikkelbaar, echter weinig meer zijn dan een deel van het zenuwgestel, is deze verdeeling niet zeer kenschetsend, vooral ten aanzien van de derde klasse. Ook is er eigenlijk, volgens de denkbeelden van H., althans geene koorts, welke niet eene vaatkoorts is, en dus eene koorts der prikkelbaarheid, zoodat eigenlijk al de andere als onderdeelen van deze moeten worden aangemerkt. De benamingen zelve zijn ook in allen opzigte ongeschikt; en wij vinden het veel beter, of de verdeeling van frank, den vader te volgen, of de koortsen in zuivere en eenvoudige koortsen, en in zulke, welke met het lijden van een of ander bijzonder orgaan verbonden zijn, te verdeelen, welke laatste klasse dan hare verdere onderdeelen heeft. Doch het is hier de plaats niet, dit breeder te ontwikkelen.





{==308==} {>>pagina-aanduiding<<}

Gedichten van Jan Fredrik Helmers. Eerste Deel. Te Amsterdam, bij Immerzeel en Comp. 233 Bladz. In Octavo. De prijs is ƒ 3-12-:

Over het algemeen kunnen wij deze Gedichten voortbrengsels van eenen zeer vurigen Dichterlijken geest noemen, en derzelver lezing den liefhebberen van Dichtwerken aanprijzen; doch dit laatste zal wel niet zeer noodig meer zijn, daar wij vertrouwen, dat slechts weinig Lezers in dat vak van Letteren van dezelve nog onkundig zouden wezen. Gaarne zouden wij ons bijzonder gevoelen over elk stuk, dat in dit Deel voorkomt, afzonderlijk uiten; doch zoowel het belang- en zaakrijke van elk stuk, als ons eng bestek, belet ons zelfs in bijzonderheden over één éénig dezer Dichtstukken te treden. Wij kunnen er dus, zoo min als van alle uitgebreide Verzenboeken, eene eigenlijke Recensie, dat is, op aesthetische gronden rustende kunstbeoordeeling, van geven, daartoe zoude voor elk Dichtstuk welligt zoo veei bladen vereischt worden, als het gedeelte van ons Maandwerk, dat tot Recensien geschikt is, beslaat. Dat deze Dichtarbeid onder de kunstvoortbrengselen onzer hedendaagsche Dichters eene aanzienlijke plaats bekleedt, is reeds bekend; dat het die verdient, is, onzes bedunkens, onbetwistbaar, en wordt ook, voor zoo verre wij weten, niet betwist. Meer er van te zeggen, is ons, willen wij door los daarheen geworpene aanmerkingen voor eene Recensie op te disschen, onze Lezers niet misleiden, ondoenlijk.




's Waerelds Bedrog, of het Zedelijk Blanketsel, Hekeldicht, door A.L. Barbaz; voorgelezen in de Maatschappij: Felix Meritis, den 25sten van Wijnmaand, 1809. Te Amsterdam, bij A.A. Koning en B. Uijlenbroek, 1810. Met de Aanteekeningen 32 Bladz. In gr. Octavo. De prijs is ƒ :-9-:

Sedert lang reeds is het Stukje, welks titel wij hier boven opgegeven hebben, in het licht versche-
{==309==} {>>pagina-aanduiding<<}
nen, en is dus bereids onder de lieshebbers der Dichtkunst algemeen bekend, en door eene Recensie in de Alg. Vad. Letteroefeningen ook bij vele andere Lezers bekend geworden; wij kunnen ons dus ontslaan van de aanwijzing van deszelfs inhoud, doch niet van de opgave van ons bijzonder gevoelen over deszelfs waarde als kunstvoortbrengsel; om dan ook hierin onze Lezers te voldoen, strekke het volgende:
Dit Dichtstuk, geschikt zijnde tot eene Voorlezing in de Maatschappij Felix Meritis, heeft, naar men ons berigt heeft, aan deszelfs oogmerk, over het geheel, zeer wel voldaan. De waarheid van deszelfs inhoud en de verscheidenheid der in hetzelve voorkomende tafereelen, kunnen, uit den aard der zaak, de aandacht der toehoorderen niet dan aangenaam bezig gehouden hebben; het Stukje laat zich ook zeer wel en met genoegen lezen. - Het komt ons voor een goed Dichtstuk te zijn; doch er zijn verscheidene trappen van waarde; met dat al geleidt het goede tot het schoone, en de aanmoediging doet hetzelve bereiken; daar integendeel vitzuchtige aanmerkingen den geest ter nederslaan. De kwade zeden vereischen in alle tijden door hekeling berispt te worden; de Hekeldichter doet dus altijd eenen gewigtigen dienst aan de Maatschappij, door de waarheid te spreken, het meer of minder kunstige, bevallige of treffende, maakt wel onderscheid in het oog van den kunstkenner, doch niet in het goede oogmerk des Dichters; en daar deze Stukjes voor het algemeen geschikt zijn, is er ook eene klasse van Leden der Maatschappij, bij welke de eenvoudige en min kunstige voorstelling, zoo ze slechts onderhoudend en op waarheden gegrond is, meer nut kan stichten, dan de ingewikkelde, schrandere voordragt, wier waarde slechts door weinigen gevoeld wordt. -





{==310==} {>>pagina-aanduiding<<}

Nederlandsche Geschiedenis, van de vroegste tijden af tot op deszelfs vereeniging met het Fransche Keizerrijk. Voornamelijk geschikt ten dienste van het Onderwijs op de Lagere Scholen. Door C. de Koning, L.D.Z. (In vier Deelen.) I. Deel. Te Leyden, bij D. Du Mortier en Zoon, 1810. 360 Bladz. In gr. Octavo. De prijs is ƒ 3-:-:

Dat de kennis der Geschiedenis van Landen en Volken, in het algemeen, als een integrerend gedeelte eener beschaafde Opvoeding moet beschouwd worden, werd dikmaals aangemerkt, en zou, indien zulks in ons plan viel, met kleine moeite kunnen bewezen worden. De Geschiedenis, zoo als de Romeinsche Redenaar aanmerkt, verlengt des menschen leven, en zet hem terug in de tijden, toen hij nog niet bestond. De Geschiedenis, met nog meer regt dan het Tooneel, is een spiegel des menschelijken levens, het gedrag der stervelingen voorstellende in de gedaante, welke zij, te allen tijde, gehad hebben, nu eens afzigtiger, dan behagelijker, telkens tot afschuw, of tot loffelijken naijver ten spoorslag dienende. Hoewel nu de menschelijke natuur, in den staat der beschaafde zamenleving, onder alle Volken en in alle Landen, nagenoeg dezelfde was, met eenige wijzigingen aan dezelfde goede en kwade hoedanigheden kenbaar, en alzoo tot een nuttig Leerschool dient, twijfel, echter, lijdt het niet, of de Geschiedenis van een Land of Volk wordt belangrijker, naar gelange iemand tot dezelve in naauwere betrekking sta. Elk Volk toch heeft zijn bijzonder eigene, en kan hem, in gelijke omstanigheden verkeerende, het goed of kwaad gedrag der Voorzaten, met derzelver voor- of nadeelige gevolgen, tot leering dienen, om het eerste na te volgen, het andere te schuwen.
Geen Land, misschien, is er, welks Geschiedenis daartoe overvloediger stoffe oplevert, dan die der voormaals vereenigde gewesten van Nederland. Vroeg en laat werd dit begrepen, door het, veelligt, grooter getal van kundige mannen, naar gelange van der-
{==311==} {>>pagina-aanduiding<<}
zelver uitgebreidheid, dan die van eenig ander Land, welke de Geschiedenis des Vaderlands, met eene beter of slechter versnedene pen, hebben te boek gesield; zoodat, in onze dagen, nu de Nederlandsche Provincien, als zoodanig, haar aanwezen hebben verloren, de schrijfstoffe zoude kunnen schijnen te zijn uitgeput. Van dit gevoelen, echter, was de kundige en welschrijvende de koning niet. In eene, wel niet uitgebreide, doch krachtige en zaakrijke Voorrede, verdedigt hij de taak, welke hij, tot het schrijven van eene Nederlandsche Geschiedenis ontgonnen hebbende, op zich heeft genomen. Al aanstonds gaat hij der bevreemdinge te keer, welke bij sommigen ontstaan konde, dat hij eene Nederlandsche Geschiedenis levert, nu Nederland niet meer op zich zelf bestaat, maar in het Rijk van den Keizer der Franschen is ingelijfd. Te regt, dunkt ons, merkt de Heer d. K. hierop aan, dat, hoewel het Bataafsche Volk op de lijst der Natiën niet meer bestaat, de geschiedenis van dat Volk daarom niet heeft opgehouden, belangrijk te wezen. ‘Bestaan (vraagt hij) Carthago, Griekenland en Rome nog als onafhankelijke Staten op zich zelven? Immers neen! En echter lezen wij de lotgevallen dier beroemde Volken nog altoos met genoegen; wij vinden, hoe vele Eeuwen er sedert dien tijd ook verloopen mogen wezen, nog altijd smaak, wanneer wij romulus de grondslagen zien leggen van dien bijna alvermogenden Staat, voor welks overwinnende wapenen de Volken der aarde nederbogen; wij gaan met welgevallen van stap
tot stap na, de toenemende grootheid van dat magtig Gemeenebest; zien met ontzetting de verbazende hoogte, op welkers top de Keizerlijke Adelaar geplant staat, en verwonderen ons wanneer eene horde van Barbaren dien Adelaar omverre werpt en met zijnen val het magtig Romeinsch gebied nederstormt. Dit lezen wij met deelneming. En zou ons dan het lot onverschillig wezen van een plek gronds, waarop wij geboren zijn, waarop onze Vaderen woonden, waarop onze Voorvaderen streden? Immers neen! - Wij lezen met graagte wat ons gezegd wordt over de zeden en gewoonten van Volken, waarop wij geene de minste betrekking hebben; - van Natien, wier tempelen

{==312==} {>>pagina-aanduiding<<}
verwoest, wier standbeelden in het stof geworpen, wier paleizen gesloopt en wier steden verdelgd zijn: en zouden wij, die dit gaarne weten, dan geen belang stellen in de voorvaderlijke zeden van ons eigen Volk? Immers ja.’
Na deze algemeene aanmerkingen gaat de Heer de koning der bedenkinge te keer, als of, na zoo veel als over de Nederlandsche Geschiedenis is geschreven, een Werk, dat onderwerp behandelende, overtollig ware. ‘Kan ieder, (vraagt hij) vooral de jongelingschap, vele schriften - naslaan, om bij vergelijking en wettige gevolgtrekking te leeren, hoe onze Voorvaderen leefden, wat zij aten en dronken, hoe zij zich kleedden, welke hunne uitspanningen waren, met een woord, hoe zij als mensch en burger handelden? Immers neen. En zou dan een geschrift, waarin men dit alles beknopt bijeen vindt - - geene nuttigheid hebben omdat Nederland niet meer onafhankelijk op zich zelve bestaat?’
Vervolgens stelt de Schrijver eenige bedenkingen neder, over de nuttigheid der Geschiedenis in het algemeen, en de wijze, op welke dezelve door den Wijsgeer en den Christen moet beoefend worden, om haar dubbel belangrijk te vinden, ‘wijl zij hem nieuwe gronden van geloof, van hoop en van troost verschaft; hem het vaste vertrouwen inboezemt, dat de wisselende lotgevallen dezes aardschen levens in de hand der Voorzienigheid de gezegende middelen zijn om op onwankelbare gronden te steunen op Hem, die de Volken verhoogt en vernedert; maar in alle derzelver wisselende lotgevallen de zuiverste kenmerken zoowel van hooge wijsheid, als van onkreukbare regtvaardigheid vertoont.’
Nu geeft de Heer d. K. het plan op van zijn Werk. Het is in Hoofdstukken verdeeld, ieder van welke vier Afdeelingen bevat, van welke de twee eerste de Staatkundige Geschiedenis behelzen, en met eene schets der Staatsgesteldheid en van den Regeringsvorm besloten wordt. De derde Afdeeling handelt over den Koophandel, de Kunsten en Wetenschappen, de Huizen en Huisraden, en de Maaltijden. De vierde Afdeeling loopt over de Kleederdragt, de Vermaken, de Zeden en Gewoon-
{==313==} {>>pagina-aanduiding<<}
ten, den Godsdienst en de Beroemde Mannen. Het Eerste Hoofdstuk, in dit Eerste Deel, loopt van de komst der Batavieren hier te Lande tot op den dood van karel den grooten; het Tweede tot aan het einde der Dertiende Eeuw; het Derde tot op het jaar 1434; het Vierde, eindelijk, tot op de overdragt van de Grafelijke Regering over Nederland door karel den V op zijnen zoon philips, in den jare 1558.
Het plan dezes Werks hebben wij wel wat uitvoeriger willen opgeven, omdat wij het, van wegens het vele in weinig bevattende, voor zeer belangrijk houden, de jeugd er veel uit kan leeren, en het den meergeoefenden tot eene aangename herinnering van het reeds bekende kan verstrekken. De taal is zuiver, en de stijl doorgaans niet onbevallig; in de punctuatie hebben wij hier en daar onnaauwkeurigheden opgemerkt. Het zij ons geoorloofd op den Titel iets aante merken; dezelve luidt: Nederlandsche Geschiedenis van de vroegste tijden af tot op deszelfs vereeniging, enz. Dit deszelfs moet een terugslag hebben op het voorgaande; maar waarop? Het naaste is Nederland. sche Geschiedenis; maar deze is immers niet vereenigd met het Fransche Keizerrijk; gezwegen nu, indien zulks zin zoude opleveren, dat men alsdan derzelver zoude moeten lezen. Alles loopt los, indien men in de plaats stelle Geschiedenis van Nederland.
Nu nog iets ter proeve van des Heeren de konings stijl en schrijfwijze. Van de maaltijden in de Veertiende Eeuw eene beschrijving gevende, vermeldt hij: ‘De geschiedenis dezer Eeuwe zegt ons, dat alle de gebruiken der voorgaande nog in acht werden ge nomen, doch voegt er bij, dat bij de geregten, welke wij toen zagen voordienen, bij de Zeehonden, Bruinvisschen en Walvischtong nu ook stukken van den visch zelve waren gevoegd; dat die visch, zoo walgelijk voor den Nederlander van de negentiende Eeuw, eene smakelijke spijze was voor zijne Voorvaderen, vier honderd jaren vroeger levende. Diezelfde geschiedenis onderrigt ons al verder, dat eene moot Walvischiong aan het spit gebraden als eene bijzondere lekkernij met boonen werd gegeten; dat gezouten Walvisch, Zeehond en Dolfijn delicatessen waren, die men niet dan ten koste van zijn smaak kon ontberen, - waaraan men dus nim-

{==314==} {>>pagina-aanduiding<<}
mer gebrek moest hebben. Welk eene verbazende verandering in den smaak van een Volk! Spijzen welke toen zóó algemeen geacht waren, zou men thans naauwelijks aan eene fatsoenlijke tafel durven noemen uit vrecze van afkeer te zullen verwekken; - en niet alleen deze visschen, maar Bevers waren toen smakelijke geregten, werden op meer dan eene wijze kunstig toebereid zijnde, met graagte gegeten!’
‘Doch (zoo vervolgt d. K.) het waren niet enkel de opgenoemde visschen welke men voor lekkernijen hield. O neen! de Nederlanders van de Veertiende Eeuw beminden even als nog de Kabeljaauw, de Schelvisch, de Wijting, de Makreel, de Rog, de Grondels, de Paling, benevens alle de thans in gebruik zijnde Zee, Rivier- en Schelpvisschen, en aten daarenboven als eene lekkernij de thans geheel buiten gebruik zijnde Lompen (*); vooral derzelver lever, benevens den Roobaard of Zeehaas (†) en Prikken (§), schoon men de laatste visch voor eene gevaarlijke spijze hield, die men volgens maerlant's Nature bloeme niet mogt eten, “dan na dat zij lang in goeden wijn met specie (specerijen) en peper wel gezoden waren, omdat, voegt hij er bij, hare humeuren fel en venijnig zijn, en pijn veroorzaken.” - Des. niettegenstaande at men dezen visch, ten bewijze dat men zijnen smaak ook met gevaar zelf van leven en gezondheid wilde voldoen.’
‘Het vleesch bleef niet te min nog altoos eene smakelijke spijze, en werd met groente gegeten, waarbij doorgaans eijeren werden opgezet. - Vliegend en loopend wild, waaronder Kraaijen, Reigers, Ooijevaars en Zwanen, waren smakelijke geregten. - Druiven, Oranje- en Granaatappelen, Amandelen en Olijven, kwamen op het nageregt. Bier en wijn was (waren) de algemeene drank on-
{==315==} {>>pagina-aanduiding<<}
der en na den maaltijd. Het Dordsche, Haarlemsche, Delftsche en Hamburger bier was vooral bemind. - Fransche wijn was de gewone die men aanbood; doch te algemeen zijnde voor den verfijnden smaak van dien tijd, dronk men, om denzelven te meer te prikkelen, Rijnsche en Moezelwijnen, Kruider-, Peper- en Nagelwijnen, benevens andere dranken, thans niet of weinig meer bekend. Immers zijn Azoys, Rood-beyaerts, Zedewaer, Zederwijn, Grieken, Gaskonjen en Malvezij, de geliefde dranken der Veertiende Eeuw, thans niet algemeen in gebruik? - Kruiderwijn, vooral Hippocras dronk men na den maaltijd; doch warm, omdat zij de spijsvertering te beter zoude bevorderen.’
Indien niet de Heer de koning zijne berigten uit echte bronnen had geschept, geloof zoude naauwelijks verdienen het schrikwekkende tafereel, hetwelk hij van het zedebederf dezer Eeuwe ophangt, en wij niet kunnen nalaten, onzen Lezeren nog voor oogen te houden. Voor deszelfs uitgebreidheid willen wij geene verschooning vragen, omdat het ons ten bewijze kan dienen, hoe zeer wij, heden ten dage, in vele opzigten nog zeer verbasterd, onzen vroegen voorvaderen nog merkelijk vooruit zijn. ‘Schoon de Christelijke Godsdienst in de Eeuw wier Staatkundige Geschiedenis wij behandelen, de heerschende was; - schoon de uitspanningen des beschaafden levens, haren verzachtenden invloed schonken, waren de zeden des Nederlandschen Volks nog verre af van overeen te stemmen met de bevelen des Goddelijken Zedeleeraars, of met de heilzame lessen door zijne onmiddellijke afgezanten op zijnen last gegeven. -’
‘Het was niet genoeg dat de slordige levenswijze van Graaf willem den III. aan andere ten schadelijken voorbeeld strekte; dat zijne prachtige hofhouding velen tot geldverspillingen aanspoorde. - Hertog albrecht schaamde zich niet om bevelen te geven en overeenkomsten te maken welke de ijsselijkste misdaden ongestraft gedoogde. - Welke denkbeelden toch moet men zich anders vormen van eene Wet, waarbij ieder vrijheid bekomt, “om

{==316==} {>>pagina-aanduiding<<}
dezulken die iemand binnen den Lande vermoord hebben, dood te slaan, waar zij hem vonden, zonder zich door deze daad tegen den Graaf of iemand anders te vergrijpen.” Wat moet men denken van een Prins die aan de Middelburgsche Pandmeesteren, lieden die uit de ellende hunner Medeburgeren hun bestaan hadden en bij het gemeen gevloekt waren, zijne bescherming verleent, “zoo dat zij in den tijd van twintig jaren om geene misdrijven konden gemoeid worden?” Hoe moeten de zeden gesteld wezen, indien het Opperhoofd des Lands zulke lieden het begaan van eenen moord kwijtscheldt, “zoo zij hem slechts vijf en twintig ponden tournois betalen; - hen ontheft van de verpligting om goederen, als gestolen bekend, aan derzelver eigenaar terug te geven?” Weike schromelijke gevolgen moest het hebben, toen diezelfde Vorst beval, “dat wanneer iemand van de Sekse, iets met deze Pandmeesters te doen gehad hebbende, over eenige mishandeling klaagde, niet gehoord mogt worden, - ook niet schoon de geestelijke of wereldlijke Overheid voor haar sprak?”’
‘Hoe diep verbasterd moeten niet de Nationale zeden zijn geweest in eene Eeuw, toen men de volgende instelling maakte: “Wanneer een Vischhoeker aankomt, kunnen de jonge gezellen van boord gaan en de moeijelijkheden der vischvangst vergeten in de badstoven; - de Priesters en de Klerken zullen in de kroegen niet gegrepen worden dan ingevalle zij wapens bij zich dragen, vechten, kijven en slaan;” - toen deze lieden zich aan zulke buitensporigheden schuldig maakten, dat men te Delft beval “hen te vatten indien zij de openbare rust verstoorden!”’
‘En tot welk eene hoogte moet die verbastering van zeden niet gestegen zijn geweest, toen men beval “dat de ligte vrouwlieden des schemeravonds noch des nachts rondom de kerken mogten loopen om personen aan te lokken of onbetamelijkheden te plegen op straffe van vastgezet, of van den mantel beroofd te worden?” Immers wa-
{==317==} {>>pagina-aanduiding<<}
ren de zeden van de Veertiende Eeuw schromelijk bedorven en verre afgeweken van die der aloude bewoners dezer Landen, de Heidensche Batavieren.’
Met verlangen zien wij de voortzetting van dit Werk te gemoet.

Een Zomer in het Noorden. Of Reize rondom de Baltische zee, door Denemarken, Zweden, Rusland en een gedeelte van Duitschland. Naar het Engelsch van John Carr, Esq. II Deel. Te Leeuwarden, bij de Wed. J.P. de Boij, 1811. 404 Bladz. In gr. Octavo. De prijs is ƒ 3-6-:

In onze voorgaande aankondiging (*) van dit aangename, welgeschrevene en fraai vertaalde Werk, verzelden wij den Engelschen Schildknaap carr, sints zijn vertrek uit Engeland, door Denemarken en Zweden, tot op zijne afreize, uit het laatstgenoemde Rijk, naar het wijduitgebreide en magtige Russische Keizerrijk. In het algemeen mogen wij ook hier aanmerken, dat, gelijk dat Keizerrijk, sints deszelfs toenemende beschaving, meer en meer, door kundige reizigers wordt bezocht, en meermalen is beschreven, veel eigenlijk genoemd nieuws, door hedendaagsche Schrijvers, niet kan vermeld worden. Met name laat zich dit toepassen op de genoemde hoofdstad. Even als voorheen zullen wij ook nu, met de pen in de hand, over het papier onzen reiziger verzellen en volgen, om, uit 's Mans berigten, onzen Lezeren eenige bijzonder- of merkwaardigheden te verhalen.
Petersburg is de stad, alwaar de Heer carr het langste vertoefde, en, door zijnen rang en aanbevelingsbrieven aan voorname huizen, gelegenheid had, beter dan vele reizigers, het meest merkwaardige te bezigtigen. Eene algemeene aanmerking, die hoofdstad betreffende, in dezen vermeld hebbende, hoe genoegzaam in ieder audere stad, in een donker steegje

{==318==} {>>pagina-aanduiding<<}
zich een trotsch paleis verheft, terwijl in eene heerlijke straat het oog plotselings door de morsige woning van eenen gemeenen kroeghouder beleedigd wordt, gaat hij voort: ‘In Ruslands hoofdstad heeft men tijd noch moeite gespaard, om deze wanstaltigheid voor te komen en het grootste ontwerp in zijn geheel daar te stellen; want hetgeen de onverbiddelijke dood den grooten Peter belette ten uitvoer te brengen, hebben zijne opvolgers, en vooral Katharina de II en de tegenwoordige Keizer, met zeer veel smaak en met de grootste aanmoediging bijna volkomen tot stand gebragt: ja, ik durf zeggen, dat deze bewonderenswaardige stad, dit noordsche Palmyra, met zulke reuzenschreden hare volmaaktheid nadert, dat de reiziger, die, na verloop van slechts weinige jaren, haar bezoekt en bewondert, in verrukking uitroepen zal: het genie, 't welk het plan heeft ontworpen, heeft het ook volvoerd! - Maar zeer weinigen van de oude houten huizen zijn er nog overig, en die, welke nog geen roof van den tijd zijn geworden, verliezen zich in den luister der gebouwen, welke hen omringen.’ Gezegd hebbende, dat de gewoonte is, wanneer een Heer en eene Dame, eenigzins bekend, elkander met een' kus te groeten, laat hij er op volgen: ‘Daar ik nu toch juist over het kussen en de kusjes spreek, dien ik hier nog wel bij te voegen, dat gedurende het Paaschfeest ieder Rus, van den geringsten en armoedigsten bedelaar tot den aanzienlijksten en rijksten edelman, zijn baard moge nog zoo lang, breed en borstelig zijn, vrijheid heeft, om, wanneer hij slechts in staat is, een ei aantebieden, het meisje of de dame, welke hij ontmoet, zonder onderscheid van rang of geboorte, te mogen kussen. Ja, deze gewoonte heerscht hier, naar men mij verzekerde, zoo onbepaald, dat zelfs de wangen der
beminnenswaardige Keizerin, wanneer (indien) men haar gedurende dat lieve feest op straat ontmoette, zich aan een kusje zouden moeten onderwerpen.’
Verrukkend moet het Algezigt wezen, hetwelk de stand op den Toren der hoofdkerk van Peter Paulus aanbiedt. ‘Het gezigt van dezen Kerktoren (schrijft

{==319==} {>>pagina-aanduiding<<}
C.) is het schoonste, dat ik mij herinneren kan ooit genoten te hebben. Beneden ons rolde de heerlijke Newa: voor ons lag de stad in hare gansche uitgestrektheid, die, van het opvoedingsgesticht voor adelijke en burgerlijke meisjes tot aan het einde van het Galeerenhof, eene reeks van paleizen en prachtige woningen aanbiedt, ter lengte van bijna zes engelsche mijlen: tegenover ons verhief zich het marmeren paleis, het paleis van Peter den Grooten, de Hermitage, het Winterpaleis, met eene menigte van standbeelden en overschoone kolommen versierd; de Admiraliteit, derzelver Kerk en eindelijk de Dom van de marmeren Kerk.’
Op welken hoogen prijs de Rus, nog heden ten dage, zijnen baard stelt, blijkt uit de volgende, zegt de Heer C., waarachtige anekdote. ‘Een zeker edelman bood eens, uit hoofde eener weddingschap, welke hij ten dezen opzigte met eenen vreemdeling had aangegaan, een' zijner lijfeigenen de vrijheid en nog daarenboven 200 p. sterl. aan, indien hij zijnen baard wilde opofferen: doch de arme en geplaagde drommel antwoordde kordaat weg: neen ik bedank u hartelijk, liever wil ik mijn leven, dan mijnen baard, verliezen.’
Na eene uitvoerige karakterschets van de Russen, besluit de Heer C. aldus: ‘Met opzigt tot zijne godsdienstbegrippen heeft de Rus volstrekt geen denkbeeld van hetgeen schijnheiligheid (bigoterie) of, dat nog oneindig beter is, van hetgeen verdraagzaamheid beteekene. De hemel, gelooft hij, staat voor iedereen open: iedereen zal er ook wel inkomen, doch de Russen zullen er de beste plaatsen krijgen.’ (*)

{==320==} {>>pagina-aanduiding<<}

In het vertrouwen, dat des Heeren carr's penseel door de waarheid werd bestuurd, kunnen wij niet nalaten, het portret des tegenwoordigen Keizers, door zijne fiksche hand gemaald, voor onze lezers op te hangen. ‘De tegenwoordige Keizer is thans (1804) ongeveer 29 jaren oud. Hij heeft een rond, vol en maunelijk schoon, hoewel eenigzins bleek, gelaat en blaauwe oogen, die tevens de tolken dier weldoende goedaardigheid zijn, welke een hoofdtrek van zijn uitmuntend karakter is. Van statuur is hij tamelijk groot, kloek en welgemaakt. Doch, wijl hij min of meer hardhoorend is, bukt hij altijd een weinig voorover naar den geen', die met hem spreekt. In het volvoeren zijner gewigtige pligten betoont hij steeds den warmsten ijver en het schranderste doorzigt, zonder den geringsten zweem van praal of aanmatiging. Zijne heerschende deugden zijn nederigheid en menschlievendheid, die hij met een alles omvattend genie en een welwikkend oordeel paart, welker doel zich eenig en alleen daarhenen strekt, om zijn rijk te doen bloeijen en zijn volk gelukkig te maken. Ja zelfs is hij zulk een vijand van alle uiterlijke pracht en ijdele staatsie, dat men hem dikwerf, in eenen eenvoudigen mantel gewikkeld, geheel alleen op eene gewone droschka door de stad ziet rijden, en het is voornamelijk op deze wijze, dat hij in zijne residentie de ware armoede opgespoord, ondersteund en gered heeft. - Dikwerf (schrijft C.) heb ik hem in eene eenvoudige, donkergroene koets met vier paarden gezien, die door eenen koetsier, met eenen grooten baard, en eenen kleinen postillon

{==321==} {>>pagina-aanduiding<<}
gemend werd, terwijl er slechts een enkele bediende achterop stond.’
Dat, te midden der onkunde en des bijgeloofs des gemeenen volks, de aanzienlijke Russen, het met hun geloof en hunne kerkgebruiken zoo naauw niet nemen, daarvan verhaalt de Heer C. het volgende voorbeeld: ‘Een priester kwam bij eenen zekeren Graaf, om diens biecht te hooren. Eerwaardig vader, zeide de edelman, bezit gij een goed geheugen? - O ja, uwe genade! - Welnu, dan zult gij u ook nog wel kunnen herinneren, wat ik u de laatste maal gebiecht hebbe. Sinds dien tijd heb ik dezelfde aanvechtingen, dezelfde verzoekingen, dezelfde zwakheden gehad, en dus stel ik u hiernevens, ter kwijtschelding van een en ander, hetzelfde getal roebels ter hand.’
De Noordsche Volken zijn liefhebbers van eten en drinken, en waren het reeds van ouds; dat zijn nog heden de Russen, zoo als blijkt uit de beschrijving welke de Heer C. van een' Petersburgschen maaltijd geeft. ‘Op eene tafel in de voorzaal vindt gij dadelijk bij uwe intrede eene voorloopige versnapering van visch, vleesch, gerookte worst, brood, boter en likeuren, waarvan men zich, even als in Denemarken, bedient, om de maag tot den eigenlijken maaltijd te prepareren. Na deze veel belovende inleiding geleidt men u naar de eetzaal, waar bereids een koud geregt doorgaans een steur of een andere, met olie toebereidde visch de aankomst der gezamenlijke gasten met ongeduld verwacht. Op dit eerste geregt volgt soep, groenten, en eene aanzienlijke hoeveelheid van allerlei gekookt en gebraden vleesch, waaronder het rundvleesch van de Ukraine inzonderheid uitmunt. Dit tweede geregt wordt wederom vervangen door eene menigte taarten en pasteijen, die eindelijk, op hunne beurt, voor een desert van uitmuntende meloenen, doch van onrijpe en dus wrange en onbruikbare boomvruchten plaats maken, waarmede dan de maaltijd, tot genoegen van de rijkelijk verzadigde maag, een einde neemt. Intusschen is de tafel met verschillende soorten van wijn en met zeer goed bier bezet, 't welk dan ook dapper wordt aangesproken De heer des huizes, of ook wel de bediende, snijdt

{==322==} {>>pagina-aanduiding<<}
het vleesch voor en biedt het naar de rij af den gasten aan. Hetgeen mij wel inzonderheid op deze maaltijden beviel, was een groote vaas met ijs, in kleine stukjes gebrokkeld, waarmede de gasten hunnen wijn of bier verkoelden.’
Van des tegenwoordigen Keizers oplettendheid, om de meisjes van pleisier in bedwang, en van mishandeling van de gasten, die haar komen bezoeken, terug te houden, levert het volgend voorbeeld een bewijs op. ‘Op zekeren morgen (schrijft onze Engelschman) trok eene zonderlinge processie mijne aandacht tot zich. Een talrijk corps zindelijk en net gekleedde meisjes begaven zich paar aan paar, met de armen aan elkander gebonden, met hare garde-robe in kartondoozen in de hand, en door verscheiden politiebedienden vergezeld, zeer gelaten en in alle betamelijkheid naar de keizerlijke katoenmolens, die tucht- en werkhuizen voor de priesteressen van Idalia zijn. Niet eenen misnoegden of treurigen oogopslag werd ik onder haar ontwaar: geen zuchtje ontsnapte haren mond, geen zweem van tegenstreving kon men ontdekken. - Toen ik naar de oorzaak van dezen voor mij geheel vreemden optogt vernam, hoorde ik, dat er in de holen dezer Venus nijmfjes een man op eene schandelijke wijze behandeld en uitgeplunderd was, en dat de Keizer, nadat men hem van de gansche toedragt der zaak berigt had gegeven, bevolen had, dat er drie honderd van die lievertjes voor eenige maanden in de molens zouden arbeiden.’
Van den ontzettenden rijkdom sommiger Russische Grooten vermeldt C. een voorbeeld in den Graaf scheremetoff. Eigenaar zijnde van een verbazend uitgestrekt gebouw te Petersburg, verhuurt hij het, bij gedeelten, aan aanzienlijke familien, wordende de huurpenningen, die op 20,000 Roebels begroot worden, door dien waarlijk edelen Edelman, onder zijne behoeftige natuurgenooten verdeeld. Behalve een prachtig hôtel te Petersburg, doorgaans door hem bewoond, bezit hij nog eene gansche stad, op den weg naar Moskou, die 2500 huizen en 5 kerken bevat, en wier inwoners, allen lijfeigenen van den Graaf, op de Kaspische Zee aanzienlijken handel drijven.

{==323==} {>>pagina-aanduiding<<}

Met het toenemende vermogen der Russische Grooten is, gelijk het elders gaat, het zedebederf te Petersburg ingeslopen. ‘Huwelijksgeluk (schrijft C.) is hier onder de zoogenaamde Grooten eene ephemerische plant, die zeer zelden langer dan één jaar duurt; of laat ik liever zeggen, die binnen het jaar opkomt, bloeit en sterft. Men trouwt, men liefkoost elkander, men kibbelt en krakeelt met elkander en scheidt eindelijk van elkander, om wederom vrij en gelukkig te zijn.’
Aangaande Prins potemkin verhaalt de Heer C. verscheidene bijzonderheden, van elders niet zoo algemeen bekend. Al zijne eerambten en rijkdommen zoude hij aan eene Pluim verschuldigd zijn. Want, op zekeren tijd, de Keizerin katharina aan het hoofd harer Lijfgarde ziende, terwijl hij nog slechts een jong Kavallerie-Officier was, en bemerkende, dat zij bij hare uniform geene pluim op den hoed had, reed hij naar haar toe en bood haar de zijne aan. Zoo hoog steeg, door de gunst der Keizerin, sedert zijn vermogen, dat zijn rijkdom op negen millioenen roebels kontant geld en vijf en veertig duizend boeren konde geschat worden, behalve nog twee pensioenen, het eene van zeventig-, en het andere van dertig duizend roebels voor zijne tafel. En, ondanks deze ontzettende rijkdom, was zijne verkwisting zoo groot, dat hij zich niet zelden in verlegenheid bevond, en zijne schuldeischers niet voldoen konde. Des winters droeg hij eene mof, van duizend ponden sterling waarde.
Bij het uitvoerige verhaal, hetwelk onze reiziger van den dood van Keizer paul den I geeft, zullen wij niet stilstaan. Bekend is de zucht van katharina de II voor kunsten en wetenschappen, en hoe zij geene kosten ontzag, om het Kabinet van de Akademie der Wetenschappen te verrijken. Zoo zag aldaar de Heer C. eene kunstig bewerkte Secretaire, door eenen Duitscher, roentgen genaamd, gemaakt, vervolgens door de Keizerin voor 25,000 roebels gekocht en aan de Akademie geschonken. In dat kunstgewrocht was, onder andere, een speelwerk verborgen, hetwelk, zoodra iemand wagen durfde, een van de geheime laadjes, die tot berging van geld of papieren dienden, met geweld te openen, terstond

{==324==} {>>pagina-aanduiding<<}
eene alleraangenaamste muzijk maakte, luid genoeg om den eigenaar te waarschuwen.
Maar er zoude geen einde zijn aan ons uitschrijven, indien wij van hetgeen de Heer C. te Petersburg merkwaardigs zag, slechts kleine brokken wilden overnemen. Eindelijk die hoofdstad en het Russische Keizerrijk verlaten hebbende, nam hij zijnen weg, onder andere, over Potsdam. Hier wees men hem het zoogenaamde Honden-kerkhof, alwaar, onder verscheidene steenen zerken, op welke toepasselijke grafschriften gebeiteld zijn, frederiks lievelingshonden begraven liggen. ‘Het is bekend, (schrijft de Heer C.) dat die groote, doch tevens zonderlinge Man stellig geloofde, dat deze dieren de gave bezaten, van 's menschen karakter te kunnen onderscheiden, en dat hij dengeen', dien zijne honden aanbaften, altijd min of meer wantrouwde. Ook verhaalt men, (zoo vervolgt hij) dat wanneer hij te veld trok, hij steeds een klein italiaansch windhondje met zich nam, en in den zevenjarigen oorlog door eene partij rekognoscerende Oostenrijkers vervolgd wordende, om zich te redden, met zijnen favoriet onder den arm, onder eene brug kroop; en dat, ofschoon de vijanden met een verschrikkelijk gedruis herhaalde malen over den brug heen en weder gingen, echter dit, van natuur zoo wilde en ontembare dier doodstil lag en naauwelijks adem haalde.’
Niet onaardig is de anekdote wegens de eerste kennismaking, en het daarop gevolgde huwelijk des tegenwoordigen Konings van Pruissen en deszelfs onlangs overledene Gemalin; en hiermede gaan wij eindigen. ‘Bij gelegenheid eener groote revue, welke te Frankfort aan den Main zou gehouden worden, noodigde de Heer Bethmann, een der rijkste bankiers van het vaste land, zijne Majesteit, den tegenwoordigen Koning, op een luisterrijk feest, 't welk dien avond ten zijnen huize zou plaats hebben. De Koning nam de uitnoodiging aan en ontmoette daar voor de eerste maal de beminnenswaardige Prinses van Mecklenburg Strelitz. Haar te zien, en haar niet te beminnen, was onmogelijk. - Achttien maanden na hunne huwelijksverbindtenis bezochten beiden den heer Bethmann an-
{==325==} {>>pagina-aanduiding<<}
dermaals, en toen zij in de kamer traden, waar zij elkander hadden leeren kennen, omhelsde de Koning zijne gemalin, kuste haar en zeide, terwijl gevoelvolle tranen in zijne en hare oogen parelden; het was in deze zelfde kamer, waar ik den schat van mijn geluk vond.’

Eerste Leesboek voor Kinderen, om hen te leeren opmerken en denken. Volgens de Leerwijze van Pestalozzi. Gevolgd naar het Hoogduitsch. Te Leyden, bij D. Du Mortier en Zoon. 55 Bladz. In Octavo. De prijs is ƒ :-3-:

Dit Boekje wordt, zonder alle aanwijzing, hoe er het bedoelde gebruik van te maken is, in het licht gegeven, zeker in de onderstelling, dat de Onderwijzers in ons land van de Pestalozzische manier genoegzaam onderrigt zijn; waaraan wij, onder het welnemen van den Uitgever, ten aanzien van zeer vele of zelfs van de meeste hunner, zeer twijfelen. In plaats van dit Boekje, hadden wij liever gezien, dat het Werkje: Wie Gertrud ihre Kinder lehret, vooraf in onze taal ware overgebragt, als eene noodzakelijke voorbereiding, zonder welke dit Boekje onmogelijk aan het doel kan beantwoorden. Voor het overige hebben wij tegen het Stukje zelf niets: het is in der daad in pestalozzi's geest, en, wel gebruikt zijnde, zeer geschikt, om door zinnelijke aanschouwing de vaardigheid van opmerken en het kenvermogen te oefenen.

Nuttige en leerzame Verhalen voor de vlijtige Jeugd. Naar het Hoogduitsch: die kleinen Erzähler von Bremen. Te Amsterdam, bij R.J. Berntrop, 1810. 49 Bladz. In Octavo. De prijs is ƒ :-8-:

Indien de titel niet berigtte, dat dit Werkje naar het Hoogduitsch (dat zal willen zeggen: uit het Hoogduitsch vertaald) is, zouden wij het voor eene verta-
{==326==} {>>pagina-aanduiding<<}
ling uit het Fransch gehouden hebben, omdat zoowel de inhoud der meeste vertellingen als (niet de stijl; want stijl is er niet in: maar) de bouw en schikking der volzinnen er tamelijk Fransch uitzien. Wat de Verhalen betrest; er zijn er eenige waarlijk nuttige en aangename onder, en wij hebben geene schadelijke in het Boekje gevonden: maar voor de jeugd? Daarvoor zijn de toon, in deze Verhalen doorgaans heerschende, en de wijze van voordragt, niet geschikt, en de taal en stijl veel te onzuiver.




Schoolboek voor Kinderen, alvorens zij het lagere onderwijs, of de school verlaten. Door Diederik Geelhoed, Schoolonderwijzer te Gouda. Eerste Stukje. Te Gouda, bij W. Verblaauw, 1810. X en 44 Bladz. In Octavo. De prijs is ƒ :-3-:

De kundige Onderwijzer geelhoed heeft dit Schoolboek tot eene nalezing bestemd voor de vergevorderdste leerlingen, die tot het eindperk van hunnen leertijd in de scholen naderen. In der daad eene gelukkige gedachte, dewijl de ervaring allen Onderwijzers en Kindervrienden leert, hoe spoedig verkregene kundigheden door de jonge lieden vergeten worden. Wij twijfelen derhalve geenszins, of dit Schoolboek, indien er zulk een gebruik, als de vervaardiger zich voorstelt, van gemaakt, en de hier medegedeelde lessen, gedurende een jaar of daaromtrent, voor dat kinderen de school verlaten, hun ernstig herinnerd worden, zal voor vele hunner van een allerwezenlijkst nut zijn.
Van eenen Schoolonderwijzer van den eersien of hoogsten Rang verlangen wij eene beteren en meer gevormden stijl, dan waarin het Voorberigt is geschreven, en vooral in een Schoolboekje eene zuiverder taal en spelling, en eene juistere plaatsing der scheidteekenen, dan in dit boekje te vinden zijn.





{==327==} {>>pagina-aanduiding<<}

De brave Hendrik, (:) een Leesboekje voor jonge Kinderen, door N. Anslijn, N.z. Stads Schoolhouder te Haarlem. Te Leyden, bij D. Du Mortier en Zoon. IV en 32 Bladz. In Octavo. De prijs is ƒ :-2-:

De voortreffelijke Onderwijzer anslijn, de gaping, welke hij tusschen zijn Spel- of Leesboekje en zijn Leesboekje voor de tweede Klasse bespeurt, met eenige andere willende aanvullen en alzoo een volledig stel van Leesboekjes leveren, biedt ons hier allereerst dezen braven hendrik aan, welken wij met een wezenlijk vermaak hebben leeren kennen. Als een Leesboekje, dat in rang allereerst op het Spel- en Leesboekje volgt, voldoet het, wat den vorm aangaat, geheel aan zijn doel en verordening; en de stof is zoo wel gekozen, en zoo uitmuntend wel bearbeid, dat ons hierbij niets te wenschen overbleef. Wij hopen, dat het boekje in alle scholen ijverig gebruikt worden, en dat de Schrijver ons nog vele vruchten van zijnen schranderen en kinderlievenden geest zal schenken.




Leeslessen voor Kinderen, getrokken uit het, voorhenen uit het Hoogduitsch vertaalde, Algemeen nuttig Leerboek voor Kinderen, van Frederik Eberhard van Rochow. Door J. van Wijk Roelandszoon. Te Amsterdam, bij J. van der Heij, 1810. 96 Bladz. In Octavo. De prijs is ƒ :-6-:

De titel van dit Werkje doet zien, wat men in hetzelve te wachten heeft: namelijk een uittreksel uit het Algemeen nuttig Leerboek voor Kinderen van den beroemden Kindervriend van rochow, waarvan reeds in het jaar 1781 eene Hollandsche vertaling is in het licht verschenen. De Boekhandelaar j. van der heij, het regt op de kopij van dit Werkje verkregen hebbende, droeg aan den bekwa-
{==328==} {>>pagina-aanduiding<<}
men Onderwijzer j. van wijk, roelandsz. de taak op, van dit nuttige Boekje, naar de tegenwoordige behoeften van het Schoolonderwijs onder ons, welke in der daad sedert omtrent dertig jaren aanmerkelijk veranderd zijn, om te werken; of althans van hetzelve eene verbeterde en meer naar onze tijden geschikte uitgave te bezorgen. En deze heeft zich van dien last zeer wel gekweten.
Onnoodig zal het zijn, den inhoud van het Boekje meer breedvoerig op te geven, daar wij mogen onderstellen, dat allen, die met het werk van het schoolwezen en onderwijs in eenige betrekking staan, het Leerboek van rochow wel kennen: doch voor degenen, die het niet mogten kennen, zij hier nog kortelijk bijgevoegd, dat zij hier geen Leerboek, in de thans gebruikelijke schoolsche beteekenis, noch ook een Leesboek over eenige bepaalde wetenschap, maar eigenlijk een aantal onderling niet zamenhangende Leeslesjes ontvangen, welker gebruik wij hun ten ernstigste aanbevelen, en welker nut en bruikbaarheid zulke Onderwijzers, die hun werk maken, van hunne Leerlingen met gemeenzame gesprekken over hetgeen gelezen wordt, bezig te houden, bij ondervinding hebben, en nog verder zullen leeren kennen.

Leeslesjes voor jonge Kinderen (,) welke eerst beginnen te lezen. Gevolgd naar de spelling van den Hoogleeraar M. Siegenbeek. Te Arnhem, bij J.H. Moeleman, Jun., 1810. 24 Bladz. In Octavo. De prijs is ƒ :-1-:

De Uitgever dezer Leeslesjes heeft dezelve bestemd tot het eerste van drie of vier Leesboekjes, waarin eene behoorlijke opklimming zal in acht genomen worden. Recensent weet en begrijpt niet, waarin de opklimming zal bestaan, dewijl in dit Stukje reeds van het begin af woorden van allerlei lettergrepen door elkander voorkomen, en in ditzelfde eerste Stukje ook reeds de Hoogduitsche en

{==329==} {>>pagina-aanduiding<<}
de Cursieve, zoowel als de gewone letter, gebruikt zijn. -
Voor het overige zijn de Leeslesjes, wat den inhoud betreft, nuttig en aangenaam; de spelling na genoeg vrij van fouten; en het boekje als Leesboekje in de eerste klasse zeer bruikbaar.

Nieuw Nederduitsch A.B. Spel (-) en Lees-boekje. T.A.C.P. (Tendimus ad coelestem patriam) Naar de nieuwe Spelling, ten dienste der Scholen. Vierde Druk. Met Plaatjes. Te Utrecht, bij J. van Schoonhoven, 1810. 24, 16, 28 en 58 Bladz. In Octavo. De prijs is ƒ :-10-:

De aanleg van dit Boekje is uit de vorige drukken zoo wel bekend, en hetzelve is, zoo wij meenen, in zoo vele huisgezinnen, als een huisonderwijsboek, ingevoerd, dat wij daarvan niets behoeven te berigten. De Schrijver of tegenwoordige Uitgever zegt in zijne Voorrede aan de Ouders, op de eerste 24 bladzijden voorkomende, veel goeds over het spelend onderwijzen der kinderen en over de inrigting en het gebruik der prentjes, waarvan men zich, bij het spelend leeren der letteren, enz., kan bedienen. Ondertusschen meenen wij, dat er sints eenige jaren vele beter ingerigte spel- en leesboekjes zijn in het licht gekomen, waaruit men het spellen en lezen grondiger, en ook zonder prentjes niet min gemakkelijk en aangenaam, dan uit dit prenteboekje, leeren kan, en welke wij ook daarom, al ware het niet om derzelver minkostbaarheid, meer te algemeenen gebruike kunnen aanbevelen.


{==330==} {>>pagina-aanduiding<<}

Het Kasteel van Humbert, of de Roman van de Rhone. Eerste Deel. Met Platen. Uit het Engelsch. Te Amsterdam, bij J. Allart. 302 Bladz. In gr. Octavo. De prijs is ƒ 2-10-:

Een in zijne soort niet kwalijk geschreven Roman, immers voor zoodanige lezers, die in dit slag van schriften, in welke liefde, teleurgestelde liefde, intrigue, en wat dies meer is, schering en inslag zijn. Eene verscheidenheid van karakters wordt hier ten tooneele gevoerd, goede, slechte of minder slechte, alle eene strekking hebbende om deugd en goede zeden in een beminnelijk licht te plaatsen, of de ondeugd, wellust en losheid in derzelver hatelijke gedaante en heillooze gevolgen voor te dragen. Onder de achtenswaardige karakters moet, nevens anderen, gerangschikt worden de Gravin van castlenorth, echtgenoote van den Graaf van dien naam, welke, na, geruimen tijd, een los leven geleid te hebben, uit eene soort van noodzakelijkheid, ingevolge van zijns vaders uitersten wil, haar, tegen haren zin, en op haar vaders aandrang, ter vrouwe nam, doch die, door haar bestendig en beproefd deugdzaam gedrag, 's Graven achting, genegenheid en liefde won, en bij hem moeder werd, onder andere, van eenen zoon, Lord mortimer, wiens vroegste jongelingsjaren door losheid, en vooral door eenen onbezonnen' minnehandel, gekenmerkt werden, en die, nog voor het einde van dit Deel, daarvan terugkeert. In een afschuwelijk, doch vervolgens in eenig gunstiger licht vertoont zich het karakter van sint ledger, den vriend van den Graaf van castlenorth, op wiens aanraden deze zich in den echt had begeven, met een misdadig oogmerk, zoo als naderhand bleek, om derzelver kuischheid te belagen; hetwelk hem, echter, door de edele en onverschrokkene standvastigheid der Gravin mislukte, en die, na hunne eerste ontmoeting na den verraderlijken aanslag, in welken hij, door het losgaan van eene pistool, zijns levens gevaar had geloopen, hem zijn wanbedrijf met zulk eene

{==331==} {>>pagina-aanduiding<<}
kracht van taal onder het oog bragt, dat zijn geweten, tot nu toe in slaap gewiegd, ontwaakte, om zijne natuurlijke magt over zijn hart te herkrijgen. Ten blijke, dat de Schrijver het wel met den Godsdienst meent, diene de volgende aanhaling, welke hij op het verhaal van die ontmoeting laat volgen. ‘De aannadering des doods maakt ons allen tot bloodaards. De Godverzaker en de Sophist doen te vergeefs hun best, om in dat angstig tijdstip, door valsche redeneringen, de vrees, waarmede hunne zielen te kampen hebben, van zich af te weren; ja, het is in dat ijsselijke oogenblik, dat alle hunne valsche stellingen de bodem ingeslagen worden (wordt). Zulk eenen man moet de gedachte van een toekomend leven oneindig verschrikkelijker voorkomen, dan de geheele vernietiging van ziel en ligchaam. De toomelooze wellusteling is, wanneer hij zich op zijn doodbed uitgestrekt bevindt, geen minder bloodaard. Zoo verschrikkelijk voorzeker is het aandenken aan het ijsselijke oogenblik der ontbinding, dat, door eenen blik ter zijde, de ziel zich verliest in de zwarte en onoverzienlijke lijst van misdaden, en bij het denkbeeld van eene toekomstige vergelding beeft, terwijl het ligchaam door ziekte en pijn gefolterd wordt. Dan heeft de eigenliefde niet langer de magt, om het geweten in slaap te wiegen, of de onregtvaardigheid een vernis te geven! Dan is het gordijn weggeschoven, en de rede en het geweten zitten als onpartijdige regters, ja, in spijt van aanzien of rang, dagen zij den stervenden voor hunne vierschaar en vonnissen met eene onwedersprekelijke billijkheid.’ - Een Schrijver, welke zoodanige aanmerkingen in zijn geschrift invlecht, kan geene andere dan deugd- en godsvruchtkweekende bedoelingen hebben.
Edel, hoewel door Lord mortimer, den zoon van den Graaf van castlenorth misleid, is het karakter van sofia henly, welker afkomst hier als eenigzins dubbelzinnig voorkomt, doch omtrent welke wij, waarschijnlijk, in het vervolg, opheldering zullen ontmoeten.
Niet vroeger, dan aan het einde van dit Deel, ont-
{==332==} {>>pagina-aanduiding<<}
moet men den grond van den titel dezes Werks: Het Kasteel van Humbert. De Graaf van castlenorth, met zijne echtgenoote, ter herstelling van derzelver wankele gezondheid, nevens hunnen zoon, Lord mortimer, eene reis doende door Frankrijk, komen, onder andere, te Lion, in wiens nabuurschap, op eene hunner wandelingen langs de Rhone, zij bij een breed gebouw, in een zeer vervallenen staat, kwamen, waarvan de oude archiven verzekerden, dat hetzelve het paleis geweest was van eenen der Prinsen van het land, met name humbert dauphin, die, bij toeval, zijnen eenigen zoon uit een venster, dat aan de Rhone uitkwam, had laten vallen, daar de hevige stroom hem schielijk aan zijn gezigt onttrok; welk ongeluk hem zoo zeer aan het hart ging, dat hij zich naar eene afgelegene landstreek begaf, terwijl hij Dauphiné afstond aan filip, Koning van Frankrijk, op voorwaarde, dat de vermoedelijke erfgenamen der Kroon den titel van dauphin zouden aannemen. Nieuwsgierigheid dreef den Graaf van castlenorth en diens zoon Lord mortimer, om dit vervallen kasteel te bezigtigen, hetwelk allezins een dubbelzinnig aanzien had, en waaromtrent, bij gevaarlijk onderzoek, hun bleek, dat, ten tijde van hun onderzoek, aldaar zeer onlangs een moord moest gepleegd zijn, waarvan, echter, de toedragt, voor als nog, hun onbekend was. Van dat alles zien wij de ontwikkeling, in het volgende Deel, te gemoet. - Aangenaam is het ons, en zal het ook den Lezeren zijn, dat de vertaling in eene zoo bekwame hand is gevallen.

Levensgevallen van een' Fahrospeler. Uit het Hoogduitsch vertaald. Te Amsterdam, bij C.L. Schleijer. 344 Bladz. In Octavo. De prijs is ƒ 2-4-:

Een losbandig jongeling van goeden huize, welke, gedurende den loop zijner studien, zich in zware schulden gestort heeft, en toevallig tot het hoogstschadelijk en verderfelijk spelen verleid wordt, maakt het hoofdonderwerp dezes vernustig geschrevenen

{==333==} {>>pagina-aanduiding<<}
Romans uit; welke, echter met behoedzaamheid, gelezen wordende, ook voor alle jonge lieden, die zich in het geval bevinden van buiten het toevoorzigt hunner ouders te zwerven, en dus aan vele verleidingen blootgesteld te zijn, van groot nut kan wezen. De menigvuldige natuurlijk geschetste karakters van onderscheidene listige en bedriegelijke personen van beide seksen, kunnen den jonge lieden tegen het gevaar, dat hen dikwijls in de onvoorzigtige verkeering met allerlei soorten van menschen dreigt, tot eene nuttige waarschuwing dienen; althans, wanneer zij de volgende vermaning des Schrijvers, waarmede hij zijn Werkje besluit, doch die hij wel aan het hoofd deszelfs had mogen plaatsen, naauwkeurig in acht nemen, namelijk:
‘Leest, o Jongelingen! leest mijne geschiedenis, en koopt mijne dure ondervinding tot minder prijs. Hoedt u voor lediggaan; kiest cene kunst of wetenschap, waar naar zich uw genie uitstrekt; maakt u bij tijds met uwe bestemming bekend! Leert den roem van uw Vaderland nuttig te zijn geweest, in al zijne grootheid kennen! Weest verzekerd, dat slechts deugdzame grondstellingen, zich zelven met de heilige voorwaarde van onverbrekelijkheid opgelegd, den waren en gelukkigen man maken; en gij zult voor alle buitensporigheden en bijwegen, voor alle treurige gevolgen des lediggaans bevrijd en zeker, en welhaast te trots zijn, om van het geluk te willen aannemen, wat gij door eigene waarde verdienen kunt.’
De vertaling is doorgaans zeer wel geslaagd; doch eene menigte van zoowel aangewezene als onaangewezene eigenlijke drukfeilen, ontsieren eenigzins de uitvoering van dit Werkje.


{==334==} {>>pagina-aanduiding<<}

Nieuwe Romans van Wieland, Lafontaine, Schilling en anderen. Te Amsterdam, bij L.A.C. Hesse. Zesde Deel, 1808, 232 Bladz. Zevende Deel, 1809, 213 Bladz. Achtste Deel, 1810, 223 Bladz. In Octavo. De prijs van elk Deel is ƒ 1-16-:

Wederom in het Zesde Deel geene Familiepapieren, maar Spaansche Novellen van fischer, van ongelijke, maar doorgaans zeer geringe, waarde; en het Signalement van eenen ons nog onbekenden Schrijver huber, dat ons nog al bevallen heeft; met nog eene toegift, de Minnaar getiteld, zijnde een aardig stukje.
Het Zevende Deel levert eindelijk het slot der Familiepapieren, in hetwelk er van de familie der leeuwenbergen en hunne geschiedenis, gelijk wij verwacht hadden dat gebeuren zou, niets in het licht komt, maar de liefde van karel en elize, ook nadat de laatste van haren verachtelijken gemaal gescheiden was, niet met een huwelijk, maar met eene edele opoffering eindigt. Deze Roman is voor ons, tot het laatste toe, even belangrijk gebleven.
De Verleider van zijne Vrouw en de twee Ringen zijn een paar prullen, die wij zeer wel hadden kunnen missen. De lange Deugniet behelst meer naiviteit, en is dus dragelijker. Deze drie verhalen vullen het Achtste Deel, en worden, wij weten niet met hoe veel regts, aan lafontaine toegeschreven.




Willem van Focquenbroch, of de Amsterdamsche Rederijkers. Blijspel. Met Zang. Te Leyden, bij L. Herdingh, 1810. 67 Bladz. In Octavo. De prijs is ƒ :-9-:

Daar men thans in Frankrijk gewoon is aan Blijspellen met zang, of zulke Stukjes, waarin de personaadjen, hetgene men ze anders zeggen doet, laat zingen, en wel op zulke wijsjes, als gewoonlijk onder het volk in gebruik zijn, en Vaudevilles of

{==335==} {>>pagina-aanduiding<<}
straatliedjes genoemd worden; en daar er vele van die soort van Stukjes op onze Hollandsche Tooneelen niet zonder goedkeuring der menigte uitgevoerd zijn, is het geen wonder, dat men tot vervulling der Naspellen, waaraan het Hollandsch Tooneel in der daad gebrek heeft, de Vaudevilles verkiest. Immers onze meeste oorspronkelijke Blijspelen en Nastukjes, zijn, daar ze meest alle Tafereelen voorstellen der tijden en omstandigheden, waarin ze vervaardigd werden, te zeer verouderd in wijzen van uitdrukking en voorstelling van te dier tijd in gebruik zijnde zeden en gewoonten, dat ze dat uitwerksel op de aanschouwers zouden kunnen doen, hetwelk ze in vorige tijden op dezelve konden te weeg brengen. En wat aangaat de vertalingen der Blij- en Naspelen van andere Volken, deze stellen ons ook doorgaans vreemde en bij ons minbekende gebruiken voor. De keuze dus, om sommige onzer bekende Landgenooten, wier levenswijze iets zonderlings en buitengemeens oplevert, en tot onderwerp van eene boertige voorstelling van sommige nationale karakters strekken kan, is derhalve niet ongepast, en is ook bereids tot heden met genoegen door onze Landgenooten ontvangen; althans op die wijze, gelijk dezelve in dit en andere onlangs uitgekomene Stukjes, met zang vergezeld, uitgevoerd is. - De Held van dit Blijspel, hetwelk wij onder den hier voor opgegevenen titel aankondigen, is de, door zijne boertige Dichtstukken, alom hier te lande bekende willem van focquenbroch, een, in zijne soort, geestig, alhoewel min kunstig Dichter; van wiens geboorte- en sterftijd echter geene berigten voorhanden zijn, daar er slechts zoo veel van zijne levensomstandigheden uit zijne eigene Schriften bekend geworden is, waaruit blijkt, dat hij van beroep een Doctor in de Medicijnen geweest is, doch dat zijne praktijk weinig opgang nam, daar hij te veel aan gezelschappen en luchtigen omgang met zijne vrienden verslaafd was, waardoor hij zich dan
eindelijk in den jare 1666 genoodzaakt zag eene reis naar Guinea te ondernemen. Alwaar hij dan ook op het Kasteel van st. george del mina zijn bekend Blijspel: De Min in 't Lazarushuis, vervaardigd heeft. Zijn karakter en vrolijke levenswijze worden, in dit

{==336==} {>>pagina-aanduiding<<}
Stukje, niet onaardig, met die van beide zijne tijdgenooten, jan zoet en aernout van overbeke, welke laatstgenoemde insgelijks een boertig Dichter, doch van een nog lager stempel was, dan hij, voorgesteld. Vele van zijne boertige Gedichtjes worden in het beloop van dit Stukje aangevoerd en verlevendigen hetzelve niet weinig, gelijk ook het zonderling karakter van zijnen Huiswaard, die zich aangewend heeft van al zijne gesprekken met verminkte bastaardwoorden te doorvlechten. Dit alles zamengenomen en vermengd met welgekozen zang, op de wijze van meest bekende Opera-airtjes, maakt dit Stukje zeer bevallig voor den aanschouwer. Tot eene proeve der behandeling strekke het

	Vijfde tooneel.
Cornelis. (Zijn muts afnemende.) 
Ik neem, behoudens alle suspect, de vrijheid UEd. een zot aan te dienen. 
Focquenbroch. 
De meeste zotten komen onaangediend, zoo dat deze zeker een uitzondering op den regel moet maken, en van eene bijzondere soort zijn. 
Cornelis. 
Dat geloof ik waarachtig wel, het is die zot, die UEd. somwijlen UEds. Collega gelieft te noemen. 
Focquenbroch. 
Nu, nu, vriendje! ge weet, ik hou van geen complimenten, laat hem maar komen. (Meester Cornelis vertrekt.) 't Is dan een origineeltje, die bakker. 
Overbeke. 
Nu, Focq! hou u nu goed. - Piet moet toch een weinig geplaagd worden. - Daar is hij. 




{==337==} {>>pagina-aanduiding<<}

Uittreksels en beoordeelingen.




Geschiedenis van de Christelijke Kerk in de Achttiende Eeuw, door A. IJpeij, Doctor, Hoogleeraar, enz. Negende Deel. Te Utrecht, bij G.T. van Paddenburg en Zoon. 486 Bladz. In gr. Octavo. De prijs is ƒ 4-8-:

(Ook onder den titel: Geschiedenis van de Protestantsche Dissenters in de Achttiende Eeuw. Door A. IJpeij. I Deel, enz.)

Daar onze aankondiging wat spade komt, zullen wij onze Lezeren alleen met den hoofd-inhoud bekend maken, eenige beoordeelende aanmerkingen, en tevens eenige verbeteringen hierbij voegende. - Men ontmoet in dit Deel de historische verslagen van de Kerkgenootschappen der Unitarissen, Doopsgezinden, Remonstrantsch-Hervormden, Rhijnsburgers, Kwakers, Boheemsche Broederen en Evangelische Broederen. Hij verdedigt zich in de Inleiding niet ongepast, van deze alle te hebben gerangschikt onder de Protestanten.
Het verslag aangaande de Unitarissen, hier aan het hoofd staande, kenmerkt zich door onpartijdigheid zoowel als door naauwkeurigheid. Servetus beschouwt hij als den Stichter van het Genootschap der Unitarissen, voor zoo verre hetzelve na de Kerkhervorming ontstaan, eerst te Venetie ontdekt, vervolgd en verstrooid in 1546, - voorts zich vestigende in Polen, vandaar Poolsche Broeders genoemd is, - en toen ter tijd nog voor het grootste gedeelte staande in de gevoelens der Arianen, tot op de tijden van lelius en faustus socinus. Van deze en hunne gevoelens, meestal in den geest van den ouden Bisschop fatirus, wordt nu bijzonder verslag gedaan, naardien de denkwijze der Unitarissen hierdoor eenen geheel anderen zwaai kreeg. Dit wordt in weinig woorden duidelijk aangewezen. Hoe nu deze sekte in Polen door allen vervolgd, en daardoor in andere landen verstrooid werd; welke derzelver lotgevallen waren in Zevenbergen, alwaar zij eene door 's lands wetten gevestigde Godsdienstvrijheid genoten; hoedanig zij in Silesie en Pruissen, alsook in Duitschland, zijn

{==338==} {>>pagina-aanduiding<<}
gevaren, wordt nu aangewezen, waarbij de beschrijving van de uitoefening der beide plegtigheden van Doop en Avondmaal in der daad zeer treffend is. - Onder de berigten aangaande de Unitarissen in Engeland, is vooral ook de stichting eener afzonderlijke Gemeente door lindsey merkwaardig. Harwood, whiston, en later priestley, en welke laatstgenoemde naar Amerika stevende, zijn de meestbekenden. - Van den laatstgenoemden vindt men vooral een uitvoerig berigt. Vooral lezenswaardig is het algemeen berigt van de laatste Unitarissen in Engeland, waartoe hier ook eenigzins betrokken worden watts en doddridge, voor zoo verre beide, in de leer der Drieëenheid, genoegzaam het Sabelliaansche gevoelen omhelsden. - Een kort berigt van hetgeen aangaande de Unitarissen heeft plaats gehad in ons Vaderland, volgt hierop; - en alles besloten met berigten aangeande de merkwaardigste Geleerden, de belangrijkste schriften, door hen uitgegeven, bijzonder de Bibliotheca Fratrum Polonorum, waarvan hier eene zeer gunstige getuigenis wordt afgelegd. Schoon en naar waarheid is hetgeen IJ. hier zegt: ‘Zoo er van de vroegste tijden af in het algemeen bij eenige Godsdienstgezindte, buiten de Roomsch katholieke Kerk, helder denkende Schriftverklaarders zijn aangetroffen, dan was het bij die der Socinianen in Polen.’ - Hetgeen van de openbare Godsdienstoefening gezegd wordt, is vooral ook belangrijk, en wel bijzonder, omtrent de wijze, waarop Doop en Avondmaal bediend en eene voorasgaande voorbereiding of tucht gehouden worden. Uit plaatsgebrek kunnen wij het niet wel overnemen. - Of het echter in groote Gemeenten mogelijk en oorbaar zijn zou, komt ons zeer twijfelachtig voor. Men moest dan al, in dezelve, op eiken zondag, met een gedeelte der Gemeente Avondmaal houden. Ook zou ons de openbare bekentenis van eigen, en openbaring
van anderer zonden niet alleen niet raadzaam, maar zelfs strijdig met den geest van het Christendom voorkomen. -
Thans volgt het historisch verslag van het Kerkgenootschap der Doopsgezinden. Vooraf een uitvoerig berigt aangaande de Doopsgezinden in het gemeen, van de tijden der Hervorming af. Ook over de Wederdoopers, doch die, te regt, van de Doopsgezin-
{==339==} {>>pagina-aanduiding<<}
den onderscheiden worden, hoezeer ook dikwijls vermengd (*). Vervolgens menno simons: deze was de groote Hervormer van eene zekere maatschappij, die zich aanvankelijk had gevormd, doch nog niet genoeg vereenigd en geordend was. Hij noemt eenige der merkwaardigste mannen, die hem daarin te hulp kwamen. Doch het verwonderde ons, dat hierbij niet gedacht wordt aan hans de rijs en lubbert gerrits (†), die vooral onder de Waterlandsche Doopsgezinden zoo veel invloed hebben gehad. - Ook van de hevige geschillen in de 17de eeuw tusschen galenus abrahams de haan en samuel apostool te Amsterdam wordt berigt gegeven, wel wat kort, doch naar waarheid. -
De Hoogleeraar gaat nu over tot de geschiedenis der Doopsgezinden in de achttiende eeuw. Den oorsprong der Baptisten in Engeland aangewezen hebbende, (zijnde meest ontstaan uit de oude Wiklevieten aldaar, de door de vervolging derwaarts gevlugte Waldenzen, en de van de tijden der Hervorming zich derwaarts van het vaste land begevende voorstanders van den bejaarden Doop, en die gezamenlijk dit geheele Genootschap tot stand bragten) - legt dit ten grondslag der verdeeling dezer geschiedenis, waarbij eerst over de Doopsgezinden op het vaste land, vervolgens over de Baptisten in Engeland gehandeld wordt. Behalve in ons Vaderland, zijn dezelve ook in Duitschland en Pruissen, ja zelfs in Zwitserland, den Elsas, Frankrijk en Rusland, zeer verspreid. Ons Vaderland bevat echter hier de aanzienlijkste plaats. ‘Minder talrijk zijn ze in Duitschland, en in Oost- en Westpruissen’ - zegt de Schrijver, doch hierin tast hij zeer mis. Zijn wij wel onderrigt, dan zijn er in al de Gemeenten in de voormalige

{==340==} {>>pagina-aanduiding<<}
vereenigde Nederlanden, Oostvriesland, Kleessland, enz. mede ingesloten, niet meer dan omstreeks twaalf duizend Leden, behalve de kinderen: en de Gemeenten der Doopsgezinden te Dantzig, den omtrek van dien en de vier kwartieren van den zoogenoemeen Grooten Warder, worden op niet minder, dan dit aantal geschat; behalve hetgeen verder in deze landstreken van Oost- en Westpruissen, in en om Warschauw gevonden wordt, en ook al op een dergelijk aantal wordt geschat. Ook de Gemeenten in het voormalig Duitschland en den Elsas zijn, ofschoon niet zoo vele in getal, vrij talrijk. Intusschen meldt ons de Hoogleeraar, ten opzigte van de Doopsgezinden in Frankrijk, eene bijzonderheid, die wel waardig is algemeen bekend te worden. ‘In den jare 1791 vond men in het Departement Meurthe drie plaatsen, grotendeels bevolkt door Doopsgezinden, derwaarts gelokt door den Prins van Conde, die zich van deze menschen, wegens hunne bedievenheid in den landbouw alom vermaard, veel voordeels beloofde, ter verbetering zijner aldaar gelegene landen. Door eenen koninglijken vrijbrief waren zij gewaarborgd, om ongestoord in de beoesening van hunnen Godsdienst te zullen leven. Bij het uitbarsten van den omwentelingsoorlog wilde men hen dwingen, om de wapenen optevatten. Zij weigerden zulks standvastig en de toenmalige Regeering gebrnikte, onder alle wanorde, nog zoo veel onderscheidenheid, dat zij van den krijgsdienst verschoond bleeven.’ (*)
De verhuizing van verscheidene Doopsgezinde huis gezinnen, uit Pruissen en elders, naar den Dnieper, waar elk huisgezin 120 morgen lands ter bearbeiding ontving, benevens meer andere voorregten, is niet minder merkwaardig, dan de oorsprong en stichting der Doopsgezinde Gemeenten in Amerika, en die, meest van Duitsche herkomst, en ook nog diezelfde tale sprekende, niet moeten verwisseld worden met de

{==341==} {>>pagina-aanduiding<<}
Engelsche Baptisten, waarvan men hier ook afstammelingen vindt.
Thans volgen de meer bijzondere berigten; - aangaande den staat der sijne Doopsgezinde Gemeenten, als de Groningers en Dantzigers; benevens de allersijnsten; - en de Ukowallisten. - Daarop dien der grove Doopsgezinde Gemeenten, van ouds verdeeld in drie partijen, in Waterlanders, Vriezen en Vlamingers. - Wij kunnen in eene schets zelfs van de bijzonderheden, hierin vervat, niet treden. Alleen het volgende zij ons vergund te bewijzen. - Men zou uit hetgeen IJ. zegt Bladz. 116, bijkans opmaken, als of de verwijdering, in 1664 te Amsterdam plaats gehad tusschen de zoogenoemde Zonnisten en Lammisten, door de vereeniging in 1801, tusschen die twee Gemeenten bewerkt en tot stand gebragt, geheel opgeheven ware, niet alleen tusschen die twee Gemeenten, maar dat dit ook algemeen zou hebben plaats gegrepen. Althans IJ. zegt: ‘Alle de onderscheiden partijen zijn allengs met elkanderen weder geheel vereenigd geworden.’ En vervolgt Bladz. 117: ‘Het valt ligtlijk te denken, dat deze herstelde partijschap eenen zeer gewenschten invloed op het gansche genootschap der Doopsgezinden gehad heeft, nog heeft, en nog hebben zal.’ - Hierin ondertusschen dwaalt de Heer IJ. eenigzins. Uitwendige gemeenschap in aanneming van Attestatien, onderlinge toelating van Leden tot het Avondmaal, ondersteuning van armen, was er altoos. Zelfs laat men leden van andere Gezindten der Protestantsche kerk ten Avondmaal. Enkel gebeurt het, dat men zelfs Remonstrantsche of Lutersche Leeraren op den predikstoel toelast. Dit niet bij velen echter. Ja zelfs, na de vereeniging te Amsterdam, heeft men Leeraars van de Doopsgezinde Societeit, doch van tegenovergestelde gevoelens, hier en elders zoeken te beletten. Dus is die vereeniging in deze opzigten niet veranderd, maar dezelfde gebleven. En wat de gevoelens betreft, blijft het nog al bij het oude met dit onderscheid, er heerscht over het, geheel eene meerdere gematigdheid, men
nadert elkander meer, vooral onder de verstandigen en oordeelkundigen, - doch op zekere punten blijft er altoos botsing. Dit neemt intusschen niet weg, dat de Gemeenten, door

{==342==} {>>pagina-aanduiding<<}
den tijd, in eene andere stemming kunnen komen. Want hoe veel dit afhange van den Leeraar, door welken zij bediend worden, weet elk. Doch de volkomene vereeniging is nog niet daar.
Wanneer de Hoogleeraar zegt, dat tot de Societeitsvergaderingen in Noordholland ook die van Zuidholland en Overijssel zich vervoegen, is dit een misslag. De Societeiten in Noordholland zijn thans slechts twee, de Vriesche en de Waterlandsche; en alle Gemeenten, hiertoe behoorende, zijn in Noordholland gevestigd. - De voormalige Vlaamsche en Waterlandsche Societeit is genoegzaam te niete.
Hier in bijzonderheden tredende, spreekt nu de Hoogl. van den bijzonderen staat der onderscheidene Doopsgezinden, door hem te voren in sijnen en groven verdeeld. Wij kunnen niet wel in een ontledend berigt treden. Eene aanmerking veroorlove hij ons. Bladz. 122 wordt gezegd: ‘Alleen herdoopen zij, zoo 't schijnt, thands de genen, die, tot hun overkomende, in hunne kindsheid gedoopt, maar nu met dien doop niet te vrede zijn. Indien zij, daar en tegen, in den doop, hun in de kindsheid toegediend, kunnen en willen berusten, geschiedt er geen herdoop. Zulks is gebleeken uit het, niet lang na het midden der achttiende Eeuw gebeurde met a. van der os, die uit de hervormde Kerk in die der sijne (?) Doopsgezinden overtredende, tegen het algemeen genoegen deezer Gezindte, omdat hij met zijnen kindschen’ (in de kindsheid ontvangen) ‘doop zich te vrede hield, door K. Loosjes Pred. te Oostzaandam herdoopt is geworden.’ - Bladz. 126 staat: ‘Maar wanneer iemand, die in zijne kindsheid gedoopt is, lidmaat van hunne Gemeente begeert te worden, word hij zonder Doop niet aangenomen.’ Dit strijdt met het voorgaande. Doch de reden ligt in de verkeerde opvatting van Prof. IJ. aangaande de zaak van Do. van der os In het door hem aangehaalde berigt uit de Boekzaal blijkt duidelijk, dat het wel juist dit was, dat van der os met den, in de kindsheid ontvangenen, Doop zich te vrede hield, waarom men misnoegd was over den herdoop, maar waarom? Omdat het nu juist een herdoop werd, dien het niet was, wanneer van der os had verklaard, den Doop, in de kindsheid

{==343==} {>>pagina-aanduiding<<}
ontvangen, voor onwettig te houden. Nu protesteerde een groot gedeelte van het Doopsgezind Kerkgenootschap hiertegen, wiliende den blaam van Wederdoopers van zich afschuiven; en waarvan zij, en met reden, niet beschuldigd kunnen worden, wanneer iemand den Doop, in de kindsheid ontvangen, zonder voorasgaande belijdenis des geloofs, voor onvoldoende en onschriftmatig houdt. Intusschen zijn er ook thans onder de Doopsgezinde Leeraren en Gemeenten, die, om welke reden en op wat grond dan ook, degenen, die in hunne kindsheid gedoopt, tot hun willen overkomen, op eene Belijdenis, zonder Doop, aannemen. -
Vervolgens spreekt IJ. over de leer der Doopsgezinden. - De sijnen, zegt hij, komen in het hoofdzakelijke overeen met de Luterschen en Hervormden, uitgezonderd de vier artikelen van Doop, Eed, enz. Voorts blijven zij hechten aan de belijdenissen. Bij de groven heerscht eene vrijere denkwijze omtrent de belijdenissen. - Hetgeen hier van een en ander gezegd is, moet nog eene nadere revisie ondergaan: dit zit hier zoo wat in de war. Doch wij kunnen dit in deze beoordeeling niet genoegzaam uitéén zetten; gelijk wij dan ook van hetgeen aangaande de geschillen onder hen, en de pogingen ter hereeniging niet zullen spreken; alleen meldende, dat men hier een zeer uitvoerig en onzijdig berigt vindt van het voorgevallene in Vriesland met stinstra en drie andere Leeraren op het Heerenveen.
Eindelijk ontmoet men hier nog eene opgave van de meest vermaarde Geleerden en Schrijvers onder de Doopsgezinden; van deze en gene Godgeleerde en Uitlegkundige Schriften, van hunne predikwijze, katechetische oefeningen, waarbij verscheidene mannen worden genoemd, die in beide opzigten door geschriften zijn werkzaam geweest; en besloten met een berigt aangaande het kweekschool en het verder onderwijs ter opleiding tot den Predikdienst. Waarover wij geene aanmerkingen willen mededeelen.
Wat de Engelsche Doopsgezinden of Baptisten betreft, het berigt van dezen is zeer kort. Het merkwaardigste is, dat dezelve in twee partijen verdeeld zijn, en wel veel meer verwijderd van elkander, dan de Doopsgezinden hier te lande. De eene partij houdt

{==344==} {>>pagina-aanduiding<<}
zich streng aan het stelsel der Puriteinen, en drijft de leerstukken van 's menschen zedelijke onmagt, de verkiezing en verwerping, de verzoening, regtvaardiging, enz., zeer streng. Onder dezen behoorde booth, van wien onderscheidene stukjes onder ons vertaald zijn. Bij voorb. Verloochening van eigen geregtigheid. Heerschappij der Genade. - De andere partij valt meer in den geest van clarke, en komen vrij wel overeen met de Remonstranten ten opzigte van de vrijheid van denken. Onder dezen behoort de vermaarde foster, wiens Leerredenen voor een gedeelte in het Hollandsch, doch alle in het Hoogduitsch zijn vertaald. Deze worden algemeene Baptisten genoemd, en zijn meest alle Unitarissen. Van die, welke in Amerika zijn, valt weinig of niet te zeggen.
Wij gaan over tot het berigt rakende de Remonstranten. In de Inleiding ontmoet men een kort overzigt van de geschiedenis der Remonstranten van den beginne aan af. Hierop volgt een berigt van den uitwendigen staat des geheelen genootschaps, van de Godsdienstplegtigheden en leer. - Hier en daar maken wij eene enkele aanmerking. Bladz. 213 staat: ‘Mede eene der voornaamsten is de Gemeente te Hoorn.’ Het betrekkelijke in dezen kunnen wij niet wel beoordeelen, te minder, omdat wij niet weten, in welken zin het woord voornaamsle hier moet genomen worden. Er zijn nog eenige Leden, die men gegoeden kan noemen, doch de meesten bestaan uit visschers; en dan is ook het aantal der ledematen zoodanig verminderd, dat men reeds sedert eenige jaren na den dood van Do. zwaarts besloot, geen' tweeden Predikant te beroepen. - Bladz. 215, over het Kerkgezang, voegen wij er bij, dat de Psalmen van het Kunstgenootschap Laus Deo, en ook de Christelijke Gezangen, bij sepp, te Amsterdam, vrij algemeen in gebruik zijn. Op dezelfde bladzijde staat: ‘wat hunne leer aangaat; dezelve kan men genoegzaam opmaken uit de vijf artikelen, welken wij hiervoor opgegeven hebben, waarin zij algemeen verschillen van de Hervormden.’ In dien waan heeft Rec. ook altoos verkeerd, maar dit is ten eenemaal mis, blijkens de Belijdenis-Leerrede van van der breggen paauw en het daarover voor en tegen

{==345==} {>>pagina-aanduiding<<}
geschrevene. Ook zelfs die vijf artikelen worden tegenwoordig van geen het minst verbindend gezag erkend, noch voor Leeraars, noch voor Leeken. Alleen het Geloof, jezus is de christus, gods Zoon, en de H. Schrift is gods woord, zijn de vereischten. Al wilde een Remonstrantsch Leeraar de strikte voorverordinering prediken, niemand kon het hem beletten. - Elk is vrij in zijne begrippen niet alleen, maar ook in zijne prediking. - Bladz. 217 zegt IJ. (nadat hij uit de Leerrede van v.d. breggen paauw had aangehaald die opgave van het geloove der Remonstranten): ‘Dit gelooven en leeren de Remonstranten gewisselijk volgens de verklaring van Paauw.’ - Maar, lieve Professor! lees toch eens in die Preek hetgeen er volgt, en het blijkt, dat er eene zoodanige aanmerking wordt voorbehouden, waarbij uw berigt geheel onzeker, zoo niet ten eenemaal fautief, wordt.
Vervolgens vindt men een berigt nopens de voornaamste Godgeleerden onder hen, - wegens hunne systematische Godgeleerdheid, (waarbij van het Spicilegium van cattenburg op de Theologie van limburg gewag gemaakt wordt, en deszelfs voortreffelijkheid vooral gezocht in de uitbreiding van het Zedekundig Gedeelte en in de Historisch-dogmatische Bij dragen. De laatste vooral hadden wij liever op den voorgrond geplaatst, vooral in aanmerking genomen, dat de Historia dogmatum in dien tijd zeer verwaarloosd werd.) - voorts van hunne zedeleer en predikwijze (van welke met lof gewag gemaakt wordt, en met regt,) - nopens hunne schriftuitlegging en waaromtrent groote mannen onder hen gevonden worden; - katechetisch onderwijs en schoolwezen. Omtrent dit alles kunnen wij in geene bijzonderheden treden; daar wij ons nog moeten bepalen bij het slot, getiteld: Berigt nopens de telkens vernieuwde verdeeldheden tusschen de Remonstranten en Hervormden. Hetzelve is kort, behelzende alleen eene opgave van hetgeen door de Remonstranten tegen de Hervormden geijverd is sints hunne wederkeering in het Vaderland en het genot van vrijheid in den jare 1633. - Hoewel dit met eenige voorbeelden wordt gestaafd, vinden wij echter, dat de Hoogl. die onzijdigheid, die wij elders ontdekken, hier niet genoeg bewaard heeft.

{==346==} {>>pagina-aanduiding<<}
Althans van hetgeen aan den kant der Hervormden gedaan is wordt niets gemeld; en er zal van dien kant toch ook wel gezondigd zijn! Dit heeft dan aanleiding gegeven, dat een Remonstrantsch Leeraar de zaak van zijn genootschap met de pen heeft zoeken te verdedigen, in een Werkje, waarvan wij nader zullen handelen.
Aan het hoofd van het historisch verslag van het Kerkgenootschap der Rhijnsburgers ontmoet men eene uitvoerige inleiding, behelzende een berigt aangaande de opkomst, voortgang en aanleg van hetzelve. - Hier volgt een berigt van de verdere uitbreiding door de vereenigde gewesten, zoodat in onderscheidene plaatsen Kollegien werden gesticht, waarin men doorgaans op elken zondag bheen vergaderde. Voorts wordt hier eene beschrijving gegeven van de wijze, waarop de Doop bij indompeling aan bejaarden wordt bediend, alsook hoedanig de gewone Godsdienstoefeningen waren. - Wij hebben dit geheele berigt van een genoegzaam uitgestorven Genootschap vrij oppervlakkig gevonden, en hier en daar niet naauwkeurig. De wijze van Godsdienstoefening der Rhijnsburgers wordt eenig en alleen bepaald bij de zoogenoemde Kollegien. Dit is verkeerd, en vooral wat de laatste jaren betreft, men hield gewoonlijk redevoeringen op zondag namiddag, en dan was de geheele vorm van Godsdienst gelijk als bij de andere Protestanten. - In het berigt aangaande de Kollegien heerscht eene kleine verwarring, daar niet genoeg in het oog gehouden wordt het onderscheid tusschen de Kollegien der Rhijnsburgers en die der Doopsgezinden, en die men niet moet vermengen.
Gelijk hier een berigt is van de bediening des Doops, hadden wij ook wel eene beschrijving gewenscht van die van het Avondmaal, en welke plegtigheid niet minder stichtelijk gevierd werd. Zoo ook diende er nog wel, ten opzigte van de Sprekers, die bepaling bij, dat ofschoon men elk broeder vrijheid van spreken gaf en geene vaste Leeraren had, men echter over het gemeen deze en gene bepaalde personen had, die in de openbare Godsdienstoefeningen voorgingen. - Ook had er nog wel iets mogen gezegd worden van het Weeshuis der Kollegianten, te Amsterdam, de Oranjeappel genoemd, gewis een der

{==347==} {>>pagina-aanduiding<<}
nuttigste gestichten. Het zou voorts voor den Hoogl. zeer dienstig geweest zijn, indien hij, in het zamenstellen dezer geschiedenis, ware bekend geweest met een Werk, reeds voor omtrent veertig jaren uitgegeven, geriteld: Geschiedenis der Collegianten, en met de Leerredenen der Collegianten, welke laatstgenoemde voor omtrent dertig jaren zijn uitgegeven.
Dit historisch verslag wordt vervangen door dat der Kwakers, wier opkomst, uitbreiding, leerstelsel, leerwijze, zedelijke levenswijze en beginselen, alsook hun Godsdienststaat, Godsdienstoefeningen en Kerkbestuur hier gemeld worden. Ook vindt men hier een behoorlijk verslag van hunnen Kerkstaat, Godgeleerden en Schoolwezen. Doch wij moeten ons bekorten in onze aankondiging.
Thans komt de Schrijver op de Boheemsche Broeders. Dit is zeer kort, en te minder belangrijk om redenen, die de Hoogl. in het slot zelf mededeelt, wanneer hij zegt: ‘Tegenwoordig echter zijn alle onderscheiden gemeenten met hunne oude Kerkzeden, deels in het genootschap der Lutherschen, maar grotendeels in dat der Hervormden als versmolten. De naam van Boheemsche broederen is er thans geheel onbekend; de broeders zijn onder de Lutherschen en Hervormden als te zoek geraakt.’
En nu nog het zeer uitvoerig verslag van het Kerkgenootschap der Evangelische Broederen, beslaande bijkans honderd en zeventig bladzijden. Dat de Hoogl. nog al ingenomen is met dit Genootschap, weet men van elders. Zijn verslag is dus zeer gunstig gesteld. Evenwel, hij schroomt niet, om ook de misslagen, zoowel van den Graaf van zinzendorf, als van de Broederen in het gemeen, vrijmoedig open te leggen; en wij gelooven, dat hij er nog verre af is, om zich juist nader met hen te vereenigen. - Hij haalt de geschiedenis van de Moravische Broederen van de vroegste tijden op, (dit bevordert bij den Lezer zeer een geheel overzigt der lotgevallen van dit Genootschap.) 't Is ons als zeer merkwaardig voorgekomen, dat al weder de Waldenzen en Albigenzen op den voorgrond staan, als de eerste grondleggers ook van dit, gelijk van zoo vele andere Protestantsche Genootschappen. Deze waren dat in de Christen Kerk

{==348==} {>>pagina-aanduiding<<}
overgeblevene licht, toen de duisternis der Roomsche Kerk alles benevelde en overschaduwde Ook zij zijn het, die de eerste grondslagen gelegd hebben tot het Doopsgezinde Kerkgenootschap, welks gevoelen, althans voor zoo verre de oude belijdenissen betreft, geheel bijkans gegrond zijn op de gevoelens der oude Waldenzen, ook zelfs ten opzigte van den Doop der bejaarden. - Vervolgens vindt men hier de stichting der Broeder-Gemeente te Hernhuth, een Landgoed van den Graaf. Voorts de bijzondere Gemeemen, hier en elders gesticht, (in het Holsteinsche is ook nog eene niet onaanzienlijke Gemeente te Altona, welke vergadert in de Kerk eener oude Doopsgezinde Gemeente, aldaar het laatst bedient door jacob denner,) de uit en inwendige toestand der Gemeente, kerkplegtigheden en gebruiken. Belangrijk is ook vooral hetgeen hier gemeld wordt over het gebruik van het Lot, en, hoezeer de Hoogl. hetzelve niet geheel kan goedkeuren, brengt hij echter zeer veel ter verschooning van dit gebruik in, doch waarbij men tevens gevoelen kan, dat met het gebruik van het lot vele bijzondere bedoelingen verbonden zijn. - Uitvoerig en naauwkeurig zijn de berigten omtrent de leer en zeden der Evangelische Broeders. Zeer veel goeds is er onder hen, en vooral in de laatste jaren zeer veel kaf verworpen. De Broeder Gemeenten hebben aanmerkelijke hervormingen ondergaan, en Rec. gelooft, dat de geheele aanleg dezer Societei meer geschiktheid heest, om eene ware Christelijke éénheid der Kerk te bevorderen en daar te stellen, dan het zoo hoog opgehemelde ontwerp der Remonstrantsche Broederschap. - Aangaande den invloed, welke dit Kerkgenootschap gehad heeft op andere Gezindheden, behoorde nog gewag gemaakt te worden van de beide Doopsgezinde Leeraren, deknatel en volkert de graaf te Blokzijl; door toedoen van welken laatstgenoemden de Gemeente te Blokzijl gesticht is; doch welke tegenwoordig geheel
vervallen is. -
En hiermede sluiten wij deze onze beoordeeling, die waarlijk al uitvoerig genoeg is, om spoedig ook van het Tiende en Elfde Deel berigt te geven.


{==349==} {>>pagina-aanduiding<<}

Leerrede over 2 Petri I: 13, 14 en 15. Uitgesproken-te Wirdum, den 24 van Zomermaand 1810. Door nu wijlen den Wel Eerwaarden Zeer Geleerden Heer Petrus Bruining, bij gelegenheid van de vervulling zijner Vijftig-jarige Euangeliedienst in de Hervormde Gemeenten van de Gordijk, den Bergschenhoek en te Wirdum. Te Leeuwarden, bij P. Wiarda, 1810. (Ten voordeele der Diakonie-Armen te Wirdum.) 28 Bladz. In gr. Octavo. De prijs is ƒ :-6-:

Eene doelmatige, stichtelijke en gemoedelijke gelegenheids-leerrede, welke ons het opregt Christelijk karakter van eenen in den dienst der Kerke grijs geworden Leeraar in een zeer gunstig licht vertoont, die kort daarna zijn dienstwerk door den dood, spoedig na het houden derzelve, volbragt heeft. Men heeft dezelve in het licht gegeven op het ernstig verzoek van den Eerw. Kerkenraad van Wirdum, door velen uit de Gemeente ondersteund. Het gebed, voor deze Leerrede geplaatst, heeft ons gesticht, en wij twijfelen niet, of velen zullen zich genegen toonen, om, door zich deze Leerrede aan te schaffen, eene Bijdrage op te brengen ter ondersteuning der Diakoniearmen te Wirdum, ten voordeele van welke deze uitgave geschied is. Zij zullen zich dezer kosten niet beklagen.





De navolging van Christus, in vier Boeken; door Thomas A Kempis. Naar het Latijn vertaald, door W.E. de Perponcher. Eerste Stukje. Te Utrecht, bij J. van Schoonheven, 1811. XXII en 210 Bladz. In Octavo. De prijs is ƒ 1-:-:

Het Boekje, over de navolging van christus, hetwelk aan thomas a kempis, of van Kempen, anders gezegd Hamerken (Malleolus), die in het jaar 1471, in den hoogen ouderdom van 92 jaren, overle-
{==350==} {>>pagina-aanduiding<<}
den is in het St. Agnieten-klooster bij Zwol, in hetwelk hij het grootste gedeelte van zijn leven, als kloosterbroeder heeft doorgebragt, wordt toegeschreven, dit Boekje is sedert altijd hooggeacht geweest. Vader voetius, in eene Voorrede voor den druk van hetzelve in het jaar 1664, schat het naast den Bijbel in uitmuntendheid In het Latijn geschreven, is het genoegzaam in alle bekende talen overgezet, en dus ook meer dan eens in het Hollandsch. De Heer de perponcher levert ons hier van hetzelve eene nieuwe vertaling in de Voorrede, voor welke hij eenig verslag geeft van de levensbijzonderheden van den Schrijver en de waarde van het Boekje, ten aanzien van inhoud en stijl, ten hoogste aanprijst. Wat deze waarde betreft, niemand zal ligt twijfelen aan de welmeenendheid van den Schrijver, die gemoedelijk uit het hart tot het hart spreekt, die, wanneer hij beoordeeld wordt, gelijk dit niet dient uit het oog verloren te worden, naar zijnen tijd en de omstandigheden, in welken hij leefde, lof verdient, en die in zoo verre met dit geschrift zich bij zijne tijdgenooten verdienstelijk gemaakt heest. Doch, wanneer wij het Boekje op zich zelve beschouwen, zullen wij moeten erkennen, dat de Schrijver het eigenlijk voor kloosterlingen heeft geschreven, van welke hij een volmaakter levensgedrag vordert, dan van andere Christenen, volgende daarin de heerschende gevoelens van zijnen tijd; dat hij vele gebreken heeft, en bij voorb. pligten voorschrijft, welke voor dit leven niet voegen, en welke de Bijbel nergens vordert, bij voorb. 1 Boek, Hoofdst. XXV, §. 9, Bladz. 85:
‘O mogt gij reeds niets anders te doen hebben, dan uwen God, met hart en mond, te prijzen! O dat gij reeds niet meer behoefdet te eeten, te drinken, te slaapen; maar de kragt haddet, om altoos God te kunnen looven en u alleen op de Geestlijke beoeffeningen te kunnen toeleggen! Hoe veel gelukkiger zoudt gij zijn, dan nu, daar gij nog, uit nood, het ligchaam dient! Gave God, dat deeze nooddruften reeds van ons waren afgewend en wij reeds niets meer smaaken mogten, dan die Geestlijke verkwikkingen, die ons nu, helaas! zoo zelden worden vergund.’ Waar vordert de Bijbelsche Godzaligheid

{==351==} {>>pagina-aanduiding<<}
zulke buitensporigheden? Over het geheel is de Schrijver een mystiek, die te veel op heeft met een inwendig licht, inwendig onderwijs, zoo veel, dat hij schrijft, Bladz. 139: ‘Gij (god) kunt mij zonder hen (mozes en- de Profeten) volkomen onderwijzen; daar zij, zonder u, mij geen nut kunnen doen!’ Om niet te spreken van verscheidene leerstellingen, welke thomas, als hoofd-leerstukken beschouwt, met welke geen Protestant kan instemmen! Had toch de Heer perponcher deze en soortgelijke gebreken aangestipt in zijne aanmerkingen, of ons alleen van het Boekje datgeen medegedeeld, hetwelk wezenlijk voor alle Christenen waarde heeft, hoedanig veel in hetzelve gevonden wordt.

Jongelings-jaaren, meergevestigde leeftijd en ouderdom van Deugdlief. Een Volksboek. In den Haag, bij de Erve J. Thierrij en C. Mensing, 1810. IV en 49 Bladz. In Octavo. De prijs is ƒ :-8-:

Dit is een allerliefst en allernuttigst Volksboekje, regt geschikt, om ware Christelijke Godzaligheid en zuivere deugd, in onderscheidene omstandigheden en betrekkingen, aan te kweeken; en zeer bevallig, onderhoudend en in eenen goeden stijl voor het volk geschreven. -
Hier en daar zou wel eene aanmerking op taal en stijl te maken zijn; ook bevalt ons de spelling over het geheel niet; en wij zouden den Schrijver raden, om liever de algemeen aangenomene van siegenbeek te volgen: - doch dit neemt niet weg, dat wij het Boekje met volle ruimte aanprijzen, en den Schrijver aanmoedigen, om meer voor het volk te schrijven, waartoe hij goeden aanleg schijnt te hebben.





{==352==} {>>pagina-aanduiding<<}

De Zenuwkoortsen beschouwd, zoo als zij in Berlijn in den Winter van 1807/8 heerschten. Met aanmerkingen over de prikkelende, versterkende en verzwakkende geneeswijze; naar het Hoogduitsch van den Hoogleeraar A.F. Hecker. Door F. van der Breggen Cornz. M.D. te Amsterdam. Te Amsterdam, bij L. van Es, 1810. 68 Bladz. In gr. Octavo. De prijs is ƒ 1-2-:

Het is eene kenmerkende eigenschap van H.'s schristen, dat zij vol van zulke uitweidingen zijn, waarvan horatius zeggen zoude: nunc non erat his locus. De zenuwkoorts, zoo als dezelve te Berlijn is waargenomen, beslaat er wel de minste plaats in, en het geheele Werkje, ook voorkomende in de Bijdragen tot Theoretische en Practische Geneeskunde, Bladz. 49, loopt grootendeels over de Zenuwkoorts en derzelver behandeling in het algemeen, en bevat voorts eenige aanmerkingen over de verschillende wijze, waarop men deze ziekte onderscheidt, over de verschillende, thans in zwang zijnde, geneeswijzen, en over de waarde en het regt gebruik van deze en gene middelen. Wij vinden er geene behoorlijk uiteen gezette waarnemingen, geene duidelijke opgave van hetgeen deze koorts van andere zenuwkoortsen onderscheidde; en het geheel schijnt even vlugtig ontworpen, als geboekt te zijn.
Het ontbreekt ondertusschen ook in dit Werkje van H. geenszins aan scherpzinnige aanmerkingen; zoo als bij voorb., dat in besmettende ziekten de smetstof te heviger werkt, naarmate zij vreemder is aan het ligchaam, waarop zij werkt. Zoo bragt de smetstof, in het grof gestel van een' Rus ontwikkeld, heviger verschijnselen in den teederen Berlijner te weeg, dan toen door de meerdere verspreiding de eene landof stadgenoot den anderen besmette. Deze aanmerking is echter niet geheel nieuw, maar door velen ten aanzien van de Venerische ziekte, de Kinderziekte, enz. gemaakt. - Het onderscheid voorts tusschen de specifique en algemeene geneeswijze en het voorregt van

{==353==} {>>pagina-aanduiding<<}
gene boven deze, is door geenen Schrijver misschien zoo begrepen en voorgesteld, als door H. Hiermede willen wij evenwel niet te kennen geven, als of ook dit iets nieuws ware; de specifique geneeswijze van H. verschilt niets van die, welke B., en anderen na hem, indicatio causalis noemden. Hetgeen H. van het gebruik van Opium en Moschus zegt, is tegenwoordig aan geen' twijfel meer onderhevig. - Dat men het laatste noch te laat, noch in te geringe gave geven moet, werd reeds voorlang door velen geleerd; dat het eerste met de grootste omzigtigheid gebruikt moet worden, vinden wij door stoll, quarin, frank, thuessink, enz. aangeteekend. Senega vond H. in de ontsteking der longen bij deze koorts eer schadelijk dan nuttig; stellende hij meer vertrouwen op een aftreksel van Aromatische kruiden, en vooral in Opium met kwikzilver, zijn geliefkoosd middel. De nablijvende ziekte der hersenen, eene ijlhoofdige slapeloosheid, zag hij nooit door prikkelende middelen, maar alleen langzaam, onder een geschikt diëet verdwijnen.
In de terugwijzing op vorige plaatsen in dit Werkje, heeft men niet de bladzijden van de overgedrukte exemplaren, maar die van de straks genoemde Bijdragen gevolgd: hetgeen hinderlijk is voor hen, die dezelve niet bezitten.




Over het Onderwijs in de Strafwetten op de Scholen. Naar het Hoogduitsch van D.C.A. Tittman, Hoogl. in de Regtsgeleerdheid te Leipzig. Door Th. van Swinderen, Meester in de vrije Kunsten, Doctor in de Regtsgeleerdheid en Wijsgeerte, enz. - Met het Schoolboek der Strafwetten van ens Vaderland, van den laatstgenoemden. Te Groningen, bij Wouters en Schierbeek, 1810. VIII, 92 en 47 Bladz. In gr. Octavo. De prijs is ƒ 1-:-:

De geleerde van swinderen, aan wiens pen, en zucht voor alles wat verlichting, wetenschappen, en het zedelijk geluk der maatschappij betreft, wij reeds in onderscheiden' vakken meer dan één nuttig geschrift te danken hebben, en die ook in zijne

{==354==} {>>pagina-aanduiding<<}
betrekking als Schoolopziener alles volijverig wil helpen bijdragen, om het schoolonderwijs en de zedelijke opvoeding der vaderlandsche jeugd meer en meer tot de volkomenheid te doen naderen, - is de Schrijver van dit lezenswaardig Werkje, hetwelk uit twee onderscheidene stukken, het eerste als middel, het laatste als einddoel, is zamengesteld.
Sedert lang namelijk gewenscht hebbende, dat men, vooral na de invoering van een nieuw Lijfstraffelijk Wetboek hier te lande, het onderwijs der kinderen daarin tot een gedeelte van het verbeterd school-onderrrigt maken mogt, (een denkbeeld, waarvan de nuttigheid en gepastheid eenen ieder terstond moet in het oog vallen,) en ziende, dat niemand anders de hand hiertoe aan het werk sloeg, besloot hij zelf de proef te nemen ter vervaardiging van een Schoolboek over de Strafwetten van ons Vaderland, waartoe wij in der daad niemand meer bevoegd kennen, en hetwelk hij dan ook bij dezen levert, makende hetzelve het tweede gedeelte van dit Werkje uit.
Dan de vreemdheid dezer taak voor onze Schoolleeraars, en het gewigt eener goede, doelmatige inrigting van zoodanig een schoolboek en van deszelfs aanwending en gebruik, deed den Heer v.S. besluiten, eene Verhandeling te doen voorafgaan, waarin het nuttige van zulk een onderwijs ontwikkeld, de voorname vereischten van een daartoe geschikt Schoolboek aangewezen, en het regt en heilzaam gebruik er van voorgedragen wierd. Hiertoe koos hij, ten zeer gepasten leiddraad, eene Hoogduitsche Verhandeling van den Heer tittman, die hij echter, als veel lokaals en bij ons minder bruikbaars bevattende, met uitlating en bijvoeging van het noodige, geheel omgewerkt, met aanteekeningen hier en daar verrijkt, en langs dien weg als tot zijne eigene gemaakt heeft, en een' doelmatiger' vorm gegeven voor onze landgenooten. Dit maakt dan ook het grootste gedeelte van dit klein geschrift uit, hetwelk niet minder de aandacht der Staatkundigen, Regtsgeleerden en Wijsgeeren, dan die der Schoolopzieners en Schoolleeraars zelve verdient, dewijl daarin menigvuldige, wijsgeerige en menschkundige wenken, en goede aanmerkingen over de Wetten en derzelver doelmatig onderwijs aan het

{==355==} {>>pagina-aanduiding<<}
algemeen, gelijk over alle volks-onderrigt in het geheel, voorkomen.
De Verhandeling, in §§, en bovendien in hoofdstukken en onder-afdeelingen, geschift, gaat uit van het nuttige der bekendmaking van de burgerij met den inhoud, het doel, de gronden, en de nuttige strekking der strafwetten, om elk regtmatig te leeren handelen en de misdaden niet zoo zeer te straffen, als wel te voorkomen. - Wijders wordt over de beste, doelmatigste wijze van bekendmaking dier wetten gehandeld, en daaromtrent met reden de voorkeur gegeven aan het onderwijs in de scholen. Het doel van dit onderwijs in de strafwetten wordt nagegaan, en hieruit een tweeledig nader onderzoek geboren.
1. Wat moet er van de strafwetten in de scholen geleerd worden? geene volledige theorie, maar duidelijke begrippen der verbodene handelingen en derzelver ongeoorloofdheid uit haren eigen' aard; de regtmatigheid van derzelver verbod; de aanleidingen tot het grover bedrijf van misdaden: bij welke gelegenheid ontkennend geantwoord wordt op de vraag: of men de kinderen, ter waarschuwing, met zekere onnatuurlijke wanbedrijven moet bekend maken? - De gronden van noodzakelijkheid der straffen tot welzijn van den Staat; de straffen zelve, op de misdrijven bepaald, en derzelver betrekkelijke hoegrootheid; eindelijk, de wijze van onderzoek en vervolging der wanbedrijven. - Na dit alles oordeelkundig en bevattelijk te hebben ontwikkeld, gaat v.S. met tittman over, om te onderzoeken:
2. Hoe dit onderwijs op (in) de scholen moet gegeven worden? of, welke methode men bij hetzelve volgen moete? - Wie het behoore te geven? Hiertoe wordt de Leermeester, boven den Leeraar, gelijk in Duitschland gebruikelijk is, gekozen, en daarvoor laat zich bij ons nog al veel zeggen, hoewel wij anders het onderwijs des Leeraars, bij wijze van katechizatie, verre weg verkiezen zouden, indien daartoe schikkingen te maken waren. - En, wanneer zal dit onderwijs gegeven worden? Naar des Schrijvers oordeel, in het laatste schooljaar. Het een en ander wordt op eene allezins lezens- en nadenkenswaardige wijze beredeneerd, in bijzonderheden nagegaan, en bij die gelegenheid eene oordeelkundige schets gegeven van een

{==356==} {>>pagina-aanduiding<<}
wel-ingerigt schoolboek tot onderwijs in de strafwetten van ons Vaderland, waarbij de Heer v.S. een scelet of schema gevoegd heeft van zoodanig een schoolboek, ingerigt naar de orde, die in het Lijfstraffelijk Wetboek, door den Koning bij ons ingevoerd, heerscht.
Overeenkomstig dit schema is dan ook het schoolboek zelve, dat er onmiddellijk op volgt, ingerigt, bevattende hetzelve, in den vorm van eene zamenspraak tusschen eenen vader en zijne drie kinderen, waarbij zich v.S. westers bekend Schoolboek der Geschiedenissen van ons Vaderland ten modél koos, onder tien achtereenvolgende afdeelingen, eene regt bevattelijke en natuurlijke voordragt van dat alles, wat kinderen, die de school eerlang gaan verlaten en de maatschappij staan in te treden, aangaande het gewigtig stuk der strafwetten, behoorden te weten. De opschriften dier afdeelingen zijn: Gij moet de wetten van uw land kennen. - Gij moet die (daaraan) gehoorzamen (zaam zijn). - Gij zult uwe overheid en allen, die over u gesteld zijn, eeren. - Gij zult niet doodslaan. - Gij zult niemands gezondheid nadeel toebrengen. - Niemand van zijne vrijheid berooven. - Niemand in zijne eer beleedigen. - Gij zult niet stelen, noch met moedwil of boosheid vreemden eigendom beschadigen. - Gij zult niet liegen noch bedriegen. - Die kwaad doet, wordt zeker gestraft.
Wij hebben dit een en ander met vermaak gelezen, en zouden zoodanig een schoolboek zelfs voor zeer vele bejaarden van den geringeren burgerstand eene allernuttigste huislektuur vinden. Wij wenschen daarom hartelijk dit Werkje in regt vele handen, en bevelen het vooral aan de ernstige overweging der Schoolleeraars, Schoolopzieners, en dier edele Maatschappij, die reeds zoo veel tot de schoone verbetering van ons thans reeds in velen roemwaardig Schoolwezen heeft bijgedragen!
Mogten wij nog iets aanmerken, het zou dan onze twijfeling zijn, of wel de bevattelijkste toon van voordragt der behandelde kundigheden aan de schooljeugd altijd gekozen zij, bij voorb. in de volgende verklaring des vaders, wat geregelde vechterijen zijn: ‘Ik gebruikte dit woord, kind! om deze vechterijen te

{==357==} {>>pagina-aanduiding<<}
onderscheiden van een zoogenaamd geregeld tweegevecht, hetwelk, na voorafgegane mondelinge, schriftelijke of dadelijke uitdaging en tijdsbepaling, ondernomen wordt tusschen twee personen, in tegenwoordigheid van getuigen, tot wraak of zoogenaamd herstel over wezenlijke of vermeende beleedigingen.’ Deze definitie is zeker te breed, te Logisch, te afgetrokken voor een kind. - Maar, het is ook waar, dat zoo iets bij zulk een onderwerp moeijelijk te vermijden, en het duistere door mondelijken uitleg voor veel toelichting vatbaar is. - Dank hebbe de edeldenkende v.S. voor den arbeid, aan dit nuttig Werkje besteed!




Twee Redevoeringen van Matthijs Siegenbeek, gevolgd van Aanmerkingen, tot het onderwerp der laatste betrekkelijk. Te Leyden, bij L. Herdingh. Met het Voorberigt en de Aanmerkingen 102 Bladz. In gr. Octavo. De prijs is ƒ 1-10-:

Deze Redevoeringen, welke de Schrijver hield, bij gelegenheid, dat hij eerst als buitengewoon en naderhand als gewoon Hoogleeraar, aan de Leydsche Hooge School was aangesteld, hadden lang verdiend, in ons Tijdschrift, aangekondigd te worden. Dezelve zijn voorheen met vele goedkeuring aangehoord en getuigen van de kunde des Schrijvers.
Bijzonder is de tweede Redevoering belangrijk, waarin de Drossaard hooft, als Dichter en Geschiedschrijver, wordt voorgesteld. In de Aanmerkingen brengt de Heer siegenbeek vele voorbeelden bij uit de Werken van den Ridder hooft, die den lof, aan hem gegeven, volkomen wettigen, ofschoon daaronder ook wel het een en ander gevonden wordt, dat, onzes inziens, veilig had kunnen achterblijven; bij voorb. het Gespan van Schoonheden is voor ons zoo gekunsteld, zoo gezocht mooi, en mist zoo zeer die edele eenvoudigheid, welke men bij het schoone vordert, dat wij het met regt overaardig zouden kunnen noemen. - Bij eene vergelijking met de tegenwoordige

{==358==} {>>pagina-aanduiding<<}
spelling onzes Schrijvers met de vorige, zien wij dat dezelve nog al eenige verandering heeft ondergaan, zoo bij voorb. staat hier: voorbericht.
De Heer S. heeft zijnen bijzonderen stijl, missende die losheid en gemakkelijkheid, welke aan weinigen is gegeven; ook bezigt hij wel eens verouderde woorden, die, in eene latere eeuw, gelijk zijn aan de ouderwetsche kleeding, welke men, zonder eigenzinnig te wezen, niet verkiezen kan.




Proeve van Hollandsche of Nederduitsche Synonyma, door Mr. Q. de Flines, Advt. en Beëedigd Translateur. Te Amsterdam, bij W. Bolt, 1810. 84 Bladz. In gr. Octavo. De prijs is ƒ :-18-:

Daar zijn in alle talen, in de eene meer, in de andere min, naarmate van derzelver rijkdom, zekere woorden, welke gebruikt worden, om dezelfde zaken en voorwerpen mede te beteekenen; evenwel niet zoo volstrekt van dezelfde beteekenis, of men ontdekt eenig onderscheid, indien men ze heel naauwkeurig uitpluist. Zoodanige woorden worden met eenen oorspronkelijk Griekschen naam genoemd Synonyma, hetwelk de Heer de flines vertaalt naauverwante, hetwelk wij wel kunnen aannemen; mits men dit woord bepale tot de vermaagschapping in beteekenis; alzoo de woorden ook naauwverwant kunnen zijn, ten opzigte van derzelver afkomst en afleiding, of van derzelver spelling en klank, zonder echter daarom tot de Synonyma te behooren.
Hoe veel voordeels Redenaars en Dichters trekken kunnen van dezen rijkdom eener taal, om door verscheidenheid van uitdrukkingen de behandeling hunner onderwerpen bevallig en sierlijk te maken, echter zullen zij, die met een fijn en kiesch oordeel, soortgelijke woorden weten te toetsen en te onderscheiden, zich toeleggen, om, zoo veel zij kunnen, telkens dat woord uit te kiezen, welks strikte beteekenis de juiste is voor het denkbeeld, hetwelk zij willen uitdrukken, en zich wachten, om het ééne voor het andere

{==359==} {>>pagina-aanduiding<<}
te nemen, zonder redenen en naar willekeur. Gevolgelijk iemand, die zich moeite geeft, om de fijne onderscheidingen, welke in soortgelijke synonyme woorden plaats hebben, aan te wijzen, en duidelijk kenbaar te maken, moet geacht worden, eenen grooten dienst aan Redenaars, Dichters en Schrijvers, te bewijzen, door voor hen, door zijne verzameling van zulke woorden en behoorlijke bepalingen der beteekenissen van de woorden, deze keuze gemakkelijk te maken. Dit is, volgens het Voorberigt van den Heer de flines, niet alleen ten aanzien der Grieksche en Latijnsche, maar ook der Fransche, Hoogduitsche en Engelsche talen, dadelijk geschied. Dan, hoe zeer wij in onze Hollandsche taal insgelijks eenen overvloed van zoodanige Synonyma bezitten, is echter eene verzameling van dezelve, met opgave van de onderscheidene schakeringen in derzelver overigens hoofdzakelijk dezelfde beteekenissen, ons in die taal tot nog toe onbekend. De Heer de flines is daarom reeds lofwaardig, dat hij zoodanige verzameling ondernomen, en ons dezelve, schoon hij ze, met prijswaardige bescheidenheid, slechts eene proeve noemt, heeft medegedeeld, terwijl hij ons hoop geeft, op dit Stukje eenige meerdere te zullen laten volgen, en dan ook daarbij eene Verhandeling over de Synonyma zelve te zullen voegen, waartoe wij wenschen, dat hij tijd en gunstige omstandigheden vinden zal!
Ten aanzien van hetgeen de Schrijver ons in dit Stukje geleverd heeft, moeten wij allezins eene aanprijzende getuigenis geven, te meer, als men de moeijelijkheid dezer onderneming in het oog houdt, daar dikwijls het onderscheid tusschen de beteekenis zoo sijn is, dat het niet dan door de oplettendste opmerkzaamheid waargenomen en naauwelijks voelbaar gemaakt kan worden. Daarenboven, indien men niet willekeurig zal te werk gaan, moeten de bepalingen der beteekenissen haren grond hebben in den aard der taal, of de afleiding en vorm der woorden, of in het gewoon spraakgebruik der beschaafde verkeering, of in het voorbeeld en gezag van naauwkeurige en taalkundige Schrijvers.
Wij willen voor het overige ons niet inlaten in eenige aanmerkingen, hoedanige reeds gemaakt zijn

{==360==} {>>pagina-aanduiding<<}
door den Recensent in de Algem. Vaderl. Letteroefeningen voor 1810, 1ste Stuk, Bladz. 211 volgg. Alleenlijk dit zeggende, dat wij ons volkomen vereenigen met deszelfs aanmerking omtrent de spelling van den Heer de flines in dit Stukje, waarin bijzonder de y ons niet bevallen wil. Op Bladz. 2 ontdekken wij eene ongelijkheid, alzoo wij eenmaal kryten en eenmaal kreiten vinden. Doch, dit een noch ander benadeelt iets aan de hoofdzaak.
Wij zien met genoegen uit eene annonce in het Journal politique de Leide, dat het Fransch-Hollandsch gedeelte van het Scheeps- en Zeemans-Woordenboek van den Heer Mr. q. de flines op de pers is, en dat die Heer, niettegenstaande wij vertrouwen dat zijne werkzaamheden veelvuldig zijn, evenwel zijne uren van uitspanning besteedt aan zulk een nuttig en tevens moeijelijk werk, als de uitgave van zoodanig Woordenboek, van welks Hollandsch-Fransch gedeelte wij verslag gedaan hebben in onze Bibl. voor het jaar 1806, 1ste Stuk, Bladz. 743.




Verspreide Gedichten van Mr. W. Bilderdijk. Eerste en Tweede Deel. Te Amsterdam, bij Immerzeel en Comp. Te zamen 394 Bladz. In gr. Octavo. De prijs der beide Deelen te zamen is ƒ 7-4-:

Onder dezen titel vinden wij hier eene menigte fraaije Dichtstukken, die weleer afzonderlijk, of ook wel in Dichterlijke Handschriften, door wijlen den Boekhandelaar uijlenbroek uitgegeven zijn, of elders verstrooid waren, zorgvuldig bijeen verzameld, en daardoor den liefhebberen van echte Dichtkunst geenen kleinen dienst bewezen; immers men vindt nu in twee zeer keurig uitgevoerde Boekdeeltjes dat alles bijeen, wat men voorheen in veel talrijker en kostbaarder verzamelingen moest zoeken, en daarbij nog stukken, die men vergeefs elders zoude trachten aan te treffen. Al de hier bijeengeplaatste stukken hebben eene eigenaardige, den waarlijk oorspronkelijken geleerden Dichter kenmerkende, naar den aard der

{==361==} {>>pagina-aanduiding<<}
daarin behandelde onderwerpen gewijzigde, schoonheid, bevalligheid, zinrijkheid, geestigheid; terwijl de groote verscheidenheid derzelve een leerzaam en tevens vermakelijk onderhoud aan den Lezer verschaffen kan.




Mengelwerken van A.L. Barbaz; in Nederduitsche en Fransche Verzen. Eerste en Tweede Stukje. Te Amsterdam, bij W. van Vliet, 1810. Te zamen 160 Bladz. In gr. Octavo. De prijs is te zamen ƒ 1-16-:

De Heer B., door vele zijner vrienden (volgens den inhoud van het voor het Eerste Stukje geplaatste Voorbericht) aangezocht zijnde, om zijne hier en elders verspreide Dichtstukjes bij elkanderen te verzamelen, en dus bij elkander gedrukt uit te geven, voldoet door deze uitgave aan dat verzoek. Men vindt hier dus meer en min uitgebreide Dichtstukken en kleine versjes bijeen, welke door derzelver verscheidenheid van onderwerpen en behandeling, gelijk zulks bij alle Mengelwerken plaats heeft, den liefhebberen der Dichtkunst eene onderhoudende lektuur kunnen verschaffen. Waarbij nog komt, dat men hier in deze verzameling zoowel Fransche als Nederduitsche verzen aantreft, benevens eene voortzetting van 's Mans, voor eenigen tijd gestaakten, arbeid van oordeelkundige beschouwing der nieuw uitgekomene en op den Amsterdamschen Schouwburg vertoond wordende Tooneelstukken, onder den naam van Tooneelverlustiging; dit gedeelte, hetwelk het slot van elk Stukje uitmaakt, is in denzelfden stijl en op dezelfde wijze behandeld, als hij deze taak, in zijn Werk, betiteld: Amstels Schouwburg, bereids aangevangen had, en dus de eenigste proza, welke in deze Mengelwerken voorkomt. De groote verscheidenheid van behandeling der Dichtstukken, overeenkomstig derzelver aard, duldt niet, dat wij ons in bijzondere aanmerkingen over dezelve inlaten, daar ons bestek niet toelaat over een derzelve eenigzins uit te weiden; dat echter in de beoordeeling van verzen, zal men der-
{==362==} {>>pagina-aanduiding<<}
zelver waarde volgens algemeen toegestemde grondregelen bepalen, en den Dichter, door losse magtspreuken, geen onregt doen, onvermijdelijk is. Wij zullen ons dus alleen moeten vergenoegen met den Dichter in het bijzonder en onze Lezers in het algemeen te verklaren, dat het ons voorkomt, dat deze geestvruchten, alhoewel juist niet de eerste, echter ook niet de laatste plaats onder de tegenwoordig uitkomende Mengeldichten
verdienen.

Karakterschets der Mannen, gegrond op menschkundige waarnemingen. Door C.F. Pockels. Uit het Hoogduitsch vertaald. Tweede Deels Eerste en Tweede Stuk. Te Groningen en Amsterdam, bij W. Wouters en J.F. Nieman. Behalve de Inleiding, 369 Bladz. In gr. Octavo. De prijs is ƒ 2-18-:

Reeds vroeger hadden wij van de voortzetting dezer Karakterschets moeten spreken, daar wij voorheen eene gunstige beoordeeling van het Eerste Deel gegeven hadden (*). Op dezelfde wijze gaat de wijsgeerige Schrijver voort, zijne onderwerpen te behandelen, en toont groote bedrevenheid in de menschenkeunis te hebben. Daarbij is de stijl vloeibaar en de beschouwingen, die, anders uit haren aard, afgetrokken en droog zijn, worden door voorbeelden en geschiedkundige anekdoten dermate afgewisseld, dat alles daardoor verlevendigd wordt, en het geheel eene bevalliger gedaante verkrijgt.
Wij hebben geene aanmerkingen op de vertaling, en vinden geene redenen, dezelve, over spelling of germanismi, te berispen.


{==363==} {>>pagina-aanduiding<<}

Het wijze en weldadige der Schoolverordeningen, door 's Lands Hooge Magten, vastgesteld in het jaar 1806. Uitgegeven door de Maatschappij: Tot Nut van 't Algemeen. Te Amsterdam, bij C. de Vries, H. van Munster en Zoon en J. van der Heij, 1810. 109 Bladz. In Octavo. De prijs is ƒ :-5-:

Onder dezen titel zendt de loffelijke Maatschappij: Tot Nut van 't Algemeen, die niet ophoudt, in vele opzigten, aan hare welgekozene zinspreuk getrouw te zijn, eene Verhandeling in de wereld, die gediend had ten antwoord op eene uitgeschrevene Prijsstoffe; vorderende een Betoog van het heilzame oogmerk der, door 's Lands Hooge Magten, verordende bepalingen, ter verbetering van de orde en leerwijze in de lagere Scholen. Het gouden Eermetaal, den Schrijver van de bestgekeurde bewerking van deze Prijsstoffe aangeboden, werd, door de aangestelde Keurmeesters, toegewezen aan den Wel-Eerw. Heere h.w.c.a. visser, toen Leeraar in de Hervormde Gemeente te Warns, thans te IJsbrechtum, beiden in Vriesland gelegen. Te regt wordt, door de Uitgevers, in het Voorberigt, opgemerkt het wijze en weldadige der verordeningen, door 's Lands Hooge Magten, in den jare 1806 vastgesteld, van wegen de heilrijke en sterk sprekende gevolgen, welke de verbeteringen in het Schoolwezen, in de laatste jaren, gehad hebben. ‘Dan,’ voegt men, met regt, er nevens, ‘niet elk, onder de minvermogende klasse van ingezetenen, is in staat, dit uit den aard der zake optemaken, en niet allen zijn tot heden in de gelegenheid, dit door Voorbeelden bewezen te zien. Nog,’ gaat men voort, ‘verzetten, op verschillende plaatsen, vooroordeel, gehechtheid aan oude begrippen, en een kwalijk begrepen eigenbelang, zich tegen die zoo vaderlijke, verordeningen.’
De Heer visser, een man, eerwaardig niet alleen om zijnen gewijden post, maar, hetgeen meer zegt, ook om zijn zedelijk karakter; een man, door zijne welgeschrevene Prijsverhandeling: De Voor- en Na-
{==364==} {>>pagina-aanduiding<<}
deelen der Opwekking van den Naijver overwogen, enz. met lof bekend; een man, tegen de opgenomene taak rijkelijk opgewassen: zie daar, kinder-, vaderland- en deugdgezinde Lezers! den man, welke, ter bereiking van zeer heilzame, en met zijne ambtsbediening volmaakt strookende oogmerken, hier de pen voert, op eene wijze, welke, indien dezelve geen doel treffe, aan de verbetering van Ouderen, en de beschaving van het belangrijke aankomende geslacht, wel mag doen wanhopen. Na eene gepaste Inleiding, stelt zich de Eerw. visser de volgende vragen ter oplostinge voor: ‘I. Welk is het doel van het Gouvernement? II. Welke zijn de middelen, die men aanwendt tot bereiking van dat doel? III. Van hoe veel noodzakelijkheid zijn deze maatregelen? IV. Welke gevolgen heeft dit tot dus verre gehad?’ In acht nemende den regel: Qui bene distinguit, bene docet, verdeelt de Schrijver zijn Antwoord in Hoofdstukken, vijf in getal. In het eerste Hoofdstuk treedt de Eerw. V. in een onderzoek van het oogmerk van het Gouvernement, bij de verbetering der scholen; welk oogmerk, volgens het alomme aangekondigde en allerwege geldende Reglement, dit is: ‘Alle Schoolonderwijs zal zoodanig moeten worden ingerigt, dat, onder het aanleeren van gepaste en nuttige kundigheden, de verstandelijke vermogens der kinderen ontwikkeld, en zij zelve opgeleid worden tot alle maatschappelijke en Christelijke deugden.’ Dit oogmerk, en deszelfs loffelijke en heilzame strekking ontwikkelt de Schrijver in de bijzonderheden. In deze ontwikkeling oppert hij eene bedenkelijkheid, welke wij, nevens de oplosing, als eene proeve van 's Mans denkwijze, zullen overnemen. Eerst
iets vermeld hebbende van de gezegende uitwerkselen, met regt te verwachten, indien de weg, tot verstands- en zedeverbetering der jeugd, door de Overheid aangewezen, algemeen wierd bewandeld: ‘Maar ik bespeur, dunkt mij,’ laat hij er op volgen, ‘eenen verguizenden lach op het aangezigt van sommigen uwer. Hoe onnoozel, denkt gij, is deze verwachting? Wie weet niet, dat dit alles geenszins gewrocht wordt door menschelijke inrigtingen, maar dat daartoe hoogere magt en hoogere invloed wordt vereischt?’ Ziet hier des Heeren visser's

{==365==} {>>pagina-aanduiding<<}
antwoord: ‘Zoo min ben ik geroepen om dit gevoelen te wederleggen als om hetzelve te verdedigen; maar de tegenwerping, die gij daaruit ontleent, kan ik niet ongemerkt voorbijgaan. Gesteld dit ware zoo: wat dan? waren dan alle menschelijke pogingen, ter verbetering der Maatschappij, en van hare Leden, overtollig, onnut, dwaas? Komt niet de groei onzer velden, de vruchtbaarheid onzer akkers, ook van boven? En is daarom zaaijen en planten, kweeken en ploegen, bij u eene overtollige, onnutte, dwaze zaak? Zoudet gij het eveneens rekenen, of uwe kinderen voorbeelden van deugd of ondeugd, aansporingen tot regtschapenheid en deugd, of verleidingen tot misdaad en ondeugd, ontvingen? Zoudet gij gelooven, dat twee kinderen even goede en even slechte, even nuttige en even schadelijke Leden der Maatschappij zouden zijn, waarvan het eene van Ouders en Leermeesters dagelijksche voorbeelden van ontucht, dronkenschap, losbandigheid, nijd en haat, bedrog en list ziende, dagelijks daartoe opgeleid, en op plaatsen gebragt werd, waar deze ondeugden gewetenloos gepleegd werden; terwijl het andere gedurige voorbeelden van regtschapenheid en deugd voor oogen had, enz. - In ernst! zoudt gij dat kunnen gelooven? Maar ik zie, dunkt mij, dat gij dit niet gelooft. En is dit zoo; zijn menschelijke pogingen ten goede en ten kwade niet onverschillig, dan prijst gij ook zeker de verordeningen van het Gouvernement ten dezen opzigte,’ enz. Onder het Tweede Hoofdstuk handelt de Schrijver, in de Eerste Afdeeling, over de Middelen, door het Gouvernement beraamd, tot bereiking van het doel, bij de verbetering der scholen; deze verdeelt hij in de volgende: ‘Middelen tot verkrijging van bekwame Onderwijzers. Maatregelen tot het daarstellen van een gepast en noodzakelijk opzigt over de Onderwijzers. Middelen tot verbetering van der Onderwijzeren bestaan en genoegen, en eindelijk Middelen tot verbetering en aanmoediging van het onderwijs
zelve.’ Van al deze middelen wordt, in de Tweede Afdeeling, de noodzakelijkheid aangewezen, deels uit aanmerking van den vervallenen staat, in welken het Schoolwezen tot op de invoering van

{==366==} {>>pagina-aanduiding<<}
de nieuwe orde van zaken zich bevond, en waarvan hier eene niet minder op de waarheid gegronde dan schrikwekkende teckening wordt opgehangen; deels uit hoofde van het jammerlijke verval van zeden, hetwelk tot alle rangen en standen doorgedrongen, luidkeels om verbetering roept, en waartegen de Heer V., met vele andere kundige mannen, het verbeterde schoolonderwijs als een der dienstigste red en hulpmiddelen beschouwt, zoo als hij dan ook, met klem van redenen, aantoont. Welke voordeelen, tot dus verre uit de maatregelen, door het Gouvernement beraamd, zijn voortgevloeid, wijst de Eerw. V. in het Derde Hoofdstuk aan; tredende daaromtrent in bijzonderheden, te onderscheiden en menigvuldig, om daarvan, bestaanbaar met ons plan, voorbeelden aan te voeren; van dien aard, veelal, zoo niet alleen, dat wij geene Ouders ons kunnen verbeelden, omtrent het toekomstig lot hunner kinderen zoo gevoelloos of onverschillig, dat zij het verbeterde Schoolwezen aan de bewerkers van hetzelve niet dankbaar erkennen, en, ten beste van hunne meestgeliefde panden, van hetzelve geen gebruik zouden maken. Zoowel de stoffe als de inkleeding van dit Hoofdstuk zal zekerlijk onzen Lezeren bevallen; gelijk ook die van het daaraan volgende Vijfde en laatste, waarin eenige zwarigheden, welke tegen het verbeterde schoolonderwijs met der daad zijn, immers zouden kunnen worden ingebragt, overwogen en opgelost worden. Onder anderen doet de Eerw. V. hier eenen Brief door eenen Schoolopziener beantwoorden, aan denzelven door iemand geschreven, die zich beklaagt, dat zoo vele oude, tot hiertoe gebruikelijke, onder andere de Katechismus en het Evangelie, door hedendaagsche boeken verdrongen worden. Zie hier het antwoord, hetwelk de Opziener, met opzigt tot de twee genoemde Schoolboekjes, in de pen wordt gegeven.’
‘De Catechismus. Dit is een leerboek voor de Hervormden; de bijzondere Godsdienstige begrippen der Hervormden worden daarin voorgedragen. De gevoelens van andere gezindheden, Roomschen, Lutherschen, Doopsgezinden, enz. worden daarin wederlegd. Zoudt gij nu wel verlangen, dat uwe kinderen ter schole moesten leeren in een boek, waarin de gevoelens der Roomschen, Lutherschen

{==367==} {>>pagina-aanduiding<<}
of Doopsgezinden verdedigd en de gevoelens der Hervormden wederlegd worden? Of zoo gij zelve tot eene dezer gezindheden behoort, kunt gij dan wel verlangen, dat zij leeren in den Catechismus der Hervormden? Gevoelt gij niet, dat dit strijdt met de hoofdwet des Christendoms: Al wat gij wilt, dat u de menschen zullen doen, doet gij hun ook alzoo. (?) - En is echter het Schoolonderwijs geen openbaar onderwijs, hetwelke door het geheele land bekostigd wordt, en waarin kinderen van alle gezindheden moeten deelen?’
‘Ook is dit boek (gaat V. voort) voor kinderen niet geschikt, dewijl er vele dingen inkomen, die zij niet verstaan. Elken zondag wordt het verklaard door de Leeraars voor bejaarden. Bejaarden hebben dus daarbij telkens verklaring en opheldering noodig. En hoe zou het dan naar de vatbaarheid van kinderen kunnen berekend zijn?’
‘Het Evangelie. Dit bevat een uittreksel uit den Bijbel. Sommige afdeelingen der H. Schrift, gelijk zij gewoonlijk bij sommige Kerkgenootschappen geregeld gepredikt worden, zijn daarin vervat. In dien nu juist deze afdeelingen ook de zoodanigen waren, die naar de kinderlijke vatbaarheid en pligten geschikt waren, dan ware dit zeker nog al wat ter aanprijzing gezegd. Maar is dit zoo? Hierover zult gij zelve kunnen oordeelen, wanneer ik u zeg, dat men daarin, onder andere, de volgende afdeelingen vindt: Rom. XIII. 11-14, Matth. IV. 1-11, Gal. IV. 21-31, 1 Cor. X. 6-12, 1 Cor. XII. 1-11, Gal. III. 15-21, Eph. V. 15-20, Eph. VI. 10-17, 1 Thess. IV. 13-18, Matth. XXII. 15-21, 2 Petr. III. 3-13, Matth. XXVI. 1-13. enz. enz.’
Dezelsde bedenkingen, als omtrent de nu genoemde Leerboeken, geeft ook de Eerw. V. ten aanzien van het Schoolboek der Geslachten, of zoogenoemde Slimschoolboek. ‘Is dit een boek voor kinderen?’ vraagt hij. ‘Ik bid u! wat zullen zij er uit leeren? - Wat nut zullen uwe kinderen hebben, als zij lezen:
Juda gewan er, onan, sela, bij zijne vrouw sua, de Canaanitische, en peres of pheres en zerah bij thamar, zijne schoondechter, enz.’

{==368==} {>>pagina-aanduiding<<}

‘Zeg mij nu eens in ernst: wat zullen uwe kinderen daaruit leeren? Wanneer gij hen daaruit onderrigt, zult gij dan daar door hun eenige nuttige lessen kunnen inprenten? En zoo toch is het geheele boek.’
De Schrijver eindigt met de opgave van eenige Leesboekjes, welke tot hiertoe gebruikelijke vervangen, met de opgave van eenige staaltjes uit dezelve, ten bewijze van het ongelijk grooter nut, voor het verstand en het hart, hetwelk de thans ingevoerde boven de tot hiertoe gebruikelijke kunnen aanbrengen. Doch wij moeten asbreken. Doordrongen, diepdoordrongen als Recensent is, zoowel praktisch als theoretisch, van de dringende noodzakelijkheid en de heilzame strekking van het verbeterde Schoolonderwijs, konde hij niet dan met moeite zich afscheuren van eene Verhandeling, als die van den Eerw. visser, welke hij niet twijfelt, of dezelve, in de regte handen vallende, zal veel goeds en heilzaams stichten. Waartoe de Algoedheid haren zegen schenke!




Onderrigtingen omtrent de manier om den Beetewortel te verbouwen, door den Heer Tessier; als mede om de Suiker uit denzelven te trekken, door den Heer Deyeux: op last van Z.E. den Rijksgraaf De Montalivet, Minister van Binnenlandsche Zaken, in de Fransche taal uitgegeven; vertaald, en met eenige ophelderingen en bijvoegsels vermeerderd, door Mr. Theodorus van Swinderen. Te Groningen, bij M. van Heyningen Bosch, 1811. 48 Bladz. In gr. Octavo. De prijs is ƒ :-10-:

‘Als het getij verloopt, dan worden de baken verzet.’ Het gebruik van suiker, hoewel geene natuurlijke, is, echter, immers in vele landen en gewesten des aardbodems, sints vele eeuwen, eene zoo goed als onmisbare kunstbehoefte geworden. De nuttigheid diens produkts, hoewel door sommige Geneeskundigen bestreden, heeft, nogtans, meer voorstanders gevonden. Jammer, dat de suiker, om haren hoogen prijs, voor zeer vele klassen en standen van menschen,

{==369==} {>>pagina-aanduiding<<}
bijkans onverkrijgbaar is geworden. Geen wonder derhalve, dat men op middelen bedacht is geworden, om dit sap, op de best mogelijke wijze, te vervangen, door iets anders, hetwelk daarmede de meest mogelijke overeenkomst heeft, en, om den lageren prijs, over het algemeen beter te bekomen is. In Frankrijk, vooral, is men hierop bedacht geweest, en zijn de gedachten gevallen op den van ouds bekenden en tot andere oogmerken aangewenden Beetewortel. Het waren de Heeren tessier en deyeux, de eerste, Inspecteur Generaal der Keizerlijke Schapen-fokkerij, en Lid van het Landbouwknndig Genootschap van de Seine, de andere, eerste Apotheker van Zijne Majesteit den Keizer en Koning, beiden Leden van het Institut, die, elk in zijn vak, hunne pogingen te werk stelden, tot een naauwkeurig onderzoek, welke partij, ten bedoelde oogmerke, van den Beetewortel konde getrokken worden. Het resultaat hunner nasporingen, in Frankrijk alom, viel ook onzen kundigen en volijverigen Landgenoot, den Heere Mr. theodorus van swinderen, in handen, die straks te rade werd, die beide stukken te vertalen, en met eenige aanmerkingen en bijvoegsels vermeerderd, in het licht te geven. Het eerste stuk behelst een berigt wegens het zaaijen, planten, kweeken, inzamelen, bewaren der Beetewortelen, en wat verder daartoe betrekkelijk is; terwijl het doel, hetwelk men zich met de uitgave van het andere heeft voorgesteld, geweest is, aan degenen, welke zich, met suiker uit Beetewortels te trekken, zullen bezig houden, eenige algemeene denkbeelden aan de hand te geven omtrent de handelwijze, welke zij daarbij hebben in acht te nemen. De Ophelderinger en Bijvoegsels, door den Heer van swinderen achteraan gevoegd, zijn of uit zijne eigene pen gevloeid, of uit buitenlandsche schriften overgenomen. Het eene of andere over
te nemen, of de stukken te ontleden, gedoogt de aard der zake niet. Met dankbetuiging aan den Heere v.S. voor zijne genomene vaderlandslievende moeite, betuigen wij onzen hartelijken wensch, dat dezelve, in den tegenwoordigen staat van zaken, op eene of andere wijze, ten beste der gemeente iets moge bijdragen!


{==370==} {>>pagina-aanduiding<<}

Historie en Gedenkschriften van de Maatschappij tot redding van Drenkelingen mdcclxvii. Vijftiende en Zestiende Stukje. Te Amsterdam, bij de Wed. G. Warnars, 1810. De Voorredenen XXXIII, en te zamen 235 Bladz. In gr. Octavo. De prijs der beide Stukjes is ƒ 2-2-:

Uit te weiden in den lof der achtens- en aanmoe. digenswaardige Maatschappij tot redding van Drenkelingen, ware zoo veel als het reeds dikmaals geschrevene en gesprokene herhalen - ware zelfs zoo veel, als zeker wantrouwen aan te kondigen omtrent deze Inrigting, en hare bedoelingen en werkzaamheden, even alsof dezelve het zegel der goedkeuring eens Boekbeoordeelaars behoefde, die wel, ja, van eenig aanzien in de wereld is, doch, echter, zijnen hoofdroem daarin stelt, dat hij, in de school des grootsten weldoeners, naast den algoeden, van het menschdom opgevoed, dikmaals in stilte tranen stort, dankbare en Godverheerlijkende tranen stort, over de edelmoedige werkzaamheden van de Directeuren der loffelijke Maatschappij, de meesten van welken hij de eere heeft, meer of minder, van nabij te kennen. Indien het noodig ware, tot lof dezer Inrigting eenige getuigenis van elders aan te voeren, het zoude zijn, dat de Engelschen, hoe weinig gezind om iets, hoe goed en loffelijk ook, van elders over te nemen, echter, op hunne wijze, zich wel hebben willen vernederen, om Holland, in dit opzigt, tot een modél te nemen.
Ieder dezer Stukjes is van eene afzonderlijke Voorrede voorzien, in welke van den tegenwoordigen staat der Maatschappije, sterften en aanstellingen van Bestuurderen, eenige verbeteringen in de uitstaande Bekendmaking, door den Amsterdamschen Hoogleeraar eonn en Medicinae-Doctor dylius, en eenige andere bijzonderheden, verslag gedaan wordt. Met name outmoet men, voor het Vijftiende Stukje, een berigt aangaande eenen, door den Heer cornelis vonck, Schout en Secretaris te Streefkerk, uitgevondenen IJs-
{==371==} {>>pagina-aanduiding<<}
haak, nevens eene naauwkeurige beschrijving en afbeelding van denzelven, door middel van welken elk schaatsrijder, die zich van zoodanig eenen haak bedient, in de gelegenheid wordt gesteld, bij onvoorziene ongelukken, zich zelven of anderen dadelijke hulp te bewijzen. Dankbaar jegens welgezinde landgenooten, verzuimen Bestuurders niet, loffelijke melding te maken van een geschenk van duizend guldens, door wijlen den Heer p. spillebout, van Haarlem, in den jare 1804, hun ter hand gesteld. Behalve deze bevat ook nog de Voorrede voor het Zestiends Stukje eenige narigten omtrent verbeterde inrigtingen, ten beste van het doel der Maatschappij, door derzelver Bestuurders beraamd, en, daar zulks de natuur der zaak vereischte, door de Stads- en Landsregering gerugsteund en begunstigd.
Voorts ontmoet men in de Gedenkschriften zelve meer of min uitvoerige verhalen van in het water gevallenen, door toegeschotene menschenvrienden daaruit opgehaald, en vervolgens, door kunstbewerking, aan het schijnbaar verlorene leven terug gegeven. De gevallen, in beide Stukjes vermeld, loopen van het begin des jaars 1802 tot aan het einde van het jaar 1807, bedragende te zamen een getal van honderd vier en tachtig personen, onder welke in de stad Amsterdam alleen twee en zeventig personen geteld worden Dat wij uit deze Gedenkschriften eenige uittreksels of verhalen overnemen, zal gewisselijk niemand onzer Lezeren verwachten; de aard des Werks, uit opgaven van uitreddingen en herstellingen bij het levensherstel bestaande, gedoogt zulks niet; natuurlijkerwijze moet dat alles eenzelvig, het eene nagenoeg gelijk aan het andere zijn. Evenwel, daar het vooroordeel nog vrij algemeen is, dat, hoewel in het water te vallen dikmaals den dood na zich sleept, en alzoo zorgvuldig moet vermijd worden, nogtans een vertrek, door gloeijende kolen verwarmd, niet zoo gevaarlijk is, willen wij, ten bewijze van het gevaarlijke daarvan, en hoe van dien heilloozen damp bevangenen nog kunnen gered worden, het volgende geval hier overschrijven. ‘Te Leeuwarden, op den 23sten Februarij 1807, had het volgend geval eener redding van een' door koolendamp gestikten plaats; zeker Beurtschipper, die met zijn schip voor bo-
{==372==} {>>pagina-aanduiding<<}
ven gemelde stad gelegen was, des avonds om tien uuren aan boord komende, en het luik van 't ruim geopend hebbende, werd een', met gloeijende koolen gevulden, ijzeren pot, en tevens een' smeulenden stank gewaar, trad terug, riep iemand, die daar digt bij woonde, ging met denzelven in 't schip, en vond zijn' knegt, Rienk Ocbeles, zijnde een jongeling van negentien jaren, zonder bewustheid, met wijd openstaande oogen, en veel schuim op den mond, achter over, op eene bank, met de eene voet op den rand der
pot met koolen rustende, zitten. Zij bragten het levenloos ligchaam, hetwelk zeer slap was, buiten het schip, op eene nabij zijnde stoep, terwijl men een' niet verre af woonenden Apothekar, met naame A.O. Swalue, te hulp ging roepen. Deze 'er bijkomende, verklaarde, dat de stijf openstaande oogen des verstikten hem weinig uitzigt op deszelss herstelling gaven; spoedde zich, na vooraf zorg gedragen te hebben, dat de lijder, dien men in eene zittende houding, met het hoofd op den borst hangende, onder de armen vasthield, op zijde gelegd, al wat beknellend was, als halsdoek, hembdsknoopen, en koussebanden, losgemaakt werd, en deszelfs hoofd op zijne ronde, laag gebolde hoed hebbende doen rusten, naar huis, om vlugge geest van Ammoniakzout te haalen; hier mede wreef hij zachtjes den hals en borst des lijders, en hield den geest, bij tuschenpozing, onder den neus. Geduurende deze bewerking deed zich eindelijk eenige beweging in de, tot nog toe strak openstaande, oogleden op, eene zwartachtige slijmstof begon uit den neus, en een dik schuimend speekzel uit den mond te vloeijen; niet lang hierna ontdekte zich eenige beweging in den ontblooten borst. eerlang gevolgd van eene flaauwe ademhaling; de Redder deed op dit tijdstip zijn' lijder uit de koude buitenlucht in een huis brengen, en zettede, na hem aldaar in eene behoorlijke ligging, voor een luchtig vuur, geplaatst te hebben, zijne wrijvingen voort, met dat gelukkig gevolg, dat hij, van tijd tot tijd, tot meerdere bewustheid, en eindelijk volkomen bijkwam. De voor zijne redding zeer dankbare jongeling, verhaalde, dat hij, koude voeten hebbende, om dezel-
{==373==} {>>pagina-aanduiding<<}
ve te warmen, koolen in den gedagten pot ontstoken had, en, daar eenigen zijner makkers, hem dien avond op een plaisier-partijtje in de stad mede wilden hebben, hij alles, alzoo hij daar liefst af wilde zijn, had digt gemaakt, opdat zij, aan boord komende, en geen licht ziende, denken mogten, dat hij 'er niet was.’
Het Eeremetaal van de zilveren Medaille, werd den Apotheker swalue toegevoegd.




Het Hollandsche Spreekwoord: Elk meent zijn Uil een Valk te zijn, Zoölogiesch, Ironiesch Komiesch en Ekonomiesch verklaard. Door Arend Fokke, Simonsz. ‘Het vermaak is een geschenk der Godheid. De mensch kan zich zelven noch aandoening, noch denkbeelden verschaffen. Hij ontfangt die allen’ Voltaire. Wijsgerige Gedachten. Met eene Caricatuurplaat. Te Amflerdam, bij A.B. Saakes, 1810. 35 Bladz. In gr. Octavo. De prijs is ƒ :-18-:

Op den gewonen luimigen, doch tevens met zedekundige aanmerkingen afgewisselden toon stemde de veelwetende en geestige fokke deze Redevoering, welke in het Eerste Amsterdamsche Departement der Maatschappij: Tot Nut van 't Algemeen, werd uitgesproken. Voor het luimige ontmoeten wij al aanstonds een voorbeeld in het begin der Redevoering, daar hij, zijne toehoorders met den titel van Edel Geboren Heeren! begroetende, wat hij daarmede bedoele, aanwijst. ‘Om van den kunstigen of artificieelen adel niet te spreken, Edel geboren, (zegt hij,) dat zijn wij allen, zoo als we hier bij elkander zijn, en Edele Heeren.’ - ‘Het woord Heer, als bezitter van eenig goed waarover men te beschikken en te gebieden heeft, aangemerkt wordende, kan men dien tijtel aan geen mensch hoegenaamd ontzeggen Elk heeft toch iets dat zijn eigendom is en waarover hij als Heer te beschikken heeft. En als men het woord Heer in een nog destiger zin wil nemen, voor gebiedvoerer over vele dienstboden en onderhoorigen; (,) dan waarlijk

{==374==} {>>pagina-aanduiding<<}
komt die tijtel ook aan den mensch in het algemeen, met groot regt, toe, wijl hij een Heer of meester is gesteld over zijne begeerten en over zijne driften; dat hij echter zijn karakter, in dat opzigt, zomtijds niet al te best bewaart, en deze zijne domestieken den baas laat spelen en hem over 't hoofd zitten, wel nu, dat gaat ook somtijds zoo met allerlei Heeren die vele dienstboden houden, - en dat kan wel niet anders. Voords zijn wij ook allen Edel geboren - dit, alhoewel sommige Geleerden er veel tegen hebben, kan ons insgelijks niemand betwisten, en wel om twee redenen: de eerste omdat wij, even als alle geesten, van den Hemel afkomstig zijn, dat ik u, des noods, uit den Griekschen Dichter aratus, en uit den eersten Christen Leeraar paulus zou kunnen bewijzen; en ten tweeden, omdat ons aller natuurlijke Stamvader dezelfde met dien van den alleroudsten en hoogsten artificieelen adel is. Nu, de Stamvader maakt eigenlijk den grond van den adel; is dan onze Stamvader juist dezelfde persoon met die van den oudsten en hoogsten adel, dan ook kunnen wij allen ons beroemen, in dien zin, van den hoogsten en oudsten adel, en dus wel degelijk edel geboren te zijn. Dat te bewijzen stond.’ Thans, ter verklaring van het Spreekwoord zullende overgaan, belooft F. eerst te zullen nagaan, wat Uilen en Valken in een uatuurlijken zin zijn. Vervolgens, wat die Vogels in een' Allegorischen zin beteekenen. En eindelijk, welk groot nut die meening aan het gansche menschdom toebrengt. Vele geestige zetten ontmoet men in deze ontwikkeling, vooral in de laatste Afdeeling, alwaar velen, die niet geheel blind zijn, hun eigen beeld, met levendige trekken geteekend, kunnen aanschouwen. In plaats van nu iets van die zetten over te nemen, willen wij tot de Redevoering zelve overwijzen. Velen
onzer Lezeren, twijfelen wij niet, bij welke de lachspieren niet geheel verstijfd zijn, zullen de rimpels van het treurige gelaat ontspannen worden.





{==375==} {>>pagina-aanduiding<<}

1. Nieuw A.B.C. en Spelle-boekje voor Eerstbeginnenden, gevolgd naar de Verhandeling over de Nederduitsche spelling van den Hoogleeraar M. Siegenbeek; Bekrachtigd door het Staats-Bewind der Bataafsche Republiek. Zesde Druk. Te Arnhem, bij J.H. Moeleman, Junior. 24 Bladz. In Octavo. De prijs is ƒ :-1-:

2. Nieuwe Leesoefeningen, voor Eerstbeginnenden; ingerigt, naar de Verhandeling over de Nederduitsche spelling van den Hoogleeraar M. Siegenbeek Vijfde Druk. Te Arnhem, bij denzelfden. 48 Bladz. In gr. Octavo. De prijs is ƒ :-2:-

3. Nieuw Spelle-boekje voor Meergevorderden, gevolgd naar de Verhandeling enz. (als bij N. 1) Zesde Druk. Te Arnhem, bij denzelfden. 52 Bladz. In gr. Octavo. De prijs is ƒ :-2-:

4. Nieuwe Lees-oefeningen voor Meergevorderden; ten aanzien der spelling ingerigt, enz. (als bij N. 2.) Derde Druk. Doorgaans verbeterd en vermeerderd. Te Arnhem, bij denzelfden. 240 Bladz. In gr. Octavo. De prijs is ƒ :-7-:

Deze Spel- en Leesboekjes, tot eene opklimmende reeks van handleidingen voor min- en meergevorderde leerlingen bestemd, kunnen tamelijk wel aan het oogmerk voldoen, zoo men de nieuwe leerwijs niet kan of verkiest te volgen. Het ingerigt en gevolgd naar de verhandeling over de Nederduitsche spelling van den Hoogleeraar siegenbeek moet beteekenen, dat in deze boekjes de spelling van dien Hoogleeraar is gevolgd, waartegen wij hier en daar nog al eenige fouten aantreffen. - Ondertusschen zijn wij verre van onzen Lezeren eenig ongunstig begrip van deze Boekjes te willen geven: integendeel, zij zijn zoo goed en bruikbaar, als de schoolboekjes van de betere soort doorgaans zijn. Jammer, dat No. 4, uit hoofde van zijnen inhoud, zijnde eene Korte Geschieden Aardrijkskundige Beschrijving van het Koninkrijk (Koningrijk) Holland, het door latere omwentelingen al wederom minder geworden is.


{==376==} {>>pagina-aanduiding<<}

Spel- en Leesboekje, dienende, om Kinderen in het spellen en lezen te gelijk te oefenen, ten gebruike der Scholen. Door eenen Onderwijzer. Derde Stukje. Te Leyden, bij D. Du Mortier en Zoon. 64 Bladz. In Octavo. De prijs is ƒ :-2-:

Onder de Spelboekjes, waarvan men zich met vrucht kan bedienen, om de lieve jeugd geleidelijk en gemakkelijk, mits echter naar den ouden trant, spellen en lezen te leeren, verdient ook dit, waarvan de Haarlemsche Onderwijzer van dobben zich als vervaardiger bekend maakt, eene goede plaats.




Graaf Latimore, of Blinkende Ellende, door T.S. Surr, Schrijver van Een Winter in Londen, enz. In twee Deelen. Naar den Derden Druk, uit het Engelsch, door H. Potter. Tweede Deel, Met Platen. Te Amsterdam, bij C.L. Schleijer, 1810. 251 Bladz. In gr. Octavo. De prijs is ƒ 2-18-:

In dit Tweede en laatste Deel dezes fraai geschrevenen Werks, welks aard en wijze van behandeling, uit onze aankondiging van het Eerste Deel (*), den Lezer is gebleken, ontwikkelt zich hetzelve meer en meer, en bekomt eindelijk zijne volkomene vervulling. ‘Brieven. Ophelderingen. Een Liefhebberij-Tooneel. Eene Ontvoering. Nasporingen. Teleurstellingen. Al wat schittert is geen Goud! Een ontwerp van mortimer. Uitvoering des Ontwerps. Hevige hartstogten. Een Schipper. Mortimer had de regte. Belangrijke berigten. Eene gewigtige bijeenkomst. Boosaardig voornemen. Waarheid en verdichtsel. Besluit:’ deze zijn de opschriften der zeventien Hoofdstukken, in dit Deel bevat, in welke de Lezer, met de personen, voorheen ten tooneele

{==377==} {>>pagina-aanduiding<<}
gevoerd, of die er voor het eerst optreden, bekend gemaakt wordt. Voor een doorloopend berigt kunnen wij thans geene genoegzame plaats inruimen. Genoeg zij het volgende, wat de hoofdpersonen betreft. Mortimer, welken Graaf latimore zich verbeeldde, zoo als ook zijne onmenschelijke bedoeling was, in Italie vermoord te hebben, doch die zoo goed als wonderdadig gered, en van zijne wonden was genezen, blijkt hier de vader te zijn van elmer, 's Graven Geheimschrijver. Oceana, tot nog toe voor de dochter van den Kapitein melville bekend, is de dochter van Lord derrington, door denzelven bij olivia verwekt in een heimelijk, doch wettig huwelijk, doch die sedert, zoo als uit voorgaande verhalen bekend is, de vervolgingen harer Italiaansche familie, op het schip des Engelschen Kapiteins, was ontweken. Latimore, in zijne helsche boosheid volhardende, gedraagt zich, in schijn, als verzoend met Lord derrington, wien hij, in zijn hart, een' doodelijken haat had gezworen, doch in der daad met oogmerk, om zijne meer dan helsche snoodheid te volvoeren. Eerst bewerkt hij, dat oceana, ten huize van den Lord, dagelijks, meer en meer, geacht en gezien, heimelijk vervoerd en op een schip wordt geworpen, met oogmerk, om haar aan een afgelegen eiland aan land te zetten; welk oogmerk, echter, verijdeld wordt, naardien zij, in een' storm, door Kapitein latimore, 's Graven broeder, die over een Engelsch oorlogschip het bevel voerde, van eenen anders gewissen dood gered wordt. Oceana, nu voor de dochter van Lord derrington openlijk erkend, met diens neef en erfgenaam, den Marquis leverton, in het huwelijk zullende treden, en terwijl het bruiloftsfeest op een kasteel
statelijk werd gevierd, doch hetwelk de Graaf voorgeeft, door onvermijdelijke bezigheden verhinderd, niet te kunnen bijwonen, begeeft hij zich, te midden der feestvermaken, ter middernacht, in stilte naar het kasteel, met het vaste voornemen, om gelegenheid te zoeken, oceana en mortimer, door zijn moordzwaard, te doen vallen. In een boschje, bij het schijnen van de maan, van zijn gruwelijk ontwerp zwanger, op den stam van een' gevallenen eik gezeten, hield de ellendeling

{==378==} {>>pagina-aanduiding<<}
de volgende alleenspraak: ‘Vervloekt zijn hunne vermakelijkheden! vervloekt hunne toonen der vreugde! Ach, dat de adem mijns monds een orkaan ware, ik zoude uw Slot verbrijzelen en u allen onder deszelfs puinhoopen begraven. - Wat zeg ik? neen, waar zoude dan mijne wraak hare offers vinden? - neen, zij, het kind van derrington, moet sterven: - zijn vriend, zijn afgod, mortimer, moet vallen: - zijn hemelsche leverton, nog als bruidegom weduwenaar worden, - dit moet alles door mij geschieden, - en hij, hij moet overblijven, om van dat alles getuige te zijn. Zoodra dit volbragt is, is de beurt aan mij, om te juichen, te lagchen en hun met eene verpletterende donderstem toeteroepen: “dit deed ik - ik, uw vijand deed dit, om den hoogmoed van den nietswaardigen te tuchtigen, die vermetel genoeg was zich tegen een latimore aan te kanten.” Dan zal ik, onder een luid geroep van vreugde, tegen eene eeuwigheid van pijnen opwegende, zijne tranen en doodsangsten bespotten, en zelf zegepralend van de Wereld scheiden.’ - En verder: ‘Waarom zoo langzaam, dat trage uur? nader, gij middernacht, nader, gehuld in al de verschrikkelijkheid, die bij bloedige bedrijven past! verdwijn, gij zilveren glans der Maan, en gij, gewelf des Hemels boven mij, wees donkerder dan de Chaos eer het licht daar was. Rukt aan uit uwe kerkeren, gij dwarlwinden en stormen, verscheurt de banden die u aan de vier hoeken des hemels binden, en verjaagt van hier die milde koeltjes, die dezen bruiloftsnacht zoo vriendelijk tegenwaaijen. Waakt op ten strijde, gij Elementen der Natuur, en hier op dezen grond zij uwe kampplaats. O, welk een vreugdegevoel zoude bij uwe verwoestingen mijn hart vervullen, hoe gaarne ik u bij dezelve mijne behulpzame hand leenen!’ Thans werd latimore verrast door de verschijning zijns broeders, den Bisschop, die, met
mortimer, in de beschouwing van de verrukkelijke schoonheden des hemels, zich verlustigende, toevallig in hetzelfde boschje kwam. Als van den donder getrossen, ijlde la timore van zijne standplaats, haalde een fleschje met vergif

{==379==} {>>pagina-aanduiding<<}
uit zijnen zak, en, hetzelve te lijve geflagen hebbende, wierp hij het fleschje, met een versmadend lagchen en hoofdschudden, van zich. Het gevolg hiervan was, dat latimore, door de krachtige werking van het vergif, zijn wel schitterend, doch in der daad rampzalig leven eindigde. Het slot dezes Werks kunnen wij niet nalaten over te nemen. Terwijl niet weinigen der bruiloftsgasten van eenen bijgeloovigen angst overvallen werden, omdat deze zelfmoord juist op eenen bruiloftsdag had plaats gehad, maakte de verstandige Bisschop de volgende aanmerkingen: ‘Weg met zulk een vernederend bijgeloof,’ zoo sprak de voortreffelijke man. ‘Was het geen bijgeloof, hetwelk tot het verschrikkelijk voorval, waarvan wij zoo even getuigen waren, de eerste aanleiding gaf? Ware hij, die zoo vermetel op het lot van zijn geboorte-uur vertrouwde, minder een slaaf van zulke ellendige vooroordeelen geweest, had hij meer zijn vertrouwen gesteld op den Almagtigen Bestuurder onzer lotgevallen, dan op ijdele berekeningen, wij zouden geenen broeder op deze wijze verloren hebben. Weg derhalve, weg zeg ik met zulk eene den Oorsprong alles goeds, dat Wezen vol van oneindige liesde, vernederende gedachte, met zulk eene leer, die ons doet gelooven, dat de Algoede een schepsel tot ellende scheppen en vooraf tot de misdaad bestemmen kan! Den eenen geeft Hij gezondheid, den anderen krankheid. Naar zijn welbehagen sluit of opent Hij den weg tot rijkdom en magt, maar laat ons allen de vrijheid van onzen wil, en verzekert ons door haar het middel tot de eenige ware tevredenheid, die met ons zelve namelijk. De deugd te beminnen, is zoo veel als het met zich zelven eens te zijn: en waar deze bij ons ontbreekt, daar kunnen wij de hoogste magt met eenen onnoemelijken rijkdom, talenten zonder wedergade, ja eene langdurige gezondheid bezitten, en toch gevoelen, dat al die gaven het hart niet gelukkig maken of van ellende bevrijden kunnen.’


{==380==} {>>pagina-aanduiding<<}

Leontine, een Roman door A. von Kotzebue. Tweede en Derde Deel. Te Amsterdam, bij J.S. van Esveldt-Holtrop. 175 en 172 Bladz. In gr. Octavo. De prijs der beide Deelen te zamen is ƒ 3-:-:

Met deze twee Deelen eindigt deze doorgaans vrij wel geschrevene Roman, over welken wij, in eene vroegere aankondiging, onze gedachten gezegd hebben (*). De Ritmeester wallerstein blijft smoorlijk verliefd op leontine, die, tegen haren zin, en enkel uit gehoorzaamheid aan haren vader, met den Heer arlhofen in het huwelijk was getreden. Altijd, in zijne liefdebetuigingen, voor welke leontine bestaanbaar, echter, met de pligten, welke zij aan haren echtgenoot schuldig was, geenszins doof was, vergat de Ritmeester, eens en andermaal zich zelven; hetwelk ten gevolge had, dat, aan de zijde der kuische leontine, een misnoegen ontstond, hetwelk op verwijdering uitliep. Wallerstein begaf zich wederom in werkelijken dienst, gedurende welken beiden door verkeerde of valsch uitgestrooide berigten misleid, over en weder ongunstige gedachten omtrent elkander opvatteden. Onder dit alles stierf arlhofen in een tweegevecht, die nu bleek, omtrent zijne getrouwe echtgenoote trouweloos te hebben gehandeld, door het verwekken van een kind, bij eene nicht van hem, welke hij in schijn van Gezelschapsjuffer te zijnen huize had opgenomen. Na het sluiten van den vrede keerde wallerstein in zijn vaderland terug, en nam, cerlang, zijn verblijf bij den braven Predikant gruber, zijnen vaderlijken vriend, met welken hij bestendig eene lezenswaardige briefwisseling had gehouden. Derwaarts verzel te hem ernst watter wijl, een Zwitser, zijn onafscheidbare medgezel en vriend, sints hij deszelfs zuster bertha voor onteering had bewaard. De Predikant gruber had eene dochter, louiza genaamd, op welke de jonge en

{==381==} {>>pagina-aanduiding<<}
brave Zwitser verliefde, en die hem insgelijks genegen was, hetwelk zij, echter, voor den vader verborgen hielden. Intuschen, daar wallerstein nog al in zijn verkeerd begrip omtrent leontine, gelijk deze omtrent hem volhardde, en van hetgeen er tusschen watterwijl en zijns vriends dochter omging, onkundig was, had hij het besluit genomen, om louiza ter vrouwe te nemen, niet zoo zeer uit liefde, ook niet uit spijt, of om zich te wreken over leontine's onderstelde trouweloosheid, maar om dus te voegzamer gelegenheid te hebben ter verzorging van zijnen vriend, den schraalbemiddelden Leeraar; wiens hartelijke en belangelooze vertoogen, om hem dit huwelijk te ontraden, geenen ingang vonden. Voor watterwijl konde dit niet verborgen blijven; zijne liefde nog al in zijnen boezem smorende, en zich onbekwaam gevoelende tot het bijwonen van eene echtverbindtenis, die zijn hart zoude doorgrieven, verwijderde hij zich 's daags te voren in den vroegen morgenstond. Op weg vond hij eene zware reiskoets, waarvan de eene as gebroken was, en waarin twee vrouwen zaten, de eene van welke welhaast bleek, Mevrouw de weduwe arlhofen te zijn, verzeld van eene Mevrouw van thumen, de vrouw van eenen Officier, aan welke leontine, geruimen tijd geleden, eene groote weldaad had bewezen, en die, bij haar mans afwezigheid, hare weldoenster gezelschap hield. Bij navraag aan den jongen Zwitser bleek het leontine, dat het dorp, in welks nabijheid zij zich bevond, de standplaats van den Predikant gruber was, en het verblijf, alwaar wallerstein, nog dienzelfden dag, met louiza zoude trouwen. Nu aarzelde watterwijl niet, om met die vrouwen terug te keeren naar de Pastorij, alwaar zij met gastvrijheid, eene behoefte voor des
Godvruchtigen gruber's hart, verwelkomd en behandeld werden. Nu begon zich alles te ontwikkelen. Wallerstein en leontine ontmoeten elkander; watterwijls liefde voor louiza wordt nu openbaar; gelijk de twee eersten, zoo worden ook de laatstgenoemden weldra in het huwelijk vereenigd. En hiermede eindigt deze Roman, het lezen van welken aan personen van beide seksen, in een uur der verpoozing van ernstige bezigheden,

{==382==} {>>pagina-aanduiding<<}
wij, in goeden gemoede, wel mogen aanprijzen. Alleenlijk moeten wij hier nog aanmerken, dat het besluit eenigzins abrupt voorkomt, en de huwelijksverbindtenis tusschen wallerstein en leontine, zonder dat zij, na zoo lang eene afwezigheid, elkander hebben onderhouden, spoediger voortgang heeft, dan men van personen van zulke kiesche begrippen zoude verwacht hebben.

Wilhelmine van Rozen. Naar het Hoogduitsch van C.F. Vrijheer von Bilderbeck, Schrijver van den Doodgraver, de Familie van Werning, enz. Te Leeuwarden, bij de Wed. J.P. de Boij. 298 Bladz. In gr. Octavo. De prijs is ƒ 2-10-:

Vruchtbaar wel in Romans was, al sedert eenigen tijd, de Boekwinkel van Mejufvrouw de Wed. de boij, doch achtenswaardig tevens om de gelukkige keuze, zoo van uitlandsche schriften, welke dezelve aan het Nederduitsche Publiek te lezen gaf, als van de Overzetters, die zich of vrijwillig aanboden, of door de genoemde Weduwe werden te werk gesteld. Den lof toch mogen wij, aan de vertaalde Werken door haar afgegeven, niet weigeren, dat dezelve, over het algemeen genomen, ongelijk sraaijer en zuiverder van taal zijn, dan zeer vele dus genoemde vertalingen, die de onkunde der werklieden, in stijl, taal en zaken, openlijk verraden, en, hoe voortreffelijk en belangrijk ook het onderwerp moge wezen, alle lieden van kunde en smaak van koopen en lezen terughouden.
Wat den tegenwoordigen Roman aangaat, het leerzame, vooral voor de schoone sekse, hetwelk daarin wordt gevonden; de kieschheid en zuiverheid van zeden, door welke eenigen der hoofdpersonen zich onderscheiden, en die hun welverdiend loon ontvangen; de snoodheid en huichelarij van anderen, welke, in regtmatige straffe, op derzelver hoofden nederdaalt; het behoorlijk bewerken en volhouden van de onderscheidene karakters: om dit alles maken

{==383==} {>>pagina-aanduiding<<}
wij geene zwarigheid, ja vonden wij, veel meer, ons opgewekt ter aanprijzing van dit verhaal, als aangenaam en nuttig voor lezers van beiderlei sekse. Want, hoe veel gewigts ook Recensent in opzettelijk zedekundige Werken stelle, die op de beginsels van Godsdienst en Rede zijn gebouwd, van gevoelen is hij tevens, dat deugd en ondeugd, als het ware, gepersonifieerd somtijds sterker, dan enkel beredeneerde Vertoogen, treffen en eene heilzame uitwerking op alle welgestelde harten doen. Zoo kan, in het karakter en gedrag van de heldin van dit verhaal, wilhelmine van rozen, derzelver voorbeeld jonge meisjes leeren, voor eene al te groote losheid, hoewel met het beste hart gepaard, zich te wachten omtrent jongelingen, aan welke zij hare genegenheid en liefde verpand hadden; terwijl, van den anderen kant, in het gedrag van den Heere van wahlberg, wilhelmine's aanstaanden bruidegom, de jongelingschap zich mag spiegelen, om zich te wachten voor ligtgeraaktheid en kwalijknemen van in zich zelf geoorloofde vrijheden, als door welke het uitzigt op eene gewenschte echtverbindtenis kan verijdeld worden. Zoo kan, al verder, het gedrag derzelfde wilhelmine, leeren, wat eene gevestigde en op vaste gronden rustende deugd vermoge, om zelfs aan een Vorstelijk hof het hart te behoeden, den wandel zuiver en onbesmet te bewaren. Verlangt men een voorbeeld van ongeveinsde vriendschap, en van vrijmoedigheid tevens, om zelfs eenen Vorst de waarheid, met bescheidenheid wel, doch onbewimpeld, onder het oog te brengen, men ontmoet hetzelve in vollen luister in de handelwijze van den Heere van rutzdorf, den vriend van den Heere van wahlberg. Merkelijk steekt bij zoo veel schoons en voortreffelijks af de snoodheid van den hoveling eberhorst, den gunsteling der moeder van Prins adolf, welke wilhelmine, zoo niet met
zijne liefde, immers met zijne Vorstelijke vriendschap vereerde. Loos wel waren de strikken, door dien snoodaard gespannen, om wilhelmine's kuischheid en deugd te belagen, en van wahlberg's verderf te berokkenen; doch, hoe kunstig, zoo als hij waande, beleid, zijne hui-
{==384==} {>>pagina-aanduiding<<}
chelarij werd, eindelijk, openbaar, en eindigde in zijne welverdiende straffe. Behalve de vermelde ontmoet men, in dit verhaal, eenige bijkomende personen, geene van alle zedekwetsende, maar, veeleer, tot des Schrijvers groote bedoeling dienstbaar, de deugd in een bevallig, de ondeugd in een afschrikkend licht te vertoonen.




Iets over de Antikritiek tegen de Recensie van het Eerste Deel der Gedichten van H. Tollens, C.z. geplaatst in de Hedend. Vaderl. Bibliotheek voor het jaar 1811, No. IV, Bladz. 162, voorkomende in den Recensent, ook der Recensenten, VIde Deel, No. 5, Bladz. 181.

De Heer K.P., welke een Antikritiek tegen onze Recensie op het Eerste Deel der Gedichten van den Heere h. tollens, c.z., in den Recensent, ook der Recensenten, VIde Deel, No. 5, geplaatst heeft, houde het ons ten goede, dat wij op dezelve niets antwoorden; wijl er geene verdediging, hoegenaamd, tegen onze opgegevene bedenkingen in gevonden wordt, en de toon en stijl, waarin dezelve gesteld is, eene gevoeligheid aantoont, die ons geheel ongeschikt voorkomt, om onderwerpen van dezen aard te behandelen, zonder gevaar te loopen van in eenen ijdelen en tot niets dienstigen pennestrijd te vervallen. Zoo echter de Heer K P. op een' meer bescheiden' toon, onze bedenkingen gelieft te ontzenuwen, zullen wij gaarne, mits op goede gronden overtuigd wordende, zijn beter oordeel toevallen; doch zoo niet, het beslissend oordeel over datgeen, waarin wij van meening verschillen, aan het geheel enpartijdig Publiek overlaten.


{== afbeelding 
	==} {>>afbeelding<<}
    



{==385==} {>>pagina-aanduiding<<}

Uittreksels en beoordeelingen.




Geschiedenis van de Christelijke Kerk in de Achttiende Eeuw, door A. IJpeij, Doctor, Hoogleeraar, enz. Tiende Deel. Te Utrecht, bij G.T. van Paddenburg en Zoon. 663 Bladz. In gr. Octavo. De prijs is ƒ 5-10-:

(Ook onder den titel: Geschiedenis van de bijzondere Kerkgenootschappen en Godsdienstsekten der Protestantsche Dissenters in de Achttiende Eeuw. Door a. ijpeij. Tweede Deel.)
In dit Deel wordt dit Werk ijverig voortgezet. Het Negende Deel wordt in dezer voege achtervolgd, dat eerst nog van drie bijzondere Kerkgenootschappen, de Methodisten, de Glassieten of Sandemannianen, en het Christo Sacrum, berigt gegeven wordt; en vervolgens van de bijzondere Godsdienstsekten, die wel geene onderscheidene Genootschappen hebben uitgemaakt, maar als zoo vele verschillende aanhangen, onder de Protestanten hebben geschuild, en bekend staan bij den naam van Separatisten. - Van beide zullen wij verslag doen, zoo beknopt wij kunnen. -
De Methodisten zijn niet van de minbelangrijksten. - Aan john en karel wesley hebben zij hun aanzijn in het bijzonder te danken. De eerste is tot in hoogen ouderdom de voornaamste Leeraar onder hen geweest, met wien zich naderhand whitefield vereenigde, doch vervolgens wederom scheidde. Het geheele beloop der stichting, uitbreiding en instandhouding van dit Genootschap, van deszelfs aard en natuur, invloed op Godsdienst en zeden, enz., wordt zeer geregeld voorgesteld. In de beoordeeling is IJ. zeer zacht en gematigd. - Wij willen eenige bijzonderheden aanstippen. ‘Men schat het Genootschap der Methodisten (in 1729 gesticht), zoo als het thans in Engeland bestaat, op omtrent honderd duizend. Zij zijn in twee partijen verdeeld, aanhangers van wesley en van whitefield: de eerste naderen, in de beschouwing, meer de oude Arminianen, en worden daarom de Arminiaanschen genoemd; de laat-
{==386==} {>>pagina-aanduiding<<}
sten de Kalvinische grondbeginselen. - Vooral ook in Amerika, ja zelfs in Afrika, hebben zij zich uitgebreid. - In 1792 telde men in de Vereenigde Staten van Amerika omtrent vier en zestig duizend. Thans is dit getal nog wel op de helft vermeerderd. - De Methodisten waren oorspronkelijk dweepers, doch zijn met den tijd aanmerkelijk verbeterd. - Meestal bestonden zij uit menschen van de geringste klasse. In hun uiterlijk voorkomen heerscht veel gemaaktheid en Godsdienstvertoon: doch zij vreezen in opregtheid den Heer, omhelzen door het Geloof den eenigen Zaligmaker, en dit brengt, hoe beneveld door bijgeloof, toch vruchten voort. In hunne huisgezinnen heerscht orde, zedelijkheid, naauwgezetheid, arbeidzaamheid en Godsdienstigheid. Van niets hebben zij grooter af keer, dan van geldgierigheid, schraapzucht, bedrog en valschen handel. De Methodisten onderscheiden zich allerwege van de andersdenkende gemeene klasse der burgeren, in alle zedelijke betrekkingen, op de voordeeligste
wijze. Men vindt bij hen ten minste veel van die Christelijke deugden, die op den wortel van het Godsdienstig geloof groeijen, enz. Hunne Godsdienstoefening komt nagenoeg overeen met die der andere Protestanten. Hun gezang is uitmuntend. - Hunne leer is de leer der Hervormde Kerk, doch anders gewijzigd, dan doorgaans De slotsom kwam hierop neêr, dat de eenige weg ter zaligheid gelegen is in boete en geloof aan jezus christus, en dat de mensch, die boete doet, niet om zijne werken, maar om de verlossing van J.C., uit vrije Genade, voor god geregtvaardigd wordt.’ Wij hebben dit alles medegedeeld meestal met de eigene woorden van den Hoogleeraar, die nog ten slotte een beknopt berigt geeft van wesley en whitefield, en van andere Leeraars der Methodisten.
Het verslag van de Glassieten of Sandemannianen (eene kleine sekte in Engeland) overslaande, als van weinig belang, komen wij thans tot het bij ons meer bekend Genootschap Christo Sacrum.
Hoedanig de aanleiding tot den oorsprong van dit Genootschap was, wie de eerste stichters van hetzelve waren, in welken geest deze gestemd en werkzaam werden, waarin dit Genootschap zich zoowel in de

{==387==} {>>pagina-aanduiding<<}
Leer en leerwijze, als in de uitwendige Godsvereeringen, of met de overige Kerkgenootschappen vereenigt, of van dezelven onderscheidt, welken tegenstand, vervolging en laster hetzelve heeft moeten ondervinden, en dragen en lijden, - in hoe verre dit alles der zake van den Christelijken Godsdienst kon voordeelig zijn, - dit alles wordt, benevens de tegenwoordige toestand van dit Genootschap, hier ontvouwd en met onpartijdige gematigdheid medegedeeld. In de Geloofsleer naderen zij zich zeer de Hervormde Kerk, in het Kerkelijk Ritual de Luterschen en Hernhutters of Broeder-Gemeente. In het uitwendige is het meest onderscheidende en kenmerkende, de verdeeling der Godsdienstoefeningen in Eeren Leerdienst; hetgeen wij niet kunnen afkeuren. - Verder laten wij ons in geene bijzonderheden in. Wij beoordeelen niet het Genootschap, maar de voordragt van den Hoogleeraar. Dezelve vinden wij naar waarheid, met eenvoudigheid en zachtmoedigheid. Alleen eene aanmerking. Rec. heeft eene Godsvereering in Christo Sacrum bijgewoond; maar wenschte wel, dat aan zoodanige Godsvereeringen wat meer leven en kracht kon bijgezet worden, dan toen plaats had. - In de aanspraken en gebeden waren al te veel drooge verhalen.
Thans komen wij tot de geschiedenis van de bijzondere Godsdienstsekten der Protestantsche Dissenters in de Achttiende Eeuw. - Deze met den algemeenen naam van Separatisten bestempeld, worden verdeeld in bedorven Mijstieken, de Dweepers, en eenige andere bijzondere Godsdienstsekten, die meer of min met bedorven mijstiekerij of dweeperij besmet waren. - Het bevreemdde ons nog al, van hier zoo opzettelijk te vinden de benaming van bedorven Mijstieken, zonder hier eenige reden daarvan op te geven, of op niet bedorven Mijstieken eenige terugwijzing te ontmoeten.
Het algemeen verslag van deze sekte dan gaat vooraf, en wordt opgemaakt uit de alleroudste tijden, waarbij justinus martyr als de eerste stichter wordt opgegeven, en die gevoelens afgeleid uit de vermenging der nieuwe Platonikers met de Christenen, - waarbij tevens de oude mijstieke gevoelens der Egyptenaren, Grieken en Joden haren veelbeteekenenden

{==388==} {>>pagina-aanduiding<<}
invloed hadden. - Ook wordt hier eene schets gegeven van het oude stelsel der Mijstieke-leer, door alle Christelijke jaartellingen, zoo in de Oostersche als Westersche Kerk, en vervolgens na de algemeene Kerkhervorming. De hoofdsom dier grondtrekken der Leere worden dus opgegeven. ‘Het weezen der menschelijke ziel heeft zijnen Oorsprong door uitvloeijing uit het godlijk wezen zelf. Door de zonde is hetzelve van God verwijderd, bedorven en gansch verduisterd geworden. - De mensch, dus gedaald in laagten van rampzaligheid, kan evenwel uit kracht van het verzoeningswerk des Goddelijken Verlossers, Jezus Kristus, in zijnen voormaligen staat van geluk hersteld worden. De Verlosser heeft, door zijne verdiensten, den mensch de bekwaamheid verworven, dat hij nu, door inspanning zijner krachten, bij het gebruik van behorelijke middelen, tot Gods gemeenschap kan komen. Voor hun, die deze proef kunnen doorstaan, heeft de Verlosser genoeg gedaan, voor alle anderen niet. De mensch kan door eene volmaakte vereeniging met Gods wezen, in dit tegenwoordig leven verwaardigd worden, ja met hetzelve als oorsprong aller dingen, één worden, indien hij maar den regten weg van znivering inslaat en doorbrekende het ware licht vindt. - Dit ware licht is een inwendig Godlijk licht, zoo als zommigen meenen, den mensch ingeschapen, of gelijk anderen beweeren, hem door eene onmiddelijke Openbaring ingestort. En dit licht bestaat daarin dat de mensch alle dingen, die voor de behoudenis zijner ziel te weten, noodzakelijk zijn, eeniglijk en volkomen kent. Door dit licht bestraald, legt de mensch alle eigenliefde af; hij rust, hij slaapt, hij sterst, en ontslaapt in God, hij hoopt en vreest niets meer. God denkt, God wil, God werkt in hem. - De mensch wordt niets. Hij wordt met God onasscheidelijk vereenigd, hij wordt in God veranderd. De ziel wordt door de Godheid verslonden, nadat zij van zich zelven is uitgegaan, en alles wat het schepsel betreft, heeft afgelegd.
Zij heeft zich zelve afgelegd, en wordt niet meer gewaar, dat zij een van God onderscheiden wezen zij, omdat zij tot de godlijke gelijkvormigheid overgaat.

{==389==} {>>pagina-aanduiding<<}
Dit is de zoo hoog geroemde vernietiging. De ziel dus gezuiverd, bemint God, en zou Hem beminnen blijven, alschoon ook God haar verdoemde ter helle. Dit is het zoogenoemde naakte geloof. Volgens deze leer zou de mensch hier op aarde volkomen heilig en in de hel zelfs gelukkig kunnen wezen. De weg van een Christen begint voorts daarmede, dat hij een vast voornemen opvat, om van nu voortaan niet meer te zondigen, maar telkens volmaakter te worden. Hiertoe worden de volgende middelen gevorderd. Vooreerst een bestendig waaken op de gedachten en op de inbeeldingskracht, waardoor men alle gedachten laat wegzinken, en eigenlijk niets denkt, dan alleen, dat men van zijn aanwezen bewust is. Dit noemt men inkeering in den grond der ziele. - Ten tweeden, dat men verder zijne gedachten bestendig op de tegenwoordigheid van God richte, en alzoo, in den waren zin steeds aan Hem gedenke, waarmede men dan een aanhoudend verlangen ter vereeniging met Hem, - - eene volkomen overlating aan Hem - met een woord eene altoosdurende af hanglijkheid van Hem verbindt. Dit heet te wandelen in de tegenwoordigheid van God. - Deze Godsdienstoefening geleidt de ziel door menigerlei standen, als van Boete, van Verlichting, van Droef heid, van Duisterheid des Geloofs, en van zuivere liefde, - tot de volmaaktheid,’ enz. - ‘Voor het overige is het bekend, dat de Mijstieken met den Bijbel niet zeer veel ophebben “De egte Mijstiek (schrijft mosheim) heeft de kunst uitgevonden, om den bijbel zijne eer te laten, en hem nochtans geen gehoor te geven. De Heilige, die met God vereenigd is, heeft een grooter leeraar in de ziel, en weet door zijne ondervinding meer, dan alles wat de bijbel kan leeren. De Bijbel is een godlijk boek, 't welk slechts ten behoeve van aankomelingen geschreven is.” Zie daar de hoofdbegrippen van het leerstelsel der Mijstieken, enz.’ -
Het bovenstaande berigt van het algemeene leerslelsel der Mijstieken hebben wij uit den Schrijver ontleend, ten einde den Lezer een algemeen overzigt van dat stelsel te geven; om dus bij de bijzondere soorten

{==390==} {>>pagina-aanduiding<<}
ons meer te kunnen bekorten, daar dit toch de algemeene grondbeginselen zijn, waarbij men alle kan leeren kennen. - Te meer doen wij dit, omdat wij overtuigd zijn, dat men in deze dagen vooral wel mag waken tegen de gevoelens der Mijstieken, en die hier en daar onder de Protestanten wederom meer en meer schijnen ten voorschijn te komen. Recensent althans meent ontdekt te hebben, dat die Geest aanvankelijk in deze of gene der Tijdschristen begint in te vloeijen. - Het is hierom, dat wij bij ons volgende verslag der geschiedenis van de bijzondere sekten onder de Mijstieken, nog nu en dan meer bijzonder bij een enkele derzelve zullen moeten stilstaan. -
Eerst vindt men nu de geschiedenis der Vuurmijstieken, dus genoemd, omdat, naar hun oordeel, god een eng en
    onverbreekbaar verband gelegd had tusschen de kracht van de Natuur en de kracht van den Godsdienst. Hier staat jacob böhme aan het hoofd; bij welke gelegenheid eene uitvoerige beschrijving van de Geschiedenis der Alchemie wordt gegeven, als ook van den welbekenden rozenkruis of christiaan de rosakruce en de gewaande orde der Rozenkruizers. Vooral merkwaardig, echter, is aan Recensent voorgekomen het historisch verhaal aangaande dippel en deszelss aanhang en gevoelens: en wel vooral, omdat Recensent juist meent te hebben waargenomen, dat die Mijstiekegeest, welken hij bij sommige Protestantsche Leeraren ontdekt heeft, vooral met de gevoelens van dezen man overeenstemt, en bestaat in een mengelmoes van Socinianerij en Mijstiekerlj. - Dan is de Zoon niets meer, dan een allervoortreffelijkst mensch, de H. Geest slechts eene kracht gods. De Leer van 's Heilands voldoening en toegerekende geregtigheid eene grove dwaling; al wat daarvan in de H. Schrift te vinden is, zijn niet dan menschgelijkvormige uitdrukkingen; Geregtigheid in god is slechts eene volmaakte onverschilligheid, zich in zuivere liefde tot de menschen, bij de uitkomst openbarende. De Verlossing door christus bestond alleen daarin, dat hij, door zijn voorbeeld, ons den weg ter vereeniging met god aangewezen, en de magt bekomen had, om na zijne verhooging daarin den menschen door inwendige genadewerkingen behulpzaam te zijn. - Ware

{==391==} {>>pagina-aanduiding<<}
Christenen konden het in heiligheid hier reeds tot volmaaktheid brengen: andere zich hierop niet toeleggende in dit leven, zouden na dit leven door dit middel gelouterd en volmaakt heilig worden. - Alle vrije schepselen zouden dus met god vereenigd worden. De schepselen waren uitvloeisels der Godheid. Kinderen moesten niet gedoopt worden. - De Symbolische boeken der kerke waren pijnbanken voor een vrij geweten. Openbare Godsdienstoefeningen waren onnut. Het gebruik der Genademiddelen onnoodig, het Predikambt schadelijk. Er moest een onderscheid worden gemaakt tusschen de H. Schrist en het Woord van god. De eerste was op geene andere wijze, dan de Schristen van alle groote Godsdiensthervormers, van god ingegeven. Maar het Woord van god ware eene geheel zuivere Goddelijke Openbaring, doch welke, door het inwendig licht, hetwelk in aller menschen harten meer of min brandde, dezen allen over den ganschen aardbodem werd medegedeeld. De Bijbel als Bijbel beschouwd, ware dus geen middel ter zaligheid. Hij ware zelfs, in zekeren zin, overbodig. - ‘Ziet daar de grondstellingen van dippel (zegt IJ.), aan den eenen kant kwamen zij het gevoelen der Socinianen, aan den anderen kant dat der Deisten zeer nabij. Alzo had dippel de Zedeleer der Mijstieken verbonden met de Geloofsleer der zoogenoemde Neologen van onzen tijd, welken hij tot voorganger op den weg der dwaling heeft gediend, maar tevens dezelve doorweeven met allerhande dweepachtige begrippen. Zijn stelsel, ziet men, was in de daad een allerwonderlijkst mengelmoes.’ -
Soortgelijke zij dan met dien naam bestempeld, en wij keuren het dien naam waardig. Maar gevoelt niet elk, dat men iets dergelijks, om niet te zeggen hetzelfde, leest in een of ander onzer Vaderlandsche Geschriften zelfs; waarin bij voorb. de uitwendige bewijzen voor het Christendom op den achtergrond geplaatst worden; waarin de beschrijvingen van jezus leven, prediking, lotgevallen, enz. niet alleen als overtollig en noodeloos beschouwd worden, waarin men durst beweren, dat jezus misschien nooit gewild heest, dat men zoodanige geschiedenis van hem geven zou; dat voorts de waarheid niet uit den Bijbel, maar uit

{==392==} {>>pagina-aanduiding<<}
het hart alleen moet geput worden, dat het hart alleen de bron van waarheid is, enz. - En dat leest Recensent niet alleen, maar dat hoort hij van Christen-Leeraars, die met zoodanige gevoelens rondloopen, en zwakke, vooral naar het sentimentele overhellende gemoederen, door dien mijstieken geest zoeken te bederven, onder den schijn eener teedere en praktikale regtzinnigheid. - Nog eens: wij waarschuwen alle vrienden van eene op Rede en Openbaring gegronde en onbevooroordeelde Godsdienstkennis, - u vooral Leeraren van het Evangelie, u in het allerbijzonderst, die ongelukkig genoeg zijt, deze onder uwe Ambtgenooten aan te treffen, - u allen, zeggen wij, - waakt, want die arglistige Duivel gaat om als een brieschende Leeuw, zoekende wien hij zou mogen verslinden. - En wilt gij het kenmerk weten? - Ziet hier: zij zullen op den kansel zich achter deze en gene bewoordingen schuil houden: hunne voordragt is ingewikkeld, duister, onverstaanbaar; niemand weet er in de eenvoudigheid des harten iets van mede t'huis te brengen. Geen wonder, (zoo zeggen zij) de natuurlijke mensch begrijpt niet de dingen, die des Geestes gods zijn; zij zijn hem dwaasheid, omdat ze geestelijk moeten onderscheiden worden. Hier zien wij geheel den Mijstiek. - Den Neoloog ontdekt gij tweezins; vooreerst in het hoog gezag, dat hij toeschrijft aan zijn waarheidsgevoel boven den Bijbel. De Bijbel is hem niets meer dan hulpmiddel, geene bron, veel min onseilbare bron van waarheid. Nu gelden socrates, plato en seneca even zoo veel als de Bijbel. En waarop loopt dit uit? Doch, om toch hier achter de schermen te werken, speelt men veel met de woorden Goddelijk, Goddelijke natuur, heiligheid, reinheid, liefde, volkomenheid, enz. Alles zoekt men terug te brengen tot de inwendige
gewaarwordingen der ziele. Deugd - onzin - pligt, een bewijs van 's menschen zwakheid en nietigheid - strijd tegen de zonde insgelijks. Hoe hooger strijd, hoe hooger deugd, is onzin. - Gij moet slechts gevoelen - en dan genoeg - indien slechts de volvaardigheid des harten daar is, zijn wij aangenaam bij god. De mensch blijft zinnelijk, vleeschelijk, zwak. - Ziet daar het Dippeliaansche Christendom van dezen tijd, zoo als het thans

{==393==} {>>pagina-aanduiding<<}
hier en daar het hoofd opsteekt; en daarom, elk zij op zijne hoede, om door die vleijende en verleidende redenen niet te worden weggesleept.
Hierop volgt een uitvoerig verslag van de Vrijmetselaars en Rozenkruizers, in zoo verre zij in verband stonden met de Mijstieken; doch dit met stilzwijgen voorbijgaande, en alleen ernstig der lezing aanbevelende, zeggen wij alleen nog, dat het berigt aangaande de Vuurmijstieken besloten wordt met de melding van twee merkwaardige en welbekende mannen, g. tersteegen en johan hendrik jung, genaamd stilling, beide door hunne schriften te wel bekend, dan dat wij er iets van behoeven te zeggen.
Thans vervolgt IJ. met de geschiedenis der overige bedorven Mijstieken, de Schwenkfelders, de Geinspireerden, de Gichtelianen, de Buttlerianen, de Ellerianen, de Brugglerianen, en eenige meer andere Seperatisten, en bijzonder ook der Labbadisten en Swedenburgianen. - Deze berigten zijn alle zeer kort en min belangrijk, behalve de twee laatstgenoemde. In ons Vaderland waren de Labbadisten het meest bekend; doch die sekte is uitgestorven. - Swedenburg heeft meer algemeen naam gemaakt. Zijn stelsel wordt hier vrij uitvoerig opgegeven. - Ook ontvangt men hier eenig berigt van de leer van het Magnetisme, zoo als hetzelve uit de school van swedenburg ten voorschijn gekomen, en later door lavater en mesmer voortgezet is. - In het vervolg ontmoet men berigten van eenige voorname mannen onder de bedorven Mijstieken, als poiret, petersen, godfried arnold, en eenige anderen. - Eindelijk wordt dit Deel besloten met een historisch verslag van de sekte der Dweepers. Dit verslag is vrij breedvoerig. Het onderscheid tusschen Mijstieken en Dweepers, en van deze met de Geestdrijvers opgegeven hebbende, bepaalt zich de Hoogl. meer bijzonder bij de Godsdienstige Dweeperij. ‘Zij is eene krankheid (zegt hij) welke den geheelen mensch hoofd en hart heeft aangetast.’ - ‘De begrippen welke zich de dweeper vormt van de waarheden des geloofs verbeeldt hij zich verkregen te hebben door een bijzonder licht - hem onmiddelijk door Gods geest medegedeeld.’ - - ‘Dezen invloed van Gods Geest overdrijft de Dweeper. -
{==394==} {>>pagina-aanduiding<<}
Hij keert de orde der dingen om; hij stuurt zijn gevoel niet door zijn verstand, maar zijn verstand door zijn gevoel. - De dweeper heeft zulken lagen
dunk van zijne redelijke vermogens, dat hij naar zijn oordeel, in het stuk van den Godsdienst een volslagen dwaas is, zulk eenen lagen dunk van zijne zedelijke krachten, dat hij slechts een bloot werktuig is, 't welk zich, ter bevordering der wezenlijke belangen, noch roeren noch bewegen kan, zulk een lagen dunk van Gods te regt wijzend onderrigt, 't welk in de H. Schrift vervat is, dat hij door het bijzonder licht van Gods Geest bestraald, hetzelve geerne achter zich in de schaduw laat. 1 Kor. 2: 14. 2 Kor. 3: 5 en 6. In deze schriftplaatsen meent de dweeper de onweerspreekbaarste bewijzen te vinden voor de gegrondheid zijner gevoelens’ - enz.
Uitvoerig worden hierop de gevoelens der dweepers opgegeven, wel naar waarheid, doch waarbij men toch in het oog moet houden, dat de een meer op dit, de ander op iets anders hecht. - Zacht en verschoonend is de oordeelvelling over deze menschen, en het is te regt, dat de Hoogl. vooral aan de Predikanten den raad geeft van de dweepers nooit hard, of ook, gelijk sommigen doen, spottend te behandelen; maar met zachtmoedige toegevendheid. Rec. voegt er bij: wie een bekeerder wil worden van eenen dweeper, die verplaatse zich, menschkundig, in zijnen stand en denkwijze. - De schadelijke gevolgen, echter, welke de dweeperij hebben kan, worden niet minder duidelijk aangewezen en met tressende, ja zelss ontroerende voorbeelden gestaafd. - Dit een en ander brengt nu den Schrijver op het Bijgeloof; men onderscheidt het in Godsdienstig en natuurlijk Bijgeloof; beide ten uiterste schadelijk. Hetzelve nu wordt opgespoord in zijne oorzaken, verderen voortgang en uitbreiding, vooral door eene valsche Staatkunde, en door baatzucht der Geestelijken - en trapswijze vermindering vooral onder de Protestanten. Vooral staat IJ. hier stil bij het bijgeloof omtrent de invloeden des Duivels, - waarbij met lof gewag gemaakt wordt van b. bekkers pogingen ter uitroeijing van hetzelve. - Dit wordt besloten met een berigt nopens de overblijfselen van het bijgeloof, bijzonder onder de Prote-
{==395==} {>>pagina-aanduiding<<}
stanten, en daaronder bijzonder geteld de Astrologie, welke beschreven en de jongste geschillen en daarover uitgegevene geschriften opgegeven zijn. - Hierbij heeft IJ. niet gedacht aan de lezenswaardige Verhandelingen van de Maatschappij: Tot Nut van 't Algemeen, over dit onderwerp, van de Heeren w. de vos en j. buijs geschreven.
Zoo veel meende Recensent te moeten zeggen, om den Lezer met den inhoud van dit dikke Boekdeel bekend te maken. Daar de Hoogleeraar zich in taal, stijl en spelling, alsook in de geheele manier van behandeling, zeer gelijk blijft, wijzen wij desaangaande den Lezer terug tot vroeger aanmerkingen: alleen nog dit Deel ook ter ernstige lezing aanbevelende.

Bijdragen ter bevordering van de kennis en verbetering van den openbaren Godsdienst, het Leeraarsambt en Kerkelijk bestuur. I Deel in drie Stukken. Te Leeuwarden, bij J.W. Brouwer en P. Wiarda, 1809 en 1810. 537 Bladz. Inleiding en Register XIX Bladz. In gr. Octavo. De prijs is ƒ 4-:-:

Wij hadden zekerlijk al lang dezen arbeid ter beoordeeling onder handen kunnen en misschien behooren te nemen. Ondertusschen is dit, echter niet met opzet, of omdat wij weinig van denzelven maakten, maar deels ook door andere toevallige beletselen, hier niet noodig te melden, niet geschied. Daar er nu bij het Derde Stuk een Register gevoegd is en een algemeene Titel, zonder bepaling van 1ste Deel: Bijdragen ter bevordering, enz., als ook een Titel voor degene, die het Magazijn, enz. bezitten, als een Derde Deel van het Magazijn, en er sedert, zoo veel wij weten, niets meer gevolgd is, zoodat wij vreezen, dat deze arbeid hiermede gestaakt zal blijven, oordeelen wij, wel geene uitgebreide beoordeeling, maar evenwel eenig verslag van denzelven aan onze Lezeren verschuldigd te zijn, met eene bijgevoegde opgave van ons oordeel nopens hetzelve in het algemeen.

{==396==} {>>pagina-aanduiding<<}

Om een juist verslag van het Werk te geven, zullen wij ons vooraf bepalen tot de Inleiding, welke in het Eerste Stuk vooraan geplaatst is. De ondernemers van dezen arbeid merken in hetzelve op in het algemeen de groote veranderingen, welke sedert de laatste helft der voorgaande eeuw, in zoo vele opzigten, zoo in het wereldlijke als kerkelijke, zijn voorgevallen. §. 1. 2. Bijzonder zich tot het laatste bepalende, wijzen zij aan, hoe de geest van verdraagzaamheid zlom meer en meer zich heeft geopenbaard. §. 3. Zoo in het onderwijs der Christenen in den Gods. dienst, als in geheel de uitoefening van denzelven, rukte de menschelijke geest zich allengs los van verouderde voorschriften, en met de verzwakking der hierarchie, verstompte de scherpte der banbliksems. §. 4. Doch te midden der tarwe groeide ook onkruid op den akker gods. De verbreking der oude kluisters werd niet zelden gevolgd van bandelooze loszinnigheid; verdraagzaamheid werd bij velen onverschilligheid omtrent de heiligste waarheden. §. 5. Men heeft nog te klagen over bedorvene Mijstikerij, over onkunde, over gebreken der Leeraren van het Christendom, en geringachting van derzelver stand, enz. §. 5. De verspreiding van wetenschappelijke kennis, beschaving van smaak en meerdere verlichting deed eene algemeene zucht naar algeheele verandering ontstaan. §. 6. Dit alles, wat men in Europa in het algemeen ziet gebeuren, kan ook in het bijzonder van ons vaderland gezegd worden, en de geest des tijds geeft uitzigten op eene zoodanige verandering. § 7. De Christen heeft ook in de beloften van God grond van hoogere verwachting. §. 8. Met dit alles behooren de middelen in het werk gesteld te worden, ter behoudenisse en bevordering der ware Godsdienstigheid en deugd. §. 9. Bijzonder wordt er eene wijziging der openbare Godsvereering vereischt, geschikt naar den geest des tijds
§. 10. en daartoe pogingen aangewend te worden, met ijver en voorzigtigheid. §. 11. Nu zeggen de Schrijvers van dit Tijdwerk §. 12. ‘Het waren zoodanige overwegingen, welke ons een Werk deden hervatten, hetgeen van zeer velen voor eene behoefte van onzen tijd gerekend, van nu af onder den titel van Bijdragen tot bevordering van de kennis

{==397==} {>>pagina-aanduiding<<}
en verbetering van den openbaren Godsdienst, het Leeraars ambt en Kerkelijk Besiuur zal uitgegeven worden, en hetwelk, in vele opzigten, ten aanzien der inrigting, als een vervolg zal kunnen beschouwd worden van het Magazijn voor den openbaren Godsdienst, te Sneek, bij den Boekhandelaar van gorcum uitgegeven,’ enz.
De inrigting nu van het Werk, opdat wij nader tot het verslag van hetzelve komen, is, volgens de gemelde bedoeling, de volgende. Vooreerst worden in elk dezer drie Stukjes Bijdragen geleverd, zoo oorspronkelijk als vertaald, welke tot het hoofdonderwerp betrekking hebben; dan volgen in ieder Stukje Beoordeelingen van uitgekomene Werken; daarna bloote verslagen van kleinere of grootere Werken, en eindelijk berigten, den staat der Kerke betreffende.
Indien wij nu ons oordeel zullen zeggen, over de uitvoering van het plan van dezen arbeid, hetzelve kan niet anders, dan over het geheel vrij gunstig zijn. In de Bijdragen worden goede, welbewerkte vertoogen gevonden over belangrijke opgaven; de Beoordeelingen zijn oordeelkundig, juist en doelmatig, de verslagen naauwkeurig, en de Berigten belangrijk, bijzonder in het Tweede en Derde Stukje voor de Hollanders, door het officieel plaatsen van alles, hetwelk van wege het toenmalig Gouvernement, ten aanzien van den openbaren Eeredienst, het Leeraarsambt en Kerkelijk Bestuur, verordend en daargesteld is. -
Over het geheel houden de Verzamelaars van het een en ander den middelweg tusschen overdrevene regtzinnigheid en ligtzinnigheid, ten aanzien van het leerstellige van den Godsdienst; zoodat wij, hoewel wij niet alles voor onze rekening zouden verkiezen over te nemen, evenwel in het algemeen hunnen arbeid kunnen en mogen aanprijzen, en het ons spijten zal, indien dezelve voortaan gestaakt zou blijven.


{==398==} {>>pagina-aanduiding<<}

Gesprekken van eenen Vader met zijne Zonen over de eerste gronden van den Godsdienst. Door Sebastiaan Mutschelle. Uit het Hoogduitsch naar de vierde verbeterde Uitgave. Te Leyden, bij D. du Saar, 1811. 246 Bladz. In Octavo. De prijs is ƒ 1-6-:

In dagen, hoedanige wij thans beleven, in welke het zedebederf meer en meer veld wint, en dit bederf, aan 's menschen verbasterde natuur zoo naauw verbonden, van losheid, zoo niet eene algeheele verzaking van Godsdienstige beginsels, voedsel en kracht ontvangt: niet anders dan hoogstwelkom bij den waren menschenvriend, kan, in zulke dagen, ieder Geschrift zijn, hetwelk, om die pesten van het ware menschelijke geluk, zoo niet geheel te verjagen, immers derzelver verderfelijke werking te stremmen, eene meer of min krachtdadige strekking heeft. Algemeen is de klagte over het verloop des aardschen geluks. Een gevoelig schepsel als de mensch is, kan niemand zulk eene klagte wraken. Maar, even gelijk een kranke, die een zoo goed als onfeilbaar geneesmiddel van de hand wijst, met regt voor dwaas wordt gehouden, welk een' anderen naam dan verdient de mensch, die, onder den kommer des aardschen levens, een dienstig middel, ter leeninge van zijne smart, weigert tot zich te nemen? Zulk een troostmiddel is de Godsdienst, volgens de eenparige getuigenis van allen, die, op beredeneerde gronden, ooit daarvan de proef namen; Godsdienst, niet, die met dorre bespiegelingen het hoofd vult, en het hart ledig laat, maar, langs den weg van redelijke kennis en verstandige overtuiging, tot verbetering der zeden, vertroosting van het gemoed en geruststelling van het geweten den weg baant.
Zoodanig eene strekking heeft het Werkje, hetwelk thans voor ons ligt. In eenen gemeenzamen, doch geenszins platten of lagen trant, spreekt aldaar een' verstandig' vader met zijne twee zonen, het zij op eene wandeling door het veld, of in eenen helderen

{==399==} {>>pagina-aanduiding<<}
avond, of bij eene andere gelegenheid, over de grondwaarheden zoo des Natuurlijken als des Geopenbaarden, met name des Christelijken, Godsdiensts. Het Werkje is in tien Gesprekken verdeeld, handelende over god, den Schepper en Vader - over god en deszelfs Voorzienigheid en Onderhouding - over eenen goeden en deugdzamen wandel - over het leven na den dood - over den troost en de opbeuring, welke het geloof aan een toekomend leven ons verschaft - over het bidden - over boete en bokeering - over jezus christus (in twee gesprekken) - over de voornaamste drijfveren van al onze daden en over 's menschen hoogste goed. Uit deze opgave blijkt, dat de onderwerpen, hier behandeld, geenszins nieuw zijn, iets, hetwelk, omtrent dingen, die, te allen tijde, behoeften voor het menschdom waren, en altijd zijn zullen, niet kon verwacht worden. Eene hoofdverdienste van schriften, als het tegenwoordige, bestaat in de wijze van behandeling, waardoor de onderwerpen duidelijk en overtuigend aan het jeugdige verstand gebragt worden; en dit, twijfelen wij niet, zal, ten aanzien van het geschrift van den Heere mutschelle, op de regte wijze gebruikt wordende, blijken het geval te zijn. In de Gesprekken over jezus christus heeft de verstandige Schrijver zorgvuldig vermijd de menigvuldige, duistere geschillen, welke, dien hoogstwaardigen Godsgezant betreffende, in de meeste Godgeleerde Leerboeken behandeld worden. Zijn hoofddoel was, de voornaamste bewijzen voor de Goddelijke zending en het gezag van jezus christus te ontwikkelen; waaromtrent hij eenen weg inslaat, heden ten dage, door vele Duitsche Godgeleerden, weinig betreden; behalve de inwendige voortreffelijkheid der Leere van jezus, stelt de Heer M. namelijk zeer groot
gewigt in de Wonderwerken des Verlossers, in den eigenlijken zin dus genoemd, als het zegel van Goddelijk gezag en achtbaarheid drukkende op de Leer des Evangeliums.
Om nu nog, van de denkwijze des geachten Schrijvers, iets ter proeve te leveren, willen wij, uit het Gesprek over het bidden, iets overnemen. Karel, een der zonen des onderwijzenden vaders, oppert deze bekende tegenwerping: ‘Maar, lieve vader! wijl God zoo goed is, zoo als gij ons dikwijls ge-
{==400==} {>>pagina-aanduiding<<}
zegd hebt, zoo zal Hij ons immers, uit zich zelven, alles wat nuttig voor ons is, wel geven. Waarom moeten wij er Hem dan evenwel nog om bidden?’ Zie hier des vaders oplossing van deze bedenking: ‘Het is mij zeer aangenaam, Karel, dat gij mij deze vraag doet en alles gaarn regt begrijpen wilt. Vele menschen komen zulke vragen niet eens in de gedachte, en daardoor hebben zij een zeer verkeerd en schadelijk denkbeeld van het gebed. Zij stellen zich God als een ongevoelig en hard mensch voor, die, door veel bidden en smeken, moet vermurwd worden. Doch de goede God is uit zich zelven goed. en behoeft in geenendeele, zoo als dit, ongelukkiglijk, bij meer dan te vele menschen, het geval is, eerst door bidden en tranen tot goedertierenheid en hulpvaardige deelneeming in ons lot, opgewekt te worden. Evenmin is het noodig dat wij Hem, door woorden, met onze behoeften bekend maken, zoo als wij dit aan menschen, die onzen toestand niet kennen, doen moeten. God, die alles weet, kent onze kwellingen volkomen, en neemt hartelijk deel in dezelve. Ik heb u daarom reeds gezegd dat wij niet om Zijnentwil maar om onzentwil bidden. Wij behoeven dit niet te doen om Hem daardoor eerst tot medelijden te verwekken; Hij vind (vindt) er ook voor zich zelven, zoo als vele hoogmoedige menschen, geen genoegen in, dat wij ons voor Hem vernederen en op de knieën liggen; doch ons gebed is Hem, om onzentwille welbehagelijk, wijl onze ziel er kracht en troost door ontfangt, 't welk de grootste zegeningen zijn, die een
nederig en geloovig gebed ons aanbrengen kan. Wij zijn Hom dan welbehagelijk, wijl wij door het gebed de geschiktheid verkrijgen, om Zijne goede gaven te kunnen ontvangen, zoowel als de noodige kracht om ze, tot verbetering en het geluk onzer ziele te kunnen aanwenden. Die God vurig om de eene of andere zaak bidt, beschouwt ze natuurlijk als eene zeer groote weldaad, en zal dus, indien zijn gebed verhoord wordt, en hij die weldaad ontvangt, ze niet gering schatten noch ondankbaar misbruiken. Alleen door zijn hart op te heffen tot God, verkrijgt hij reeds lust en geschiktheid tot eene blij-
{==401==} {>>pagina-aanduiding<<}
moedige gehoorzaamheid aan Zijnen wil, en hij wordt vervuld met afkeer voor alle afwijkingen van denzelven; hij bevindt zich als dan in eene gemoedsstemming, die hem juist geschikt maakt tot het ontvangen van Gods weldaden; en hij kan zich daarbij verzekerd houden, dat Zijne vaderlijke goedheid, die altijd bereid is om, overeenkomstig Zijne wijsheid, de zoodanige onder Zijne kinderen, die van Zijne weldaden een goed gebruik maken, te begunstigen, ook hem alles wat hem nuttig en heilzaam is, zal doen toekomen.’ Het antwoord des vaders, op het verzoek zijner zonen om eenige onderrigting, hoe zij, op de beste en gode meest behagelijke wijze, god moeten bidden, zouden wij hier nog wel willen overnemen; maar dit zoude ons verslag te breed doen uitloopen. Hartelijk wenschen wij, dat dit Werkje, waarvan de vertaling in zeer goede handen is gevallen, ter verspreiding van redelijke Godsdienstkennis en bemoediging van ware deugd en Christelijke Godzaligheid, onder het aankomende geslacht, iets moge bijdragen!

Eerste Verzameling van Schoolgebeden. Met een Voorberigt, houdende herinneringen aangaande het bidden op de Scholen. Te Amsterdam, bij P. den Hengst en Zoon, 1810. 24 Bladz. In Octavo. De prijs is ƒ :-2-:

Een der Artikelen van de algemeene Schoolorde, in Bloeimaand des jaars 1806, door 's Lands Hooge Magten, ingevoerd, was van dezen inhoud: ‘De Schooltijd zal, het zij wekelijks, het zij dagelijks, met een kort en Christelijk gebed, op eene eerbiedige wijze ingerigt, geopend worden.’ Een heilzaam en regt Christelijk bevel, in der daad, doch hetwelk zich gemakkelijker, als met eene enkele pennestreek, laat gebieden, dan ten uitvoer brengen. De heilzame strekking diens bevels voelde een of meer Godsdienstige kindervrienden, die daarom hand aan het werk sloegen, om, door het opstellen en doen drukken van een aantal gebeden, aan de heilza-
{==402==} {>>pagina-aanduiding<<}
me bedoeling der Hooge Overheid te beantwoorden, door het bijeenbrengen en uitgeven van een aantal welingerigte Schoolgebeden, welke, van tijd tot tijd, zullen worden aangevuld; wordende elk uitgenoodigd, zijne bijdragen te willen leveren, en aan de Drukkers p. den hengst en Zoon te willen inzenden. Bidden. intusschen, is niet het herhalen van woorden, zonder dat de gedachten en het hart daarbij tegenwoordig zijn, of tijd en plaats worden in acht genomen. Naauwkeurige omzigtigheid hieromtrent is hetgeen het Gebed heiligt en dien naam doet verdienen. Het was uit aanmerking hiervan, dat de Uitgevers, in het Voorberigt, omtrent het behoorlijk bidden in de scholen, eenige wenken gegeven hebben. Uit aanmerking, dat, indien één Gebed telkens wordt herhaald. de gewoonte ligtelijk alle aandacht en tegenwoordigheid der gedachten, de ziel van een Gebed, kan doen verdrijven, is hier de gepaste afwisseling in acht genomen, zoo ten aanzien van Gebeden, welke voor- en na den Schooltijd van iedere week, als die bij het begin en einde van elken Schooltijd dagelijks moeten gedaan worden. Ernstig prijzen wij deze Opstellen onzen thans, gode zij dank! verbeterde Schoolonderwijzeren, immers velen onder dezelven, aan; doch vooral ook prijzen wij hun aan de
voorafgaande onderrigtingen: opdat zij zelven, en ook hunnen kweekelingen, mogen leeren, niet slechts met woorden, maar ook en vooral met het hart den Algoeden Vader der menschen te bidden.




Specimen Medicum inaugurale exhibens aliquas animadversiones Medicas, quod &c. eruditorum examini submittit Joannes Michell. Lugd. Bat., 1810.

Dat is:
Geneeskundige Inwijdingsproeve, behelzende eenige aanteekeningen betrekkelijk de Geneeskunde, enz.
Onder de stellingen, waaruit deze Proeve bestaat, zijn er eenige meer uitgewerkt, welke in allen

{==403==} {>>pagina-aanduiding<<}
opzigte blijken dragen van de kundigheid en het gezond oordeel des jongen Schrijvers. De eerste verdedigt de noodzakelijkheid van de vereeniging der ondervinding en der wetenschappelijke beschouwing: toonende de Schrijver duidelijk aan, dat de bespiegeling haren grond in de ervaring hebben en niet de grond van deze wezen moet, maar dat er tevens geene ware ervaring zonder wetenschappelijke kennis bestaat. - De tweede, over de rotkoorts, welke de Schrijver febris corruptiva genoemd wil hebben, handelt eerst over de verkeerde voorstellingen, welke velen zich van die koorts gemaakt hebben, of nog maken; vervolgens over den waren aard dier koorts, welke M. stelt in eene echte vermindering der levenskracht, gepaard met eene neiging der vaste en vloeibare deelen tot ontmenging en bederf te bestaan; waarna hij deze koortsen, op het voetspoor van den Hoogleeraar paradijs, in drie klassen onderscheidt, zoodat in de eerste die zijn, welke van bederf in de eerste en tweede wegen, de tweede zulken, welke van ontmenging des bloeds en afgescheiden vochten, de derde eindelijk, die van eenig eigenaardig vergift of eenige smetstof ontstaan. - De derde stelling is een antwoord op de vraag: waarin eigenlijk de ziekte besta? en M. is voor het gevoelen van hen, die dezelve in de storing der werking van eenig deel stellen, en niet in de toevallen, van die verhindering afhangende: hetwelk wij met hem eens zijn; want dusdoende verwart men de uitwerkselen met de oorzaken. - Zoo neemt men ook voor de ziekte derzelver oorzaak, wanneer men haar wezen in de veranderde menging en vorm der stof stelt. Daarom kunnen wij ons geene ziekte der vochten voorstellen, even min als eene ziekte der vaste deelen, welke in afwijking van gedaante, enz. bestaan zoude. - De vierde stelling loopt over de ontstekingachtige gesteldheid. Ook hier volgt M. den beroemden paradijs, die reeds voor
lang tot de ontsteking niet alleen eene vermeerderde prikkeling en sterker leven, maar tevens eene grootere stevigheid van de vezel noodzakelijk achtte. Dit laatste voorzeker onderscheidt deze ziekte van de krampachtige. - Ook onder de overige stellingen zijn er lezenswaardige; dat echter, volgens de 16de, tot de geel-
{==404==} {>>pagina-aanduiding<<}
zucht de aanwezigheid van gal in het bloed zoude noodig zijn, kunnen wij niet toegeven, daar de naauwkeurige proefnemingen van deyeux en anderen juist het tegendeel leeren.




Simonis speyert van der Eyk, Carmen de Natura. Lugduni Batavorum, apud S. et J. Luchtmans, 1810. 55 Pagg. In Quarto Maj. Const. ƒ 1-16-:

Dat is:
S. s. van der eyk, Dichtstuk over de Natuur.
Wij kondigen hier een Dichtstuk aan, hetgeen ons een overtuigend bewijs oplevert, dat de Hoogleeraar een uitmuntend gebruik weet te maken van de beste Latijnsche Dichters, met welken hij door en door bekend is. Wij lazen hetzelve met geen minder genoegen, dan zijn Gedicht over de voortreffelijkheid en schranderheid van het menschelijk verstand, enz., in 1808 uitgegeven (*).
De Hoogleeraar verdeelt zijn Werk in vier hoofddeelen, handelende het eerste over den oorsprong, enz. van alle dingen: het tweede over de Voorzienigheid, waardoor alles gevoed en onderhouden wordt en bestaat: het derde over de schoonheid van het aardrijk: het vierde over de onmeetbare uitgebreidheid en voortreffelijkheid van al het geschapene. - Al deze stukken worden treffend ontleed en uitgebreid, en de Dichter toont, hetgeen ons uitmuntend bevalt, dat Hij, als Christen-wijsgeer, doordrongen is met den diepsten eerbied voor den Schepper en Onderhouder van alles.
Het geheele Dichtstuk bestaat uit 1310 zesvoetige verzen, welke alle zeer schoon en uitmuntend vloeijen. Ten bewijze willen wij de volgende verzen voor de liefhebbers der Latijnsche Dichtkunde afschrijven;

{==405==} {>>pagina-aanduiding<<}


In toto est Punctum mundo, vel maxima Tellus 
Humano generi pandens opera Omnipotentis. 
Et, - quid Homo in Terrâ, si talia contemplemur? 
Aut nihil, - aut potius Divino maximus ortu. 
Nam Deus hic Hominem non tantum talibus ornat, 
Ast etiam majora manent post fata suprema. 
Tum nobis demum immortalem vivere vitam, 
Tum demum Auctorem continget noscere vitae; 
O quale! o quantum! o quam homini venerabile numen! 

Wij geven deze regels (vs. 1278-1286) niet op als of dezelve de beste waren, maar omdat zij ons, bij het lezen, sterk troffen, en ons bij dezelve Ps. VIII: 5 herinnerden. - Eenige aanteekeningen, achteraan geplaatst, leeren ons weder des Hoogleeraars belezenheid en kunde kennen.




Treurspelen van Mr. Willem Bilderdijk. Derde Deel. Te Amsterdam, bij Immerzeel en Comp. 214 Bladz. In gr. Octavo. De prijs is ƒ 3-18-:

In dit Deel vinden wij eene nieuwe vertaling van twee meesterstukken des Franschen Tooneels, namelijk: de Cinna van corneille en de Iphigenia in Aulis van racine, de eerste door de hand van Mr. w. bilderdijk, en de tweede door die zijner Gemalinne, Vrouwe katharina wilhelmina bilderdijk, vervaardigd. Beide deze vertalingen overtreffen verre, zeer verre, de in taal verouderde en min naauwkeurige, alhoewel voor dien tijd, waarin men nog zoo groote vorderingen in het vertalen van meesterstukken der kunst niet gemaakt hadde, verdienstelijke overzettingen, welke het Kunstgenootschap Nil volentibus arduum weleer geleverd heeft, gelijk zulks dan ook in de Voorrede voor den Cinna, door den Heer B. op vele plaatsen, wat dat Stuk betreft, met grond van reden, wordt aangewezen. De stukken zelve genoeg bekend, en de meesterachtige vertalingen, welke door en onder het oog van den Heer B. vervaardigd zijn, alom naar verdiensten geschat wordende, als ook de gegronde aanmerkingen, welke bereids

{==406==} {>>pagina-aanduiding<<}
op sommige verzen derzelve het licht zien (*), ontslaan ons van cenige aanmerkingen op dezelve op te geven; daar zij toch niets anders zouden kunnen behelzen, dan eene herhaling van het reeds door anderen gezegde, of welligt eene of andere bedenking op eenen enkelen regel, die mogelijk gelukkiger of zoetvloeijender hadde kunnen gemaakt worden; die, echter, meer naar vitterij, dan naar gezonde oordeelkunde zoude zwemen, en de aandacht onzer Lezeren meer vermoeijen, dan de verbetering van hunnen smaak bevorderen zoude.

Gedenkwaardigheden uit de Geschiedenis der Kerkhervorming in de Zestiende Eeuw, door Johan Georg Muller, Hoogleeraar te Schafhausen. In twee Deelen. Eerste Deel. Uit het Hoogduitsch vertaald, en met Bijvoegselen van den Vertaler vermeerderd. Te Utrecht, bij Paddenburg en Zoon. 380 Bladz. In gr. Octavo. De prijs is ƒ 3-:-:

Van het jaar 1803 tot 1806 gaf de Hoogleeraar j.g. muller een Werk in vier Deelen uit, onder den titel: Reliquien of overblijfselen van de oude tijden, zeden en gewoonten. Van dit Werk bevat het Derde en Vierde Deel: Gedenkwaardigheden uit de Geschiedenis der Hervorming. Men heeft, om redenen, goedgevonden de vertaling van het Derde Deel des oorspronkelijken Werks in de eerste plaats te ondernemen, terwijl men belooft, dat het Vierde Deel van het oorspronkelijke of het Tweede Deel der vertaling in Lentemaand 1810 zou worden uitgegeven, hetwelk echter, zoo veel wij weten, tot hiertoe niet geschied is.
Het oogmerk van den Schrijver is, volgens zijne Voorrede, ‘niet zoo zeer nieuwe historische ontdekkingen over enkele omstandigheden van de geschie-
{==407==} {>>pagina-aanduiding<<}
denis der Hervorming den geleerden mede te deelen: maar veel meer door eene nieuwe zamenstelling der (grootendeels) bekende berigten, (welke hij zoo veel mogelijk uit echte bronnen schepte,) de Hervorming deels te regtvaardigen, deels den onverwachten gang derzelve, uit het gedrag der daarin belanghebbende partijen, met de meestmogelijke onpartijdigheid te verklaren, en eindelijk daar uit en hare grondstellingen en gevolgen, inzonderheid uit de wijze, hoe zij op onderscheidene plaatsen op onderscheidene wijzen ingevoerd werd, lessen af te leiden, die in ons, tot hervormen zoo zeer genegen, tijdperk, niet nutteloos zullen zijn.’ -
Men zal hier derhalve geene volledige aaneengeschakelde geschiedenis der Hervorming verwachten; dit lag niet in het plan des Schrijvers. Hij wil alleenlijk, uit deze geschiedenis enkele karakteristieke trekken voordragen; voorts is het hem te doen, om de waarheid der geschiedenis, door welke onwederlegbaar bewezen wordt: ‘dat toenmalig ongehoord verderf der Kerk eene Hervorming noodzakelijk maakte; dat men op den weg was om eene regt goede te maken; dat men echter van de zijde der hoogere standen, terwijl men den sterken stroom, in plaats van denzelven te leiden, die veel liever wilde doen terugkeeren of uitdroogen, denzelven zoo hoog liet opzwellen, dat hij hier en daar ook vruchtbare velden en bewoonbare gebouwen met zich voortrukte; dat eigenzinnigheid, trotsheid en eene baatzuchtige, omtrent het ware voordeel verblindende, de waardij der waarheid gering schattende staatkunde, het meeste goede weder verhinderd, en de groote, schadelijke, onheelbare scheuring voornamelijk veroorzaakt hebben, welke voor Duitschland in elk opzigt zulke treurige gevolgen gehad heeft.’ -
De Schrijver geeft overal blijken van zijne onpartijdige waarheidliefde en naauwkeurigheid in het beschrijven van die Bijzonderheden der geschiedenis, welke tot zijn oogmerk behooren; hij heeft de bronnen zelve geraadpleegd, en inzonderheid gebruik gemaakt van eene verzameling van nog nooit algemeen gemaakte kleine Handschriften uit den tijd der Hervorming, welke 185 echte akten en brieven van belang bevat,

{==408==} {>>pagina-aanduiding<<}
en in zekere Bibliotheek te Schafhausen voorhanden is, behalve van nog andere ongedrukte stukken; hij haalt dezelve in het oorspronkelijke Werk aan in de taal, waarin zij geschreven zijn, de Latijnsche en Fransche, doch de Nederlandsche Vertaler heeft geoordeeld, zijn Werk meer voor algemeen gebruik geschikt te zullen maken, indien hij deze aanhalingen in het Nederduitsch vertaalde, gelijk hij werkelijk gedaan heeft.
Na eenige algemeene aanmerkingen over de Geschiedenis der Hervorming; welke als eene Inleiding tot dit Deel kunnen beschouwd worden, ontmoet men in hetzelve de volgende Vertoogen: I. Tijdperken der Hervorming, welker eerste beginselen behooren in het jaar 1517 en volgende jaren; toen ‘de naauwgezetvrome ootmoedige luther door ongezochte omstandigheden en het gevoel van zijn pligt aangespoord en genoodzaakt werd, het werk te beginnen, welks omtrek en uitslag hij in het begin niet van verre vermoedt. Verlaten van alle menschelijke hulp, altijd in het oogenblikkelijkst doodsgevaar zwevende, biedt hij zich gewillig der waarheid ten offer aan, en wil, in den edelsten ootmoed des harte voor niet meer aangezien zijn, dan voor haar werktuig, voor haren spreker. “Uwe zaak en eere, Heere jezus christus! niet onze, maar uwe is het!” is tot den laatsten adem zijnes levens, zijne ernstig gemeende, diep gevoelde zinspreuk. Het dol, trots (ch) en onvoorzigtig gedrag zijner tegenstrevers geeft hem eindelijk zelf de wapens in de hand en ontvonkt zijnen moed.’ - Dit vertoog loopt van Bladz. 13 tot 16.
II. Algemeene behoefte eener Kerkverbetering, Bladz. 17-43. alwaar de toestand en het diep verval des Christendoms, en de daaruit ontstane bijna algemeene wensch en verwachting naar en van eene Hervorming naauwkeurig beschreven wordt.
III. Grondstellingen van de leer der Protestanten, of gelijk het oorspronkelijke heeft van het Protestantismus, Bladz. 44-108. ‘Dat de H. Schrift,’ zegt de Hoogleeraar muller, Bladz. 63. ‘de eenige genoegzame en volkomene regel des geloofs zij, en alles in zich behelze, wat den mensch tot zijne zaligheid te weten noodig is: dat de Christenen

{==409==} {>>pagina-aanduiding<<}
niet verbonden zijn, eenige andere Godsdienstleer voor waar aan te nemen, dan die op de uitdrukkelijke woorden van jezus, de Apostelen en Profeten berust: dat geen mensch en geene vergadering van Leeraren uit zich zelve het regt hebbe, nieuwe geloofsartikelen voor te schrijven, of in Godsdienstige zaken onfeilbaar zij: dat de vrijheid van het geweten en het eigen onderzoek der Godsdienstwaarheden niet tot eenen enkelen stand beperkt zij, maar elken geloovigen, hij zij Leeraar of Leek, volgens de Christelijke vrijheid toekome: dat alle de genen, die, afgezien hebbende van alle leeringen en geboden van menschen, de leer van jezus en de Apostelen geloovig aannemen, zich daar op getroost verlaten, en eenen dit geloof waardigen wandel leiden, zij mogen uitwendig den naam eener kerkelijke gezindheid (gezindte) voeren, zoo als zij goedvinden, de eenige, ware, algemeene (Katholijke) Christelijke Kerk uitmaken: dat daar de ware Kerk van christus is, waar het woord van god zuiver verkondigd, de Sakramenten naar de instelling van christus bediend, en het ambt der Sleutelen waargenomen wordt: - dit waren de grondstellingen, in welke alle Protestanten overeenstemden. Zulk een onwankelbaar, van menschen onaf hankelijk gezag, beweerden zij, moet men in de Christelijke Kerk hebben, of zij verliest haar (haren) grondslag en hare vastigheid; daar menschelijke Leeraren zich dikwijls tegenspreken, en de Wijsgeerte, welke men dikwijls den meer opzien makenden naam van vernuft (rede) geeft, hare denkbeelden en grondstellingen met elk tijdperk verandert. Alles, wat buiten de Schrift, van den Paus, de Kerkvergaderingen of bijzondere Kerkleeraren te gelooven of te doen voorgeschreven wordt, ofschoon het ook goed gemeend mogt zijn, is menschelijke vinding, en geeft het geweten noch zekerheid noch
rust.’ -
IV. Wijze van Kerkhervorming: Deze was, deels in Monarchale, deels in republikeinsche Staten, zeer onderscheiden, en meestal hing het gevolg der voorgenomene verbetering voor vele volgende eeuwen daarvan af; gelijk hier uit echte bescheiden geschiedkundig wordt aangewezen.

{==410==} {>>pagina-aanduiding<<}

V. Middelen ter bevordering der Hervorming. Hiertoe worden gebragt de uitvinding der Boekdrukkunst, de Overzettingen des Bijbels in de Landtalen, enz. enz.
Het overige van dit Deel behelst een Aanhangsel van historische Nalezingen ter bevestiging en opheldering van de verhandelde hoofdzaken, bestaande in de volgende Vertoogen: I. Verval van den godsdienst en der zeden. II. Aflaat. III. De Augsburgsche Confessie in den jare 1530. IV. Getuigenissen der waarheid. V. Van het lot der kerkelijke goederen. VI. Luther van zijne vertaling des Bijbels. VII. Frederik myconius. Eindelijk wordt dit Deel besloten, met eene Verhandeling des Schrijvers, door hem reeds in het jaar 1800 uitgegeven: Over een woord, hetwelk frans I van de gevolgen der Kerkhervorming zou gezegd hebben. Deze Koning zou, namelijk, eens gezegd hebben: ‘Deze nieuwigheid doelde op niets anders, dan op de omvérwerping der Goddelijke en menschelijke Monarchie.’ Van dezen blaam wordt de Hervorming door onzen Schrijver, in dit Vertoog, mannelijk vrijgepleit. -
Wij nemen, met betrekking tot dit Werk, zoo uit hoofde van het onderwerp, hetwelk behandeld wordt, waarbij elk Protestant belang heeft, als wegens deze behandeling zelve, gaarne de woorden over van eenen Hoogduitschen Beoordeelaar van hetzelve, reeds aangehaald in de Voorrede van den Vertaler, Bladz. IX: ‘Wij bezitten, bij al den rijkdom in het vak der Kerkhistorische Letterkunde, geen boek, dat voor een gemengd publiek, [of menschen van allerlei stand], zoo zeer geschikt is, als dit: en ieder weldenkend Protestant behoort er zijn werk van te maken, om hetzelve in zijnen kring, zoo veel mogelijk, lezers te verschaffen.’ Wij verlangen, om die reden, ook zeer naar de voortzetting der vertaling, hopende, dat dit Eerste Deel aftrek genoeg zal hebben, om de Uitgevers daartoe aan te moedigen.
De Vertaler heeft zijn werk wel verrigt, en verdient lof, dewijl hij, zich niet met het bloot vertalen vergenoegende, verscheidene aanmerkingen bij het Werk gevoegd heeft, sommige van welke men hier wel misschien niet verwacht zou hebben, maar welke

{==411==} {>>pagina-aanduiding<<}
over het geheel ons zijn voorgekomen, geschikt voor de behoefte van onzen tijd, en der overweginge waardig. Wij hebben wel eenige misstellingen en onachtzaamheden meenen te ontdekken, in taal en spelling, doch willen daarvan niet gewagen, alleen willen wij, in het voorbijgaan, eene zinstorende misstelling op Bladz. 198 doen opmerken, alwaar frederik II, of de wijze, Keurvorst van de Palts genoemd wordt, voor: Keurvorst van Saksen.

Het Leven van Theodorus Beza en Petrus Martyr Vermili. Eene bijdrage tot de Geschiedenis van de tijden der Kerkhervorming. Met bijlagen van dusver ongedrukte brieven van Kalvyn en Beza, en andere oorkonden van hunnen tijd, uit de Hertogelijke Bibliotheek te Gotha. Door Fredrik Christoph. Schlosser, Leeraar aan de School te Jever in Oostvriesland. Uit het Hoogduitsch. Eerste Stuk, bevattende het Leven van Beza. Te Amsterdam, bij W. Brave, 1810. XVI en 327 Bladz. In gr. Octavo. De prijs is ƒ 2-2-:

De Prijsvraag, in Frankrijk opgegeven wegens de belangrijke gevolgen der Hervorming in de XVIde Eeuw heeft niet alleen voortreffelijke talenten uitgelokt tot het opstellen van zeer schoone verhandelingen over dat onderwerp, maar bij die gelegenheid ook, gelijk het doorgaans in het rijk der letteren gaat, eene nieuwe belangstelling doen geboren worden in alles, wat met dit onderwerp in een onmiddellijk verband staat, en derhalve meer dan eenen kundigen man, vooral in Duitschland, de pen doen opnemen ter meer naauwkeurige beschrijving van de levensgeschiedenis dier mannen, die als hoofden der Hervorminge eene voorname rol gespeeld hebben. Reeds vroeger was men in Duitschland voorgegaan met de uitgave van uitvoerige en echte Gedenkschriften over het leven en bedrijf van den grooten luther, en van melanchthon; en sedert heeft men van een' anderen kant de levensbeschrijvingen van calvyn, beza,

{==412==} {>>pagina-aanduiding<<}
petrus martyr, enz. op dienzelfden voet begonnen te bearbeiden. De Heer schlosser heeft de taak op zich genomen, om zulks te doen ten aanzien der twee laatstgenoemde mannen, en hij heeft, in zoo verre zulks uit dit Eerste Deel zijns Werks zich laat beoordeelen, die taak afgewerkt op eene allezins naauwkeurige, grondige en oordeelkundige wijze, die zijne volkomene toerusting en bevoegdheid tot zulk eene onderneming buiten alle bedenking stelt. Wij althans hebben met veel genoegen de levensbeschrijving van theodorus beza of de beze, (eenen naam, even onsterfelijk in het rijk der letteren, der geleerdheid, als in de gezuiverde Christen Kerk,) gelezen, en durven dit Boek aan allen, die eenig belang in het onderwerp stellen, en zelfs ook aan alle beoefenaars der Geschiedenis en van wijsgeerige menschenkennis, met volle ruimte, ter lezing aanprijzen. Het Tweede Deel zal het leven van petrus martyr bevatten; en wij vermoeden, dat de Bijlagen van onuitgegevene bewijsstukken wel een Derde Deel, indien niet meer, beslaan zullen, hoewel ons de Vertaler of Uitgever daarvan niets berigt hebbe.
De Titel doet ons den voornamen inhoud van dit Eerste Deel genoegzaam kennen, en dit bevat reeds, behalve de levensbeschrijving zelve, eene korte algemeene. Inleiding, en eene lezenswaardige Voorrede des kundigen Vertalers, strekkende voornamelijk, om de waardij en de wijze van bearbeiding dezes Werks te doen kennen; - een Aanhangsel van drie bijlagen, zijnde 1. de eerste Elegie van beza's Poemata Juvenilia. 2. Diens gedachten over de komeet in de Cassiopeia, in 1572; en 3. Zijnen (Latijnschen) Troostzang aan lectius, over den dood van zijne vrouw, een Dichtstuk, dat des Dichters hart even veel eer aandoet, als zijne kunst, en voorzeker wezenlijke waarde heest.
De Heer Schl. heeft het leven van beza geschift in twee afdeelingen. 1. Beza's jeugd en jongelingswerkzaamheden, tot aan zijne deelneming in de Fransche Godsdiensttwisten. Van 1519-1563. 2. Beza als hoofdpersoon in de twisten over den Godsdienst in Frankrijk. Waarbij echter, dunkt ons, eene derde afdeeling, over beza's verdere bemocijingen, zoo voor

{==413==} {>>pagina-aanduiding<<}
den Hervormden Godsdienst in het algemeen, als in verschillende twisten met Poolsche, Zwitsersche, Duitsche en andere Geleerden, niet kwalijk zou gevoegd hebben; daar dit alles nu onder de tweede afdeeling voorkomt, die dus meer bevat, dan het opschrift beloofde.
Verscheidene wetenswaardige bijzonderheden en nadere toelichting treft men in dit Geschrift aan nopens een en ander gewigtig gedeelte der nieuwere Kerk- en Wereldgeschiedenis, bij voorb. omtrent de verdrukking der Waldenzers, de vervolging van servet, de zedelijke en godsdienstige denkwijze van het Fransche Hof in de XVIde Eeuw, de woelingen van de partij der Guises, de denkwijze van catharina de medicis, de beruchte Kerkvergadering te Poissy, die te Rochelle, enz. Voorts, betreffende den Koning van Navarre, den Prins van condé, den Admiraal de coligny, hendrik IV, sully, calvyn, bullinger, castalio, ramus, andreä, en vele andere Vorsten en Geleerden van dien tijd.
Wat de voorname hoofden der Hervorming betreft, men ziet allerwege in dit Werk, hoe zeer zij zich door eenen geest van twistzucht, en bij die twisten door drift en andere menschelijke zwakheden, hebben laten vervoeren; kortom, hoe zeer zij menschen geweest zijn; hoewel men tevens erkennen moet, dat deze twisten, en het hechten ook op kleinigheden, onvermijdelijke gevolgen van den tijdgeest waren, en van den toenmaligen loop der gebeurtenissen. Doch aan den anderen kant zal men niet zonder verbazing kunnen lezen, welk eene onmetelijke werkzaamheid die groote mannen voor de zaak van waarheid en Godsdienst aan den dag gelegd, welke allermoeijelijkste opofseringen zij zich getroost, en aan welke gevaren zij zich blootgesteld hebben, en derhalve, welk eene mate van belangelooze zucht en ijver voor de waarheid en voor het heil der Christenheid hen hebbe moeten bezielen. Men oordeele hierover, uit hetgeen aangaande de werkzaamheden van calvyn (die vervolgens door beza werden voortgezet) verhaald wordt, Bladz. 197. ‘De ééne week na de andere, dagelijks voor eene vergadering, die geen woord onopgemerkt laat, enkel voor lieden, die het verstaan, een voorstel doen; driemaal, in elke week,

{==414==} {>>pagina-aanduiding<<}
voor een schitterend gehoor de Heilige Schrift verklaren; alle weken eens, in eene openlijke vergadering, waar elk regt van spreken heeft, en tegenwerpingen kan maken, over eene opgegevene plaats der Heilige Schrift disputeren; alle maanden een openlijk disput houden; in den Kerkeraad zitten, de kerkelijke belangen onderzoeken, twistgedingen beslechten, de stemmen der bijzitters opnemen, volgens hunne meening, den eenen bestraffen, den anderen vertroosten, eenen derden, zoo het noodig is, uit de kerk zetten. Daar bij, geen wetgevend gezag, geen overwigt over de anderen bezitten, en altijd zijnen Ambtgenooten, die ook even zoo veel last hebben, gelijk zijn.’ - Dit was nog maar het geringste deel zijner bezigheden, want er kwam nog bij: uitgestrekte briefwisseling; het bijhouden der twistschriften, die toen zeer talrijk en van belang waren; het beslissen van de vraagstukken der Kerken; de zorg en vertroosting der verdrukte Gemeente in Frankrijk, Polen, Italie, enz. Men vergelijke omtrent de verbazende werkzaamheid van beza, Bladz. 95, 96, en wegens calvyn Bladz. 115. - En zulk een zure arbeid, dikwijls met gevaar des levens, en immer met bitteren smaad en verdrietelijk heden van allerlei soort gepaard, werd hun niet te min zoo slecht beloond, dat calvyn eenen geruimen tijd geen ander inkomen te Geneve genoot, dan 50 ecus met eenig koren in het jaar, benevens vrije inwoning; gelijk trouwens de geleerde castalio hout uit den Rijn met de bedelaars moest gaan opvisschen.
Beza zelf verdiende in meer dan een opzigt, als Dichter, Litterator, Godgeleerde, Staatsman, Hoveling, en hoofd der Hervormeren, den naam van een groot man; en wegens zeer verschillende trekken van zijn zedelijk en Godsdienstig karakter, vooral wegens zijne opregtheid, zijnen mannelijken moed, zijne onwrikbare standvastigheid en Godvruchtigen ijver voor waarheid en Godsdienst, de dankbaarste hoogachting van tijdgenooten en nakomelingschap. Met belangstelling zal men hier eene vergelijkende, schoon korte, beschonwing der karakters van p. martyr en beza lezen, Bladz. 7. - Dikwijls zal men, vooral in zijne twisten en twistschristen met een aantal ge-
{==415==} {>>pagina-aanduiding<<}
leerde of ongeleerde tegenstrevers, moeten afkeuren zijne hevigheid, gehechtheid aan woorden en klanken, partijzucht, en eene gestrengheid, die wel eens tot wreede vervolgzucht overslaat; doch te gelijk zal men in hem, vooral bij het klimmen zijner jaren, en het stillen van de hevige jeugdige hartstogten, geenszins miskennen die opregte erkentenis en herroeping zijner dwalingen, (ook van die zijner jeugd, kenbaar vooral uit den bundel zijner Juvenilia,) die edelmoedige bescheidenheid jegens zijne bitterste vijanden, wanneer hij mondelijk of schriftelijk met hen twistede; die beminnelijke vergevingsgezindheid, zoodra het eerste vuur zijner driften voorbij was; die warme, werkdadige en alles omvattende liefde tot zijne medemenschen, vooral jegens de Hervormden, en allerbijzonderst omtrent zijne vrienden; en dien onoverwinnelijken moed en ijver voor de zaak van zijnen grooten Heer, gepaard aan een heldenaardig vertrouwen op gods magtige hulp; - welker vereeniging het natuurlijk en Godsdienstig karakter van beza tot een der grootste en voortreffelijkite maakt, welke wij bij de Kerkhervormers van die of eenige andere eeuwen aantreffen: karakter, waardoor hij volkomen verdient, met
een' luther, calvyn, melanchthon en zwingli, in eenen gelijken rang geplaatst te worden.
Allermerkwaardigst zal men gewisselijk met ons dat gedeelte van 's mans levensloop vinden, hetwelk ons hem vertoont als hoofdpleiter voor de zaak der Hervorming, als bewonderd Redenaar, en tevens als doorslepen Staatsman en Hoveling, op de merkwaardige Vergadering der Geestelijken te Poissy, hetwelk men den luistervollen middag van zijn leven mag noemen. Niet minder treffend echter was de ontmoeting tusschen den reeds hoogbejaarden beza en den Franschen Koning hendrik IV, met wien hij steeds eene vertrouwelijke betrekking had onderhouden; wien hij de gewigtigste staat- en zedekundige lessen door sully had doen mededeelen, en van wien hij voor de Genevers eene groote weldaad verwierf. Hoe hoog deze uitmuntende Vorst hem schattede, kan men opmaken uit het volgend antwoord op zijne aanspraak bij die gelegenheid: ‘Mijn vader! Deze weinige, maar veel beduidende woorden zijn den roem der welsprekendheid waardig, dien theodore de beze

{==416==} {>>pagina-aanduiding<<}
zich verworven heeft. Ik neme die gaarne aan, en met het vriendschappelijk gevoel, het welk zij verdienen. Ik verzekere u, dat, daar de Koningen, mijne voorgangers, altijd uwe stad in bijzondere bescherming hebben genomen, ik niet slechts besloten heb, hen daarin natevolgen; maar ook de hartelijke toegenegenheid, welke zij mij steeds heeft toegedragen, te beantwoorden. Bij dit alles moet hij, die u aan mij voorgesteld heeft, dien ik aan de hand houde, en die u zoo zeer bemint, u tot voorspraak dienen. Spreek met hem over het gene gij begeert; het moet al zeer moeijelijk zijn, wanneer hij het voor u niet verwerft.’
Genoeg gezegd, ter ruime aanprijzing van een Werk, naar welks vervolg in onze taal wij reeds verlangen, en hetwelk eenen kundigen en bekwamen Vertaler heeft mogen vinden. Weinige fouten van taal en drukpers ontsieren zijnen arbeid, maar daaronder zijn er in het Latijn en Fransch, waarop wij hem oplettend moeten maken. Zoo leest men, bij voorb.

Bladz. 29 in not. Cesbosa voor Cassabo.
- 34 - perigrino - peregrino.
- 196 - embition - ambition.
- 242 - antrée - entrée.
- 298 - empendere - impendere. Enz.

Doch deze kleine feilen kunnen bij de uitgave van het Tweede Deel ligtelijk verbeterd worden.




Christelijk Handboekje voor Dienstboden. Met eene opdragt aan onze Huisvaders en Huismoeders. Door G. Benthem Reddingius, Th.D. en Predikant te Assen. Te Groningen, bij W. Zuidema, 1811. 106 Bladz. In Octavo. De prijs is ƒ :-10-:.

Gelijk de geachte Schrijver sedert eenige jaren zijnen arbeid ten nutte van onderscheidene klassen van menschen besteed heeft, zoo bepaalt hij zich in dit Werkje opzettelijk tot eene gepaste onderrigting, en doelmatige besturing van Dienstboden, in het mededeelen van de heilzaamste lessen, in eenen duidelij-
{==417==} {>>pagina-aanduiding<<}
ken en vatbaren stijl voorgedragen, bij welker inachtneming zij het grootste en gewigtigste belang hebben. -
Hetzelve is in vier Hoofdstukken verdeeld: (1) Van de voorregten van den dienstbaren staat. (2) Van de pligten der dienstboden. (3) Van de gebreken en verkeerdheden, die bij dienstboden kunnen plaats hebben. (4) Lessen voor dienstboden ter bevordering van hun toekomend en bestendig geluk.
Wij prijzen het, gelijk het verdient, als tot het bedoelde oogmerk zeer geschikt, en de aanbeveling van meer vermogenden ten hoogste waardig, aan; terwijl ook andere jonge lieden, schoon niet bepaaldelijk tot den dienstbaren stand behoorende, menig nuttige les, ter regeling van hun gedrag, in hetzelve zullen aantreffen. -
Tot eene proeve diene de zesde les uit het vierde Hoofdst. ‘Leert, terwijl gij dienstbaar zijt, alles wat goed en nuttig is, zoo veel gij leeren kunt. Gij verkeert thans in dien leeftijd, in welken uwe vermogens meest geschikt zijn ter oefening, en in welken gij ervaring en bekwaamheden behoort op te doen voor uw geheele volgende leven. Hoe meer gij dit in acht neemt, en daar van gebruik maakt, zoo veel te gelukkiger zult gij in het vervolg worden. Maakt dan een vlijtig gebruik van alle gelegenheden, die u ontmoeten, om wijzer te worden, om iets aan te leeren, dat goed is en nuttig voor u worden kan. Zegt nimmer: o! waarom zou ik daarop acht geven, of waarom zou ik mij daar in oefenen, het zal mij toch nimmer te pas komen. Gij weet toch niet, wat u nog zal te pas komen, gij weet niet, in welke omstandigheden de Voorzienigheid u nog brengen zal, en zijne vermogens te oefenen en op te scherpen, dat brengt altijd meer voordeel aan, dan men zelf terstond opmerkt. Laat mij u eens in bijzonderheden opgeven, waar in gij u voornamelijk behoort te oefenen, en wat gij trachten moet in uwen dienstbaren staat te leeren. Oefent u vooreerst vlijtig in beschaafdheid van zeden. Gij zijt waarschijnlijk opgevoed in omstandigheden, in welke gij weinig gelegenheid had om ordentelijkheid en beleefdheid, geschiktheid om behoorlijk met allerlei menschen om te gaan,

{==418==} {>>pagina-aanduiding<<}
en beschaafdheid van zeden te leeren, en evenwel zijn dit dingen, die voor iemand, welke zijn fortuin wil maken, van een zeer groot belang zijn. Vele dienstboden kunnen daarom geene voordeelige diensten krijgen, en worden daarom niet voortgeholpen, om dat zij lomp en ruw van taal en zeden zijn, onbeleefd en onvriendelijk, en niet weten een ieder naar zijnen stand te behandelen. De bescheidene, beschaafde en wellevende dienstboden hebben altijd veel vooruit, en veel meer kans, om nog iets meer in de wereld te worden, dan anderen. Nu hebt gij in uwen dienstbaren staat zeer goede gelegenheid, om beschaafdheid en wellevendheid te leeren, ten minste als gij die zoeken wilt door diensten te kiezen bij menschen, die zelve niet ruw en lomp zijn. Als gij nu die gelegenheid hebt, maakt er dan ook een verstandig gebruik van. Legt er u op toe, om alle uwe verkeerde gewoonten en onbeschaafde manieren van spreken te leeren kennen, door nategaan hoe meer ervarene en beschaafde menschen handelen en spreken, en daar mede uwe eigene manieren te vergelijken; en als gij ze hebt leeren kennen, wacht u dan zorgvuldig voor dezelve, op dat gij ze geheel moogt ontwennen. Tracht beschaafdheid en ware wellevendheid te leeren, door op te merken, hoe uwe heeren en vrouwen zich jegens elkander en jegens anderen gewoon zijn uit te drukken, en hoe zij de menschen behandelen, en vooral ook, door acht te geven op de wijze, waarop meer beschaafde en geoefende dienstboden, gewoonlijk spreken en handelen. Oefent u in het volgen van derzelver voorbeeld, zonder in het lage of belagchelijke te vallen en zonder dat gene na te apen het welk niet tot de algemeene wellevendheid behoort, en alleen in hoogere standen past. Zoo doende zult gij de harten der menschen winnen, en overal teregt kunnen komen, en gij zult tevens ondervinden, dat beschaafdheid ook eenen grooten invloed heeft op ons eigen levensgenoegen. De les van het Evangelie: uwe bescheidenheid zij alle menschen bekend, wordt door velen
op verre na niet naar derzelver waarde geschat, en velen leggen er zich op verre na niet genoeg op toe, om bekwaam te worden tot het

{==419==} {>>pagina-aanduiding<<}
volledig opvolgen van dezelve. - Oefent u ten tweede, gedurende den tijd uwer dienstbaarheid in alle huisselijke en beroepsbezigheden, in welke gij gelegenheid hebt u te oefenen. Gij dienstknechten, ziet gij iets doen, het welk tot het werk van het mannelijk geslacht behoort, geeft er acht op, al is het ook, dat het niet tot uw tegenwoordig werk behoort. Onthoudt het, en tracht het ook te leeren. Men leert niet ligt te veel. Komt het u nu niet te pas, dat gij het weet, naderhand kan het u toch nog wel van dienst zijn, het zij om het zelve te doen, het zij om de verrigtingen van anderen te kunnen beoordeelen; en al is het ook, dat het u in deze opzigten nooit te pas komt, dan is het toch nog altijd aangenaam, juiste denkbeelden te hebben van vele bezigheden des levens, met welke anderen de kost verdienen, en over dezelve bij gelegenheid met verstand te kunnen spreken. Gij dienstmaagden! hebt gij gelegenheid om vrouwelijke handwerken te leeren, om allerlei dingen betrekkelijk tot huishouding, keuken, opvoeding van kinderen, en dergelijke meer te weten te komen, laat dezelve nooit voorbijgaan, zoekt zoo veel huishoudelijke en allerlei vrouwelijke kundigheden op te doen, als gij kunt, op dat gij in alle omstandigheden moogt kunnen te regt geraken, en de kost op onderscheidene wijzen moogt kunnen verdienen. Ziet gij nog niet in, dat gij van het een of ander dienst kunt hebben, die tijd kan komen, en de kunst is altijd gemakkelijk te dragen. - Oefent u ten derde, zoo lang gij dienstboden zijt, in algemeen nuttige wetenschappen. Hebt gij tijd van uwen arheid over, besteedt denzelven liever in nuttig onderzoek, dan in ijdelheid. Gij hebt nu beter gelegenheld om noodige kundigheden op te doen, dan gij hebben zult als gij eene huishouding hebt. Oefent u dan in het rekenen, dat het oordeel opscherpt, en u naderhand van veelvuldigen dienst kan zijn. Oefent u in de kennis van den dierbaren en onontbeerlijken Christelijken Godsdienst; laat u in denzelven onderwijzen,
en onderzoekt dien zelve. Leest veel, zoo veel als uw werk toelaat, maar ziet toe, wat gij leest. Als gij slechte boeken, of nuttelooze vodden leest,

{==420==} {>>pagina-aanduiding<<}
dan zult gij of door het lezen bedorven worden, zoo als menig een door verkeerde boeken te lezen reeds bedorven werd, of gij zuh van achteren reden hebben, om er u over te beklagen, dat gij uwen tijd verspild hebt. Kiest dus nuttige boeken uit, vooral de zoodanige, die u opleiden tot ware godsvrucht, welke boven alles noodig is Ten einde gij in deze keuze niet moogt dwalen, zoo raadpleegt daaromtrent met verstandige menschen. Zijn uwe heeren en vrouwen lieden, die goede boeken bezitten, en lust tot het lezen van nuttige geschristen hebben, zij zullen ulieden dan, op uw verzoek, gaarne voorzien van boeken, die geschikt voor u zijn; en vraagt anders vrijmoedig de Leeraars van den Godsdienst, die u gaarne bekend zullen maken met het gene gij vooral lezen moet. Tracht zoo uwen dienstbaren tijd in allen opzigte nuttig te besteden, en gedurende denzelven allerlei nuttige kennis op te doen, gij zult u daarover naderhand grootelijks verblijden. Ontelbaar vele menschen beklaagden het zich daarna, dat zij, toen zij nog dienden, en geene zorgen hadden, niet meer opgemerkt, nagedacht en onderzocht hebben, maar nooit beklaagde zich iemand daar over, dat hij in dien tijd opmerkzaam was geweest, en zijne tusschenuren tot een nuttig onderzoek had besteed.’





Oefeningen voor de jeugd, om het Fransch te leeren schrijven. Uit het Hoogduitsch van Albert Christiaan Meineke, door J. van Bemmelen, in leven Kostschoolhouder te Leijden Tweede druk, vermeerderd, verbeterd, en aan het hoofd der Opstellen met de daartoe behoorende taalregels voorzien, door S.J.M. van Moock, Kostschoolhouder te Delft. Te Zutphen, bij H.C.A. Thieme, 1810. 276 Bladz. In gr. Duodecimo. De prijs is ƒ :-15-:

Hoe zeldzamer er onder de menigte, sedert eenige jaren in dit vak van onderwijs uitgekon en, boeken een is, dat men goed kan noemen, des te grooter genoegen geeft het ons, wanneer wij er een

{==421==} {>>pagina-aanduiding<<}
in handen krijgen, dat over het algemeen den naam van uitmuntend in zijne soort verdient: en dit kunnen wij van den hier aangekondigden tweeden druk van dit boekje met volle ruimte zeggen. De eerste gronden en voornaamste regels der taal worden hier met beknoptheid en duidelijkheid voorgedragen. Men kan zien, dat het den opsteller niet, gelijk zoo vele anderen, die zich aanmatigen om Fransche leerboeken te schrijven, aan bedrevenheid in de algemeene beginfelen der taalkunde noch aan kennis aan de beste Schrijvers in dit vak ontbreekt. De voorbeelden det declinatien en conjugatien en de onderrigtingen, zoo omtrent de overige rededeelen als omtrent de naamwoorden, voornaamwoorden en werkwoorden, worden onmiddellijk van gepaste en leerzame opstellen tot oefening in dezelve verbonden. Wij wenschen dat dit boekje in veler handen moge komen, en twijfelen niet of het gebruik daarvan zal zelfs nog voor vele onderwijzers van nut kunnen zijn.
Zoo wij, na deze welverdiende aanbeveling, zeggen dat wij des niet te min eenige kleine onnaauwkeurigheden in het doorloopen van dit boekje opgemerkt hebben, zal men de aanwijzing daarvan, vertrouwen wij, niet aan vitlust toeschrijven, daar ons oogmerk alleen is den Schrijver aanleiding te geven om, bij eenen herdruk, die wij wenschen dat spoedig noodig moge zijn, zijn boekje van deze en dergelijke ingeslopene feilen te zuiveren en des te meer te volmaken.
Bladz. 3. reg. 12. v.o. ‘Van de dieren zijn er vele, die geenen bijzonderen uitgang in masculin noch seminin hebben.’ Zou dit niet juister en naauwkeuriger dus uitgedrukt worden: ‘Onder de namen van dieren zijn er vele, die voor het masculin en feminin geenen bijzonderen uitgang hebben?’
Bladz. 4. reg. 12. en volgg. wordt geleerd, dat ‘de meeste namen der (van) landen, steden, rivieren, enz. die op geene korte of stomme e uitgaan’, tot het mannelijke geslacht behooren. Daarna lezen wij onder de uitzonderingen: ‘Verders zegt men, le Mexique, le Caire, le Maine, le Perche.’ Is hier niet eene soort van uitzondering zonder regel? Immers in den aangehaalden regel wordt van de

{==422==} {>>pagina-aanduiding<<}
woorden op eene slomme e alleen ontkennender wijze gesproken.
Bladz. 23. reg. 13. v.o. Te Portugal is eene taalfout voor In Portugal, en dan behoort het voorbeeld niet tot den hier bedoelden regel.
Bladz. 27. reg. 6. v.o. La cruche à biere: dit zal volgens den hier gegeven regel moeten zijn: la cruche à la bière; omtrent het tweede gedeelte van welken regel zelven wij aanmerken, dat het gebruik van het bepalend lidwoord, hier bedoeld, ons toeschijnt af te hangen van het bepalend lidwoord, dat er vooraf gaat en dat dit duidelijkheidshalve in den regel had dienen opgemerkt te worden, dewijl daar door juist het onderscheid kennelijk wordt tusschen la bouteille à l'encre, de (bedoelde) inkflesch, waarin men den ink bewaart, en une bouteille à encre, eene flesch, bestemd om inkt in te bewaren.
Bladz. 71. en volgg. Over de telwoorden: in deze afdeeling is verzuimd te zeggen, dat de hoofd en rangschikkende getallen, ofschoon bijvoegelijke naamwoorden zijnde, geene verandering van uitgang lijden, behalve van de eerste un en van de laatste premier en second. Dit had misschien in de aanmerkingen bladz. 74. No. 2. kunnen geschieden, en dan zou daardoor dat gedeelte der aanmerking No. 4. ‘Mille duizend wordt altijd zonder s geschreven’; hebben kunnen wegvallen.
Bladz. 105. ‘Personne heeft geen plur. is altijd van het mannelijke geslacht, en beteekent:
I. Niemand, dan, wanneer het ontkennende woordje ne er bij staat enz.’ Moest deze regel, om misverstand te voorkomen, niet op deze of dergelijke wijze ingerigt zijn: Personne heeft geen plur. en is van het mannelijke geslacht, wanneer het beteekent iemand of, door bijvoeging van het ontkennende woordje ne, niemand? Waarop dan gevoegelijk de nadere verklaring omtrent het gebruik van dit woord kon volgen: ‘I. Het beteekent iemand enz. II. Het beteekent niemand enz.’ Hier door zou het, onzes inziens, den leerling meer dadelijk in het oog vallen, dat personne alleen in de gemelde beteekenissen mannelijk is.
Bladz. 116. ‘Personen zijn er drie in Singulier

{==423==} {>>pagina-aanduiding<<}
en drie in pluriel’ dus zamen zes? Is deze wijze van zeggen wel naauwkeurig? ware het niet beter: ‘Er zijn, zoo in het enkel- als in het meervoud, drie personen: de eerste Ik en Wij [je en nous]; de tweede’ enz.?
Aldaar: ‘Verbes passifs (lijdende werkwoorden) duiden het lijden aan van dien, die het voorwerp der bewerking is.’ In deze definitie vinden wij geen duidelijk onderscheidend begrip van een lijdend werkwoord, dewijl men hetzelfde ook van een bedrijvend werkwoord zeggen kan: Wij zouden het kortheidshalve liefst dus bepalen: ‘Een lijdend werkwoord (verbe passif) stelt het onderwerp lijdend voor.’

Introduction à la langue Françoise par H.L. de Grave, Directeur de l'Institut de Haarlem. Seconde édition. Groningue, chez N. Veenkamp & fils. 1810. 260 pagg. Octavo. Le prix est ƒ :-18-:

Dat is:
Inleiding tot de Fransche taal, enz.
Zoo wij ons ooit door den titel van een boek bedrogen gezien hebben, dan is het door den bovenstaande, die ons niet minder deed verwachten dan eenig algemeen onderrigt aangaande de rededeelen, derzelver eigenschappen en gebruik: en ziet, in plaats van dit alles vinden wij, behalve eene naamlijst, die wij hier in het geheel niet verwachtten, niets dan de vervoeging, zoo regelmatige als onregelmatige, der werkwoorden, vergezeld van eenige onderrigtingen dien aangaande.
Van de lijst der naamwoorden, die twee vijfde gedeelten van het geheel uitmaakt, zeggen wij alleen, dat, waar het geslacht niet uit het bijgevoegde lidwoord kenbaar is, hetzelve tot gemak van den leerling door de letters m en f is aangewezen. Dit verdient goedkeuring.
De namen van de tijden der werkwoorden komen ons in dit even als in meer andere Fransche leerboe-
{==424==} {>>pagina-aanduiding<<}
ken, voornamelijk in het Hollandsch, zeer ongeschikt voor om iets van het wezen der zaak uit te drukken. Wat toch beteekenen de woorden onvolmaakt, bepaald volmaakt, onbepaald volmaakt, voorgaand volmaakt? Wie kan er, zoo als zij daar staan, of ook, gelijk in andere boeken, met het woord tijd verbonden, eenig denkbeeld aan hechten?
De tijden, waarvan, naar het gevoelen van den Schrijver, andere geheel of gedeeltelijk afgeleid of door zamenstelling gemaakt worden noemt hij alle primitifs of oorspronkelijke. Nu dit kunnen zij mogelijk ten aanzien der daarvan afstammende ook wezen; ten minste wij willen daar thans niet over twisten; maar ten aanzien van de zamenstelling zouden wij aan dezelve dien naam niet toekennen, en dus zouden wij althans het participe passé van deze lijst uitschrappen. Zeer vreemd is het ons ook voorgekomen het participe présent daar onder gerangschikt te zien, en wij vinden de afleidingen daarvan merkwaardig genoeg, om ze hier mede te deelen. ‘Hiervan vormt men 1o. de drie personen van het meervoud van den tegenwoordigen tijd van de aantoonende wijze, door ant te veranderen in ons, ez, en ent. 2o. Den onvolmaakten tijd van de aantoonende wijze door het veranderen van ant in ois &c. 3o. Den tegenwoordigen tijd van de bijvoegende wijze door ant te veranderen in e &c.’ In hoe verre deze leer den toets van oordeelkundig onderzoek kan doorstaan of strekken om het leeren der taal eenvoudiger en gemakkelijker te maken, laten wij aan bevoegde taalkenners gaarne over om te beslissen; ons komt zij ongegrond, willekeurig en nutteloos voor.
Dit een en ander nogtans kan misschien van klein belang geacht en daarop de Latijnsche spreuk: variis modis bene fit; toegepast worden. Van meer belang is het te onderzoeken of de bepalingen en onderrigtingen, die de Heer de G. van de soorten, wijzen en tijden der werkwoorden geeft, hare rigtigheid hebben; en hieromtrent wenschten wij wel een bevestigend antwoord te kunnen geven.
Van de bedrijvende werkwoorden geeft de G. deze definitie: ‘Men noemt bedrijvende werkwoorden, die welke eenen werkenden noemer of een bedrij-
{==425==} {>>pagina-aanduiding<<}
vend voorwerp uitdrukken.’ Gelijk deze geheele beschrijving in der daad onzin is, zoo is dit in het bijzonder de uitdrukking bedrijvend voorwerp; en wij moeten te meer hier op doen letten, omdat de verwarring van onderwerp en voorwerp hier meermalen voorkomt en aantoont, dat de Schrijver het taalkundig onderscheid tusschen die beide niet kent. Eenmaal slechts hebben wij het woord voorwerp in zijne regte beteekenis gebruikt gevonden, daar namelijk, waarvan de, hier zoogenoemde, voornaamwoordelijke werkwoorden gezegd wordt, dat men bij derzelver personen tweemaal het zelfde voornaamwoord voegt, eens als noemer (onderwerp), vervolgens als voorwerp. Dat voor het overige deze definitie mede allerellendigst is, behoeft geen betoog. Die van het lijdend werkwoord luidt dus: ‘Men noemt lijdende werkwoorden, dezulken die een voorwerp aanduiden, het welk de werking van een ander voorwerp ontvangt of lijdt.’ Zoo hebben dan de lijdende werkwoorden volgens onze Schrijver twee voorwerpen, daar er in den taalkundigen zin niet een is.
Van de onzijdige werkwoorden geeft hij deze bepaling: ‘Men geeft den naam van onzijdige werkwoorden, aan die welke alleen den staat van het voorwerp aanduiden, en die bij gevolg noch eene voort-gebragte, noch eene ontvangene werking, maar alleen den toestand van het voorwerp aantoonen.’ Wij vragen hier in de eerste plaats: wat is eene voortgebragte werking, door welke uitdrukking hier zeker de beteekenis der bedrijvende in tegenoverstelling tegen die der onzijdige werkwoorden bedoeld wordt? Immers niets anders dan eene voleindigde daad? en dan zou bij gevolg alleen de verleden, niet de tegenwoordige of toekomende tijd der bedrijvende werkwoorden in deze tegenstelling begrepen zijn. Ten andere: onder welke soort rangschikt de schrijver komen, wandelen, arbeiden, wonen en dergelijke, die gewoonlijk onder de onzijdige geplaatst worden, maar onzes inziens, volgens zijne, al te bepaalde, definitie daarvan uitgesloten zijn?
Van den tegenwoordigen tijd der onbepaalde wijze zegt de G. ‘Hij drukt eene daad uit, die tegenwoordig is, tegenwoordig geweest is; of tegen-
{==426==} {>>pagina-aanduiding<<}
woordig zal zijn, naar dat het voorgaand werkwoord tegenwoordig, verleden of toekomend is.’ Hoe komt hij, indien deze nieuwe leer waar is, aan den naam van tegenwoordigen tijd? En waartoe dienen dan de overige tijden der onbepaalde wijze? Met meer regt zou men kunnen zeggen, dat hij in het geheel geene tijdsbepaling uitdrukt, en dit zal mogelijk ook wel de meening van den Schrijver geweest zijn, dewijl de tijdsbepaling door het voorgaande werkwoord gemaakt wordt; doch dan houde hij het ons ten goede, dat wij zijne uitdrukking zeer duister en ondoelmatig vinden.
Het tegenwoordig deelwoord drukt, volgens de G. ‘den dadelijken of onveranderlijken staat van het voorwerp uit, waarvan hij de hoedanigheid aantoont, en duidt eenen tegenwoordigen tijd aan, met betrekking tot het voorgaand werkwoord.’ Wat hij met zijnen onveranderlijken staat van het voorwerp wil zeggen, bekennen wij niet te begrijpen, en even min, waarin die staat verschilt van de hoedanigheid, in het tweede lid der definitie gemeld. Overigens geldt van dit woord ook, hetgeen wij boven van den tegenwoordigen tijd der onbep. wijze aangemerkt hebben, en de Schrijver had dus, om zich zelven gelijk te blijven, ook moeten zeggen, dat deze tijd eene daad uitdrukt, die tegenwoordig is, tegenwoordig geweest is, of tegenwoordig zijn zal, naar dat het voorgaande werkwoord tegenwoordig, verleden of toekomende is.
Het aangevoerde zal genoeg zijn om te doen zien, dat er op dit boekje vrij wat met grond aan te merken valt, en dat wij althans in eene Introduction à la langue Françoise vrij wat meer, en op eene andere wijze bearbeid, verlangen. Of wij daar toe reden hebben, moge de lezer beoordeelen.





{==427==} {>>pagina-aanduiding<<}

Méthode familière, pour ceux qui commencent à étudier la langue Françoise. - Gemeenzame Leerwijze, voor degenen, die de Fransche taal beginnen te leeren; door P. Marin. Vermeerderd en verbeterd; het Hollandsch naar de Spelling van den Hoogleeraar Siegenbeek; door R. van der Pijl, Kostschoolhouder te Dordrecht. Te Dordrecht, bij A. Blussé en Zoon, 1810, 119 en 32 Bladz. In Octavo. De prijs is ƒ :-8-:

De méthode familière van marin is sedert zoo vele jaren en zoo algemeen bekend, dat wij daarvan niet veel behoeven te zeggen; evenwel zijn in de tegenwoordige uitgave vele en nog al aanmerkelijke veranderingen, vermeerderingen en, naar het ons voorkomt, ook verbeteringen gemaakt, die hetzelve tot dat gebruik, waartoe het gewoonlijk dient, te meer aanprijzenswaardig maken.
Het Hollandsch is in de woordenlijst vooraan geplaatst, en dezelve is met vele en nog al belangrijke woorden vermeerderd. De verbuigingen zijn op eene regelmatige wijze ingerigt en onderscheiden; alleenlijk hadden wij wel gewenscht, dat men den ablatif weggelaten had, die er eigenlijk in de Fransche taal niet is; doch de Heer van der pijl is in dezen zeer wel te verontschuldigen, daar hedendaags de meeste Fransche taalleeraars zes naamvallen, in navolging der Latijnen, in hunne taal willen hebben, ofschoon zij er eigenlijk slechts drie heeft, behalve in de persoonlijke voornaamwoorden, waarvan eenige vier naamvallen bezitten. Waarom men andere voorbeelden van vervoeging, dan in de vorige uitgaven, verkozen heeft is ons onbekend: onder de verbeteringen kunnen wij dit niet tellen.
In plaats van de Histoires & lettres Françoises en Fables is achter deze uitgave gevoegd eene verzameling van opstellen die op de rededeelen toepasselijk zijn, om uit het Hollandsch in het Fransch vertaald te worden. Zij beantwoorden onzes inziens juist aan den ganschen aanleg van het boekje. Niet overtollig ware het echter geweest, dat men eenige korte onderrigtingen nopens de rededeelen en derzelver gebruik, als eene handleiding tot het vertalen, daar voor geplaatst had; waartoe mede de kennis der verbuiging

{==428==} {>>pagina-aanduiding<<}
van sommige voornaamwoorden vereischt wordt, die in de méthode evenwel niet voorkomt.
Het bevreemdt ons, dat men op den titel niet even zoo wel van de spelling der Fransche Akademie als van die van den Hoogleeraar siegenbeek melding gemaakt heeft.




Méthode facile pour apprendre à conjuguer, (deze comma is hier eene grove fout) les Verbes de la Langue Française, Dediée à la Jeunesse Hollandaise, par A. Kappelhoff, Maître de pension, à Amsterdam. A Amsterdam chez J.R. Poster, 1811. Behalve een Avant-propos, en een Concernant la Conjugaison des Verbes Auxiliaires en Noodige Aanmerkingen, 483 Bladz. In Octavo. De prijs is ƒ 1-16-:

In het Concernant (dit woord moet altijd op een voorafgaand zelfstandig naamwoord slaan; doch op welk, ziet rec. hier niet) - in dit Concernant la Conjugaison des Verbes Auxiliaires komt eene grove onnaauwkeurigheid voor, waar de schrijver zegt: ‘Wanneer nu een van deze Voornaamwoorden niet voor het werkwoord staat, merke men op, dat het Werkwoord altoos in den Derden Persoon moet staan.’ Wij vragen: staan de eerste persoon van het meervoud, en de tweede van het enkel- en meervoud van de Gebiedende Wijs ook in den derden persoon? Niet min onnaauwkeurig is het, als de schrijver zegt, dat de toekomende tijd van de onbepaalde wijze (hij meent van den tegenw. tijd der onbepaalde wijze) wordt gemaakt, door er, ir, oir (en) re in ai te veranderen: daaruit volgt, dat aimai, punai, recevrai, vendai toekomende tijden zijn. Om van de duisterheid en verwarring van des Schrijvers stijl eene proeve te hebben, leze men slechts het slot van dit Concernant, beginnende met eene NB. ‘Wat aangaat de Vervoeging der Werkwoorden, van welke ik hier van iedere soort één op vierderlei wijze vervoegd heb, dewijl men op vierderlei wijze spreken of een werkwoord vervoegen kan, iets hetwelk algemeen bekend is. Dit deed ik alleen tot voorbeeld voor de Eerstbeginnenden; want ik stem gereedelijk toe, enz.’ Welk een stijl! welk

{==429==} {>>pagina-aanduiding<<}
eene Punctuatie! Doch laat ons tot het werk zelf, eeniglijk in Conjugatien bestaande, overgaan.
Hier worden werkwoorden als onregelmatig opgegeven, die het niet zijn: b.v. op bladz. 76. Puer, Stinken, hetwelk regelmatig is; ook werd de voorheen in gebruik zijnde onregelmatige tegenwoordige tijd der aantoonende wijs je pus, tu pus, il put, niet als aller vervoegd, gelijk de Schrijver zegt. Wijders is op bladz. 77. de zesde aanmerking overtollig, dewijl de daar opgegevene vervoeging der werkwoorden, op ter uitgaande, regelmatig is. Het op bladz. 162. als onregelmatig opgegevene haïr wordt volkomen regelmatig vervoegd; maar slechts onregelmatig uitgesproken in de aant. wijs, tegenw tijd, enkelvoud, en in de gebiedende wijs, den tweeden persoon van het enkelvoud: gelijk ook op bladz. 178 àlleen van den eerstgenoemden tijd gezegd wordt. Deze Conjugatie is dus overtollig.
Waarom toch heeft de Schrijver, die naar zijn zeggen niet wijdloopig wilde worden, tijden, die weinig of in het geheel niet in gebruik zijn, geconjugeerd? zie bladz. 170-173. en vergelijk de slecht gestelde aanmerking op bladz. 169. onderaan.
Bladz. 226. Se seoir is veranderd; men gebruikt daarvoor s'Asseoir.
Bladz. 231. Promouvoir wordt alleen in de onbepaalde wijze en in de zamengestelde tijden gebruikt. Dit is ook het geval met Forfaire, Malfaire, Méfaire, Parfaire, op bladz. 297. Van dit alles zegt de Schrijver niets.
Emboire op bladz. 390 opgegeven, moest zijn S'emboire; het is een Verbe Pronominal.
Circuire, bladz. 321. dit woord is in geen der beste Woordenboeken, die der Akademie, van wailly, gattel enz., te vinden. Boiste heeft het als een verouderd woord.
Van traire en rentraire, die eveneens vervoegd worden, vindt men twee Conjugatien op bladz. 396 en 400.
Het werkwoord frire heeft van zich zelf in den tegenw. tijd der aant. wijs een enkelvoud: je fris, tu fris, il frit, hetwelk op bladz. 412 niet wordt gemeld.
Wijders heeft de Schrijver eenige bijzonderheden in

{==430==} {>>pagina-aanduiding<<}
zijne spelling, die wel verdienen opgemerkt te worden. Hij schrijft tems voor temps; bladz. 246 pourai en pourais met eene r; 316 rateindre voor ratteindre tegen alle autoriteiten aan; clorre en enclorre voor clore, op bladz. 405, 409, tegen het gezag van de Akademie en wailly. In de voorrede leest men projecter voor projeter. Zal de naam van kappelhoff gezags genoeg hebben, om deze vreemdigheden te wettigen?
Nog eenige staaltjes van noodelooze omslagtigheid in dit Werk.
Op bladz. 417 en verv. vervoegt de Schrijver drie verbes pronominaux, doch waarin derzelver Conjugatien van elkander verschillen, weten wij niet.
De vervoegingen der onpersoonlijke werkwoorden op bladz. 131 enz. zijn overtollig, voor zoo verre zij niet onregelmatig zijn. Een kind, dat al de voorgaande Conjugatien geleerd heeft, zal toch in den derden persoon wel kunnen vervoegen. Hetzelfde geldt van de onzijdige werkwoorden: er zijn er reeds vroeger vervoegd, b.v. aller, en vele in de verscheidene lijsten der werkwoorden achter de Conjugatien tot oefening opgegeven; waartoe die, indien de leerling achter in het boek dezelve eerst zal leeren vervoegen? Doch hunne vervoeging is in niets van die der bedrijvende onderscheiden; de verbuigbaarheid van het Participe van die welke met être vervoegd worden, ware met één woord aan te wijzen geweest.
Devenir riche en devoir apprendre op bladz. 448 en 460 zijn beide overtollig. Het eerste wordt als venir en het tweede als recevoir, bevorens opgegeven, vervoegd: het bijgevoegde riche en apprendre hebben geenen invloed op de Conjugatie.
Ook zijn er vele drukfouten in het boek, b.v. bl. 473 C'aura, C'auroit, C'ait, in plaats van Ç'auroit &c. doch dit heeft het gemeen met andere schoolboekjes bij poster gedrukt, onder andere met het A B C Instructif, waarvan de laatste drukken, door de menigte van fouten, onbruikbaar zijn.
In plaats van zoo wijdloopig te zijn, moest de Schrijver zorg gedragen hebben van geene gebrekkelijke of onregelmatige werkwoorden over te slaan: als Saillir met deszelfs zamengestelden, Bruire, Braire, Paitre, waarvan men niets vermeld vindt.

{==431==} {>>pagina-aanduiding<<}

Deze weinige aanmerkingen hadden met even zoo vele andere kunnen vermeerderd worden. Bij al de wijdloopigheid vindt men, in dit boek over de Conjugaisons, niets over de vorming der tijden, niets over derzelver gebruik: dit, zegt de Schrijver, moet men elders zoeken; men vindt niet eens, waar nu de Méthode facile pour apprendre à conjuguer in bestaat. Hadde de Schrijver de werkwoorden, voornamelijk die van de tweede en vierde soort, behoorlijk geklassificeerd; van iedere klasse eene Conjugatie geleverd, met bijzondere onderscheiding van de uitgangen; de onregelmatigheid der anderen aangewezen, met weglating van het regelmatige, en dan een enkel voorbeeld vragender en ontkennender wijze, enz. opgegeven; dan ware zijn werk ten minste wel twee derden kleiner, maar ook zoo veel beter, en hij ware niet Prolixe geworden, hetwelk hij in zijn Avant-propos, zoo rec. hem wel verstaat, zelf afkeurt.

Leven en Daden van Jakob van Buchenstein, Erf-Leen en Gerigtsheer van Opper- Middel- en Nederbuchenstein. Naar het Hoogduitsch van K.H. Spiess. Eerste Deel. (Met carricatuurplaten). Te Amsterdam, bij C. Timmer, 1810. 257 Bladz. In gr. Octavo. De prijs is ƒ 2-16-:

Deze vermaarde veelschrijver spiess moet al een wonderlijke geest zijn, daar het in zijnen smaak valt, of de verschrikkelijkste moord en treurhistorien of de drolligste grappen van de wereld, maar zoo verre wij weten, niets in eene tusschen die uiterste grenzen gelegene soort, op te disschen. Misschien heeft de man gelijk, en moest men bij beurten heracliet en democriet zijn. Ook kan men niet anders van dezen Schrijver zeggen, dan dat hij vernuft bezit, en onderhoudend weet te vertellen. Wat ons betreft; wij hebben, onder de andere werken van spiess, ook dit (in een anders verloren uur) gelezen, en met dat vermaak gelezen, dat wij genieten, als de eene of andere extra-extra-domme streek ons de lever doet schudden. Wij zullen van den inhoud alleenlijk melden, dat jarob van buchenstein; een in zijne jeugd ganschelijk verwaarloosde, goedhartige maar bijster onkundige landjonker, eensklaps door den dood

{==432==} {>>pagina-aanduiding<<}
zijns adelijken vaders in het bezit van gezag en schatten gesteld zijnde, de domste zotheden begaat, die men bedenken kan, waartoe de vernuftige Schrijver al menige wonderlijke gelegenheden heeft weten uit te vinden; zoo dat deze roman, - wel niet een eigenlijk geestig, - maar in der daad een regt koddig boek wordt. Ook hebben wij, schoon alle hier voorkomende grappen zich bezwaarlijk, met eenige Decentie, in een fatsoenlijk gezelschap, vooral van vrouwen, zouden laten vertellen, er toch niets eigenlijk onzedelijks in gevonden. Maar als ons naar de verstandelijke of zedelijke strekking van het hoek gevraagd werd, zouden wij er het zwijgen toedoen; want naar ons oordeel zou het vaderland dit buitenlandsche Product zonder schade hebben kunnen ontberen.

Het beleg van Rochelle of het ongeluk en het geweten. door Mevrouw De Genlis. (Uit het Fransch) het Tweede en Laatste Deet. Te Middelburg, bij H.A. Abrahams en J. Ooms. 210 Bladz. In gr. Octavo. De prijs is ƒ 1-18-:

Wij hebben bij gelegenheid der uitgave van het eerste deel dezes werks, bereids het oogmerk van den Schrijfster, en den aard dezes historischen
    Romans opgegeven, (*) en hebben dus omtrent dit tweede deel niet anders aan te merken, dan dat de Geschiedenis op dezelfde wijze en in denzelfden stijl ten einde voortgezet en door een gelukkig huwelijk besloten wordt, gelijk men zulks ook in alle zamenstellen van dien aard verlangt. - Om redenen welke wij bereids in ons verslag van het eerste deel dezes werks gegeven hebben, zullen wij van den historischen inhoud deszelfs niets vermelden, ten einde het genoegen dat de nieuwsgierigheid naar den afloop van ingewikkelde lotgevallen den Romanlezeren verschaft niet te verzwakken. Alleenlijk kunnen wij hiet nog bijvoegen dat eene zuivere zedeleer dit werk aanprijsselijk, de schildering van verscheidene karakters van meest alle aanzienlijke lieden, hetzelve leerzaam, en de zonderlinge afwisseling van levenstooneelen, deszelfs lezing zeer aangenaam en onderhoudend maken. -


{==433==} {>>pagina-aanduiding<<}

Uittreksels en beoordeelingen.




Bijbelsch Huisboek, door C.W. Stronck, Lid van het Zeeuwsch Genootschap der Wetenschappen, en Predikant te Dordrecht. Vierde Deel. Job en de Psalmen. Te Dordrecht, bij A. Blussé en Zoon, 1810. 403 Bladz. In gr. Octavo. De prijs is ƒ 3-:-:

Wij zien met genoegen, dat de Eerw. stronck dit zeer nuttig en stichtelijk Huisboek voor Christelijke Huisgezinnen vervolgt, en dat hetzelve met dit Vierde Deel reeds gevorderd is, tot het Boek van job en de Psalmen. De overige Schriften van het Oude Verbond zullen, gelijk de Schrijver meent, geschiktelijk in twee Stukken kunnen begrepen worden, welke hij ons belooft, indien de omstandigheden van den tijd, zijne betrekkingen, en zijne bezigheden hem zulks zullen toelaten; hetwelk wij hartelijk wenschen, opdat het geheele Werk dus in het licht verschijne naar het plan, hetwelk de zalige scheidius daarvan gevormd had.
In eene Aanteekening op het Voorberigt, Bladz. VII, meldt ons de Schrijver, dat hij onderrigt is geworden, dat onder de nagelatene papieren van den Heer scheidius nog het een en ander gevonden is, hetwelk bestemd was voor het Tweede Deel. Dit berigt strekt ter verbetering, van hetgeen door den Heer stronck, naar hem verzekerd was, in het Voorberigt voor het Tweede Deel, Bladz. IX, gezegd heeft.
Dewijl wij van de inrigting, het belang en de nuttigheid van dit Werk in onze Recensien der vorige Deelen zoo veel genoeg was, gezegd hebben, en in dit Deel dezelfde naauwkeurigheid, bondigheid, en duidelijkheid in het oog is gehouden, waardoor wij het bij aanhoudendheid kunnen aanbevelen, als doelmatig, om in de Huisgezinnen der Christenen Bijbelkennis aan te kweeken en stichting te bevorderen: zoo willen wij ons thans bepalen, om eene proeve uit dit Deel aan onze Lezers mede te deelen, en daartoe den XLVsten Psalm verkiezen.
Bladz. 178 lezen wij het volgende, met betrekking

{==434==} {>>pagina-aanduiding<<}
tot dezen XLVsten Psalm: ‘Een gelukwensch aan een' magtig en aanzienlijk Koning, die de verdediging der waarheid en der deugd op zich neemt, - en wiens luistervolle zegepraal, met al de trekken der Oostersche pracht en grootheid, sierlijk, op verheven toon, bezongen wordt.’

‘Vs. 5.	Op het woort der waerheyt, en de rechtveerdige sachtmoedigheyt. Vertaal dit: om de zaak der waarheid, en ten nutte der regtvaardigheid.
....	Sal u vreeslicke dingen leeren. Vertaal: zal vreesselijk (op schikkelijke (schrikkelijke) wijs) hare pijlen uitschieten.
9.	Uyt de elpenbeenen paleysen, van waer sy u verblyden. Liever aldus: uit elpenbeenen paleizen verblijden u de Koorgezangen.
14.	Vertaal dit Vers aldus: De innerlijke schoonheid van 's Konings Dochter overtreft de goudene borduursels harer kleeding.’

‘Hoezeer het onzeker zij, bij welke gelegenheid en met welk bijzonder oogmerk dit verheven Dichtstuk vervaardigd zij, en in hoe ver het dus, in sommige bijzonderheden, alleen toepasselijk zij op het voorwerp, of op de gebeurtenis, waardoor aanleiding tot hetzelve gegeven werd aan deszelfs onbekenden Dichter, - is het, echter, zoo om den inhoud, als om het gebruik, door den Schrijver van den Brief aan de Hebreen, Hoofdst. I. 8 en 9, er van gemaakt, hoogstwaarschijnlijk, dat het, in andere bijzonderheden, of in 't algemeen, verder doel en verder uitzigt gehad hebbe, en toegepast moet worden op den, oudtijds beloofden en verwachten, en, naar de goddelijke beloften en de hope der Vaderen, namaals gekomen, en in den persoon van onzen Heere Jezus Christus door ons geëerbiedigden, Messias.’
‘De Christelijke Bijbellezer versterke dan, ook hier, uit het woord, voortgebragt door den Geest der Prophetie, zijn geloof aan de hooge waardigheid van zijnen Heere en Zaligmaker, tot wien, als tot den Zone, gezegd is: “Uw troon, o God! is in alle eeuwigheid: De schepter uwes Koningrijks is een

{==435==} {>>pagina-aanduiding<<}
regte schepter. Gij hebt regtvaardigheid liefgehad, en onregtvaardigheid gehaat: daarom heeft u, o God! uw God gezalsd met olie der vreugde boven uwe medegenooten.” - En eerbiedige Hem, ook op dezen grond, als den genen, dien de Vader heeft uitgezonden, dien God ons ten Heiland en Redder gegeven heeft, en die als Koning heerscht, en heerschen zal, tot alle zijne vijanden voor hem bukken en Hem eeren zullen.’
‘In het overbrengen en toepassen, echter, van onderscheiden trekken, waarmede de voorspoed, grootheid, en luister, van den Vorst geteekend worden, die het onderwerp is van 's Dichters zang en bespiegelingen, zij men bedachtzaam en voorzigtig, - zoo wel, omdat de voordragt een Dichtstuk is, opgesierd en uitgedrukt met Oostersche beelden en spreekmanieren, als ook, bijzonder, omdat vele van dezelven eenig en alleen behooren kunnen tot dien persoon, en diens omstandigheden en betrekkingen, van wien de gewijde Zanger de stof zijner voordragt eerst ontleend heeft, maar hooger tot hooger onderwerp vervolgens is opgeklommen - 't Veiligst, toch, houdt men zich, buiten uitdrukkelijk onderrigt van de Schrijvers des Nieuwen Verbonds, in dergelijke voorspellingen en derzelver toepassing, aan den algemeenen geest en inhoud der voorzegging, - welke dan, in dezen Psalm, bij de Goddelijke grootheid en waardigheid van Messias, hem zal voorstellen, als een zeer voortreffelijk, groot, magtig, en in regtvaardigheid boven allen uitmuntend, Koning, - die van God was aangesteld, - die in eeuwigheid zou regeren, - wiens hoofdzorg de verdediging en de voortplanting zou wezen der waarheid en der deugd, - en die daarin zoo zou slagen, dat geheele volken aan Hem en zijn weldadig bestuur zich onderwerpen zouden. - En men gevoele dan, ook na het lezen van dezen Psalm, tot dankbaarheid aan de Goddelijke trouw en aan de bestellingen zijner genade zich opgewekt, - en tot eerbiedige vereering van Jezus Christus in zijne Goddelijke verhevenheid, uitmuntendheid, heerschappij, en weldadigheid, die vooral gelegen is, en kennelijk moet wezen, in een onwankelbaar vertrouwen op zijne beloften en gereede gehoorzaamheid aan zijne bevelen.’





{==436==} {>>pagina-aanduiding<<}

Sermons sur divers Textes de l'Ecriture Sainte, par feu Mr. Sebald Fulco Jean Rau, Chevalier de l'ordre Royal de Hollande, Docteur et Professeur de Théologie et de langues et antiquités Orientales en l'université Royale, et Pasteur de l'église Wallonne de Leide, etc. etc. Tome Second. à Leide, chez S. et J. Luchtmans, 1810. 392 Pagg. gr. Octavo. Le prix est ƒ 3-:-:

Dat is:
Leerredenen over verscheidene plaatsen der H. Schrift, door wijlen den Heer s.f.j. rau, Ridder, enz. Tweede Deel. -
Den lof, welken wij, uit overtuiging van ons hart, aan het eerste Deel der Leerredenen van wijlen den Hoogleeraar rau gegeven hebben in onze Bibliotheek voor het jaar 1810. Bladz. 433. moeten wij ook aan de Leerredenen toekennen, welke in dit tweede deel begrepen zijn. Dezelve zijn XII in getal: I. De eerste stelt de gevolgen van het verachten der zaligheid voor oogen, naar Hebr. XII: 16, 17. Zij schetst ons in esau, die het bij de ouden zoo hoog geschatte voorregt der Eerstgeboorte, verleid door zijne drift en zinnelijkheid, verkocht voor een gering moes, en daarna te vergeefs door zijn te laat berouw verandering van zijn lot zocht, het beeld van den zondaar, die de wezenlijke goederen van natuur en genade beide veracht en verwaarloost voor dingen van geen belang en waarde, en te laat zich over zijne dwaasheid beklaagt en berouwt. II. De tweede Leerrede vertoont ons naar Hebr. XII: 18-24. den zachten aard van het Evangelic en de voorregten van den Christen. De tekst wordt hier door omschrijving opgehelderd, in welke de Hoogleeraar oordeelkundig opmerkt de tegenstelling van de geduchte en schrikbarende omstandigheden, welke plaats hadden bij de invoering van den Mozaïschen Godsdienst, toen zij geleid werden tot den berg Sinai, op welken hun de Goddelijke wetten werden asgekondigd, en de lieftalige invoering

{==437==} {>>pagina-aanduiding<<}
van den Christelijken Godsdienst met deszelfs voorregten, in welke voorstelling de Apostel, naar de aanmerking des Hoogleeraars, zijne beelden (vs. 22-24) ontleent van het geluk der Israeliten, nu gevestigd in Kanaan, in den besten tijd van hunnen staat, en hetwelk zij inzonderheid met blijdschap smaakten, wanneer zij, op de jaarlijksche feesten, vrolijk opgingen tot feestviering naar Jeruzalem, de stad des grooten Konings, naar den berg Sion, enz. III. De derde Leerrede handelt over het statige en gestrenge van den Christelijken Godsdienst. Hebr. XII: 25-29. Zoo dat deze drie Leerredenen naar de orde der Teksten in onderling verband staan. IV. De vierde Leerrede beschouwt jobs lijdzaamheid naar job I: 20-22. V. De vijfde Leerrede heeft tot onderwerp job, die zijn' geboortedag vervloekt. Job III: 1-26. Uitmuntend schoon is de korte opheldering van den Tekst in deze Leerrede, en getuigt van het gevoel en den smaak van den Redenaar, en zijne bekwaamheid, om dien ook aan zijne Hoorderen mede te deelen. VI. Het onderwerp der zesde Leerrede is de dood van mozes naar Deut. XXXIV: 1-5. VII. De zevende Leerrede gaat over jonathan, die zijnen vader overreedt, om david niet te dooden. Een uitmuntend tafereel van het godvruchtig karakter van jonathan, maar ook van de voortreffelijkheid van den Godsdienst, die den mensch tot zulke verhevene deugden opwekt en in staat stelt. VIII. De achtste Leerrede betoogt het nut der godzaligheid in opzigt op de menschelijke Maatschappij naar Spreuk. XI: 30. IX. De negende Leerrede over matth.
XVI: 26. wijst aan de dwaasheid van het schade lijden aan de ziel, om de wereldsche goederen te winnen. X. en XI. De tiende en elfde Redevoeringen hebben ons bij uitnemendheid behaagd. Zij zijn de laatste, welke de waardige rau heeft opgesteld, zij zijn door hem uitgesproken den 8 en 15 November 1807, op een' tijd, als zijne kinderen gevaarlijk ziek waren. De tiende handelt over de onheilen, welke uit gebrek aan hoop ontstaan naar Spreuk. XIII: 12. De elfde over de vreeze, naar Spreuk. XXVIII: 14.a In beide spreekt het hart des Redenaars met teederheid, zijne eigene gesteldheid onder hoop en vrees wegens het lot zijner kinderen uitdrukkende, en daardoor aan zijn voorstel te grooter kracht en in-
{==438==} {>>pagina-aanduiding<<}
druk bijzettende, hetwelk men zelfs onder het lezen ontwaart.
De XII of laatste Leerrede is eene Bededags Leerrede, over de woorden matth. VIII: 25.b Heere! behoed ons, want wij vergaan. Uitg sproken op den Bededag, den 7 Maart 1804, en in het volgende jaar den 24sten Julij 1805, te Haarlem.
Zie hier tot eene kleine proeve, hoe rau met kracht wist te vertroosten en te bemoedigen, het slot der vierde Leerrede over de lijdzaamheid van job. Aangetoond hebbende, dat, gelijk job, met een uitmuntend voorbeeld van lijdzaamheid, onder al zijne verliezen, nog stoffe vond, om 's Heeren naam te loven, dus ook de Christen, in de treurigste omstandigheden, reden van dankzegging heeft 1. voor zoo vele zegeningen, welke hij zoo langen tijd genoten heeft. 2. Omdat de tegenspoeden voordeelig kunnen zijn voor ons waar geluk, door ons tot god te leiden enz. vervolgt de Redenaar Bladz. 103.
‘3. Ik vereenig alle andere redenen, om god te danken, zelfs in het midden der talrijkste en meest treffende rampen, in één punt zamen. Dit zijn de goederen, de hulpbetooningen, de vertroostingen, welke ons overig zijn, om onze omstandigheden te leenigen. Wie was ooit ongelukkiger, dan de heilige man, die in mijnen Tekst spreekt? Evenwel, toen genoot hij nog gezondheid. Bovendien, waren niet deze heldhastige gelatenheid, en standvastigheid, met welke hij zich gewapend voelde, dit vertrouwen op god, deze gelatenheid, welke hem boven zijne rampen verhief, het werk van den Heiligen Geest, die hem ondersteunde en deed zegevieren? En hetgeen alles te boven gaat, had hij niet het geluk, dat hij, te midden van het bederf en de onwetendheid der volken, die hem omringden, verlicht was, door de zaligende stralen van eenen Godsdienst, die hem zijnen Zaligmaker van verre deed zien, en hem het uitzigt opende op dien gelukkigen dag, wanneer hij denzelven zien zou van aangezigt tot aangezigt. Bemoedigd door deze groote hoop, is hij gerust in het midden des onweders. Sterk door zijn geloof en godzaligheid, kunnen wederwaardigheden noch het graf hem verschrikken. Hij dankt zijnen god, die,

{==439==} {>>pagina-aanduiding<<}
ofschoon hij hem de vergankelijke goederen ontneemt, hem zoo kostelijke goederen laat behouden, welke niets hem ontrooven kan.’
‘Ziedaar, geloovige zielen, welke god beproeft en oefent door tegenheden, ziedaar wat uwe liederen van zegepraal kan doen weergalmen. Waarom zoudt gij gestadig een onrustig oog vestigen op de goederen, welke de wil van god, die altijd goed is, u komt te ontnemen. Ziet op die, welke hij u laat behouden, en gij zult u zelven nog omringd vinden met zijne zegeningen. Is het dan iets gerings, dat gij nog alle deze middelen bezit, om uwen toestand te verzachten? Hebben de teedere hulpbetooningen der vriendschap hare waarde en hare kracht op uw hart verloren? Wat zijt gij onregtvaardig en ondankbaar? Doch, dat ten minste dc vertroostingen van den Almagtigen u niet te gering schijnen! Hoedanige ook de verliezen mogen zijn, welke gij geleden hebt, is jezus christus u niet overig met de schatten zijner liefde? Hebt gij het regt verloren, om toe te gaan tot den troon der genade? Zijt gij niet meer gekochten van christus en erfgenamen des eeuwigen levens? Is u de hoop ontnomen op een onuitsprekelijk geluk, van hetwelk uwe zonden u voor eeuwig hadden moeten uitsluiten, maar hetwelk de Zoon van god voor u, ten koste van zijn bloed, verworven heeft? - Neen, neen! al deze goederen zijn u overig gelaten. Deze genadegisten Gods zijn onberouwelijk. En zijn deze niet de waarachtige schatten, welke de beurtwisseling en onbestendigheid der aardsche goederen niet kan verderven, welke de golven des tijds verduren, en welke, na den nacht des grafs, met eenen zuiverder glans zullen schitteren.’
‘Ach! Christenen, wanneer wij ernstig op deze dingen denken, zouden wij dan niet mogen blozen over onze ongeduldigheid, over onze murmureringen, over onze bittere klagten, over onze wanhopigheid. Wij zijn Christenen, en wij zouden huilen en weenen, als dezulken die geene hope hebben! Neen. Liever naar het voorbeeld van Hem, die ons hoofd is, ons vernederd onder de magtige hand van onzen God. Laat ons met moed den

{==440==} {>>pagina-aanduiding<<}
kelk met bitterheden aannemen, welken zijne hand ons toereikt, en, zoo de zwakheid van onze natuur o s verpligt te bidden: Vader, laat dezen drinkbeker voorbij gaan, zonder dat ik dien drinke: zoo laat ons met den moed, welken het geloof geeft, er bijvoegen: Uw wil geschiede en niet mijn wil!’
‘Doch geef, te midden van deze diepe onderwerping, ook plaats aan zachter, aan troostelijker denkbeelden. Verheft uwe oogen omhoog, want uwe verlossing is nabij! Ja, Hij, aan wien de Vader alle magt gegeven heeft in hemel en op aarde, bestuurt uw lot. Hij telt uwe zuchten, en verzamelt al uwe tranen in zijne flessche. Zijn geest zal u ondersteunen, en u onophoudelijk verkwikken door de invloeden van zijne genade. Misschien, wanneer gij door de wederwaardigheden beproefd zult zijn, zal hij u, gelijk aan den heiligen man job, gelukkige en heldere dagen vergunnen. Maar eens, wanneer hij van den hemel zal komen, om onze vernederde ligchamen aan zijn verheerlijkt ligchaam gelijkvormig te maken, zal hij ons alles vergoeden, wat wij verloren zullen hebben. Dan zullen wij lagchen bij het herdenken aan onze smarten, en wij zullen den Allerhoogsten loven.’
‘Gaarne eindig ik met dit bevallig denkbeeld. O! mogt hetzelve het hart treffen van zoo vele ongelukkigen, die, in tegenspoeden, geene andere toevlugt hebben, dan de verstrooijingen der wereld of de wanhoop. Mogt het kalmte en vertroosting in de ontroerde ziel gestort hebben, al ware het slechts van eenen enkelen van mijne Hoorderen. Mogt het ons allen de schoonheid en voortreffelijkheid van onzen hemelschen Godsdienst doen voelen en met al ons hart aan denzelven verbinden, om dien tot onzen leidsman te maken op de duistere paden dezer wereld, tot wij aanlanden aan den boezem der volkomene zaligheid! Amen!’





{==441==} {>>pagina-aanduiding<<}

Leerredenen door Joannes Clarisse, Doctor en Hoogleeraar der Godgeleerdheid en gewijde Uitlegkunde en Akademieprediker te Harderwijk. Tweede Bundel. Te Amsterdam, bij J. van der Heij, 1810, 408 Bladz. In gr. Octavo. De prijs is ƒ 3-12-:

De eerste Bundel, in het jaar 1801 bij w. van ijzerworst uitgegeven, is met genoegen door onze Landgenooten ontvangen. Nu volgt een Tweede, welken wij vertrouwen, dat met geene mindere goedkeuring zal onthaald worden. Vele jaren aarzelde de Schrijver, en een zamenloop van verhinderende omstandigheden vertraagde naderhand nog, van tijd tot tijd, de uitvoering van een voornemen, hetwelk de wensch om weder iets bij te dragen tot meer algemeene leering en stichting hem had doen opvatten. En dit zij ter zijner verontschuldiging bij hen, die wel eens op meerderen spoed hebben aangedrongen.
Ook deze Bundel bevat tien Leerredenen van eenen allergewigtigsten inhoud, welken wij vooraf aan onze Lezers zullen opgeven. I. Alwetendheid van god, den Regeerer der zedelijke wereld. Hebr. IV: 13. II. Godvruchtige Winterbeschouwing. Ps. CXLVII: 15-18. III. Stormwind en Bliksem, gods Dienaaren. Ps. CIV: 4. IV. Gods Majesteit erkend bij Watervloeden. Ps. XXIX: 10. V. Uitzigten der oude Heiligen in het Rijk van den Messias. Jes. XI: 1-10. VI. Verdere uitzigten der oude Heiligen in de Toekomst. Jes. XLII: 1-9. VII. Jesus met de omstanders op Golgotha. Of Tafereel van den adel en de verbastering der Menschheid. Luk. XXIII: 34, 35. VIII. Betamelijkheid der liefde tot den Heer jesus christus. 1 Kor. XVI: 22. IX. De Invloed van een vast geloof aan eenen toekomenden staat. 2 Kor. IV: 18 en V: 1. X. De Roem des Geloofs. Rom. VIII: 31-39.
De drie eerste zijn bij bijzondere gelegenheden opgesteld, en daaromtrent verklaart de Hoogleeraar: ‘Hoe anderen over de zaak denken, weet ik niet: mij, ik erken het, hebben altijd zulke Leerredenen meest behaagd, waarbij met wijze behoedzaamheid, zoo wel in keuze van onderwerp, als in in-
{==442==} {>>pagina-aanduiding<<}
richting en wijze van behandeling, acht geslagen wordt op omstandigheden en voorvallen, welke het hart der menschen en hunne overdenkingen op zekeren tijd meer bijzonderlijk bezig houden. Wanneer de stoffe daarmede in eenig verband staat, - wanneer eene of andere gebeurenis, in welke elk alsdan belang stelt, Godsdienstiglijk beschouwd, - wanneer de loop van der menschen eigene overwegingen gevolgd, maar aan dezelven van langzaamerhand eene betere en betamelijke wijziging gegeven wordt; - ik moet mij zeer bedriegen, zoo de Leeraar dan nier zeer veel meer kans dan gewoonelijk heeft, op een aandachtig en belangstellend gehoor, en diensvolgends op het gelukkig bereiken van dat eerwaardig oogmerk, hetwelk hij zich altiid behoort voortestellen. Mijns inziens volgt hij dan de wenken op, welke hem Gods Voorzienigheid geeft, en bouwt te gemakkelijker voord op het geen door die Voorzienigheid hem reeds voorgearbeid was. Elk schrander Redenaar wenscht zich voor het belang der zaak, welke hij bepleit, soortgelijk eene ontvangbaarheid bij zijne Toehoorers, en bedient 'er zich van met alle naarstigheid: en zou het de Christen-leeraar, die in het waare heil van onsterfelijke zielen hartelijk belang stelt, dan niet doen?’ Ja, zeker, meermalen en bij herhaling doen, is ons antwoord. -
Niet minder hangen wij ons zegel aan hetgeen de Hoogleeraar, ten aanzien van de keuze zijner overige onderwerpen er bijvoegt, waarin hij zijne Lezers ook, en inzonderheid, op het onderwijs des Bijbels aangaande god, zijne deugden en reinen dienst, wenscht opmerkzaam te maken: ‘en wel zoo, dat zij de Boeken des Ouden Verbonds en de inzigten der oude vroome Israelleren zoo wel leerden waardeeren, als de gewijde Oorkonden des Christendoms en het onderwijs der Euangelisten en Apostelen.’
Wat de wijze van behandeling betreft, de Hoogleeraar belijdt de gebreken van zijnen, veelal te overladenen stijl, te kennen: zonder die naar zijnen wensch te kunnen verbeteren. Alleen wenscht hij, dat deze Leerredenen, zoo niet algemeener, ten minste voor zijne geliefde Leerlingen, eene niet geheel verwerpelijke bijdrage mogen uitleveren tot beschaafde

{==443==} {>>pagina-aanduiding<<}
en gezuiverde predikwijze, en alzoo tot het gepast en vruchtbaar behandelen van verschillende soorten van onderwerpen op den Christelijken leerstoel.
Ten slot worden nog de bedenkingen tegen de uitgebreidheid van sommige teksten, of wel de lengte van eenige toepassingen, met bescheidenheid en gegrondheid beantwoord. Het oogmerk van den Redenaar daarmede was allezins loffelijk, en zijne bijgebragte redenen zijn overtuigende. ‘Ik achte,’ dus besluit hij, ‘dat het de beste Leerredenen zijn, welke geheel en al toepassing zijn, geheel en al op eenen gemoedelijken trant leerzaam, geheel en al, van de Inleiding aan, daartoe aangelegd: of, zo het onderwerp dit minder gedoogt, dan althands de zulken, bij welke aan het toeëigenend voorstel eene breede en aanzienelijke plaats wordt ingeruimd.’ -
Tot eene proeve diene eene korte opgave en gedeelte van de Negende Leerrede. Na eene korte verklaring en opheldering der woorden, bepaalt de Hoogleeraar zich tot de volgende hoofdzaken: ‘Het vast en ongeschokt geloof aan eenen toekomenden staat - leert den mensch overeenkomstig zijne waare bestemming leven en werkzaam zijn, - het leidt hem op tot een onpartijdig onderzoek en geloovige omhelzing van het Euangelie; - het sterkt hem tot waare en verhevene pligtsbetrachting: en - het biedt hem, bij al wat moedbenemend is, den alleruitnemendsten troost aan.’ Zie hier het tweede gedeelte.
‘Het vast geloof aan eenen toekomenden staat lcidt den mensch op tot een onpartijdig onderzoek en geloovige omhelzing van het Euangelie. Van waar, T.! dat heir van Ongeloovigen, hetwelk, of wel de geheele leer van het Christendom, of altoos derzelver kenmerkende leerstukken verwerpt, bestrijdt, verguist; hetwelk telkens zich onder andere gedaanten weder opdoet, en, in onzen tijd, maar al te zeer, hand over hand, veld wint? - Gij zegt welligt: van gebrek aan bezadigd, herhaald, ernstig en gemoedelijk onderzoek. En Gij spreekt regt. Maar, van waar dit gebrek zelf? Van waar dit? Twijfelt er niet aan. Het ontstaat alleen uit het gemis van een vast en levend geloof

{==444==} {>>pagina-aanduiding<<}
aan de Onsterfelijkheid. Dit is zeer natuurlijk. Ware er geen leven na dit; waren de bewijzen voor den toekomenden staat beuzelachtig; dan ware gewis ook alle onderzoek, den Godsdienst betreffende, niets meer, niets beters, dan eene bloote oefening van het spelende vernuft. En daarvoor wordt het ook in de daad slechts gehouden door allen, bij welke de overtuiging van het volgende leven niet gevestigd is. Waar dit geloof ontbreekt, of immers aan veele twijfelingen onderhevig is, daar wordt geene behoefte gevoeld aan voorbereiding voor een toekomstig oordeel, voor eene aanstaande regtvaardige vergelding; daar is geen aandrang om te staan naar eeuwige behoudenis. Daar verkeert men des ook onverschillig omtrent die Leer, welke den verlegenen omtrent zijne eeuwige belangen te regt wijst: daar acht men naar waarde die leerstukken niet, welke de gewigtigste en moeilijkste vragen desaangaande oplossen.’
‘Geheel anders daarentegen moet het gesteld zijn bij hem, die levendig overreed is van de waarheid: Wij allen moeten geopenbaard worden voor den rigterstoel van Christus! De dingen die men ziet zijn tijdelijk, maar de dingen die men niet ziet zijn eeuwig. - Is dit leven toch een staat van voorbereiding, en zal het toekomstige een staat zijn van vergelding, beslissching, voltooijing; bij het geringste nadenken over ons zelven, - bij de vraag: hoe verre wij reeds in onze voorbereiding voor ons waare leven gevorderd zijn? kunnen wij, opregtelijk met ons zelven omgaande, ons niet ontveinzen, hoe weinig, - en dat weinige, hoe gebrekkig, - wij weten van de wetenswaardigste zaken; terwijl onkunde, vooroordeel en dwaling onze beste pogingen overdwarssen. Wij kunnen ons niet ontveinzen, hoe gering onze vorderingen in het goede zijn; terwijl wij ons, dan eens aan onvoorbedachte struikelingen, dan weder aan moedwillige overtredingen, misgreepen, teruggang in heiligmaking, schuldig kennen. Wij kunnen het ons zelven niet ontveinzen, hoe weinig wij van eenen regtvaardigen Regter belooning, - hoe zeker wij de hoogste, ja, eeuwige straffen, naar onze verdiensten, te wachten hebben. En deze bescha-
{==445==} {>>pagina-aanduiding<<}
mende overtuiging, T.! - kan zij anders, dan een angstig vooruitzigt te verwekken naar den stond, waarop wij opgeroepen zullen worden, om in dien stand overtegaan, dien wij ons zullen hebben waardig gemaakt? Dit vooruitzigt, - moet het ons niet noodwendig met verlegenheid doen vragen: zou er nog hoop op verbetering, op redding, op voorbereiding zijn voor eene zalige onsterfelijkheid? Kan het ons traag laaten in uittezien naar eenen weg van ontkoming des nakenden verderfs en naar het deelgenootschap aan de toekomende Gelukzaligheid?...’
‘ô! Hoe wellekom moet dan zulk een, bij zich zelven, bij zijne eeuwige, dat is, waare, belangen bepaald gemoed een Euangelie niet zijn, hetwelk een Goddelijk onderwijs aanbiedt omtrent het allerwetenswaardigste, en uitzigten opent op eeuwigduurende vorderingen in kennis en wijsheid! Een Euangelie, hetwelk Goddelijke hulp ter zedelijke verbetering, en volmaking na de dood belooft! Een Euangelie, hetwelk genade en zaligheid, door eenen, van God verordenden en geschonkenen, Verlosser allen boetvaardigen, die in Hem gelooven, aankondigt! Zulk een Euangelie is juist berekend voor de behoeften van den mensch, van den kortzigtigen, zwakken, zondigen mensch. Hoe kan het anders, of hij, die zijne waare belangen regt kent en met dezelven gemoedelijk werkzaam is, moet zulk eene Leer zijn ernstig onderzoek waardig keuren, in derzelver aart en omvang trachten intedringen, de gronden, waarop dezelve rust, onpartijdig en aandachtig bepeinzen en toetsen, en zich schroomvallig wachten voor alle loszinnigheid en overijling bij dit onderzoek? En, wie zoo verkeert, zou die niet de waarheid en Goddelijkheid van het Euangelie overtuigend leeren kennen? Zou die hetzelve niet met een vast geloof leeren omhelzen? Gewisselijk! De mond der waarheid zelf verzekert ons, dat elk, die aldus den wil doen wil van den hemelschen Vader, van zijne Leer bekennen zal, dat hij uit God is (*)’

{==446==} {>>pagina-aanduiding<<}

‘Wel dan, mijne Vrienden! zo 'er iemand onder u mogt zijn, in wiens gemoed welligt twijfeling ontstaan ware aangaande de zekerheid der Euangelieleere, of die bezwaard denken, of, (hetgeen veel erger zou zijn), onverschillig verkeeren mogt omtrent de voornaame hoosdleeringen van het Christengeloof; - en Gij vooral, Jonge Lieden, die zoo ligt gevaar loopt van, door eigene ligtzinnigheid en de verleidende schijnredenen en kwinkslagen van vrijgeestige lieden asgerukt te worden van uwe vastigheid: - wenscht Gij, in zulk eene aangelegene zaak tot volkomene zekerheid te geraaken? Verlangt Gij naar een proef houdend wapen tegen partijdigheid, onverschilligheid, twijfelzucht en misdaadig ongeloof? Begeert Gij op den weg geleid te worden tot een redelijk, gegrond, van vooroordeel en bijgeloof geheel onderscheiden, - tot een proef houdend geloof? prent ù dan geduurig bij vernieuwing in: “Wij zijn onsterfelijk, wij leven voor de eeuwigheid!” Als deze gedachte u bezielt, als dezelve bij u levendig en werkzaam is, zijt Gij reeds Christenen, of altoos op den weg om het te worden. Ja, het vast geloof aan deze groote waarheid zal u al rasch met Paulus tot elk doen zeggen: Wij gelooven, daarom spreken wij!’
Wat het gezegde aan het einde van het Voorberigt aangaat: ‘op eigenlijk gezegde taalfouten, hoop en vertrouw ik, zal men niet stooten. Dit blijk van eerbied is elk Schrijver, meen ik, aan het Publiek, - elk Nederlander aan zijne schoone en rijke taal verschuldigd.’ Hierop zij het genoeg aan te merken, dat, naar ons oordeel, elk Schrijver verpligt is, dezelve zoo zuiver, als mogelijk is, daar te stellen; en dat elk Lezer regt heeft dit van hem te vorderen, - Voor het overige kunnen wij ons, om taalkundige redenen, in verscheidene opzigten, met de spelling van den Hoogleeraar niet vereenigen. -





{==447==} {>>pagina-aanduiding<<}

Proeve over de Wijsheid van God, in het Ontwerp der Evangelische Bedeeling. Door Willem Bruin, Lecraar der Doopsgezinden te Westzaan, Te Amsterdam, bij de Wed. G. Warnars, 1810. 143 Bladz. In gr. Octavo. De prijs is ƒ 1-5-:

‘Al hetgeen, waardoor de eerbied en hoogachting voor het geopenbaard onderwijs der Evangelieleer toeneemt, of levendig gehouden en aange. kweekt wordt, kan ook bevorderlijk zijn, om die Leer zelve te meer invloed te doen hebben, op het verstand en (het) hart der belijders van het Christendom, ter hunner opleiding tot die veredeling en ware zedelijke verbetering, welke de Evangelische Bedeeling ten oogmerk heeft, en zoo noodig en nuttig is, tot des menschen waar en duurzaam geluk.’ Aldus drukt zich de Eerw. bruin uit in zijn Voorberigt van zijne welgeschrevene Proeve, welke wij met zeer veel genoegen gelezen hebben, en eenen ieder, tot welke gezindte hij ook behoore, wien het om vermeerdering of versterking van eerbied voor gods aanbiddelijke wijsheid en van hoogachting voor het Evangelische Ontwerp van Godsdienstleere te doen is, met den meesten ernst aanprijzen. ‘De beschouwing der Natuur, (zoo lezen wij, onder andere, in de Inleiding,) zoo rijk in kenmerken van de verhevene Wijsheid des Allerhoogsten, levert, uit dien hoofde, veelvuldige stoffe op, tot aangename, nuttige en leerzame bespiegelingen, voor 's menschen geest, die hem verrijken kunnen met edele wetenschap, een redelijk wezen waardig, en allezins instemmende met zijnen oorspronkelijken aanleg, en met zijne hoogere bestemming, met het zedelijk doel van zijn bestaan.’
‘Doch niet minder (zoo gaat zijn Eerw. voort) blijken van die grootheid der Goddelijke Wijsheid treft men aan, voor het nadenkend verstand, in de goedertierene en weldadige beschikkingen des Allerhoogsten, of in zijn zedelijk bestuur, over het menschdom; en wel inzonderheid in het weldadig

{==448==} {>>pagina-aanduiding<<}
Ontwerp der Evangelische Bedeeling, ter verbetering en gelukkigmaking van het menschelijk geslacht, door jezus christus zijnen Zoon tot stand, en in werking gebragt.’
Behalve de gegrondheid en de kracht der onderscheidene bedenkingen, door den Schrijver, ter bereiking van zijn oogmerk, in het midden gebragt, prijzen zich dezelve aan door de naauwkeurig uiteengezette en geregelde orde, in welke zij worden voorgedragen. In drie Hoofddeelen, en deze wederom in Afdeelingen gesmaldeeld, bevat het Eerste Hoofdstuk tot opschrift voerende: Het oogmerk van god met het Ontwerp der Evangelische Bedeeling, in drie Afdeelingen, eene algemeene beschouwing van het oogmerk van het Christelijk ontwerp van de uitgestrektheid van het oogmerk der Evangelische Bedeeling - en eindelijk van de Goedheid en het Weldadige van het Ontwerp dier Bedeeling. - ‘De gepastheid der middelen, ter bereiking van het Oogmerk der Evangelische Bedeeling,’ is het opschrift des Tweeden Hoofddeels, waarin, onder twee Afdeelingen wordt gehandeld over de voorbereidende middelen, tot de in werking brenging van het Ontwerp der Evangelische Bedeeling, en over de Gepastheid der middelen, welke het Ontwerp der Evangelische Bedeeling zelve opleverde, ter bereiking van deszelfs uitgebreid weldadig oogmerk. - Het Derde en laatste Hoofddeel, handelende over de nadere blijken van de Geschiktheid der aangewende Middelen, uit d heilzame uitwerksels dier inrigting afgeleid, ontwikkelt dat alles, door de ontvouwing van den spoedigeren Opgang der Evangelische Bedeeling, in den aanvang en van het duurzame aanwezen, en de verdere Uitbreiding der Evangelische Bedeeling Al deze bijzonderheden worden, door den Eerw. Schrijver, ontwikkeld, op eene wijze, welke zoo wel van 's Mans aandachtige beoefening van het belangrijke onderwerp getuigenis draagt, als zij het wijze en weldadige, in het Ontwerp der Christelijke Leere allerwege doorstralende, in een helder licht plaatst. Eigenlijk nieuwe gedachten, zoo als de Schrijver zelf erkent, zal men hier niet
aantreffen. Trouwens, wie kan ook iets, nooit voorheen gedacht of gezegd verwachten omtrent een onderwerp, hetwelk, eeuwen

{==449==} {>>pagina-aanduiding<<}
lang, de aandacht van allen, die het Christendom een genegen hart toedroegen, onledig hield. Voor zoo veel hij, nogtans, zijne wijze van voordragt en uiteenzetten, hem bijzonder eigen, heeft, zal elk in den Eerw. bruin eenen man ontdekken, die voor zich zelven denkt, en, door duidelijkheid en orde, van velen, die, te eenigen tijde, hetzelfde onderwerp behandelden, zich loffelijk onderscheidt. Eene ontleding van het werkje gedoogt ons plan niet. Alleen willen wij uit het besluit, iets, en wel het laatste gedeelte, overnemen. Aangemerkt hebbende de eigenaardige strekking van het Evangelische Ontwerp ter verspreiding van verlichting van het verstand, en ter verbetering van het hart, laat de Eerw. bruin er op volgen: ‘Volgens den aard der menschen, de groote verscheidenheden die onder dezelve plaats hebben, en de wijze van werking der Middelen, die het Ontwerp der Evangelische Bedeeling oplevert, kunnen, en zullen er mogelijk wel altoos eenige bijgeloovigheden, vooroordeelen en verkeerde gezindheden en zeden, onder hun in 't algemeen, overblijven, en zal men in dit leven geen tijd te wachten hebben, waarin op deze aarde, door ieder een, de zuivere waarheid in al hare volkomenheid gekend worde, en op dezelve niet dan geregtigheid woont. Neen, de akker der wereld zal, benevens het goede zaad, steeds ook wel eenig onkruid voortbrengen, 't welk de Heer der wereld, om wijze redenen, niet zal laten uittrekken, maar zal laten opwassen tot den oogst, dat is de voleindinge der wereld, om het dan van elkander te scheiden (a).
‘Maar,’ dus gaat hij voort, ‘volgens den aard en het oogmerk van het Ontwerp der Evangelische Bedeeling, mogen wij verwachten, dat het Rijk der waarheid en deugd, naar dat Ontwerp ingerigt, steeds op aarde zal aanwezig blijven, en de goede uitwerking dier inrigting, ter verlichting en zedelijke verbetering der menschen in het algemeen, dan eens meer, dan mogelijk eens wat minder zigtbaar, zal blijven voortduren. Dit geest ons niet slechts aanleiding om te wenschen, maar ook eeni-
{==450==} {>>pagina-aanduiding<<}
gen grond om te hopen, dat de Godsdienst van jezus zich allengs nog meer en meer onder het menschdom zal uitbreiden; den (de) eenigen (ge) waren (re) god in zijne volmaaktheden, welbehagen, gezindheid en oogmerk, meer algemeen naar waarheid gekend, en naar het onderwijs en de grondbeginselen der Evangelieleer, vereerd en gehoorzaamd worden; en dat alzoo den (de) verheerlijkten (verheerlijkte) jezus, door zijn onderwijs, nog eenen meerderen, en meer algemeenen invloed bekomen zal, op het verstand en hart van zijne belijders; met dat gevolg, dat door dat uitgebreid weldadig Ontwerp, de Godsdienstige verlichting en zedelijke verbetering der menschen, met het geluk 't welk daaraan verbonden is, eens tot dat toppunt zal worden opgevoerd, waarvoor het menschdom, over het algemeen genomen, op deze aarde vatbaar zij (is). Opdat jezus christus alzoo als Koning heersche, tot dat Hij alle de vijanden onder zijne voeten gelegd of aan zich onderworpen, zijn Rijk, het Rijk van waarheid en deugd, over het Bijgeloof, het Ongeloof en zedelijk verderf, geheel de overhand, of eenen algemeenen zegepraal bekomen zal hebben. Tot dat eindelijk, den dood, die de laatste vijand is, te niete gedaan zijnde, en Hij alle vereerers van god en betrachters van zijnen wil, in den staat der heerlijkheid en gelukzaligheid zal hebben overgebracht, Hij ook, na die bereiking van het groot, het
uitgebreid en weldadig oogmerk, van het Ontwerp der Evangelische Bedeeling, het Koningrijk god zijnen Vader overgeve, op dat god zij, alles in allen (*).’ Wij eindigen met den wensch, dat dit Werkje, hetwelk. behalve den allerbelangrijksten inhoud, door een' gemakkelijken stijl en door zuiverheid van taal, zich aanprijst, vele lezers zal vinden, ter verheerlijking van god door jezus christus, en ter bevordering van ware Godzaligheid!


{==451==} {>>pagina-aanduiding<<}

Christelijk Magazijn, of Bijdragen ter bevordering van Christelijke verlichting en Evangelische deugd, naar de behoefte van onzen tijd. IV Deels, IIe Stuk. Te Hoorn, bij J. Breebaart, 1810. Bladz. 109-204. In gr. Octavo. De prijs is ƒ :-14-:

De verhandelingen, welke in dit Stuk van dit over het geheel wel voorziene Magazijn voorkomen, zijn: I. Wijsgeerige en Historische uitlegkundige bedenkingen over de wonderwerken des Zaligmakers. Door m. karel christiaan flatt. (Bij bekorting, uit flatt's Magazin für Christliche Dogmatik und Moral, III. Stück. Wij hebben hier slechts een gedeelte van deze Bedenkingen. In dit gedeelte beschouwt de kundige en naauwkeurige Schrijver de Wonderwerken, in het Nieuwe Testament voorkomende, uit een wijsgeerig oogpunt, en beoordeelt ze, met betrekking tot de natuurwet van oorzaken en gewrochten, - tot de wet van het doelmatige, en volgens de zedelijke oogmerken. Het Resultaat van dit alles wordt Bladz. 115 dus opgegeven: ‘Het is niet te bewijzen uit de Rede, dat de wonderwerken van den Zaligmaker onmiddelijke en bovennatuurlijke werkingen van God zijn; doch even min kan men het tegendeel bewijzen. - Beschouwt men dezelve echter uit het oogpunt van derzelver doelmatigheid, dan is het met de zuivere rede meest bestaanbaar, dezelve te beschouwen als verschijnselen, die door God tot een zeker zedelijk doel bestemd waren, en waarin alle als in een punt zamenvloeijen. Dit toegestaan, zou men ten opzigte van de bedoeling nog in tweestrijd kunnen zijn: doch de Heiligheid van God gedoogt niet, dat de mensch opzettelijk op 't dwaalspoor gebragt worde, en dit beslist ten voordeele van het doot jezus zelf opgegeven doel: - De werken die ik doe, getuigen van mij, dat mij de Vader gezonden heeft.’
Het vervolg van deze Bedenkingen wordt ons in het volgende Stukje beloofd.
De plaatsing van het Tweede Stukje: Gedachten

{==452==} {>>pagina-aanduiding<<}
over het getal der Engelen bij de opstanding van christus, schijnt een Casus pro amico te zijn. Trouwens, na het lezen van hetzelve zal elk met het oordeel van den Redacteur moeten instemmen, dat ‘de Schrijver van hetzelve te veel bij beuzelingen blijft hangen, te veel hecht op deze of gene kleine onderscheidingen, welke bij de verschillende verschijningen plaats hadden; en uit het oog verliest, 't welk reeds door michaelis is aangemerkt, dat men ook die onderscheiden Engelverschijningen niet met elkanderen moet verwarren.’ Het is, ter eere van het Magazijn, te hopen, dat de Redacteur zich ten minste niet dikwerf in de noodzakelijkheid zal bevinden, om aan eenen vriend soortgelijk genoegen te geven.
Het volgende Vertoog van van der ploeg, gedagteekend Creveld 1804. Gedachten over eene algemeene verëeniging onder de Protestantsche Christenen, zal, zoo ten aanzien van de belangrijkheid des onderwerps als van den vorm en inrigting, meer behagen. Wij althans hebben het met genoegen gelezen. De Schrijver stelt zich twee zaken voor aan te toonen, te weten: I. De bedoelde vereeniging is niet mogelijk. II. De algemeene vereeniging der Protestanten, indien zij al mogelijk ware, zoude nadeelig en thans vooral geheel ondoelmatig zijn. Wij verwachten en verlangen naar dat gelukkig Tijdstip, wanneer het zijn zal: Eén Kudde, één Herder, maar zijn tevens voor ons zelven overtuigd, dat ook hier toepasselijk is het woord des Heeren tot zerubbabel: zachar. IV. 6. Niet door kracht, noch door geweld, maar door mijnen Geest, zegt de Heer der heerscharen.
Eene zeer goede uitlegkundige Verhandeling: Proeve eener verklaring van Hebr. XII. 22-24, maakt het vierde Vertoog in dit Stukje uit. Het zij ons geoorloofd bij deze gelegenheid aan onze Lezers te herinneren de zeer aannemelijke opheldering van wijlen den Hoogleeraar rau over deze plaats in het Tweede Deel zijner Leerredenen, dat namelijk paulus, gelijk hij in vs. 18-20, zijne beelden ontleend had van de komst des Israëlitischen volks bij Sinaï, en de ontzettende omstandigheden, onder welke hun van dien berg de Goddelijke Wet werd afgekondigd, dus in

{==453==} {>>pagina-aanduiding<<}
deze verzen vs. 22-24, bij tegenstelling zijne beelden ontleent van de aankomst van Feestvierende Israëllers te Sion, en hergeen deze aldaar, in de tijden van den bloeistand van hunnen staat, met blijdschap en Godsdienstig genoegen mogten aanschouwen.
Ook de laatste Verhandeling: Mozes geboorte en lotgevallen tot op den tijd, toen hij geroepen werd om Israël te verlossen; en de wijsheid Gods in dezelve met opzigt tot het doel van dien man, is lezenswaardig. Met één woord, dit Magazijn wordt bij aanhoudendheid voorzien en levert van tijd tot tijd uit, goede en beproefde waren voor verstand en hart beide.

Het Wetboek der burgerlijke Regtspleging, door Formulieren in praktijk gebragt; of verhandeling over de nieuwe manier van burgerlijke Regtspleging voor de Vrede-regters, de Regtbanken ter eerster instantie, die van koophandel, en voor de Hoven van appel. Te Amsterdam, bij J. Allart, 1810. Eerste Deel, 431 Bladz. In gr. Octavo. De prijs is ƒ 3-12-: Tweede Deel 1811, 451 Bladz. ƒ 3-12-: Derde Deel, 349 Bladz. ƒ 3-12-: Vierde Deel, 395 Bladz. ƒ 3-12-: Vijfde Deel, 355 Bladz. ƒ 3-12-:

De invoering van de Fransche Regtsgeleerdheid, ter gelegenheid, dat Holland met het Fransche Rijk vereenigd is, heeft een geheel nieuw vak van Regtsgeleerde studie geopend, hetwelk zeker moeijelijk is, maar echter te overzien, daar de natuurlijke voorschriften van regt en billijkheid eeuwig en onveranderlijk zijn, en de grondbeginselen van het Romeinsche Regt, waaruit zeer veel geput is, aan ons bekend waren. Maar oneindig moeijelijker is het vak der nieuwe Fransche Practijk, of manier van procederen, die van onze oude Hollandsche manier zoo eindeloos veel verschilt.
Hoe zeer het nu wel eene waarheid is, dat de Practijk zich niet zonder beoefening en ondervinding laat leeren; is het echter niet minder waar, dat zij, even als het Regt, eene wetenschap is, die hare

{==454==} {>>pagina-aanduiding<<}
grondbeginselen en regels heeft, maar uit eene theoretische kennis van dezelve gehaald moet worden.
Om die kennis te verkrijgen, is het lezen van het Wetboek, of Code de Procedure civile, hoe noodzakelijk ook, niet volkomen genoegzaam: men behoort systematieke geschriften over de practijk te bestuderen. En hiertoe is dan, ongetwijfeld, het voor ons liggend werk een der beste en geschiktste.
Wij vermeenen dit oordeel, behalve op eigene bevinding en overtuiging, te mogen bouwen op de openbare getuigenis van den Heer pardessus, Lid van het Wetgevend Ligchaam, ter gelegenheid, dat hij in de zitting van 13 December 1808, uit naam van den Heer hacquart, een exemplaar der vierde uitgave van dat werk aan die vergadering aanbiedende, de volgende aanspraak deed.

‘Mijne Heeren!’

‘De Heer hacquart, drukker van het Wetgevend Ligchaam, heeft mij verzogt om, in zijnen naam aan Ulieden eerbiedig aan te bieden een werk ten titel voerende, Nouveau Traité et style de procedure civile, waarvan hij uitgever en eigenaar is. Schoon het groot getal van uitgaven niet altijd een waarborg zij voor de fraaiheid van een werk, is het ten minsten een bewijs, dat het Publiek er de behoeste van gevoeld heeft. Mischien zullen verlichte en gestrenge beoordeelaars het gezwind vertier der drie vorige uitgaven alleenlijk uit de laatstgemelde oorzaak willen afleiden. Maar wanneer men weet, dat eene Commissie der bekwaamste Practizijns (Avoués) voor de balie te Parijs, benoemd door de Kamer die dat Ligchaam vertegenwoordigt, twee jaren besteed heeft, om den eersten arbeid te overzien; dat zij aan dit onderzoek alle de zorgen heeft te koste gelegd, welke deszelfs gewicht vorderde; dat zij, na van tijd tot tijd aan die kamer zelve te hebben onderworpen de beoordeeling van alle die punten, welke haar toeschenen bedenkelijk te zijn, ingevolge derzelver advis de talrijke verbeteringen en vermeerderingen heeft opgemaakt, die er in de daad een geheel nieuw werk van gemaakt hebben; zal men, zonder vreeze van door de ondervinding gelogenstraft te worden,

{==455==} {>>pagina-aanduiding<<}
eenen goeden uitslag, mogen voorspellen, die even zeer aan de volkomenheid van het werk, als aan deszelfs blijkbare nuttigheid beantwoordt.’
‘De noodzakelijkheid om in het opmaken van proces-acten eene éénvormigheid daar te stellen, heeft men ten allen tijde gevoeld. De beroemde Ordonnantien van 1667 en 1670 werden afgekondigd, met formulieren van dien aard.’
‘Het waren juist niet de gebreken, welke de ondervinding in dien arbeid deed kennen; maar men gevoelde de groote ongeschiktheid om eene zoort van formulier-regt intevoeren, eene wetenschap van bloote klanken, en de vrees agter te laten van nulliteiten te begaan, wanneer men zich niet letterlijk van die formulieren bediende.’
‘Beknopte handboeken, dikwils met goedkeuring, zomtijds op gezag der oude Hoven zaamgesteld, hadden die ongeschiktheid niet en deeden denzelfden dienst.’
‘Thans, daar het Wetboek der civiele regtsvordering de plaats vervangen heeft van de reglementen, de vormen van procederen, de plaatselijke gebruiken, die ten deezen opzigte, even als de costumen ten aanzien van het regt, Frankrijk verdeelden in een zwerm van verschillende, en ik zoude bijna zeggen tegen elkander indruischende Staten; wierd het van belang, om, volgens de voorschriften van dit Wetboek onderrigtingen te schetsen, geschikt naar de bevattelijkheid van allen, die het moesten te werk leggen, de gronden van het regt en de regels der proces-orde in een overeenstemmend verband te brengen, en die beiden om zoo te spreken in werking te doen komen.’
‘Het staat niet vrij om de nuttigheid van dusdanige onderneming te betwisten. Langen tijd heeft men uitgevaren tegen de vormen van regtspleging, als zijnde een schandvlek voor de geregtigheid, en een geessel voor den burger; maar wat is er gebeurd, toen deze ongepaste of kwadertrouwige klagten de vernietiging van allen vorm hebben te weeg gebragt! Regeringloosheid is in het bestuur der Justitie ingedrongen; de geldzucht, die op alles aast, zelfs op den rampspoed van anderen, heeft van die wanorde gebruik gemaakt; de burgers hebben van

{==456==} {>>pagina-aanduiding<<}
deeze wetten die alles schenen te vereenvoudigen, terwijl zij niets lieten blijven bestaan, geen ander gevolg ondervonden, dan dat zij des te straffeloozer en gezwinder werden in den grond geholpen: regters, pleiters, kortom allen, bevonden zich zwervende zonder kompas op eene zee, die hun niet dan klippen en roovers vertoonden’
‘Het is niet het eenige voordeel der nieuwe wetgeving, dat daar door die vorm hersteld is, welke den weg tot het regt baant, en de eigendommen beschermt; zij heeft daar van eene ware wetenschap gemaakt; men heeft bepaald onderwijs in het stuk der regtspleging beginnen te geven, daar hetzelve voorheen in bloote handelingen en gebruiken bestond. Een werk derhalven, het welk den eenen doet kennen het geen hij niet weet, en den anderen te binnen brengt het geen hij geleerd heeft, verdient eene gunstige toejuiching.’
‘Dit werk, door den Heer hacquart thans uitgegeven wordende, is het volledigste, hetwelk tot dus verre is in het licht verschenen, vermits het de ontwikkeling bevat der wetten, die tot in den loop van deze zitting zelve, nopens eenige punten der civiele regtsvordering gemaakt zijn. De aangewende zorg om het eenvouwdig, duidelijk, naauwkenurig te maken, de meer dan gemeene bekwaamheden van hun, die het hebben overgezien, strekken ten waarborge, dat het zoo veel mogelijk nabij komt aan die volkomenheid, welke eenig werk zoude kunnen bereiken.’
‘Ik verzoek, dat eene honorable vermelding van dit aanbod in het proces-verbaal gemaakt, en het werk in de boekerije van het Wetgevend Ligchaam geplaatst moge worden.’
‘Dit voorstel is aangenomen.’
Wij vereenigen ons volkomen met de losselijke aanprijzing van dit werk, en oordeelen, dat met de uitgave eener vertaling van hetzelve aan allen, die tot de regtspleging in eenige betrekking staan, een wezenlijke dienst gedaan is. En hoe zeer het ons uit de vergelijking der vertaling met het oorspronkelijke wel eens gebleken is, dat men nu en dan reden had eene meerdere naauwkeurigheid te verlangen, onthouden wij ons echter, om daarop verdere aanmerking te maken;

{==457==} {>>pagina-aanduiding<<}
als te zeer overtuigd zijnde, dat het bijna in het onmogelijke vallen zoude, om in zoo weinige maanden vijf bekwame octavo deelen in het licht te zenden, en niet ergens door die overijling te dwalen.
Er zijn zekerlijk nog een paar deelen van dit werk te wachten; en dan zal het zeer noodig zijn, er een goed zakelijk Register achter te voegen.

Proeve ter beantwoording der Prijsvrage, door het Genootschap van Kunsten en Wetenschappen te Utrecht voorgesteld: - Welke eigenaardige ziekten of bederf van vochten en sappen (die door den schranderen Gaubius, als vitia Humorum absoluta, Instit. Pathol. Medic. van §. 268 - §. 382, onderscheidenlijk voorgedragen worden,) in het menschelijk ligchaam met de daad plaats hebben of welke slechts denkbeeldig zijn? - Of en in hoe verre zulke ziekten van eene eigene en oorspronkelijke ontaarding der sappen kunnen ontstaan? dan of deze ziekten der vochten volstrekt afhankelijk zijn en voortgebragt worden alleen of voornamelijk door de veranderde levenswerkingen onzer vaten en vaste deelen. - Of er in de daad geneesmiddelen, in den ruimsten zin genomen, het zij evacuantia of alterantia, van ouds dus genoemd, zijn, die eerder of meer op de vochten werken, dan op de vaten en vaste deelen? indien ja, welke die geneesmiddelen zijn en hoe deze hunne werking bewezen worde? - Indien neen; hoe men dan het veranderen der vochten zelve, welke na het nemen van sommige geneesmiddelen blijkbaar is, afleiden kan of moet, alleen of voornamelijk uit de werking dier middelen op de vaten en vaste deelen? Waaraan de dubbele Eere-Prijs eener Gouden Medaille den 19 van Zomermaand 1805 is toegewezen. Door H.M. Marcard, thans Med. Doctor te Hamburg, Vorstl. Waldecks. Geheimraad. Bron. Arts van Pyrmont; Lid van het Utrechtsche en andere geleerde Genootschappen. Te Utrecht, bij B. Wild en J. Altheer, 1810. 100 Bladz. In gr. Octavo. De prijs is
ƒ :-16-:

Niemand zal de belangrijkheid dezer vrage, door het Utrechtsch Genootschap in 1804 voorgesteld,

{==458==} {>>pagina-aanduiding<<}
in twijfel trekken en elk moet derhalve eene met eenen buitengewonen eereprijs bekroonde beantwoording van dezelve, reeds van voren, als eene gewigtige bijdrage tot de Ziektekunde aanmerken. Ondertuschen moet men dit werkje van den Heere marcard, slechts als eene proeve beschouwen, zoo als trouwens de titel zelve zegt; maar het smart ons dat wij er bij moeten voegen, als eene zeer onvolledige en oppervlakkige proeve. Want niet alleen worden de twee eerste leden der vrage slechts gedeeltelijk beantwoord, maar vooral in het derde lid, dat toch wel zeker het gewigtigste is, zeer ter loops behandeld, en indien de lezer dezer verhandeling niet reeds overtuigd of door het lezen van andere schriften behoorlijk onderrigt is, is er genoegzaam van alle de daar genoemde geneesmiddelen geen een, waaromtrent men zeggen kan, dat de Schrijver iets behoorlijk bewezen of eenig licht bijgezet heeft. Dat ijzer en kwikzilver in de vochten overgaan zijn voorzeker geene stellingen, wier waarheid door elk zoo duidelijk wordt ingezien, dat eene behoorlijke betooging van dezelve overbodig moet gerekend worden; nog meer is dit het geval omtrent de zouten, waaromtrent het waarlijk der moeite wel waardig zoude zijn meer bepaalde proeven te nemen; want dat de slijm zout smaakt, na het gebruik van zoute geneesmiddelen, doet weinig af. De zuivere zoute smaak is bijna alleen aan de zoutzure soda eigen en deze wordt wel het allerminst als geneesmiddel gebruikt.
De orde in deze verhandeling gevolgd, is die welke de vraag zelve aan de hand geeft; vooraf gaat eene korte historische inleiding, waarin hoofdzakelijk wordt aangetoond, dat men reeds lang voor de tijden van brown de gewigtige werking der vaste deelen als levende werktuigen heeft ingezien; en dat nimmer eenig humoralist, of het moest uit eene bloote onoplettendheid zijn, dezelve in ziektekundige nasporingen heeft uit het oog verloren. Deze onoplettendheid is echter wat al te groot, en de eenzijdigheid, die daardoor in het geheele stelsel en in elke afzonderlijke verklaring van het een of ander verschijnsel heerscht, heeft te veel nadeel in de geneeskunde te weeg gebragt, dan dat wij ons met zulk eene verschooning vergenoegen zonden. Gaarne bekennen wij, dat het

{==459==} {>>pagina-aanduiding<<}
oogpunt, waaruit brown en diens volgelingen de wetenschappelijke Geneeskunst beschouwd hebben, niet minder eenzijdig en even gevaarlijk is; wanneer M. en de voorstanders der pathologia humoralis van hunnen kant slechts willen erkennen, wat de geschiedenis onzer Kunst ook maar al te duidelijk leert, dat de droomen van sylvius geene betere plaats verdienen, dan die van den Schotschen Profeet.
Wanneer de lezer verder bedaard de vraag nagaat, kan hij spoedig den loop der denkbeelden en den geest van het antwoord van M. opmaken. In de eerste afdeeling volgt hij voornamelijk gaubius en beweert dat de meeste ziekten der vochten, welke de beroemde Leydsche Hoogleeraar onderscheidde, wezenlijk bestaan en niet bloot denkbaar zijn, indien men er de meeste zoogenaamde scherpten van afzondert, wier aanwezen niet duidelijk bewezen kan worden. Daarenboven neemt M. eene geheele ontaarding der sappen, niet geheel afhangende van de verkeerde evenredigheid der bestanddeelen, aan, en beschouwt als zoodanig de neiging tot rotting. - Onder al de stellingen, welke ons in deze afdeeling belangrijk zijn voorgekomen, vinden wij de belangrijkste deze, dat de zuurstof in de ademhaling niet in het bloed overgaat en dat de zuurstof, welke dit vocht bevat, uit andere bronnen moet worden afgeleid. De proeven van allen en pepyr, welke echter nu onlangs eerst genomen zijn, hebben dit vermoeden des S. bevestigd en toonen, dat al de zuurstof wederom wordt teruggegeven. Doch het is er verre van daan, dat hierdoor ons de ademhaling eene even duistere werking zoude blijven, als zij den ouden was. Dezelfde proeven leeren duidelijk, dat de uitgeademde zuurstof koolstof uit het ligchaam, en waar anders dan uit het bloed? wegvoert en dus eene aanmerkelijke verandering in hetzelve te weeg brengt. Dat er voorts door deze werking warmte moet geboren worden spreekt van zelf, daar het koolstofzuur oneindig minder is uitgezet dan de zuurstof. De kwade profetie van den Heer M. blijft dus onvervuld en hetlicht, hetwelk crawford, lavoisier en anderen hier ontstoken hebben, is door deze belangrijke proeven niet uitgedoofd.
In de tweede afdeeling wordt de vraag beantwoord of er ontaardingen der sappen gevonden worden, wel-
{==460==} {>>pagina-aanduiding<<}
ke oorspronkelijk in dezelve ontstaan? M. stemt toe, dat er sommige gevonden worden, welke gedeeltelijk van de werking der vaste deelen afhangen, anderen die men daaruit geheel verklaren moet, zulke namelijk die van de bereiding der sappen, derzelver afscheiding en uitloozing afhangen; maar dat er echter ook vele zijn, die buiten den invloed des levens ontstaan. Hier is M. in dezelfde fout gevallen, waaromtrent hij andere humoralisten, in zijne Inleiding berispt, namelijk ook hij vergeet bij de beschouwing der vochten niet zelden de werking der vaste deelen, en wel bijzonder als levende werktuigen. Hoe is het mogelijk, dat er de minste verandering in de vochten plaats kan hebben, zonder dat dezelve daardoor, als prikkels, ook anders op de vaste deelen werken? en zoodra zij dit doen hangt de verdere ontaarding immers reeds van de terugwerking dier deelen, van het ligchaam af. Het is waar, wanneer men zulke belagchelijke begrippen omtrent de levenskracht voordraagt, als M. wanneer men van eene willekeur, enz. van dezelve spreekt, is men wel genoodzaakt haren invloed op die sappen gedeeltelijk te ontkennen. Maar wanneer men haar als eene eigenschap der bewerktuigde stof, of als een hooger beginsel, daarmede eigenaardig vereenigd, aanmerkt, kan men ligt begrijpen, dat zij even als alle andere vermogens en beginsels der Natuur, eindig en aan zekere wetten bepaald is: dat zij dus of verstemd, of overstemd kan worden, wanneer de vaste deelen, tot ongewone os al te hevige bewegingen worden aangezet, dat zij voor sterker geweld van buiten wijken moet, even als alle andere krachten, in de Natuur gelegen Maar oorspronkelijk, dat is in het eerste begin, kan er geene verandering in het ligchaam plaats hebben, onafhankelijk van de levenskracht. Indien men deze belangrijke stelling uit het oog
verliest, zijn ons alle verschijnselen der menschelijke Natuur even onverklaarbaar. En wat meer is; M. zelf beweert, dat de bereiding, afzondering en uitloozing der sappen van de levenswerking der vaste deelen geheel afhangt. Hoe is dit met zijne vorige stelling over een te brengen?
In de derde afdeeling eindelijk komt de S. tot de beantwoording van het laatste punt der vrage, omtrent de werking der geneesmiddelen. Ook hier geeft

{==461==} {>>pagina-aanduiding<<}
hij toe dat er geneesmiddelen gevonden worden, die meer op de vaste, dan op de vloeibare deelen, ja zelfs die alleen op de laatste, door middel der eerste werken; doch er zijn, volgens hem, ook verscheidene andere geneesmiddelen, welke den aard der vochten meer onmiddellijk veranderen. Hiertoe behoort onder anderen de aderlating, welke voorzeker meer doet, dan alleen eenen prikkel aan het ligchaam onttrekken. Hetgeen M. hierover zegt is zeer leerzaam en verdient vooral vergeleken te worden met de belangrijke aanmerkingen van den schranderen horn over dit punt (Tasschenbuch für Aerzte enz. Brunsw. 1799. 1 Th.) waaruit M. zoude kunnen leeren, dat niet alle voorstanders van het Opwekkings-stelsel zoo eenzijdig zijn, als hij voorgeeft, of zoo vooringenomen met de verschijnselen des levens, dat zij al het andere uit het oog verliezen. Ook komt ons de aanmerking van M., alsof men tegenwoordig alleen op de krachten en geheel niet op de stof ziet in de verklaring der verschijnselen in het menschelijk ligchaam, te algemeen voor. De onsterfelijke werken van een' reil, hufeland, hecker, autenrieth en anderen leeren het tegendeel. Door zulke partijdige uitspraken doet men zijne zaak geen voordeel. Ook omtrent de werking des voedsels op de vochten zal ieder onpartijdige met den Schrijver instemmen; het is toch zeker ongerijmd, met brown te willen, dat dezelve alleen als prikkels zouden werken. Het tegendeel leert ons de dagelijksche ondervinding. Maar wie is er ook nu die het loochent? Doch dat deze verhandeling veel bevat hetgeen van weinig belang is voor den tegenwoordigen staat der wetenschap, moet den Schrijver niet geweten worden, die haar reeds in 1804. geschreven heeft.


{==462==} {>>pagina-aanduiding<<}

Leerschool der Apothekers, of beknopte Tafelen der Artsenymengkunde, ten gebruike der leerlingen, en der zoodanigen, welke zich voorbereiden tot het doen van hun Examen, door J.B. Trommsdorff, enz., in het Fransch vertaald door P. Leschevin, enz. en in het Nederduitsch overgezet door C.G. Reynhout: met aanmerkingen van beide Vertalers. Te Rotterdam bij P. en J. Holsteijn. In gr. Folio. De prijs is ƒ 3-:-:

Deze tafelen bevatten een kort overzigt over de Artsenijmengkunde, in derzelver geheelen omvang; vooral over de kennis en bereiding der zamengestelde geneesmiddelen. In de twee eerste tafelen wordt een algemeen denkbeeld gegeven van de Artsenijmengkunde, hare verdeeling, lotgevallen en betrekking tot andere wetenschappen, benevens eene beschrijving en afbeelding der voornaamste werktuigen; de derde geeft de regelen op tot het verzamelen en bewaren der enkelvoudige geneesmiddelen, de verdeeling der verschillende bewerkingen, die de Apotheker verrigten moet, en de verklaring der werktuigelijke zoowel als scheikundige; de volgende tafelen geven de oude en nieuwe benamingen, de bereiding, de bestanddeelen, de eigenschappen en onderscheidende kenteekenen der voornaamste zamengestelde geneesmiddelen op. - Hierop volgen eenige aanmerkingen van den Franschen Vertaler, grootendeels uit die van parmentier op de Bataafsche Apotheek getrokken. Hierbij heeft de Heer R. eenige aanmerkingen gevoegd, een bijvoegsel over sommige bereidingen waar L. niets van gezegd heeft en een tweede van eenige andere, die T. ontglipt en in de Bat. Apotheek te vinden zijn.
De nuttigheid van dergelijke tafels, welke echter altijd zeer oppervlakkig zijn, bestaat grootendeels daarin, dat zij het geheugen te hulp komen en reeds verkregene kundigheden herinneren. Doch voor leerlingen, welke nog niets weten, achten wij dezelve om die reden ongeschikt, en vooral deze, welke niet vrij zijn van onnaauwkeurigheden. B.v. Taf. 4. wordt de zwavelzure zwaaraarde als een middel ter

{==463==} {>>pagina-aanduiding<<}
beproeving der zuiverheid van het salpeterzuur opgegeven; wat lager wordt het benzoezuur onoplosbaar in wijnsteen genoemd; taf. 5. wordt de crem. tart. solub. tartris potassae et boracis genoemd, daar dit zout eene vermenging van wijnsteenzure potasch en boraxzure soda is; ald. wordt de sulfas acidulus aluminae gezegd te zijn zurige potasch, bevattende zwavelzure kleiaarde, in plaats van zure zwavelzure potasch en aluinaarde; taf. 7. wordt het turpethum minerale oxydum hydrargyro-sulfurici genoemd daar hetzelve eigenlijk een sulfas hydrargyri met overvloed van basis is. - Het zoude daarenboven voor den Hollandschen Apotheker van meer nut geweest zijn, indien de Vert. van de voornaamste Geneesmiddelen de bereidingswijze der Bat. Ap. had opgegeven; zoo als de Fransche, ten aanzien van sommige, andere voorschristen mededeelt; doch ook in deze aanmerkingen zijn onnaauwkeurigheden, waarop men den onbedrevenen oplettend maken moet: wij twijfelen althans, of de zwavelzure potasch in den handel bereid wordt door potasch met zwavelzuur te verzadigen; het salpeterzuur kwik, in de koude bereid, bevat onvolkomen kwikoxyde en kan dus niet hetzelfde zijn, als dat in de warmte bereid is, zoo als L. te kennen geeft. Het werk zoude veiliger in elks handen geweest zijn, indien de Hollandsche vertaler dergelijke misslagen verbeterd had.

Brieven over de Grondbeginselen der Scheikunde; door Octavius Segur, gewezen leerling bij de Polytechnische School. Ingerigt volgens de lessen der Hoogleeraren Berthollet, Fourcroy, Chaptal, enz. In het Nederduitsch overgezet en met aanmerkingen vermeerderd door M.J. Reijnhout, Medicinoe Studiosus op de Leidsche Universiteit. Met Platen. Eerste Deel. Te Rotterdam bij W. Locke, 1311 326 Bladz. In Octavo. De prijs is ƒ 3-:-:

Sedert dat de beschaving meer tot alle klassen der maatschappij is doorgedrongen en de behoefte naar

{==464==} {>>pagina-aanduiding<<}
kennis algemeener geworden is, hebben ook de wetenschappen het eenzaam boekvertrek en de stille werkplaats des Geleerden moeten verlaten en zich onder de menigte begeven. Daar zij zich naar de vatbaarheid derzelve schikken moesten, is hieruit eene tweeledige beoefening der Wetenschappen ontstaan. Zij, die daarin het grootste gedeelte van hun leven wilden doorbrengen en dezelve als een gedeelte van hun bestaan beschouwden, bleven een grondig en beredeneerd onderzoek, hoe moeijelijk ook, aankleven, terwijl anderen, welke in die beoefening slechts eene uitspanning zochten, zich naar deze strenge tucht niet konden schikken, maar zich vergenoegden met de bloemen te plukken, zonder derzelver wasdom en bloei gade te slaan. Dat de Wetenschappen zelve, door zulk eene behandeling niets gewonnen hebben, dat de liefhebbers, enkele uitgezonderd, onze wezenlijke kennis niet hebben vermeerderd, zal niemand loochenen; maar ieder zal toch ook moeten bekennen, dat deze zelsde handelwijze voor het menschelijk geslacht eer voor- dan nadeelig is, en dat men met reden wenschen mag, dat de tempel der Waarheid en kennis ook voor onïngewijden open blijve! Vooral mogen wij dit wenschen ten aanzien der Natuurkundige Wetenschappen, welke het vooroordeel en bijgeloof, vooral bij den middelstand, zoo veel inbreuk gedaan hebben.
Het is ondertusschen ook voor hen, die zich met een dergelijk oogmerk op het onderzoek der Natuur toeleggen, belangrijk, daartoe eene goede handleiding te bezitten, niet alleen omdat alle dwaling nadeelig en strijdig met onze verhevene bestemming is, maar in het bijzonder ook, omdat gebrek aan gelegenheid, tijd en krachten hen ongeschikt maken om meer bepaald uit eigen oogen te zien. Vele geleerden hebben zich dan ook beijverd om in dit gebrek te voorzien, en ook deze strekking heeft het werk, waarvan wij het eerste deeltje onzen Lezeren nu willen leeren kennen.
Hetzelve bevat, in eene reeks van brieven, een kort overzigt over de grondbeginselen der Scheikunde en derzelver toepassing op de verklaring der meestgewone verschijnselen van Natuur en Kunst. De leiddraad, dien de Schrijver volgt, is zeer stelselmatig en gegrond op den aard der wetenschap zelve. Na eenige vooraf-
{==465==} {>>pagina-aanduiding<<}
gaande bepalingen en aanmerkingen, en eene korte doch ook zeer oppervlakkige Geschiedenis der Scheikunde, gaat de Schrijver eerst over tot de beschouwing dier ligchamen, wier bestanddeelen het scheikundig onderzoek nog niet heeft aangetoond, vervolgens handelt hij over de tweeledige verbindingen, en maakt in dit deel eenen aanvang met die, welke uit drie beginselen bestaan, terwijl men in het vervolg de vier- en vijfledige te wachten heeft. Daar voorts het werk zelf getrokken is uit de lessen der beroemde mannen, op den titel vermeld, bevat het over het algemeem zeer goede denkbeelden en kan den minkundigen veel licht geven omtrent de scheikundige eigenschappen der ligchamen; doch van den anderen kant is het ook in veel opzigte onvoldoende. Wij laten nu den stijl daar en willen ook uit de vertaling den Schrijver hierover niet beoordeelen, maar wij mogen het niet onopgemerkt laten, dat hij zich dikwijls aan onnaauwkeurigheden schuldig maakt, dat hij zich niet naauwkeurig aan zijnen gekozenen leiddraad houdt en dat hij bij de behandeling van vele allergewigtigste deelen der wetenschap zeer oppervlakkig is. Onder de onnaauwkeurigheden rekenen wij b.v. te zeggen, dat de gezwavelde kalk eenen afschuwelijken stank van zich geeft, daar deze alleen aan gezwaveld waterstof, die er zich in bevindt, is toe te schrijven, bl. 23. noot 1. De verklaring van het verschijnsel der verbranding, bl. 43 is onvolledig, dewijl er noch van de warmte noch van het licht gesproken wordt; ook verandert, bij de verbranding, niet elk ligchaam van staat, en de verzadiging met zuurstof is niet noodzakelijk, om een ligchaam onvatbaar voor de verbranding te
maken. De eerste stap tot de ontleding des waters is voor lavoisier reeds door cavendish gedaan, en de groote verdienste van den laatsten, ook omtrent het nieuwe Leerstelsel, maakt deze herinnering noodzakelijk; terwijl men uit des Schrijvers gezegde bl. 60 zoude opmaken, dat de eer daarvan alleen den eersten toekome. De lucht des dampkrings wordt onder de drieledige verbindingen gerangschikt, bl. 25, omdat zij koolstofzuur bevat; doch in dezen zin behoort zij tot de vierledige, daar zij nimmer zonder waterdeelen is, welke er Scheikundig in ontbonden zijn. Dikwijls verliest S. zijn' leiddraad uit het oog en veronderstelt,

{==466==} {>>pagina-aanduiding<<}
in de verklaring, eene kennis, welke in het vervolg eerst verkregen wordt. Dit is een doorgaand en waarlijk een groot gebrek van dit werk: voor ongeoefenden geschikt, diende het vooral in eene geregelde orde voort te gaan. Bij de verklaring van de werking des lichts, bij die van de bewerking en zuivering der metalen uit de ertsen, worden zaken als bekend verondersteld, waarvan eerst naderhand en dikwijls niet eens in dit deel gehandeld wordt; waardoor de lezer zich dan ook geen duidelijk denkbeeld van het verschijnsel, hetwelk verklaard wordt, kan vormen. Telkens wijst hij dan ook op volgende brieven en spreekt reeds in voorraad van hetgeen dezelve bevatten zullen. Wij moeten echter bekennen dat het bewaren der orde in de scheikundige beschouwing der natuur allermoeijelijkst is; de geheele scheikunde handelt over de onderlinge betrekking der ligchamen, - men kan dus geen ligchaam scheikundig leeren kennen, zonder behulp van andere. Waarmede zal men hier beginnen? waar eindigen? De orde, welke de Schrijver volgt, is zeker, over het geheel wel de beste, daar zij van het eenvoudige, tot het meer zamengestelde overgaat en onze kennis trapsgewijze vermeerdert. Doch men moet zich dan ook aan dezen langzamen gang houden en den leerling niet in eens meer willen verlichten, dan zijne vorderingen toelaten. De zuivering b.v. der metalen is eene der moeijelijkste vraagstukken der scheikunde en veronderstelt de kennis van den aard en de wederzijdsche werking van zeer vele ligchamen: het strijdt dus met de orde en de eenvoudigheid den onïngewijden door zulk eene duisternis, want hij begrijpt van dat alles niets, in de kennis der zuivere metalen, als enkelvoudige stoffen, in te leiden. - Dat S. in de behandeling van sommige stukken zeer oppervlakkig is, ziet men niet alleen in de beschouwing der warmte deslichts, der verbranding, terwijl de scheikundige werking van de electriciteit en het galvanisme geheel onaangeroerd blijft; maar inzonderheid wordt de leer
der verwantschap, de grond der geheele scheikunde, niet dan ter loops behandeld: wij vinden hier niets dan eene korte opgave en verklaring van eenige wetten, waarvan er sommige b.v. 1. 3. 4. 7. 8. 10. niet eens dien naam verdienen maar of bepalingen, of gevolgen, uit andere wetten volgende,

{==467==} {>>pagina-aanduiding<<}
of ook wel niets anders dan waarnemingen zijn met de verwantschap in geene betrekking hoegenaamd staande. Het heeft ons zeer verwonderd, dat er geen gebruik hoegenaamd van den voortreffelijken arbeid des Grooten berthollets noch door S. noch door zijn' vertaler gemaakt is; daar toch de schriften van dien diepdenkenden wijsgeer ongemeen veel licht over deze duistere zaak verspreid hebben, en zijne denkbeelden eene nadere overweging wel waardig zijn. Doch men krijgt uit hetgeen hier gezegd wordt zulke onvolledige denkbeelden van de verwantschap, dat het beter is er geene in het geheel te hebben.
De vertaling is over het algemeen zeer wel geslaagd hoewel hier en daar eenigzins Fransch: daar en boven ontmoet men nu en dan een ongeschikt woord, b.v. bl. 51, wederwerken voor tegenwerken; 57 leerstellige benaming, voor opnoeming; 155 het leerstelsel van een verschijnsel, voor de grond of de verklaring; 157 zamenstelsels voor verbindingen, enz.
De aanmerkingen van den vertaler loopen, in het algemeen, over sommige ligchamen of eigenschappen, welke ten tijde der uitgave van dit werk in het Fransch nog niet bekend waren.




Bloemen en Vruchten door N. van der Hulst, Lid van verscheidene letterkundige maatschappijen, te Rotterdam, bij N. Cornel, 1810 (behalve eene opdragt, een voorberigt, lofdichten en eene lijst van den inhoud) 162 Bladz. In groot Octavo. De prijs is ƒ 1-16-:

De Heer N. van der hulst schenkt ons hier bloemen en vruchten van onderscheiden' aard, op zijnen eigen' grond gekweekt, en op verschillende zijden geplukt. Onzes erachtens doet hij wijsseiijk en wel, dat hij ons niet alleen bloemen; maar ook vruchten aanbiedt. De Lente geeft bloemen, de Zome en Herfst ook vruchten; en bloemen zijn aangeraam, maar vruchten ruttig. -
Zijne bloemen en vruchten zijn, gelijk de man zelf zegt, van onderscheiden' aard; en zoo is het ons ook

{==468==} {>>pagina-aanduiding<<}
voorgekomen. 't Is met deze bloemen en vruchten, als met die in de Natuur: alle bloemen zijn geene Rozen, Lelien, Hiacinten en dergelijken; maar men heeft ook veldviooltjes, grasbloemen en wat meer van dien aard is; intusschen, wij, die alle bloemen, elk in haar soort, schoon vinden, danken den Heer n. van der hulst voor deze zijne bloemen, die, hoe zeer onderscheiden van aard, geene gemaakte, maar gegroeide natuurlijke bloemen zijn. Even zoo is het met de vruchten; alle zijn niet even geurig en smakelijk; en dat zal niemand anders verwachten, die weet, dat in den eenen zomer de vruchten veel geuriger en saprijker worden, dan in den anderen; dat een boom te veel vruchten kan dragen, om ze behoorlijk te voldragen; en dat men somtijds de vruchten wel eens wat vroeg afplukt, eer ze tot genoegzame rijpheid zijn gekomen; - met dat al schoon van verscheiden' aard, zijn het toch alle vruchten van goeden aard, en wij hebben er geene enkele schadelijke, maar integendeel veel aangename verkwikkelijke en nuttige in gevonden.
Tot een proefje voor onze Lezers diene het volgende, uit neocleet of het opgeruimde Boekvertrek: eene vertelling. Neocleet had eene zeer groote verzameling van allerlei oude en nieuwe boeken zich aangeschaft; maar beklaagde zich, door zijne boeken weinig wijzer te zijn geworden, en riep daarom de waarheid zelve, om hare verlichting en om verstrooijing aan van al het stof en kaf, dat ons gezigt dagelijks verduistert. Hierop verscheen de Genius der waarheid in zijne boekzaal, en na het oogmerk zijner komst aan neocleet bekend te hebben gemaakt, wierp dezelve alles daar door elkander, en verwoestte het meeste, zoo dat men daar veel vernielde banden, stof, en stapels scheurpapier, enz. vond. -
Na dit in Dichtmaat, op eene aardige wijze, verhaald te hebben, vervolgt de Dichter aldus:

Daat zag men dikke Folianten, 
Een heele rij Theologanten, 
Wier pen, in bittre gal gedoopt, 
Niets dan hunne eigene eer bedoelde, 
Wier hart niets voor de waarheid voelde, 
Bijna geheel tot kaf gesloopt. 

{==469==} {>>pagina-aanduiding<<}

Er was van al de Twisttractaten, 
Geen enkle snipper heel gelaten; 
Wat drift had hier den geest bezield! 
Van de ouderwetsche Sektenstichters, 
En half geleerde Volksverlichters, 
Was zelfs de band tot stof vernield. - 
 
Een volle kas (t) met Schoolgeleerden, 
Die slechts den schijn der wijsheid eerden, 
Wier spinrag soms 't gemeen behaagt, 
Waar onder zoo veel net gebonden, 
Uitheemsche Illuminaten stonden, 
Scheen door de motten weggeknaagd, 
 
Van honderd schrijvers in de Regten, 
Die soms den twist zoo slecht beslechten, 
Was hier en daar een blad gespaard. 
De nieuwe Codex ons gegeven, 
Had wel iets op zijn rand geschreven, 
De tekst was echter gaaf bewaard. 
 
Den Artzen, Artzenijbereiders, 
Den Wondenheelders, Stoffenscheiders, 
Scheen ook geen gunstig lot bereid; 
Een boek, vier, vijf, was heel gebleven, 
Waarop stond: ‘Om gezond te leven 
Is 't grootst geheim de matigheid!’ - 
 
Een kabinet met Modewijzen, 
Die niets dan 't nieuwerwetsche prijzen, 
Wien de oude waarheid walglijk smaakt, 
Die, om aanschouwelijk te denken, 
Ons scheefgeslepen brillen schenken, 
Was voor drie vierde klein gemaakt. 
 
Een groote kist met Neologen, 
Die 't bals verlicht gemeen bedrogen, 
Als stichters van 't geheim verbond, 
Was door insecten, klein gekorven, 
Vernield, verrot en zoo bedorven, 
Dat elk den stank ondraaglijk vond. 
 
Een koffer met Recensieschrijvers, 
Die, om een duitje, zoo vol ijvers. 
Beschimpen 't geen ze niet verstaan, 
Die, daar zij zich voor 't licht niet wagen, 
De beste vruchten strasloos knagen, 
Was ook tot walglijk stof vergaan. (*) 


{==470==} {>>pagina-aanduiding<<}

Op dergelijke wijze was het met de schriften van volksberoerders en tweedragtzaaijers, van beuzelaren, rijmers en letterdieven gegaan: - maar de volgende waren grootendeels of geheel bewaard gebleven.

Van hen, die 't menschdom onderwezen, 
Om 't grootboek der Natuur te lezen, 
Wier arbeid ons het voordeel toont, 
Uit zulk een onderzoek geboren, 
Ging slechts een enkel blad verloren, 
Het meeste had de Geest verschoond. 
 
Het heilig boek der Openbaring, 
Een Bijbel, zonder Kantverklaring, 
Stond aan een zij - maar was bewaard. 
Men las er buiten opgeschreven: 
‘De ware wijsheid van het leven, 
Wordt uit dit godlijk Boek gegaard.’ - 
 
Een klein getal van die Geleerden, 
Die kundigheid en deugd waardeerden, 
En zuivren, echten, Godsdienst eerden, 
Waar door het hart wordt opgebeurd, 
Door neocleet wel 't minst gelezen, 
Scheen allermeest verschoond te wezen, 
Slechts weinig was er uitgescheurd. 

Hierbij laten wij het, om niet te lang te worden; daar wij anders gaarne het geheel mede zouden deelen. -
Hierbij voegen wij, tot eene tweede proeve, als eene verkwikkelijke, heilzame, versterkende vrucht, het stukje Bemoediging getiteld.

Als wij onder duizend vreezen, 
In de donkre toekomst lezen, 
Als wij achter 't zwart gordijn, 
Onder morren en bedillen, 
Ongeduldig kijken willen, 
Zoude ons lot dan beter zijn? 

{==471==} {>>pagina-aanduiding<<}

Als wij telkens blijven staren 
Op de rampen, de gevaren. 
En, met een gefronst gezigt, 
Elk met onze klagten plagen, 
Daaglijks over rampen klagen, 
Wordt daar door de nood verligt? 
 
Broeders! kunnen zuchten, tranen 
Ons den weg ter redding banen? 
Of zal 't donkere verschiet, 
Wijslijk voor ons oog verborgen, 
Zich verheldren? Neen! de morgen 
Daagt op onze klagten niet! 
 
Zou de wanhoop ons verblinden, 
Zouden wij slechts distels vinden, 
Op de lange levensbaan? 
Staan er dan geen blijde rozen, 
Die verrukt ons tegen blozen? 
Waarom die voorbij gegaan? 
 
Zien we al eens den dag ontluisterd, 
Door een wolk de zon verduisterd, 
Onze moed bezwijke niet! 
Hij, door wien de zonnen tanen, 
Weet een weg voor 't licht te banen, 
Waar ons oog geen scheemring ziet. 
 
Zouden wij mismoedig zuchten, 
Troosteloos de rampen duchten, 
Waar voor slechts het misdrijf beest? 
Neen! wat ook de nijd mag stoken, 
De ijzren keten wordt verbroken, 
Die ons vastgekluisterd heeft. 
 
Mooglijk zijn de donkre buijen, 
Die ginds op elkander kruijen, 
Zwanger van 't weldadigst weêr, 
Dat, terwijl wij angstig huivren, 
Eens de lucht geheel zal zuivren, 
En de zon schijnt vrolijk neer. 
 
Zouden wij door vrucht'loos morren, 
't Plantje van de hoop doen dorren, 
Waar aan 't schoonste bloempje groeit, 
Dat zich, wat ooit moge drukken, 
Nimmer van den steel ziet rukken, 
Zelfs ook in den winter bloeit? 

{==472==} {>>pagina-aanduiding<<}

Schoon het door de selste vlagen, 
Van het weer wordt neergeslagen, 
En een poosje treurig kwijnt, 
't Hest toch in der wijzen hoven, 
Na den storm het hoofd weer boven 
Als de donkre bui verdwijnt. 
 
Stevige eiken ziet men knakken, 
En, ontworteld, nedersmakken, 
Als de orkaan hunn' kruinen scheurt; 
't Spichtig riet, hoe zwak en teeder, 
Buigt zich voor den rukwind neder; 
Maar het wordt weer opgebeurd. 
 
Laat ons dan niet angstig vreezen, 
Siddrend in de toekomst lezen; 
Broeders! achter 't zwart gordijn, 
Hoe wij morren en bedillen, 
Wat we ook wenscheu, wat we willen, 
Zal toch de uitkomst wijsheid zijn! - 

Wij vertrouwen, dat deze proefjes voldoende zuîlen wezen, om onze Lezers naar de bloemen en vruchten van v.d. hulst begeerig te maken. -
In de Lofdichten van vrienden op dit Werkje van v.d. hulst wordt dezelve zeer geprezen. Een der Lofdichters e. vermeulen vergelijkt zijnen vriend bij den Nachtegaal, die in het boschäkkoord, met roem, den hoofdtoon geeft; - bij den adelaar, wiens vlugt door onafmeetbare kringen gaat, en bij orpheus met zijne lier, enz. - Van der hulst schrijft hieromtrent in het slot van het Voorberigt, op zich niet te kunnen of te willen toepassen, wat de vriendschap overdreven uitgeboezemd heeft, en een weinig vroeger vergelijkt hij zich zelven zediglijk bij de mindere woudzangers, naar welker toonen men soms met genoegen luistert, wanneer de Nachtegaal zijn lied voor eene poos terug houdt.
Wij willen niet beslissen wie van beiden de waarheid het naaste bijkomt; alleen geven wij in bedenking, of het plaatsen van zulke Lofgedichten voor het Werk eens Schrijvers, met zijne voorkennis gedaan, hoe zeer in vroegere tijden niet ongewoon, met het gevoel van kieschheid niet meer of min strijde.


{==473==} {>>pagina-aanduiding<<}

De Reizigers door Zwitserland. Ex ingenio quisque suo demat vel addat sidem. Tacitus. Door E.F. Lanthier. Eerste Deel. Met Platen Uit het Fransch vertaald. Te Amsterdam, bij C. Timmer, 1810. In gr. Octavo. 475 Bladz. De prijs is ƒ 3-15-:

Te leur gesteld zoude in zijne verwachting de lezer worden, die dit Boek zich aanschafte, in het vooruitzigt van aldaar eene uitvoerige beschrijving van Zwitserland te zullen aantreffen; althans zoo verre dit Eerste Deel loopt, vinden wij, tot het doen van deze waarschuwing, indien gij wilt, ons verpligt. Het werk is een Roman, in den vorm van Brieven gegoten, die, in der daad, over eenige streken van dat merkwaardige gedeelte van Europa eenige bijzonderheden behelzen, doch het vermelden van de lotgevallen van twee gevlugte Gelieven te voornamen oogmerke hebben, nevens de karakters en verrigtingen van personen, met welke zij in meer of minder onmiddellijke betrekking staan. Al hetwelk verhaald wordt in eenen niet onbevalligen stijl, in eene zuivere taal, en, hetgeen, op verre na, het geval van alle Romans niet is, met zorgvuldige vermijding van hetgeen aan kiesche ooren en kuische harten tot regtmatige ergernis kan verstrekken. Zie hier het hoofdzakelijke beloop zoo verre dit Eerste Deel strekt.
Adolphe delmont is een jongeling van goeden huize en aanzienlijk vermogen te Lijon; hij heeft eenen broeder, ouder van jaren, met welken hij briefwisseling houdt. Hij is verliefd op blanche bertaut, eenige dochter van een vermogend man in diezelfde stad, die eene zuster heeft, Mevrouw de saintomer, met welke zijne dochter de betrekking van bloedverwantschap en hoogachting door gestadige briefgemeenschap voedt. Alles is, met des Vaders toestemming, geregeld, dat het huwelijk tusschen de twee gelieven eerlang zal gesloten worden. Eene looze be driegster, philippine bonnard wandsirden, nevens

{==474==} {>>pagina-aanduiding<<}
haren even snooden broeder marcus antonius bonnard, van elders te Lijon gekomen, die den reeds hoogbejaarden bertaut in zijne strikken weet te lokken, doet dit ontwerp in duigen vallen, door haren Echtgenoot te bewegen, en ten aanzien van zijne dochter, tot het aangaan van een huwelijk met delmont, van gedachten te veranderen, en dezelve voor haren broeder te bestemmen; waarop adolphe en blanche heimelijk de vlugt nemen, en zich naar Geneve begeven, van waar zij, adolphe aan zijnen Broeder, en blanche aan hare Tante, Mevrouw de saint-omer, berigten doen toekomen. Hoofdzakelijk loopen deze brieven over korte reistogten, welke zij, van tijd tot tijd, in de nabuurschap van Geneve, of ook wel verder naar eenige gedeelten der Zwitsersche gebergten doen, van welke zij beschrijvingen mededeelen. Tot zoo verre loopt dit Eerste Deel, aangaande hetwelk wij nu het een en ander gaan vermelden.
Blanche, adolphe en Mevrouw de saint-omer bezitten allen, in hare post, voortreffelijke hoedanigheden van verstand en hart. Dat geene jeugdige losheid, maar onverwinnelijke afkeer van het huwelijk, hetwelk haar met bonnard werd opgedragen, de reden was van hare vlugt uit het vaderlijke huis, toonde zij, in den Eed, welken zij, ter gelegenheid van hun vertoeven in zekere plaats, eer zij Geneve bereikten, van haren Minnaar vergde, in eene kerk, in welke zij de Mis hoorden, getrouw te zullen zijn aan de wetten der kuischheid, en zijne vriendin altoos te zullen eerbiedigen; welke Eed even heilig gehouden werd als plegtig gedaan was. Mevrouw de saintomer kenmerkt zich, zoo wel door hare verkregene kundigheden als door haar gezond verstand. Even afkeerig als hare nicht van derzelver huwelijk met den snooden bonnard, had zij in de vlugt der Gelieven bewilligd. Van hier dat zij, van wegen het vroeg overlijden van hare zuster, de opvoeding van blanche op zich genomen hebbende, vervolgens niet naliet, over de vorming van derzelver verstand en hart het oog te laten gaan. Zie hier, ten blijke daarvan, eenige der onderrigtingen, welke zij, om de letteroefeningen harer nicht te regelen, terwijl deze met haren Minnaar zich te Geneve onthield, aan haar deed toe-
{==475==} {>>pagina-aanduiding<<}
komen; met eenige bekortingen zullen wij daarvan het voornaamste overschrijven. In den twee en twintigsten Brief schrijft zij onder anderen, het volgende:
‘Het verheugt mij, lieve nicht! dat uw leeslust van dag tot dag sterker wordt! het zijn vruchtboomen, welke gij rondom u plant, die u bloemen in uwe lente, en vruchten voor uw overige leven zullen aanbieden.
Mevrouw de ver***, welke opstaat om haar toilet te maken, en zich naauwelijks den tijd vergunt om te eten, om des te spoediger wederom aan de kaptafel te zitten, zeide eens tegen mij: “Mevrouw! wat zijn de dagen lang, en wat is het leven kort!” - Laat ons trachten bezig te zijn, en de dag zal ons minder vervelen, en het leven ons langer voorkomen. Ik heb dikwijls gedacht aan het voordeel, dat de lieden van letteren boven die, welke naar den smaak leven, genieten. Deze laatsten moeten het vermaak duur koopen. Om de buitenlucht inteädemen hebben zij paarden en rijtuigen; om eene uitspanning te hebben, schouwburgen, danspartijen en talrijke gezelschappen noodig: op het land vorderen zij paleizen, parken, standbeelden, marmeren waterkommen, enz. De geleerde, daarentegen, behoeft, om gelukkig te zijn, niets dan zijne pen en zijne boeken. Een verblijf op het land, eenige boomen, eene beek, zijn genoegzaam voor zijne wenschen. Het geen ik hier van den geleerden zeg, kan op een ieder, die eenige bezigheid, of eenen heerschenden smaak heeft, toegepast worden: en welke neiging is gemakkelijker te voldoen dan den leeslust! en welke wetenschap is nuttiger dan het welbesteden van den tijd! Het zij verre van mij, dat ik, vooral van een jong meisje, zou vorderen, om, gelijk sommige geleerden, op elk oogenblik van haar leven, om zoo te spreken, gierig te zijn; neen, ik ben voor het gemak in alles. Maar zie hier mijne grondstellingen wegens het gebruik van den tijd: zich vermaken of bezig te zijn, en na volbragten arbeid te rusten.’ -
‘Omtrent de wijze naar welke gij uwe letteroefeningen moet inrigten, kan men geene algemeene regelen voorschrijven. Bij sommigen moet het ver-
{==476==} {>>pagina-aanduiding<<}
nuft langzaam gaan, terwijl een levendiger geest aan zekere leerwijze gebonden zijnde, al zijn vuur verliezen zou. - - Gij moet u, wanneer gij leest, eene zekere bedoeling voorstellen; volg, de geschiedenis lezende, den loop der gebeurtenissen, de orde der chronologie. Om den inhoud van een boek in uw geheugen te bewaren, moet gij er met uwe vrienden over spreken. Onderzoek met hen de feilen en de schoonheden van het werk. Spring liever van het eene boek op het andere.’ (Dit strookt niet met hetgeen volgt; denkelijk zal de schrijver, in de plaats van liever, hetgeen men hem doet zeggen, niet gezegd hebben): ‘de onstandvastigheid in 't lezen is als de onstandvastigheid in de vriendschap; met deze blijft men zonder vrienden, met gene zonder onderwijs.’
‘De lieden naar de ton doorloopen een boek, gelijk sommigen gewoon zijn te reizen, zonder opmerkzaamheid, zonder eenig gevolg om landen te zien; en alles wat zij zien valt in het vat der Danaïden. Opmerkzaam lezen is eene beek, welke de landstreek, door welke zij stroomt, vruchtbaar maakt. Ik vorder echter niet, dat gij u aan een enkel voorwerp bepalen zult: deze wijze zoude uwen geest verstompen; zij komt, noch met uwe jaren, noch met uwe sekse overeen. Men kan zich met hart en ziel aan eene wetenschap verbinden, maar deze verbindtenis verbiedt ons niet met vrienden omtegaan. Ik herinner mij, dat ik, de geschiedenis beoefenende, in het lezen van spreukjes en romans eene uitspanning vond. Thans, op mijne jaren gekomen zijnde, en van dag tot dag nader bij het graf komende, heb ik eene keuze van boeken, zoo wel als van vrienden gedaan: weinige boeken en weinige vrienden moet het grondbeginsel van den wijzen zijn. - -
Ik kan u niet genoeg aanraden om beredeneerde uittreksels te maken, die rekenschap geven van het werk, van deszelfs plan, schoonheden en feilen. - Ik heb aan vele jonge vrouwen dien raad medegedeeld, doch de meeste willen liever lezen dan denken. - Verder raad ik u dagelijks, al waren het ook maar eenige regels, te schrijven, zelfs

{==477==} {>>pagina-aanduiding<<}
nu en dan een versje te maken, gelijk men een liedje zingt, zonder u iets daarop te laten voorstaan, alleen, om u te vermaken. Bewaar die rhapsodiën zorgvuldig bijeen; herlees dezelve na eenigen tijd; dan zult gij uwe misslagen, uwe zwakheden, maar ook uwe vorderingen opmerken, en door deze vergelijkingen zult gij uwen smaak vormen; naderhand kunt gij, in een auto-da-fé, uwen jaarlijkschen arbeid verbranden.’
‘Eene der voornaamste klippen (vervolgt Mevrouw de s.o.) welke onze sekse zorgvuldig te vermijden heeft, is de zucht om veel te weten; coquetterie van den geest is alleen op uitwendigen luister gesteld. De kunst, zegt montaigen, is in sommigen een schepter, in de anderen eene gekskap. Het licht der kunst moet onze ziel ophelderen, niet verblinden, ook de oogen van anderen niet vermoeijen. In de leerzieke ijlhoofdigheid mijner jeugd leerde ik, zoo goed en zoo kwaad als ik kon, het Latijn, doch ik hield zulks verborgen.’ - -
‘Wij hebben geen tijd genoeg om alle de boeken te doorlezen, al hadden wij ook, gelijk de bewoners van het paradijs van mahomet, 70,000 hoofden en 70,000 paar oogen. Bepaal uwe leesoefeningen even als uwe wenschen. Zoutelooze en onnuttige boeken zijn even als slechte wijnen; zij bederven den smaak, en zijn, deze voor de gezondheid des ligchaams, gene voor die van den geest, nadeelig. Oefen u in de aardrijkskunde, die wetenschap is de begrijpelijkste voor vrouwen; maar overlaad uw geheugen niet met een mengelmoes van bijzonderheden eener wetenschap, die zoo ijdel als nietsbeduidend zijn. Oefen u in de kennis der hoofdsteden, der rijken, der zeden en in de voortbrengselen der onderscheidene gewesten; het is goed dat men het huis kent, waarin men woonachtig is. Ook prijs ik u de beoefening der natuurkunde aan; men heeft slechts een paar goede oogen noodig om daarin eenige kennis te verkrijgen. Laat de bovennatuurkunde aan diepzinnige dweepers over: zij is de roman van de ziel. Ik vergelijk de bovennatuurkundigen bij den Heer donquichot, die windmolens voor reuzen, eene lompe boerin voor Venus aanzag. - Lees weinig, en overdenk het gelezene. - Eene te

{==478==} {>>pagina-aanduiding<<}
uitgebreide letteroefening is niet met de bevalligheden overeentebrengen; de kennis der vrouwen moet slechts een schemerlicht, zacht voor het oog en aangenaam voor de ziel zijn.’
Thans deelt Mevr. de s.o. aan hare nicht eenige regelen mede, haar gegeven in eenen brief, door den Heer de voltaire aan haar geschreven, om welke over te nemen wij geene ruimte over hebben. Eenige onderrigtingen aan blanche voegen wij er nog nevens. ‘Ik keur zeer goed dat gij vermaak in de teeken- en schilderkunst vindt, zonder uwen tijd daar aan opteofferen, om een zeer middelmatig kunstenaar te worden. Wat het dansen betreft, ik ben geene liefhebster van iets, dat veel tijd en moeite kost, en na eenige jaren vergeten moet worden. -
Ik behoef u niet aantebevelen, dat gij nimmer in de wereld met uw vernuft pronken moet; de aanhoudende zucht om te behagen verkoelt en verkleint de ziel, en geeft aan den geest eene bijzondere wending, welke de toehoorders mishaagt, behalve nog dat elke verwaandheid hunne eigenliefde vermoeit. Men moet in het gesprek den loop zijner denkbeelden volgen, gelijk een vaartuig, hetwelk men aan den stroom overlaat, en zelden door den roeispaan geholpen wordt.
Uwe gewoonte om uw geheugen door het van buiten leeren van eenige verzen te scherpen, behaagt mij: verzen in onze kindsheid uitwendig? geleerd, vergeet men nooit; zij verstrekken tot eene sieraad van den geest en gaan nimmer verloren. Deze studie, welke ik voor de kinderen de geschiktste oordeel, vormt reeds vroegtijdig hunnen smaak, en gewent hen tot goede uitdrukkingen, en om zuiver en sierlijk te spreken; dit was het systhema van opvoeding bij de Grieken en bij de aloudste volken.’
‘Het is tijd (dus eindigt Mevr. de s.o.) dezen brief te sluiten; mijne wijsbegeerte is zeer spraakzaam. Ik ben even als de goede oude vrouwen, die, een sprookje vertellende, van den hak op den tak springen, en door herhaalde uitweidingen den draad verliezen. Doch voor dat ik eindig beveel ik u deze vier dingen ten sterksten aan: lees om te leeren, om u te vermaken, maar niet om te schitteren; doe wel aan anderen om uw hart te voldoen,

{==479==} {>>pagina-aanduiding<<}
om uwe ziel met blijde herinneringen te vervullen, en niet uit hoop op erkentenis; zorg nog meer voor uwe gezondheid dan voor uwen geest, die slechts de nederige dienaar van het ligchaam is; beschouw het vermaak als een' kortblijvenden gast, welken men zoo goed mogelijk onthalen en bij zich ophouden moet.’
Met eenige uitlatingen hebben wij dezen brief wel willen overnemen, omdat dezelve veel algemeen bruikbaars behelst voor dezulken onzer jeugdige lezeressen, die het onwaardeerbaar geluk nebben van eene beschaafde opvoeding te genieten In twee volgende brieven onderhoudt Mevr. de s.o. hare nicht over de letterkundigen en wijsgeeren, welke zij in hare jeugd, te Parijs gekend had. Een derzelven was helvetius. Het volgende berigt, aangaande dien vermaarden man, vertrouwen wij, zal velen onzer lezeren niet onaangenaam zijn. ‘Ik leerde hem (zoo schrijft zij) bij mevrouw geoffien kennen: ik was jong en, niettegenstaande mijnen romeinschen neus, vrij bevallig, en hij hield veel van aardige vrouwen en koffij. Evenwel, ofschoon zeer beminnelijk, zeer schoon, zeer verleidend, kwam hij mij niet gevaarlijk voor. Hij werd, gelijk buffon, meer door de zinnen dan door het hart weggesleept. De fortuin had hem met 100,000 livres inkomsten, eene schoone gestalte, eene sterke gezondheid, veel vernuft, eene bevallige vrouw, en eene zachte, weldadige en edelmoedige ziel begiftigd: men kan niet meer gaven op eenmaal vereenigd zien. Zijn boek over den Geest verwekte eene ontzaggelijke partij tegen hem. In zijn systhema wil helvetius de zielsvermogens van den mensch bij het physiek gevoel bepalen, en wat meer is, hij beweert, dat de mensch, in alle zijne verrigtingen, alleen door zijn personeel belang gedreven wordt. Deze gevaarlijke wijsbegeerte,’ merkt Mevr. de s.o. te regt aan, ‘onteert de menschheid. Op zekeren dag mij met vleijerijen overladende, liet hij zich eene soort van liefdesverklaring ontsnappen, doch ik voerde hem te gemoet: “De vrouwen, mijnheer! lezen ook uwe werken; door een' tempel aan de wijsbegeerte opterigten, hebt gij het altaar der
ligtgeloovigheid omvergeworpen.”’

{==480==} {>>pagina-aanduiding<<}

‘Men heeft mij de aanleidende oorzaak der oorsprong van het geluk zijner familie verhaald. Helvetius, zijn grootvader, een Hollandsch Geneesheer, was te Parijs gekomen, om, volgens zijn zeggen, het merkwaardige in die wereldstad te bezigtigen, zonder eenig plan om er zich nedertezetten, misschien om de door zijn grootvader zamengestelde, doch weinig in trek geweest zijnde, poeders, te slijten. Hij verbond zich aan een' drogist, die hem de ipecacuanha wortel uit Brazil, als een specifiek middel tegen de loop aanprees. Helvetius nam de proef daarvan in het hospitaal, met een allergewenscht gevolg. Verzekerd van de onfeilbaarheid dezes geneesmiddels, maakte hij hetzelve bekend, zonder nogtans de daarbij gebruikte drogerij te noemen; hij genas allen die met de loop bezocht waren en zich tot hem vervoegden. Lodewijk XIV. kocht hem zijn geheim voor duizend louis af.’
Nog veel, zeer veel lezenswaardigs zouden wij uit deze Brieven kunnen, en ook gaarne willen, overnemen. Zoo zouden wij wel een verslag willen doen, aangaande den snooden bonnard den vader, en diens even snoode kinderen philippine en marcus antonius, wier bedriegerijen in den vijf en twintigsten Brief verhaald worden, en van welke de eerstgenoemde (philippine) den ouden bertaut in zijne strikken wist te lokken. Ook zoude ons wel de lust bevangen, om adolphe en blanche, nevens Lord ellis en diens echtgenoote, welke zich insgelijks te Geneve onthielden, en met onze reizigers gemeenzaam verkeerden, op derzelver springtogtjes, naar de ommestreken van Geneve, te verzellen. Het vermaarde Ferney, verblijf van den wereldberoemden de voltaire, zouden wij, met onze lezers, wel willen bezoeken. Maar ons verslag is reeds breed genoeg uitgedijd. Het tweede Deel, hetwelk reeds het licht ziet, zal ons ruime stoffe opleveren, om, uit dit aangename en lezenswaardige Werk, onze lezers op eenige merkwaardige bijzonderheden, Zwitse land meer onmiddellijk betreffende, te onthalen; waarmede wij hopen, niet lang te zullen dralen. Tot zoo lang, derhalve, zullen wij de pen nederleggen.



{==481==} {>>pagina-aanduiding<<}

Uittreksels en beoordeelingen.




Sermons sur divers Textes de l'Ecriture Sainte, par feu Mr. Sebald Fulco Jean Rau, Chevalier, etc. Tome III. à Leide, chez S. et J. Luchtmans, 1811 441 Pagg. Gr. Octavo. Le prix est ƒ 3-12-:

Dat is:
Leerredenen over verscheidene plaatsen der H. Schrift, door wijlen den Heer s.f.j. rau, Ridder, enz. Derde Deel. -
Het lijden en de kruisdood van onzen Heer en Zaligmaker jezus christus is en zal steeds zijn het geliefdste en dierbaarstë voorwerp der Godsdienstige overdenkingen van alle ware Christenen, die met den grooten Apostel van jezus, paulus, niets begeeren te weten, dan jezus christus, en dien gekruist. Uitleggingen van het Evangelisch geschiedverhaal van dit lijden, Christelijke Leerredenen, die hun christus, lijdende en gekruist, voor oogen schilderen, en hen tot geloof in hem opwekken, als den borg van het betere verbond, als den middelaar gods en der menschen, die de wereld met god verzoend heeft, door, als het Godslam, dat voor ons geslagt is, onze zonden te dragen op het hout, en, hij regtvaardig, voor ons onregtvaardigen te lijden, zijn hun welkom. Wordt hun de liefde van christus, die zich zelven dus om onzen wil vernederde tot den dood, ja tot den kruisdood, op deze wijze gepredikt, zij worden daardoor tot vurige wederliefde gedrongen, om te oordeelen, dat, indien één voor allen gestorven is, zij dan allen gestorven zijn, en dat hij voor allen gestorven is, opdat zij, die leven, niet meer voor zich zelven zouden leven, maar voor hem, die voor ons gestorven en opgewekt is. Wanneer deze dingen door eenen in kracht van zeggen, in vuur des harte uitmuntenden leeraar hun worden voorgedragen, mondelijk of schriftelijk, zal de genade van god, daarin verheerlijkt, dat hij zijnen eeniggeboren Zoon voor ons heeft overgegeven, hen ledig noch onvruchtbaar laten, maar de vermaningen van zoodanigen Leeraar, uit dit lijden van christus afgeleid, christus, hun, ook in zijn lijden, als een voorbeeld voorgesteld, zullen kracht oefenen op hun zedelijk bestaan, en hun geloof en liefde voor jezus,
die

{==482==} {>>pagina-aanduiding<<}
hen lief heeft gehad tot in den dood, zullen hen, onder Gods zegen, vruchtbaar doen zijn in alle waarlijk goede werken.
Alle beminnaars van het echte Christendom zullen daarom, met genoegen, dit Deel der Leerredenen van wijlen den Hoogleeraar rau ontvangen, en den vetzamelaar en uitgever danken, dat hij eenen Bundel Leerredenen hun niet onthouden heeft, welke Lijdensstoffen behelzen. Zij zijn veertien in getal, en behelzen de volgende onderwerpen: De eerste als eene inleiding tot het lijden van jezus, over joann. XII: 20-30. De tweede, insgelijks voorbereidend: de maaltijd te Bethanie, en het daarbij voorgevallene, joann. XII: 1-8. De derde handelt over het zielslijden van jezus in Gethsemané. Matth. XXVI: 36-46. De vierde stelt ons jezus voor in zijn verhoor bij cajaphas en voor den Joodschen Raad. Matth. XXVI: 57-68. De vijfde beschouwt de verloochening van petrus. Matth. XXVI: 69-75. De zesde: over het eerste verhoor van jezus door pilatus. Joann. VIII: 28-38. De zevende: over de veroordeeling van jezus door dezen Stadhouder. Joann. XIX. 8-16. De achtste: over de kruisiging van jezus. Joann. XIX: 17, 18. De negende: over het gebed van jezus voor zijne beulen. Luk. XXIII: 34. De tiende: over de laatste woorden van jezus aan zijne moeder maria en aan joannes. Joann. XIX: 25-27. De elfde: over de twee moordenaren. Luk. XXIII:
39-43. De twaalfde: over de duisternis. Matth. XXVII: 45, 46, 47. De dertiende: over het vijfde en zesde kruiswoord. Joann. XIX: 28-30. De veertiende: over den dood van jezus. Luk. XXIII: 46.
In het behandelen dezer stoffen gebruikt de Hoogleeraar allezins dat kiesche oordeel, die kracht van zeggen, die echt-christelijke welsprekendheid, die ervarenheid in de schriften, welke hem zoo eigen was, en welke zulken, die gaarn in zijne schriften iets te berispen zouden vinden, in zijne Leerredenen erkennen moeten. Als een Christen-leeraar schaamt hij zich het Evangelie van christus kruis niet, maar roemt in hetzelve, en stelt den gekruisten christus overal op den voorgrond. Deze Leer is, gelijk het behoort, de schering en inslag van zijne Leerredenen. Rau wist, dat er tijden zijn, hoedanige paulus reeds voorzag en voorzeide, 2 tim. IV: 3. wanneer er menschen zijn, die de gezonde Leere niet verdragen:

{==483==} {>>pagina-aanduiding<<}
maar ketelachtig zijnde van gehoor, Leeraars verlangen naar hunne eigene begeerlijkheden, lieden, die hun gehoor van de waarheid afwenden - maar rau deed het werk van eenen Evangelist, en predikte het woord! Als een getrouw Dienaar van jezus, die in de wereld gekomen is, niet om regtvaardigen, maar om zondaars te roepen tot bekeering, predikte hij aan de zondaars in de XIXde eeuw de vergeving der zonde, door het geloof in jezus bloed en dood; en geene andere zedeleer, dan die, welke het geloof, werkzaam door de liefde tot eenen wortel heeft.
Wij verkiezen ter bevestiging van hetgeen wij hier gezegd hebben, de aanmerking van den Hoogleeraar over de oorzaak van jezus zwaren zielestrijd en angst in Gethsemané, uit de derde Leerrede Bladz. 70. hier over te nemen: ‘Laat ons hier een' oogenblik stilstaan, M. Br., en onze opmerking vestigen op hetgeen thans in de ziel des Zaligmakers mag omgegaan zijn. Welke was wel de oorzaak van deze diepe droefenisse, van dezen zieleangst en van deze smart? Had dezelve plaats in de ziel van christus zelve? Doch wat kan deze heilige en reine ziel schromen, daar zij tot haren god nadert? zou zij voor den dood vreezen? Dezen kan zij niet anders beschouwen, dan als den oogenblik van hare zegepraal. Is het dan de smart van welhaast gescheiden te zullen wezen van al wat zij bemint, van eene wereld, die haar streelt? Ach! zij kende deze wereld nooit anders, dan als haren vijand, en zij weet, dat zij hare vrienden slechts verlaat, om die in de eeuwigheid weder te vinden. Is het dan het denkbeeld van de onmenschelijke doodstraf, welke zij zich levendig afschildert? Het is waar, dit denkbeeld moge den Zaligmaker bedroeven, maar zou hetzelve de oorzaak zijn van dien angst, die weldra tot die hoogte zou stijgen, dat hem een bloedig zweet werd uitgeperst? Zou dan de ziel van jezus christus, die zoo groote en zoo standvaste ziel, zwakker zijn, dan die van zoo vele martelaren, die naar den brandstapel snelden als naar een feest? Zou dit edel en edelmoedig hart iets afschrikkends gevonden hebben in het denkbeeld van te lijden voor degenen, die het bemint? Zou die verhevene rede, die de gevaren en rampen nooit beschouwde, zonder te zelfden tijde op de

{==484==} {>>pagina-aanduiding<<}
bronuen en gronden van vertrouwen te letten, zich door verkeerde en overdrevene beelden laten bedwelmen? Neen, de onderwerping zelve, welke hij, te midden van zijnen doodsstrijd en in zijn gebed, ten toon spreidt, de juistheid en schoonheid zijner uitdrukkingen, de zorg, welke hij heeft voor zijne leerlingen, en de vermaningen en opwekkingen, welke hij hun voorhoudt, bewijzen te wel dat hij, gelijk altijd, ook nu zich zelven bezit, en dat, indien zijne ziel van ijzing en verschrikking doordrongen is, zij zich waarlijk in eenen buitengewonen toestand bevond, waarvan wij ons geene volledige denkbeelden vormen kunnen.’
‘Ja, zie hier, wat deze heilige ziel overstelpt - gij weet, gij gevoelt het, in dezen oogenblik, mijne zeer geliefde Broeders, die de geschiedenis van jezus zielenangst met eenige belangstelsing hoort, uw hart predikt het u veel welsprekender, dan ik vermag, - het is, omdat zij zich beschouwt als Borg voor de zondaren, bezoedeld met onze wanorden en schuldig door onze euveldaden.’
‘Vooreerst. De Zaligmaker beschouwt de zonde in het algemeen in derzelver afzigtelijkheid, als eene wederspannigheid tegen het allerheiligste en regtvaardigste Wezen, als eene zwarte ondankbaarheid jegens den besten Vader. Te vergeefs zouden wij den indruk pogen te bevatten, welken dit denkbeeld op de ziel van jezus christus maken moest Vergeefs zouden wij het afgrijzen, waardoor hij in dezen oogenblik werd aangegrepen, willen vergelijken met dat, hetwelk zelfs het bitterste, het meest verscheurende naberouw in onze harten kan verwekken. Helaas, wij, verblind door het vooroordeel, sedert lang gemeenzaam met de zonde, slechts oppervlakkige denkbeelden hebbende van de verschrikkelijke verwoestingen, welke zij veroorzaakt, van de afgronden der ellende, welke zij delft, niet dan van een te zwak vuur blakende voor dien God, dien wij beleedigd hebben, wij kennen niet al de ware zwartheid der misdaad, en wij kunnen ze niet kennen. Maar de altijd heilige, altijd reine ziel van jezus, blakende voor zijnen Vader van eene liefde, welke Engelen zelfs niet bereiken kunnen, ontvangt, als een zuiver kristal,

{==485==} {>>pagina-aanduiding<<}
de afgrijsselijke beelden der misdaad. Zij ziet in elke zonde, waarmede zij beladen is, een bestaan, al de schatten van den toorn des Almagtigen waardig.
Ten tweede, de Zaligmaker stelde zich voor het aantal zonden van al die geloovigen, van die millioenen gekochten uit alle natien, stammen en talen, wier borg hij in dezen oogenblik was. Hij vestigt zijn gezigt op de droevige geschiedenis van het menschdom, en hij ontdekt, van de zonde van adam af tot aan de volëinding der eeuwen toe, hij ontdekt eene ontzettende opeenstapeling van misdaden, van goddeloosheden, van ongeregelde hartstogten, van buitensporigheden, welke in dezen oogenblik de zijne worden.’
‘En thans komt een derde nog veel verschrikkeker voorwerp zijne ziel beroeren. Dit is het denkbeeld der ontzagbare regtvaardigheid van god, welke de straf des zondaars eischt; hij beseft al de vervloekingen der wet, en hij stelt zich dit onuitsprekelijk ongenoegen van een' heilig god voor oogen, die een eeuwig vuur ontstoken heeft, om zijne weerpartijders te verslinden, die hun dezen kreet van wanhoop afdwingt: Bergen! valt op ons en bedekt ons voor het aangezigt van hem, die op den troon is!’
‘Bij al deze afgrijzingen, welke het gezigt van deze doodelijke voorwerpen inboezemde, was eindelijk het denkbeeld gevoegd, hetwelk dezelve tot het uiterste toppunt bragt. Jezus beschouwde zich zelven als den borg, den Zaligmaker van zondaren, in wier plaats hij zich zelven vrijwillig gesteld had. Hij was gekomen, om de zonden der wereld weg te nemen. Hij had gezegd: gij wilt geene offers, ó God! zie, ik kome, om uwen wil te doen. Thans vertoonde zich dit groote werk in al deszelfs ontzettende uitgestrektheid aan zijne oogen.’
‘Het heelal verwachtte dat onuitspreekbaar offer van hem, hetwelk alleen waardig was, aan den Almagtigen geofferd te worden. Hij beschouwt dus zich zelven als het voorwerp van al de verschrikkelijkheden dezer onbuigzame geregtigheid, onder wier slagen alle menschen zouden hebben moeten bezwijken. Hij weet, dat god door zijn lijden moet verheerlijkt worden. De menschheid siddert

{==486==} {>>pagina-aanduiding<<}
op het denkbeeld der straffen, welke haar verscheuren zullen. Misschien omringde de vijand van het menschdom, in dezen beslissenden oogenblik zijne woede verdubbelende, haar met de droevigste en wanhopendste denkbeelden Maar zij, door de Godheid geschraagd, doet nooit gehoorde pogingen, strijdt eenen strijd, waarvan menschen noch engelen een denkbeeld kunnen vormen.’
‘Zoodanig was de oorzaak der hevige bewegingen en der droefheid van jezus, enz.’
Voegen wij hier bij het besluit dezer Leerrede Bladz. 92. ‘Ik eindige deze Leerrede met de gedachte, met welke ik dezelve heb aangevangen: alles wat jezus geleden heeft, heeft hij voor ons geleden! ô Mijne Broeders, welke woorden zal ik gebruiken, om deze woorden diep in uwe harten te prenten! jezus heeft geleden, hij is in doodsangst geweest, hij heeft bloed gezweet voor ons. Voor ons! ja, het is de zonde, welke wij beminnen, die hem in dezen ijsselijken staat gebragt heeft! Hij heeft geleden, omdat hij ons lief heeft. En wij, Christenen, zullen wij zoo groote liefde dan nooit vergelden? Zullen wij in de ongevoeligheid gedompeld blijven? Zullen wij ons, zonder knaging, aan de misdadige vermaken der wereld overgeven? Zullen wij ons leven doorbrengen, als of wij de tranen en het bloed van jezus christus vermenigvuldigen en zijne doodelijke angsten wilden verzwaren? Neen, neen, zondaars het is niet mogelijk, dat gij de goddeloosheid en ongevoeligheid zoo ver zoudt drijven! Beschouwt nogmaals jezus bebloed, verbrijzeld, omdat hij u lief heeft. En indien dit schouwspel u niet roert, indien gij gerustelijk kunt wederkeeren tot uwe wanorden, gaat dan, ondankbaren! Vergeefs heb ik u gepredikt, vergeefs zou een Engel u prediken! Met betrekking tot u, is jezus vergeefs gestorven! Gaat, gaat, ik wacht u op uw sterfbed - de oogenblik nadert, wanneer de drinkbeker, welken jezus gedronken heeft, u aan de lippen zal gezet worden, wanneer uw doodbed uw Gethsemané zal wezen, wanneer uwe ziel bitterlijk bedroefd zal zijn, tot den dood toe!’
‘Doch, zou dit mogelijk zijn, o mijn Heiland!

{==487==} {>>pagina-aanduiding<<}
dat dit het lot van één' onzer zijn zoude, van ééne dezer zielen, wier zorg gij mij hebt toebetrouwd? ach! volmaak uwe barmhartigheid! en, zijn mijne pogingen te zwak, roer gij zelve die harten, welke ik niet roeren kon! Maak, dat wij alle te zamen, doordrongen, verbrijzeld door een opregt leedwezen en berouw, der wereld afsterven, der zonde afsterven! Ja, Heere jezus! wij hebben u lief, wij hebben u lief, gelijkerwijs gij ons hebt liefgehad! Wij zijn bereid, om voor u alles wat ons dierbaar is, alle onze begeerten, alle onze ontwerpen van geluk te verloochenen, en wij willen u vergelden liefde voor liefde, opoffering voor opoffering! Amen!’
Zoo predikte rau, zoo achtte hij, die voor het overige kiesch gehoeg was, om zich, behoudens de waarheid, naar den tijd te schikken, volgens paulus vermaning, te moeten prediken aan de zondaars der XIXde eeuw, wetende, dat de menschen niet zelden ongelukkig genoeg zijn, om zich zelven met ijdele verbeelding te misleiden. Openb. III: 14-22.




Ruth, in vier Leerredenen, vooral, tot vertroosting en bestuur van ongelukkige huisgezinnen en familien. Door Ewaldus Kist, Predikant te Dordrecht. Te Dordrecht, bij A. Blussé en Zoon, 1811. 135 Bladz. In gr. Octavo. De prijs is ƒ 1-4-:

Hoe laag ook sommigen mogen vallen op het boek ruth, zoodat zij zich verwonderen, hoe het eene plaats verkregen hebbe onder de Heilige Boeken; in het oog van eenen welbedachten en verstandigen beoordeelaar zal zich hetzelve van groot belang en waarde vertoonen, niet alleen aangemerkt als een oud familiestuk, behoorende tot de bijzonderheden van het stamhuis van den grootsten der Israëlitische Koningen, david, den Stichter der Dynastie, die tot de wegvoering des volks naar Babel in onafgebrokene erfopvolging den troon van het Koningrijk Juda bekleed heeft, maar ook als een echt en naauwkeurig tafereel van het huisselijk level der Israëliten, waarin wij de

{==488==} {>>pagina-aanduiding<<}
schoonste karakters en voortreffelijkste zedelijke en godsdienstige gevoelens der bedrijvende personen bewondesen, voorgesteld met eene edele eenvoudigheid, zonder de minste opsiering, en zijne echtheid en waarheid door de daarin voorkomende aloude gewoonten en landsgebruiken uit zich zelve betoogende. ‘Eene zeer bevallige geschiedenis’, zegt de Eerw. kist Bladz. 5 ‘die ons bekoort door de goedhartige karakters, die daarin voorkomen, door de edele gevoelens, die zich daarin vertoonen, door de weldadige zorg der Voorzienigheid, daarin op te merken, en door den eenvoudigen, onopgesmukten, natuurlijken en naïven toon, waarop alles verhaald wordt; - eene geschiedenis, die dan vooral regt bevallig wordt, wanneer wij ons geheel in het Oosten en in den ouden tijd weten te verplaatsen, en waarvan het aanstootelijke voor ons Westerlingen, hetwelk hier en daar voorkomt, wordt weggenomen, wanneer wij met de wetten en gewoonten van den tijd, in welken zij voorviel, bekend zijn; en die in aanmerking nemen.’
Den Eerw. kist, gaarn iets willende zeggen tot troost van ongelukkige huisgezinnen en familien, scheen deze geschiedenis van ruth en naomi daartoe zeer geschikt te zijn, als die de goedertierene zorg der Goddelijke Voorzienigheid omtrent eene rampspoedige doch godvreezende familie treffend ten toon spreidt; doch te gelijk oordeelde hij, met grond, dat dezelve dan tot dit zijn oogmerk bepaalder zou geschikt zijn, wanneer zij in het kort behandeld werd, zoo dat men het geheel der geschiedenis gemakkelijk overzien, het treffende en belangrijke daarvan regt gevoelen, en de hoofdleeringen die uit dit belangrijk geheel zelve voortvloeijen, onbelemmerd opmerken kan.
De Dordrechtsche Leeraar heeft dus deze geheele geschiedenis voor zijne gemeente behandeld in vier Leerredenen naar de vier Hoofddeelen, in welke dezelve in de gewone uitgaven verdeeld is. Deze Leerredenen zijn beknopt, bondig en tevens doelmatig, om tot opwekking en troost te dienen voor godvruchtige Huisgezinnen, welke met rampen en wederwaardigheden kommerlijk te worstelen hebben. Zij verklaren zakelijk, bij wijze van omschrijving, den

{==489==} {>>pagina-aanduiding<<}
Tekst, ontsteken aan denzelven het noodige licht ter opheldering der geschiedenis met aanwijzing der gewoonten en zeden van het Oosten, door welke in het oog te houden, alle redenen van aanstoot over dit Boek van esther geheel uit den weg geruimd worden. Het is toch, opdat wij dit eens in het voorbijgaan aanstippen, eene zeer goede aanmerking en getrouwe vermaning van den Eerw. kist, welke hij Bladz. 91. onder de gewigtige leeringen, met welke zijne derde Leerrede verzeld gaat, in de eerste plaats geeft:
‘In het algemeen merk ik hier aan, dat het bij het lezen van den Bijbel hoognoodig is, op de wetten, zeden en gewoonten van den tijd en het land, in welken, en van de natie, voor wélke de Bijbel allereerst geschreven is, acht te geven. - Dat niet in acht te nemen, integendeel den ouden tijd naar onzen leeftijd te beoordeelen, oostersche en westersche zeden met elkanderen te verwarren, dit is de voorname bron van de berispingen en spotternijen met den Bijbel in Deïstische schriften. Dat dan toch onze jonge lieden zich door dezelve niet laten misleiden maar zich veeleer toeleggen op eene grondige kennis der oudheden en der zeden van het Oosten, opdat zij tegen de verregaande, en dikwils domme, misslagen en vergissingen dezer verleiders gewapend mogen zijn.’
Behalve en na de opheldering en verklaring van den Tekst der geschiedenis, verzuimt de Leeraar niet de karakters der bedrijvende personen uit denzelven op te maken en te schetsen. Deze personen zijn bijzonder naomi, hare schoondochter ruth, en de edele boas. Boven allen vertoont deze laatste achtbare man in zijn gedrag de uitmuntendste hoedanigheden en prijsselijkste Godsvrucht te bezitten. ‘Hoe voorbeeldig is boas, als hoofd van zijn gezin!’ De Lezer zal ons wel veroorloven, dat wij dit overschrijven uit de IIde Leerrede Bladz. 55. ‘Schoon welgezeten, ziet hij naar zijnen akker en werkvolk om; zoo ver is hij er van daan, van op zijne zaken geen acht te geven. - Alles gaat bij hem geregeld en in orde voort. - Deftig en achtbaar treed (t) hij zijnen akker op. Geen misbruik van Gods naam heeft hij noodig, om zijne onderhoorigen aan hunnen pligt te

{==490==} {>>pagina-aanduiding<<}
houden. De Heere zij met u! met dezen groet nadert hij hen, en boezemt hun hoogachting en eerbied in. De bescheidenheid des meesters deelt zich aan zijne knechten mede, terwijl hij tevens door minzaamheid en spraakzaamheid zich, zoo wel beminnen, als vreezen doet.’
‘En welk een weldoener is boas niet! Met welk eene minzaamheid geeft hij ruth de vrijheid, om op zijnen akker op te zamelen, en gedoogt niet, dat zij naar elders heenen ga! Hoe zorgt hij, dat haar niets ontbreke! Hoe troost en verkwikt hij haar, door hare ouderliefde te roemen! Hoe doet hij haar aan den maaltijd met zijn gezin vrolijk nederzitten! Hoe dient hij haar zelve spijze en verkwikking voor! Hoe belast hij zijne knechten, om haar ook tusschen de schoven te laten inzamelen! Hoe rust hij niet, voor dat zij met eenen rijken voorraad heenen gaat! Welk eene milde weldadigheid! Welk eene wijze en kiesche weldadigheid tevens, daar hij haar dus weldeed, zonder haar het brood der luiheid te doen eten, en daar de airen als ongemerkt uit de handvollen nedervielen, en zij dus aan hare vlijt scheen te danken te hebben, dat zij aan zijne edelmoedige liefde verschuldigd was! Beminnelijke karakters! O het is eene verademing, het is vreugd, M.H.! wanneer het oog, moede van het beschouwen van zoo veel snoodheid op de wereld, zulke beminnelijke karakters opmerken, en daarop rusten kan.’ -
Laat ons het karakter van boas voltooijen, door ook over te schrijven, hetgeen de Eerw. rist daarvan zegt, naar aanleiding van het gedeelte der geschiedenis in het III Hoofdstuk. ‘Ontdekt gij hier niet in boas, M.H.! allereerst den man, die billijk oordeelt, gevoel van zijnen pligt heeft, en zich een vriend van deugd en regtvaardigheid betoont? - Zijne billijkheid doet hem het bedrijf van ruth van de regte zijde beschouwen. Het maakt indruk op zijn hart. Hij heeft te veel gevoel van zijnen pligt, dan dat hij haren billijken voorslag van de hand zou wijzen. Wat is het, dat hem shiertoe nog des te eer doet besluiten? Het is niet haar (hare) afkomst, want zij was een (e) Moabitische; het is niet haar rijkdom, want zij was arm; maar het is hare uitstekende deugd, die alle zijne stadgenooten kenden; het

{==491==} {>>pagina-aanduiding<<}
is hare liefde tot hare moeder en overledenen echtgenoot, die zelfs in den stap, die (n) zij nu gedaan had, zigtbaar was. Dit wekt zijne liefde op; en echter begeert hij haar niet, indien hij daardoor het regt van een ander, die nog nader aanspraak op haar had, verkorten zou.’
‘Ontdekt gij niet ten tweede in hem den man van voorbeeldige reinheid en onthouding? - In de ure der verleidelijkste verzoeking, blijft hij zijne onschuld behouden, zijn rein geweten geeft hem getuigenis. - Maar heeft hij de vrijspraak van een goed geweten, dan wil hij ook ten derde niet slechts het kwaad zelve, maar ook den schijn des kwaads, vermijden. Hij is zorgvuldig, dat toch zijn goede naam, noch die van eene onschuldige vrouw zou lijden. Dat het niet bekend worde, zegt de bedachtzame man, dat eene vrouw op den dorschvloer geweest is! - Terwijl hij eindelijk haar niet kan laten heenen gaan, zonder weder nieuwe proeven van zijne gulheid en weldadigheid te geven.’
Eindelijk behoort ook nog dit tot het karakter van boas, uit de IVde Leerrede, Bladz. 113. ‘Ontdekten wij hier weder niet in hem, den regtvaardigen man, die uit gevoel van pligt handelt, stiptelijk een ieder het zijne wil geven, en op orde gezet is? - Geheel onderscheiden van vele andere rijken, die hunne betrekking op verarmde bloedverwanten niet zelden ontveinzen en zich schamen, erkent hij integendeel in het openbaar de behoeftige ruth en naomi voor zijne naastbestaanden. Hij erkent ze niet slechts, maar trekt zich ook hare belangen met den grootsten ernst en ijver aan, en rust niet, voor dat hij voor dezelve op de beste wijze gezorgd, en haar volkomen gered heeft. - Geen (e) de minste inbreuk wil hij maken op het regt van den naderen bloedverwant, en niets wil hij aanvaarden van ruth en naomi, voor dat deze hem zijn regt van lossing op de gewone wettige en plegtige wijze had overgedragen. - Maar ook nu aanvaart hij alles, wat te voren aan elimelech heeft toebehoord, en ook ruth, tot zijne vrouw. Hoe veel had hem daarvan kunnen terug houden! hare afkomst uit de Moabiten! hare armoodige omstandigheden! het onderhoud van hare even behoeftige oude moeder! Maar neen! niets laat hij bij hem wer-
{==492==} {>>pagina-aanduiding<<}
ken, dan gevoel van zijn pligt, waarin hij nu als de naaste stond, mededogen met ongelukkig gewordene bloedverwanten, en liefde en achting, hem door de alom beroemde deugd van ruth, en hare beminnelijke hoedanigheden, ingeboezemd. - Begeert hij haar dan nu tot zijne Echtgenoote, hij neemt haar niet, dan in den wettigen weg. Alle dingen moeten bij hem in volle orde geschieden. Ten overstaan van de oudsten zijner stad en van het volk, verklaart hij:
‘Ik aanvaarde ruth tot mijne vrouw. Gij zijt getuigen.’
De Eerw. kist heeft ook geenszins verwaarloosd, zijne Toehoorders, nu Lèzers, te doen letten op de sporen en blijken eener wijze en goede Gods voorzienigheid, steeds met liefde werkzaam ten beste der genen, die hem vreezen en blijven aanhangen, maar heeft dezelve duidelijkst ontvouwd, en krachtig aangedrongen.
Eindelijk de leeringen, welke hij uit deze geschiedenis afleidt, en welke natuurlijk in dezelve liggen, bepalen zich voornamelijk tot de behoeften en het geluk des huwelijks, en strekken tot bemoediging, van opregte Godsbelijders, die hij doet opmerken, dat god alle onheilen, welke ben mogten treffen, kan en wil ten beste keeren voor allen, die standvastig op hem blijven vertrouwen. -

Jezus Kindschheid. - Eene bijdrage tot de geschiedenis der Goddelijke voorzienigheid, in vier Leerredenen over het tweede Hoofdstuk van het Evangelie van Mattheus. Door E.L. Siegmann, Predikant te Delden. Te Zwolle, bij J. de Vri, 1810. 6 en 130 Bladz. In gr. Octavo. De prijs is ƒ 1-2-:

Het doel dezer leerredenen, reeds eeniger mate uit den titel blijkbaar, is volgens het voorberigt, om het geloof aan de Voorzienigheid Gods, die alles met de hoogste wijsheid en goedheid bestiert, en, hoe donker en onbegrijpelijk ons ook dikwijls de loop van de gebeurtenissen der wereld schijnen moge, hare groo-
{==493==} {>>pagina-aanduiding<<}
te en weldadige oogmerken eenmaal zeker ten uitvoer brengt, te verlevendigen en op den gang dier Goddelijke regering opmerkzaam te maken.
De vier Leerredenen zijn:
I. De nasporing van eenige Oostersche wijzen omtrent de geboorteplaats van den messias; de indruk daarvan op Herodes, en de maatregelen, die hij beraamde. Matth. II: 1-8.
II. De eerbetooning der Oostersche Wijzen aan het kind jezus te Betlehem; en de verijdeling der ontwerpen van Herodes tegen het leven van hetzelve. matth. II: 9-15.
III. De op bevel van Herodes gepleegde moord der Betlehemitische kinderen. matth. II: 16, 17, 18.
IV. De terugkeering van jozef met maria en het kind jezus, uit Egijpte naar Nazaret. matth. II: 19-23.
In deze Leerredenen houdt de Leeraar altijd het zich voorgestelde doel in het oog, en gebruikt elke omstandigheid, in deze geschiedenis voorkomende, zoo veel mogelijk als een middel, om dit zijn doel te bereiken. Intusschen laat hij de gelegenheden tot andere nuttige leeringen en lessen, die hem de geschiedenis aanbiedt, niet ongebruikt voorbijgaan. - De uitlegging der schrift in deze Leerredenen is kort, maar zakelijk, duidelijk, genoegzaam en gezond. - De orde is over het geheel geleidelijk, de uitwerking goed, de stijl niet alleen zuiver; maar doorgaans zeer goed, en zelfs op vele plaatsen schoon: - bijzonder schoon en krachtig is de verschrikkelijke Betlehemsche kindermoord geteekend; en deze teekening wijst uit, dat de Leeraar een man van gevoel en Dichterlijken aanleg, en daardoor ook voor de welsprekendheid eenes Redenaars geboren is.
Wij zouden hier en daar wel eene aanmerking hebben, gelijk zulks niet anders kan; doch daar deze Leerredenen enkel tot leering en stichting uitgegeven zijn, willen wij zoo naauwkeurig alles niet ziften, als we doen zouden, wanneer dezelve ook nog tot een ander einde moesten dienen. Ook onthouden wij ons om redenen van eene proef mede te deelen, waartoe wij anders het bovengemelde gedeelte, betreffende den kindermoord, zonden verkoren hebben. -
Hartelijk wenschen wij dat het geloof aan de Voor-
{==494==} {>>pagina-aanduiding<<}
zienigheid gods door deze Leerredenen bij velen vermeerderd en versterkt worden moge, daar wij menschen buiten dat geloof, in ons leven vol moeite, verdriet, smart, angst en kommer, troosteloos, hopeloos en moedeloos zouden moeten zijn. -

Het Heiligdom der Menschheid voor geoefende en hartelijke vereerders van den Godsdienst, door J.M. Sailer. Te Groningen, bij J. Oomkens, 1811. 208 Bladz. In gr. Octavo. Opdragt en voorrede XVI. De prijs is ƒ 1-10-:

Weder een nuttig en stichtelijk werk van den met regt geachten Schrijver, om de belangrijkheid van den Godsdienst aan alle vereerders van denzelven meer en meer aan te bevelen, en de liefde tot en hoogachting voor denzelven op te wekken en te bevorderen. - Het is in twee Afdeelingen verdeeld. De Eerste behelst: korte Redevoeringen over Godsdienst. De Tweede korte Leerredenen over het Evangelie van christus. Wij willen van beiden vooraf de bedoeling van den Schrijver opgeven.
‘Wat anders is de Heilige, wat anders het Heilige. De Heilige, in den verhevensten zin, is god; het Heilige de Godsdienst. De Godsdienst is het Heilige, om dat hij heiligt; deze is het, welke ons met hem, die de Heilige is, vereenigt; en heet daarom wedervereeniging, dat is, Godsdienst.’
‘Indien de Godsdienst het Heilige is, dan verdient dezelve, in de nadrukkelijkste beteekenis van het oude woord - het Heiligdom der Menschheid - te heten; want dezelve is waarlijk alleen het alles bevattende Heiligdom der Menschheid.’
‘Of, wat zoude anders groot en verheven genoeg zijn, om het Heiligdom der Menschheid te wezen, zoo het niet de Godsdienst ware? Immers is toch alles, wat men anders nog heilig noemen mag, alleen daardoor heilig, dat het één karakter, ééne afkomst, éénen geest met den Godsdienst, of een

{==495==} {>>pagina-aanduiding<<}
karakter, eene afkomst, eenen geest van denzelven heeft.’
‘Voor het overige brengt zich de Schrijver niet onder de verpligting, om den Godsdienst met alles, wat met denzelven het karakter van heiligheid heeft, of van denzelven ontvangt, voor te stellen; maar alleen het geen de Godsdienst zelf is, het geen dezelve in 't licht plaatst, en in beweging brengt, zijnen vrienden onder het oog te brengen. Godsdienst, Evangelie, Aandacht zullen den éénigen tekst zijner leerredenen uitmaken’
De eerste Afdeeling bevat zestien Leerredenen, en hoewel elk derzelver eenen tekst aan het hoofd heeft, verwachte men hier geene eigenlijk gezegde verklaringen, zij dienen alleen ter aanwijzing van den hoofdinhoud, en deze beantwoordt aan de boven door den Schrijver opgegevene hoofdzaak, aan eene ernstige opwekking tot het heilige, en hartelijke hoogschatting van den Godsdienst. - Hetzelfde zij van de tweede Afdeeling gezegd. Deze bevat vijf Leerredenen. Vooraf bepaalt S. wat hij hier door het Evangelie van christus verstaat, ‘niet de Grieksche, of Latijnsche, of Duitsche letter, welke in het N.T. gevonden wordt; ik versta er door de duidelijke, hemelsche waarheid zelve, welke christus als de zoon en gezant des hemelschen Vaders op onze aarde bragt, en deze duidelijke, hemelsche waarheid zelve, in hare volheid en levendigheid, zoo als christus dezelve uitsprak, zoo als zijn leven ze vertoonde, zoo als zijn Geest in zijne jongeren en door zijne jongeren dezelve uitbreidde.’
Daar deze Leerredenen, volgens het oogmerk van den Schrijver, zamenhangend zijn, omdat de duidelijkheid dat, hetwelk zij door kortheid verliest, door het licht der geregelde schikking zoude kunnen winnen, is het ook daarom bezwaarlijker eene of andere proeve op te geven; maar willen wij in eene algemeene, doch ernstige aanprijzing aan alle hartelijke vereerders van den Godsdienst en van het Evangelie van christus, berusten. -


{==496==} {>>pagina-aanduiding<<}

Inwijdings-redevoering over den nuttigen en voordeeligen invloed, welken de schadelijke en vergiftige voorwerpen in de Natuur op onze dierlijke huishouding kunnen uitoefenen, enz. door J.F. van der Houven van Anckeren. Te Rotterdam, bij W. Locke, 1810. 43 Bladz. In gr. Octavo. De prijs is ƒ :-14-:

Deze Redevoering is uitgesproken in de groote kerk te Rotterdam, bij het aanvaarden van het Lectoraat in de Natuurlijke Historie en Kruidkunde aldaar. De Redenaar schetst in dezelve de voortreffelijke werkingen van sommige vergiften, als Geneesmiddelen, en volgt daarin deze orde, dat hij eerst de delfstoffen, vervolgens de dieren en eindelijk de planten nagaat, en de voornaamste vergiften, welke onder dezelve gevonden en die in de Geneeskunst gebruikt worden, kortelijk beschouwt. Men zal in het klein bestek eener Redevoering, voor eene zeer gemengde schare gehouden, juist geene nieuwe denkbeelden of waarnemingen zoeken; de Schrijver bepaalt zich tot het opgeven van voorbeelden uit andere en geachte Schrijveren, waarbij hij zijne bronnen telkens aanwijst. Dezelve getuigen van zijne belezenheid, zoo als de wijze, waarop hij derzelver waarnemingen beoordeelt, den onpartijdigen en voorzigtigen Geneesmeester kenmerken. Doch den stijl, waarin deze Redevoering gesteld is, vinden wij zoo opgesmukt, zoo geheel ongeschikt voor het onderwerp, dat wij haar, niet dan met zeer veel moeite hebben kunnen doorlezen. Niemand zal toch ontkennen, dat het aanvoeren van Latijnsche dichtregels in eene Nederduitsche redevoering, tegen dit eerste vereischte van eenen goeden stijl, duidelijkheid en verstaanbaarheid, strijdig is. Ook heerscht er geen zweem van die edele eenvoudigheid, welke den wijsgeerigen Redenaar zoo wel staat; de aanspraak aan het Opium vooral is geheel in den hoogdravenden geest der Paracelsussen gesteld. Het onderscheid tuschen een' echt verhevenen trant en de zwellende manier van swanenburgr is toch waarlijk groot

{==497==} {>>pagina-aanduiding<<}
genoeg om van elk een gevoeld te worden; en wij voeden een te gunstig denkbeeld van het publiek, voor hetwelk de Schrijver sprak, om niet verzekerd te zijn, dat hun die wanklank even sterk gehinderd heeft, als ons.




Eerste beginselen der kruidkunde, tot onderrigting en vermaak voor het schoone geslacht, als ook voor die genen, die de eerste beginselen der kruidkunde beoefenen, I-III Deel. Te Amsterdam, bij J.B. Elwe, 1810. In Duodecimo. De prijs is te zamen ƒ 5-:-:

Dit werkje is reeds met te veel voordeel bekend, daar het voor lang onder een' anderen titel verschenen is, dan dat wij nu noodig zouden oordeelen, er eenig nader berigt van te geven. Wij gelooven dat lief hebbers der kruidkunde, inzonderheid onder de schoonen, voor welke de beoefening dezer wetenschap, zoo eigenaardig geschikt is, dit werkje altijd met nut en genoegen zullen blijven gebruiken. De plaatjes zijn wel niet fraai en vooral slecht gekleurd, maar evenwel vrij naauwkeurig, en indien er ten aanzien der kunstwoorden hier en daar eenige onnaauwkeurigheid plaats heeft, zoo geldt dit meest alleen de Latijnsche en is dus van minder belang voor haar, welke dit boekje voornamelijk in de hand wordt gegeven.

Opleiding tot de Fransche Spraakkunst, voor het schoolgebruik inzonderheid, (,?) ingerigt. Door J.L. Rapin de Thoyras, eertijds Rector der Latijnsche scholen te Hattem, thans Hoofd-Onderwijzer der Stads-Fransche Kostschool te Arnhem. Te Arnhem, bij J.H. Moeleman, 1811. Behalve de Voorrede, 293 Bladz. In gr. Octavo. De prijs is ƒ 1-10-:

Eer wij van het aangekondigde boek zelf spreken, vordert de belangrijke Voorrede, dat wij een oogenblik bij dezelve stilstaan. Daarin wijst de Schrijver, naar aanleiding eener verhandeling van den Heer

{==498==} {>>pagina-aanduiding<<}
schwab over de algemeenheid der Fransche taal, de oorzaken aan, waardoor zij eenen beslissenden (beslisten) voorrang boven de overige hedendaagsche talen van Europa, met name boven de Engelsche en Duitsche, die alleen als hare mededingsters in aanmerking zouden kunnen komen, verworven heeft, en dien hij beweert dat zij ook verdient te bezitten. Een der gronden van deze stelling is, dat men bij de Franschen weinig onderscheid vindt tusschen poëzij en prosa. In hoe verre dit tot lof der Fransche taal strekt, laten wij gaarne aan het oordeel van wijsgeerige taalonderzoekers over. Met regt intusschen vindt de Heer rapin het vreemd ‘dat voor eene taal, wier kennis sints zoo lange een allereerst vereischte eener beschaafde opvoeding geweest is, hier te lande tot nog toe bijna volstrekt geene andere dan beneden alle kritiek zijnde leerboeken zijn uitgekomen (Is dit niet wat sterk? behoorde aan de peplier, agron, calbet en sommige anderen hier niet met eenige uitzondering gedacht te zijn?); en nog vreemder, dat juist de slechtste het meest getrokken zijn.’ ‘Onder de meest misvormde wangeboorten, die ons uit Duitschland worden overgebragt,’ noemt hij in de eerste plaats de spraakkunst van meidinger. Na deze krijgt de Sprachlehre van debonale haar bescheiden deel, omdat ‘men ons met eene vertaling derzelve bedreigd heeft.’ R. meent ‘indien er geen ander middel ware, om in de behoefte te voorzien dan eene Duitsch-Fransche spraakkunst over te zetten,’ dat men dan toch uit derzelver groote menigte eene doelmatiger keuze had kunnen doen, noemende te dien einde mozin, daulnoy, lavés, hecker, lemang; doch vraagt tevens ‘waarom niet (liever) eene in Frankrijk zelve aangenomene en goedgekeurde spraakkunst, bij voorbeeld die van
lhomond, voor het Hollandsch onderwijs geschikt gemaakt?’ Best oordeelt hij, en met reden, dat men ‘zich houdende aan het gezag der beroemdste Fransche Taalkundigen, met vlijtige beoefening van de waillij, lhomond, de rivarol, le mare en anderen, eene oorspronkelijke Hollandsch- Fransche Spraakkunst zamenstelde.’
In eene aanteekening bladz. 10 wordt ook nog de sijntaxis van quedenfeld met een woord, en de

{==499==} {>>pagina-aanduiding<<}
Principes Abrégés de la Langue Française van zekeren p.j. baudet, een weinig uitvoeriger, beoordeeld en gegispt. In deze beoordeeling komt eene periode voor, die ons zoo duister als de nacht is. Zij is deze: ‘Maar, terwijl het Werk ook, voor een gedeelte uit latere Auteuren is uitgeschreven, komt er, op eene zonderlinge wijze, na de optelling der zes Naamvallen, de nieuwere onderscheiding van Sujet en Regime; nog zonderlinger misschien, die van het verbe substantif (en wel op deze wijze: le verbe substantif est un verbe, qui est toujours suivi d'un nom qui se rapporte au sujet du verbe!) bladz. 249, nadat, bladz. 128, kort weg, gezegd was, le verbe est un mot qui marque une action, en, bladz. 129, bij de optelling: il y a de six sortes de verbes, mede niets van een verbe substantif of adjectif vermeld wordt.’
Na dit een en ander spreekt r. van dit zijn boek aldus: ‘Uit den Tijtel van dit Werkje blijkt, dat met hetzelve geene zoodanige, volledige, Spraakkunst (als waarvan even te voren gesproken was) bedoeld wordt; het is slechts eene Opleiding (liever Inleiding) tot dezelve.’
‘Om aan deze benaming te beantwoorden, bevat hetzelve enkel het voor eerstbeginnenden volstrekt noodzakelijke (dit moeten wij bij deszelfs beoordeeling niet uit het oog verliezen), zonder van bijzondere fijnheden of moeijelijk verstaanbare uitzonderingen te gewagen, die in eene Nalezing beter kunnen worden voorgedragen, met welke dan eene naauwkeurig ontwikkelde Woordvoeging gepaard zijnde, het Werkje misschien meer dan andere volledig zoude te noemen zijn.’
Heeft men zich meermalen beklaagd, dat lieden van alle grondige taalkennis ontbloot, en die zelven onderwijs in de algemeene taalgronden noodig hadden, zich waagden aan het schrijven van leerboeken voor de Fransche taal; uit de voorrede - en dit is eene det redenen, waarom wij ons te langer bij dezelve opgehouden hebben - blijkt reeds, en dit wordt door het geheele boek, tot welks beoordeeling wij thans overgaan, meer en meer kennelijk, dat het den Heere rapin aan de daartoe vereischte kundigheden geenszins outbreekt. Het blijkt, dat hij met de werken der be-
{==500==} {>>pagina-aanduiding<<}
roemdste Fransche taalkundigen, zoowel als met den grooten voorraad der leerboeken van minderen stempel, van nabij bekend is. Ook kunnen wij hem het noodige oordeel des onderscheids in de keuze der bestanddeelen van zijn boek, met weglating, doorgaans, van hetgeen voor eerstbeginnenden overtollig te achten is, niet ontzeggen. Van vele, ja de meeste, gedeelten eindelijk is de bearbeiding zoodanig, als wij die zouden wenschen. Van alle kunnen wij dit evenwel niet zeggen; ook heeft de stijl, de wijze van voordragt en de gegevene bepalingen (definitiën) ons op sommige plaatsen toegeschenen niet zuiver, niet eenvoudig duidelijk en voor de bevatting van eerstbeginnenden berekend, ook wel niet naauwkeurig en juist, te zijn. Het werk, zoo veel ons bestek slechts eenigzins gedoogt, doorgaande, zullen wij het best in staat zijn om den Schrijver regt te laten wedervaren en, door het mededeelen onzer aanmerkingen, den oordeel- en taalkundigen lezer in staat te stellen om zelf te oordeelen, wat er van de zaak zij.
Bl. 1-9. Voorloopige bepalingen. Deze bevatten een onderrigt, wat de Spraakkunst en spreken is; wat woorden en derzelver bestanddeelen zijn; wat men schrijven, drukken, spelkunst, noemt; wat volken, wat talen zijn; wat men door moedertaal en wat door vreemde talen verstaat; eindelijk, wat tot het leeren eener vreemde taal vereischt wordt. Deze voorbereiding achten wij (en meenen in dezen de ondervinding zoo wel als de rede op onze zijde te hebben) voor den aanvanger, althans grootendeels, overtollig, behalve dat veel in dezelve ongetwijfeld, zoo wegens den aard des onderwerps als wegens de wijze van voordragt, boven het begrip der meeste leerlingen is, waarom wij die, zoo al niet geheel weglaten, ten minste aanmerkelijk besnoeijen en veranderen zouden.
Bl. 10-104. Eerste afdeeling. Van de Letters. Hier wordt van het gebruik en den klank der letters, zoo in het algemeen en van elk derzelve in het bijzonder als in verbinding met elkander, en ten laatste van toonteekens, gehandeld; dit alles vrij uitvoerig, gelijk uit het getal der bladzijden blijkt: evenwel, daar, volgens de voorrede, de bedoeling is om dezulken, wien het aan de gelegenheid tot mondeling onderrigt ontbreekt, in staat te stellen om zich zelven te oefenen, keuren

{==501==} {>>pagina-aanduiding<<}
wij deze uitvoerigheid niet alleen goed maar zelfs noodig, gelijk wij ook de hier gegevene onderrigtingen, over het geheel, duidelijk en naauwkeurig vinden.
Bl. 105-266. tweede afdeeling. Van de Taaldeelen. Deze afdeeling heeft, gelijk van zelf spreekt, eene menigte onderverdeelingen, van welke wij slechts eenige in het bijzonder kunnen aanroeren.
Eerst ontwikkelt de Schrijver, geheel op eenen wijsgeerigen trant, van bladz. 105-121, de leer van de taaldeelen in het algemeen, brengende dezelve tot de volgende tien:

1.)Het zelfstandige naamwoord, met deszelfs lidwoord.

2.)Het bijvoegelijke woord.

3.)Het werkwoord, met deszelfs hulpwoordjes.

4.)Het deelwoord.

5.)Het voornaamwoord.

6.)Het telwoord.

7.)Het bijwoord.

8.)Het voorzetsel.

9.)Het voegwoord.

10.)Het tusschenwerpsel.

Geheel niet wijsgeerig komt het ons voor, terstond bij het eerste onderwijs met den leerling zoo diep, als hier geschiedt, in de natuurkunde der woorden in te dringen en denzelven door fijne onderscheidingen en scherpzinnige uitpluizingen te bedwelmen, te verwarren en te vervelen. Eenvoudige duidelijkheid is het hoofdvereischte van alle onderwijs. Het wijsgeerig onderzoek is voor de studeerkamer, het resultaat daarvan voor de school, alwaar het verstand van den leerling nog eerst door oefening tot een dieper inzigt in de natuur der zaak voorbereid moet worden. De taaldeelen te noemen, met eene korte opgave van derzelver kenmerkende eigenschappen, zie daar wat ons voor den leerling bevattelijk en voldoende voorkomt.
Wat des Schrijvers taalkundige begrippen nopens de taaldeelen betreft, kunnen wij in geene bijzonderheden treden, maar zeggen alleen, dat dezelve in het algemeen ons waar en gegrond schijnen. Inmiddels kun-
{==502==} {>>pagina-aanduiding<<}
nen wij ons niet weêrhouden van hier aan te merken, dat het ons bevreemdt het lidwoord niet als een afzonderlijk taaldeel op de lijst geplaatst te zien, te meer daar er §§ 128 en 129 als zoodanig over gehandeld wordt.
Betreffende de werkwoorden - om niet te zeggen, dat de algemeene onderscheiding derzelve in bepalende en niet bepalende, die r. in navolging van olivier schilperoort aanneemt, eerst nader overwogen en door het oordeel van meer dan een bevoegd taalkenner behoorde goedgekeurd en bekrachtigd te zijn, eer men dezelve in leerboeken aan de jeugd als eene spraakkunstige waarheid voordraagt - merken wij aan, dat et in de definitie der overgankelijke en niet overgankelijke werkwoorden van rapin § 144, zoo wel als in die der niet overgankelijke van schilperoort § 146, eene verwarring van onderwerp en voorwerp plaats heeft, welke ook elders in dit boek, onder andere §§ 132, 156 en 181, gevonden wordt en ons een groot gebrek schijnt te zijn. Verder, het geen § 145 van de lijdelijke werkwoorden gezegd wordt, is voor den leerling ten deele onverstaanbaar, ten deele onvoldoende. R. verwerpt in de Fransche en Hollandsche taal de lijdelijke werkwoorden, en, wat den vorm aangaat, met regt, maar niet ten aanzien der beteekenis; immers hetgeen door den lijdelijken vorm der Latijnen beteekend wordt, moet ook in het Hollandsch en Fransch uitgedrukt kunnen worden; en hier omtrent ontbreekt het noodige onderrigt; want être wordt in de gemelde § wel in de beteekenis van zijn, maar niet in die van worden opgegeven en, voor zoo ver wij hebben kunnen opsporen, nergens elders in dit geheele boek, niettegenstaande § 233 nog eens opzettelijk over dit stuk gesproken wordt.
Van Bladz. 121 tot 134 wordt van het zelfstandige naamwoord, met deszelfs lidwoord gehandeld; te weten, van de geslachten, getallen en naamvallen. Hier hebben wij eene periode opgemerkt, die ons onverstaanbaar is, § 153 lezen wij: ‘Terwijl, evenwel, alleen de namen voor menschen of dieren altoos in de beide talen van een gelijk geslacht zijn, kunnen le en la beide, voor levenlooze voorwerpen gebruikt wordende, in het hollandsch door de

{==503==} {>>pagina-aanduiding<<}
of het, un ook door eene, en une door een, vertaald worden.’
Bladz. 135-148. Van het bijvoegelijke woord. Vreemd luidt de reden, die R. van deze benaming § 165 geeft: ‘Men kan, namelijk, dadelijk oordeelen en zeggen, bij voorbeeld: het meisje is klein, La fille est petite. Of men kan reeds geoordeeld hebben, en de herinnering daarvan bij eene nieuwe gedachte bijvoegen. Bij voorb. Het kleine meisje is hier, La petite fille est ici. Van daar dat deze soort van woorden den naam heeft van bijvoegelijke (adjectifs).’ - Dus niet omdat de herinnering van het te voren geoordeelde (het kleine) bij het naamwoord (meisje), maar bij eene nieuwe gedachte (is hier) bijgevoegd wordt?! § 171 schijnt de schrijver zijne nieuwe benaming van deze soort van woorden en de redengeving daarvan vergeten te hebben; althans daar noemt hij dezelve met den ouden naam bijvoegelijke naamwoorden; doch dit is waarschijnlijk slechts gevolg van vorige gewoonte.
§ 174 Van de trappen van beteekenis (trappen van vergelijking) in de bijvoegelijke woorden sprekende, drukt R. zich, onzes inziens zeer duister en onnaauwkeurig, dus uit: ‘Wanneer men eene hoedanigheid wil aanduiden, als in vergelijking met die van eenig ander voorwerp eene sterkere mate, of wel eene alles overtreffende mate hebbende, doet men, in het hollandsch en vele andere talen, het bijvoegelijke woord eene verandering of verbniging ondergaan.’
Voor het overige zijn deze beide onder-afdeelingen van de naamwoorden en bijvoegelijke woorden zeer doelmatig bearbeid.
Bl. 181-238. Van de Werkwoorden: te weten van derzelver personen, wijzen, tijden en vervoeging. Eene en andere aanmerking kunnen wij ook hier niet nalaten te maken.
R. Stelt vijf wijzen: de aantoonende, voorwaardelijke, gebiedende, aanvoegende en onbepaalde wijze. Je serois (ik zou zijn) is bij hem de tegenwoordige tijd der voorwaardelijke wijze: op wat grond deze stelling rust, is ons onbekend. De namen der tijden en derzelver verklaringen gevallen ons doorgaans niet; zij komen ons ten deele te ver gezocht en nutteloos, ten deele taalkundig, (in het leeren toch van de beginselen

{==504==} {>>pagina-aanduiding<<}
eener taal hebben wij met taalkundige, niet met redekundige, onderscheidingen te doen) valsch voor: doch het is hier de plaats niet om daarover breeder te handelen; wij worden buiten dien reeds te wijdloopig.
R. Stelt § 212, vijf oorspronkelijke tijden (temps primitiss). Wij hebben ons verschillend gevoelen daaromtrent reeds bij eene andere gelegenheid te kennen gegeven. In plaats van achter de tafel daarvan dadelijk de afgebragte tijden te laten volgen, handelt R. eerst § 213 van de zamengestelde, en daarna van de afgebragte. Dit is, onzes bedunkens, verkeerd. Over het geheel vinden wij eene zoo uitvoerige opgave der wijze, waarop personen en tijden van elkander gemaakt worden, of liever kunnen worden, als hier § § 214-222 voorkomt, in een leerboek te omslagtig en voor den leerling vervelend, die zulks veel beter praktisch en door het mondeling onderwijs van den meester leert.
In § 213 gezegd zijnde: ‘De overgankelijke werkwoorden, bij welke de persoon zelf het voorwerp der handeling is, worden in het hollandsch met hebben, in het fransch met être, vervoegd. Bij voorb. Zij heeft zich verantwoord. Elle s'est justifiée.’ Volgt er: ‘Op dezelfde wijze vervoegt men, in het fransch, werkwoorden, die de beteekenis hebben, dat de werking op elkander geschiedt.’ Verstaat gij dit, Lezer? Wij niet.
§ 228 Wordt s'apprendre, geleerd, onderwezen worden, een onpersoonlijk werkwoord genoemd en dus vervoegd: ‘Cela s'apprend, zulks wordt geleerd. Ces choses s'apprennent, die dingen worden geleerd,’ enz. Wij moeten hier den Schrijver aan zijne eigene definitie, § 146 A. 2. b. van de onpersoonlijke werkwoorden gegeven, herinneren.
Na de werkwoorden wordt beknoptelijk het noodige onderrigt gegeven nopens de overige taaldeelen, namelijk Deelwoorden, enz, waarna nog volgen bijvoegelijke woorden. Van verschillende beteekenis, naar mate zij vóór of na het zelfstandige woord geplaatst zijn § 268; voorts onregelmatigheden der werkwoor den § 269; eindelijk wordt alles besloten met eene Lijst van zelfstandige naamwoorden, welke in het Fransch, van verschillend geslacht zijnde, ook verschillende beteekenis hebben.

{==505==} {>>pagina-aanduiding<<}

In het Hollandsch hebben wij enkele taal- en spelfouten ontmoet, onder welke ons voornamelijk gestoten heeft terwijl voor dewijl § 27 en elders meermalen. Onbepaalde en bepaalde tegenwoordige, verledene en toekomende tijd § § 194-199 is kennelijk bij overhaasting geschreven, daar wij vervolgens altijd vinden onbepaald tegenwoordige, onbepaald verledene, enz.
Uit al het gezegde blijkt, dat, onzes erachtens, dit boek overziening en verbetering behoeft: voorbehoudens dezelve, en wanneer men den te grooten omslag van wijsgeerige redeneringen besnoeit, houden wij het voor een der best ingerigte en met het meeste oordeel bewerkte leerboeken van de beginselen der Fransche taal.




De Opwekking van Lazarus. Door Mr. rhijnvis feith. Te Haarlem en Zwolle, bij F. Bohn en D. van Stegeren, 1811. Behalve de opdragt en het voorberigt, 52 Bladz. In gr. Octavo. De prijs is ƒ 1-16-:

Wij herinneren ons, voor vele jaren, gelezen te hebben een Drama, getiteld Johannes de Dooper, hetzelve was geplaatst in het Mengelwerk van de Vaderl. Bibl. (*) en had, in onze oogen, groote verdiensten. - De jeugdige Dichter, welke de opwekking van lazarus gekozen heeft, om met deze proeve zijne loopbaan te beginnen, heeft een' tegenhanger van Johannes den Dooper gegeven en de Heer feith vond de wijze, waarop hij dit stukje behandeld had, belangrijk genoeg, om het ook voor zijne landgenooten bruikbaar te maken. Bovenal trof hem, (zegt de waardige man) de eerbied voor den Verlosser, die het gansche stuk bezielt en tegenwoordig bij Duitsche schrijvers zoo zeldzaam is, en hij vond het niet ongeschikt, om menig beklemd hart, onder de Christenen, op te beuren, betuigende voorts, dat hij alleen daarom zijn' tijd aan dit stukje gegeven heeft, en het

{==506==} {>>pagina-aanduiding<<}
en verre af is, eenigen dichterlijken roem met deze uitgave te beoogen.
Wij kennen den begaafden Zanger aan den IJssel en gelooven hem - Wij hebben, vele jaren lang, zijne meesterstukken, in velerlei dichtsoorten, bewonderd; immers als lierzanger, leer- en treurspel - dichter, zijn er, in ons land, weinigen, die hem, in alles zaamgenomen, evenaren, veel min overtreffen en wij zijn altijd gewoon, hem, in de eeuw van van merken, met van alphen en bellamy, onder de Hervormers van onze Vaderlandsche dichtkunde, te rangschikken.
Het zou onedelmoedig zijn, na de openhartige betuiging van den Heer feith gelezen te hebben, als die dit stukje alleen ter bevordering van stichting vertaalde, hetzelve evenwel aan de strenge regelen der Dramatische dichtkunst te toetsen en te willen vergelijken met eene johanna gray, thirza, mucius cordus en ines de castro, alle meesterstukken, welke altijd in de oogen van den waren kunstregter hunne waarde zullen hebben en allezins wettigen den hoogen lof, dien onze landgenooten aan dezen grooten Dichter geven.
De Heer F. heeft, achter het Drama, een dichtstuk geplaatst, getiteld: Rede en Openbaring, waarin wij zijne gelukkige manier, van anderen zoo duidelijk onderscheiden, wederom geheel herkennen.
Wij danken den waardigen man, dat hij ook dit heeft gegeven, tot bevordering van troost en stichting.




Louise, een landelijk gedicht in drie idyllen, naar het Hoogduitsch van Voss. Door Mr. B.H. Lulofs. Te Groningen bij J. Oomkens, 1811. XVIII en 203 Bladz. In gr. Octavo. De prijs is ƒ 3-:-:

Deze vertaling is naar de laatste voltooide uitgave der meesterlijk schoone Louise van den beroemden voss vervaardigd. - De bekwame vertaler was eerst voornemens, dit gedicht in rijmelooze hexameters in onze taal over te brengen; doch hij verkoos,

{==507==} {>>pagina-aanduiding<<}
om redenen in de voorrede opgegeven, hetzelve liever in een Prosaisch Nederduitsch gewaad te steken; en dit draagt onze goedkeuring, hoe weinig die ook beteekene, volkomen weg. - Niet alleen toch vindt het algemeen nog weinig smaak in zulke Hexameters; maar daar onze taal niet die bestemde langheid en kortheid van lettergrepen heeft, welke de Grieksche en Latijnsche talen hebben; daar wij in de woordvoeging de woorden niet zoo door elkander kunnen plaatsen, als de Grieken en Romeinen deden, of wij spreken schier geheel onverstaanbaar; en daar er zonder zulk eene woordvoeging, als in het Grieksch en Latijn plaats heeft, schier geene hexameters mogelijk zijn, twijfelen wij zoo lang aan de mogelijkheid, om, bestaanbaar met den aard onzer taal, wij zeggen niet schoone; maar dragelijke Hexameters te maken, tot dat wij er door proeven van overtuigd zullen zijn. Of zulke Hexameters inzonderheid wel geschikt zijn voor idyllen, waarin eenvoudigheid en natuurlijkheid in de uitdrukking wezenlijke vereischten zijn, zullen wij thans niet onderzoeken.
Voorts is dit geene bloote vertaling; de Vertaler heeft de vrijheid genomen der Louise eenen meer Hollandschen zwier te geven, en hetgeen tot de Duitsche zeden en gewoonten betrekking had, of af te snijden, of door Hollandsche gebruiken te doen vervangen; en wel verre van hem dit ten kwade te duiden, vinden wij, dat dit werkje daardoor voor onzen Landaard veel gewonnen heeft; en wij wenschen, dat elk kundig vertaler, om de schriften van uitlanders, voor ons bruikbaarder te maken, in het vervolg ook zoo doen moge!
Dit zij genoeg van de vertaling en den Vertaler, welken wij met dezen gelukkig volbragten arbeid geluk wenschen; alleen moeten wij nog met een woord melden, dat hij dit werkje opgedragen heeft aan zijnen voortreffelijken vriend Mr. h.a. spandaw, in een dichtstuk, hetwelk dien Dichter der natuur niet alleen maar ook den Vertaler, als Dichter, eere aandoet. -
Wat nu de Louise zelve betreft, dit is een zeer schoon dichtstuk: en wij vereenigen ons volkomen met hetgeen de Vertaler in de Voorrede er van zegt: ‘Inderdaad zoude men van deze Idyllen niet kunnen zeggen, dat zij juist beantwoorden aan de ver-
{==508==} {>>pagina-aanduiding<<}
eischten, welke de geestige boileau in dit soort van gedichten vordert?

Telle qu'une Bergère, au plus beau jour de féte 
De superbes rubis ne charge point sa tête, 
Et, sans mêler a l'or l'éclat des diamants, 
Cuille en un champ voisin ses plus beaux ornements; 
Telle aimable en son air, mais humble dans son style, 
Doit éclater sans pompe une élégante Idylle.’ - 

De personen in dit landelijk gedicht zijn geene Herders of Herderinnen uit Arkadia; maar verstandige, wel gevormde goede lieden op het land: de voornaamste personen zijn een Dorps-Predikant en zijne vrouw, voortreffelijke en gelukkige menschen, echtgenooten en ouders; hunne onvergelijkelijk lieve en goede Dochter louise, de hoofdpersoon in het gedicht, de verstandige en brave vrouw der plaatse, Meter van louise; hare bevallige, goedhartige Dochter louise's speelnoote en vriendin; en de kundige, zedige en deugdzame wouter, de bruidegom van louise, die Predikant op een dorp en louise's man wordt. -
Dit landelijk gedicht is dus niet in den trant en smaak van de Herderszangen der ouden; ook zijn deze Idyllen van eenen anderen aard, dan die van gessner, welken wij, met den bevoegden kunstregter blair, voor den meester in dit vak van Poëzij houden; ze zijn ingerigt overeenkomstig onze zeden en gewoonten, en voss bewijst met dezelven, in eene zeer gelukkig geslaagde Proeve, dat men overeenkomstig onzen Landaard, onze gewoonten en zeden, in dit vak der Dichtkunst een meesterstuk kan leveren. -
Men vindt hier de eenvoudigste en zachtste tafereelen van huwelijks-teederheid en zorg en van huisselijk geluk, van liefde, vriendschap en menschlievendheid, bevallig en betooverend gemaald. - Niet alleen de voornaamste personen; maar allen, die in dit gedicht voorkomen, spreken de taal van gezond verstand en onbedorven, ja veredeld menschelijk gevoel; alles is natuur, maar schoone natuur; zoo als zich de Dichter en Schilder die mag en behoort te vormen. -
De eerste Idyl is: het Feest in het Bosch, op loui-
{==509==} {>>pagina-aanduiding<<}
ses verjaardag; de tweede: het Bezoek des Bruidegoms; en de derde, in twee zangen: het huwelijk.
In deze Idyllen is niet alleen alles even zacht, lief, teeder, bevallig; maar het leerzame en nuttige is met het aangename en bekoorlijke vriendelijk gepaard. Hiermede willen wij juist ons zegel niet aan alles hangen, wat voss zijnen personen in den mond legt: de Predikant van groenoord, louise's Vader, over het geheel anders een man naar ons hart, zegt hier en daar wel eens iets, dat wij hem niet, althans zoo niet, zouden nazeggen: - evenwel verre het meeste is van dien aard, dat elk verstandig braaf man het niet alleen goedkeuren, maar allezins prijzen moet.
Tot een staaltje hiervan willen wij een klein stukje uit den 2den zang der 3de Idyl mededeelen. - Op den eenvoudigen, maar regt feestelijken, Bruiloftsmaaltijd, na de voltrekking des Huwelijks, waarop de hartelijkste vreugde heerschte, sprak de oude Predikant, bij eene gepaste gelegenheid en op eene aardige hartelijke wijze, tot zijnen schoonzoon, onder meer goede vaderlijke vermaningen, ook deze woorden van paulus: ‘Een Bisschop (of opziender) moet van eenen onergerlijken wandel zijn, de Gemaal van slechts eene vrouw.’ - enz. - Op ‘al het gesprokene van den ouden man antwoordde de Vrouw van de plaats onder anderen: Het zal eenen Bisschop moeijelijk vallen onergerlijk te wandelen, wanneer hem geene Gemalin te beurt valt. En echter zegt men, dat menig geestelijk Heer zich als een echtschuwe in zijne cel opsluit.’ -
De eerwaardige grijsaard zeide hierop: ‘Ach Mevrouw! deze in hunne cellen opgeslotene Vaders zijn onschuldig, en hun gemoed is niet afkeerig van 's Apostels woorden. - Menigmaal heb ik deze gewijden met innig medelijden aangezien, wanneer zij de voor hen doode woorden: “het is niet goed, dat de Mensch alleen zij; ik geef hem eene Gezellinne, welke met hem vereenigd moge leven, en de eensgezinde Mannin van den Man zij;” moesten uitspreken. - Ja waarlijk, gij arme Kluizenaars, ik had innig medelijden met u; met u boven andere aangeblazene door eenen Goddelijken adem, ontgloeide van heiliger aandrift tot God; met u, gij met smart belaste, het hartelijkst

{==510==} {>>pagina-aanduiding<<}
medelijden waardige; gij, die geene Gade aan uwe borst moogt drukken, geene liefkozende telgen omhelzen; gij, die geenen Zoon ziet geboren worden, die geene Dochter noch Schoonzoon moogt beminnen! Waarlijk de heerschzuchtige Wereldpriester heeft u wel in slaassche kluisters geslagen! -’ -
‘Thands echter begint men reeds meer den Keizer te geven, wat des Keizers is en Gode, wat Godes is. - En dank zij den Vorst, die in zijne Staten de boeijen verbroken, en zoo vele duizenden der menschheid en den Staat terug heeft geschonken, die zoo vele duizenden met de onverbreekbare banden van bloed en vriendschap aan dezelve gehecht heeft. - Eene heillooze gelofte mogt hen dwingen, om de teedere gevoelens van liefde voor magen en vaderland in hunne borst te smoren, de heilige stem der Natuur, het gebod van God en zijnen Apostel eischte het tegendeel; wilde geene gevoellooze, der wereld afgestorvene monniken, maar menschelijke burgers, die hunne medeburgers ijverig tot deugd aansporen, die steeds naar hooger, zuiverder kennis streven en anderen tot meerder kennis en werkzaamheid opwekken zouden. - Ja, mijn zoon, hetgeen dor lag, begint te groenen, en ook de tijd zal hier eens voor alle landen rozen baren. - Kom, neem uw glas op en drink op de volkomene herstelling der oud bisschoppelijke vrijheid.’ - Hetgeen de schoonzoon hierop antwoordde, kunnen wij kortheidshalve, niet afschrijven: - vervolgens klonken zij op de volkomene bevrijding, en de blijde echtvereeniging van alle Celbewoners. -
Ons jammerde het, dat het aardige Dicht- en Zangstukje van claudius, Bladz. 173 voorkomende, bij de vertaling zoo veel verloren heeft. - Wij wijten dit den Vertaler niet, die voor zijne taak berekend is; maar zulk een naif, eenvoudig, gevoelig stukje kon niet vertaald worden, zonder veel van het naive en oorspronkelijk schoone te verliezen. - Wij zouden daarom, bij het voorkomen van dergelijke Dichtstukjes in een te vertalen beek, dezelve liever met andere, daarmede meer of min overeenkomende, uit onze beste Dichters verwisselen, dan dus overzetten.

{==511==} {>>pagina-aanduiding<<}
- Dit gezegde is niet alleen betrekkelijk het onderhavige Dichtstukje en dezen Vertaler; maar het is een algemeen gezegde. - Doch elk zijn smaak en vrijheid!

Karakterschets der Mannen, gegrond op menschkundige waarnemingen. Door C.F. Pockels, uit het Heogduitsch vertaald, 3de Deels 1ste en 2de Stuk. Te Groningen en Amsterdam, bij W. Wouters en J.F. Nieman. 452 Bladz. In gr. Octavo. De prijs is ƒ 2-16-: Nu bij Paddenburg en Zoon, het geheele werk voor ƒ 3-10-:, in plaats van ƒ 8-10-:

De menschkundige Geheimraad vervolgt, in dit deel, zijn onderwerp, waarvan wij voorheen met lof gewaagden; twee voorname stukken worden hier opzettelijk behandeld, het eerste bepaalt zich tot de mannelijke, het tweede tot de vrouwelijke genie. Men zou zich zeer bedriegen, indien men hier, bij de opgave dezer wijsgeerige onderwerpen, zich verbeeldde, dat eene dorre psychologie den schrijver bezig hield en den lezer verveelde, daar integendeel zijne uitgebreide kennis van vele zaken en zijne gelukkige toepassing derzelven op de onderwerpen, die hij behandelt, eene verscheidenheid en levendigheid aanbrengen, die het geheel zeer belangrijk maakt. Ook heeft de Schrijver bewezen, een bevoegd kunstregter te zijn van dichterlijke voortbrengselen, zoo dat men zijn' tijd wel besteed zal hebben, indien men de gegronde aanmerkingen lezen wil, die de Heer P. over de dichterlijke verdiensten van ouden en nieuwen gegeven heeft.
Over het geheel genomen is de vertaling en spelling zuiver en vloeibaar; op Bladz. 215, vonden wij het woord verdraagheid voor gedrag.


{==512==} {>>pagina-aanduiding<<}

De vier jaargetijden, ter nuttige beschouwing voorgesteld, door W.G. Reddingius, Predikant te Bierum. Te Groningen, bij W. Zuidema 1810. in Octavo. - Eerste Stukje. De Winter. VIII en 120 Bladz. Tweede Stukje. De lente. IV en 109 Bladz. Derde Stukje. De zomer. IV en 104 Bladz. Vierde Stukje. De herfst. IV en 95 Bladz. Achter het vierde Stukje vindt men nog eenen algemeenen Titel, voorrede, inhoud en Fransche titels, met een berigt aan den binder, om bij het zamenvoegen der 4 Stukjes in eenen bundel, de voorrede voor het 1ste Stukje, de afzonderlijke titels en inhoud van ieder Stukje weg te laten; en daarvoor den algemeenen titel, voorrede, inhoud en fransche titels te plaatsen. De prijs der 4 stukjes is ƒ 2-:-:

De Eerw. Schrijver, als een verstandig, welmeenend, stichtelijk en werkzaam Leeraar bij de Hervormden, door menigen nuttigen arbeid, gunstig en algemeen bekend, wilde in deze stukjes de vier jaargetijden ter nuttige beschouwing aan zijne landgenooten voorstellen, en dit zijn werk zoo inrigten, dat mingeoefende Lezers zich daarvan met voordeel en genoegen zouden kunnen bedienen; met oogmerk, om hierdoor, onder gods zegen, eene Christelijke natuurbeschouwing, - de verheerlijking van den Schepper in zijne schepselen, - de overdenking en beoefening van gewigtige waarheden en pligten, - de aflegging en bestrijding van schadelijke dwalingen en ondeugden, - bij zijne medemenschen te bevorderen. -
Gelijk dit een allezins goed oogmerk is, zoo is ook dit werkje ter bereiking van hetzelve doelmatig ingerigt. - De minkundige Lezer kan hetzelve verstaan; het laat zich met genoegen lezen, en alles wat in hetzelve voorkomt, heeft eene nuttige strekking ter bevordering van dat alles, wat de Schrijver zich voorstelde met hetzelve te willen bevorderen.
Om onze Lezeren eenigermate met de inrigting en de bewerking van dit boekje bekend te maken, zullen wij den inhoud van het eerste stukje mededeelen, waaruit die der 3 volgende stukjes, als op gelijken

{==513==} {>>pagina-aanduiding<<}
voet ingerigt, mede genoegzaam gekend kan worden; en daarbij zullen wij de wijze van bewerking in een klein proefje laten zien. -
De inhoud van het 1ste Stukje: de winter, is deze: §. 1. De beschouwing van den Winter, eene pligtmatige en aangename bezigheid. § 2. Hoe deze beschouwing in te rigten? §. 3 en 4. De gesteldheid des winters. §. 5. De winter, aan deszelfs treurige zijde beschouwd. §. 6. De winter, als eene oorzaak van ongemakken en rampen. §. 7. Het klagen over den winter. §. 8. De winter, als noodzakelijk en onmisbaar. §. 9. Het nut van de koude en vorst in den winter. §. 10. De voordeelen, welke de sneeuw en rijm aanbrengen. §. 11 en 12. Het nut, dat door het gevoel van de onaangenaamheden des winters kan gestigt (ch) worden. §. 13, 14 en 15. Ook in den winter kunnen wij ons in de schoonheden der natuur verlustigen. §. 16, 17 en 18. Iets over de ijs-vermaken. §. 19. De winter brengt voor velen rust aan. §. 20. Hij verschaft ook gelegenheid tot menigen arbeid. §. 21. Hij is voor de lectuur vooral gunstig. §. 22. Hij noodigt ons sterk uit tot gezelligheid. §. 23 en 24. Hij geeft vele aanleiding tot de uitoefening van weldadigheid. §. 25. De winter, het werk van God. §. 26 en 27. Hij predikt ons Gods Almagt. §. 28-33. Hij verkondigt ons Gods wijsheid en goedheid. §. 34. Hij herinnert ons aan Gods waarheid en trouwe. §. 35. Hij bepaalt ons bij Gods regtvaardigheid. §. 36.
Iets ter overdenking op treurige winterdagen. §. 37. Als wij door de gesteldheid des winters lijden moeten. §. 38. Als de winter anderen schielijk in levensgevaar brengt, of den dood veroorzaakt. §. 39. Als wij door de koude en vorst weinig kunnen uitvoeren. § 40. Als wij door 's winters toedoen rust mogen genieten. - §. 41. Bij het vallen van sneeuw en regen. §. 42. Bij het zien der witheid van de sneeuw. §. 43. Bij de verandering van dooi in vorstig, of van vorstig in dooi weder. §. 44. Bij het smelten van de sneeuw. §. 45 en 46. De winter, als een beeld des ouderdoms. §. 47. De winter als een beeld des doods. §. 48. Bestuit.
Tot een proefje der schrijfwijze verkiezen wij een gedeelte der 9de en de 10de §. Iets over de jagtvermaken, uit het 4de Stukje: de herfst. ‘Maar hoe moeten wij over deze vermaken oordeelen? Zullen wij

{==514==} {>>pagina-aanduiding<<}
dezelve met sommigen geheel afkeuren? Neen, mijne Lezers! Er zijn toch redenen, om dezelve te billijken, schoon zulks niet onbepaald behoort te geschieden.’
‘Het kan zijne nuttigheid hebben, dat men zich op de jagt begeve, als dezelve tot eene kleine uitspanning strekt na gewigtiger bezigheden, of het ligchaam daar door eene gematigde beweging ondergaat.’
‘Het is niet te misprijzen, dat men zich hier in bezig houde, wanneer men daar bij niet maar alleenlijk het vernielen van het wild beoogt, maar ook hetzelve tracht in bezit te krijgen, om zelf daar van genot te hebben, of dit genot aan anderen te bezorgen. Deze schepsels zijn toch geschikt en verordend, om den mensch tot voedzel en verkwikking te strekken.’ -
‘Het is ook goed, dat er op sommigen daarvan jagt gemaakt worde door zulken, die in het jagen smaak vinden. daar zij zich anders te zeer zouden vermenigvuldigen, en dus eene groote schade doen aan de veldgewassen.’ -
‘Maar de drift naar de jagt moet niet buitenspoorig (o) zijn; de jagtvermaken moet men niet zoeken met verwaarloozing van zijn eigenlijk werk; men moet door te grooten ijver in het najagen van het wild zijne gezondheid niet te kort doen, noch hetzelve moorddadig van het leven berooven.’ -
‘Een ongevoelig hart moet zulk een mensch in zijnen boezem omdragen, die zich verlustigen kan in het klagend gekrijsch van den vreesachtigen haas, wanneer deze zich voor de hem op het spoor hebbende jagthonden te vergeefs zocht te verbergen, of vruchteloos hen (hun) poogde te ontloopen, en nu in hunne wreede tanden vervalt. Ruw moet ook de inborst van de zoodanigen zijn, welke zich vermaken kunnen met het sparteien der vogelen, die aan het lijm vastgekleefd, of in strikken verhangen, of in netten verward zijnde, daardoor ijdele poogingen (o) aanwenden, om hunne vrijheid weder te bekomen, en hun leven te redden.’ -
‘Verre zij het van ons, mijne Lezers! dat zoo iets ons tot genoegen zou strekken. Hij die onbarmhartig is omtrent de redelooze schepselen, is het ook maar al te ligt omtrent de redelijke, - omtrent zijne medemenschen. Hij, die zich gewent, om de kwellingen, welke het dier ondergaat, zonder eenig mede-
{==515==} {>>pagina-aanduiding<<}
lijden te aanschouwen en deszelfs uitdrukkingen van smart onmededoogend aan te hooren, bevindt zich op den weg, om ook ontbloot van alle aandoeningen getuige te zijn van het leed, dat zijne natuurgenooten treft. Hij, die daar uit vreugde schept, dat hetzelve op de eene of andere wijze lijdt, loopt het grootste gevaar, om ook met welgevallen te vernemen, dat zijne naasten met tegenspoeden en kommer hebben te worstelen, ja om zelf hen daar in te storten, ten einde hij zich daarin moge verheugen.’
Elk ziet, dat dit woorden van waarheid en gezond verstand zijn; en zoo is het geheele boekje. - Wij willen dit werkje van R. hier mede niet onder voortreffelijk schoone geschriften stellen; daartoe is het te eentoonig; sommige dingen zijn te zeer uitgerekt; andere gezocht of er bijgehaald; en over het geheel mist het die schoonheden, welke de meesterstukken uitmaken, en die alleen de man van genie, de Schrijver bij uitnemendheid, de meester in deze kunst, aan zijne geschriften kan bijzetten; - maar kunnen wij dit werkje niet als een meesterstuk, wij mogen het, als een geleidelijk, duidelijk en wel geschreven zeer nuttig geschrift, aanprijzen, en wenschen, dat het bij vele Lezers, ter bereiking van het loffelijk doel des Eerw. Schrijvers, dienstig moge bevonden worden!

Verhalen voor Kinderen, ter vorming van hun Verstand en Hart. Naar het Hoogduitsch van J. Glatz en Hülfmann. In Twee Deelen. Met platen. Te Amsterdam, bij W. van Vliet, 1810. 195 en 202 Bladz. In gr. Duodecimo. De prijs is ƒ 2-8-:

Rijk was, voor weinige jaren, de oogst van boeken of boekjes, opzettelijk, meer onmiddellijk, ten dienste der jeugd, zoo van de eene als van de andere sekse geschreven, het zij oorspronkelijk in onze taal, of uit eenige andere in dezelve overgebragt; de meest belangrijke dier geschriften werden, van tijd tot tijd, in ons Maandwerk vermeld. Een soortgelijk ge-
{==516==} {>>pagina-aanduiding<<}
schrift leverde, voor eenigen tijd, het veelschrijvende Duitschland, en ontbrak het niet aan eenen overzetter, die hetzelve den Nederlanderen in hunne taal te lezen gaf. Niet onwelkom was ons de bundel, thans voor ons liggende, als welks inhoud aan het belangrijke doel, op den titel aangekondigd: de vorming van het Verstand en Hart van kinderen, vrij wel beantwoordt. Meer algemeen nut, intusschen, zoude door zulk eene verzameling kunnen gesticht worden, indien de verhalen meer in den vorm onzer Nederlandsche zeden gegoten waren. Veel toch moet er in een geschrift als het tegenwoordige voorkomen, waarvan de toepassing op Verstand en Hart voor onze kinderen eenigzins bezwaarlijk valt. Dit, echter, zij niet gezegd ter minachtinge van dit Werkje, hetwelk veel algemeen bruikbaars bevat. De Zonnebergsche Familie is het algemeen opschrift des Eersten Deels, wier lotgevallen onder de volgende rubrieken verhaald worden: De reis naar den Waterval. De Watervallen bij Trollhätta. De Vertroosting. De Wandeling. Levensgeschiedenis van Boschman. Het Onweder. De Poolsche Jood. De Schilder uit Italie. Reis door Zwitserland. Het Ongeluk. De Roovers. De Spelonk. De Zeeroovers. De Slavernij. De Miskende. - De lotgevallen van willem onbezuisd, of de Vlugt uit het ouderlijk huis, vullen genoegzaam het Tweede Deel, behalve de Brave Landman, miras en hadi.
Veel aaneengeschakelds, immers meer of min zamenhangends, bevatten deze verhalen. Meer op zich zelve staande, dan wel andere, is het berigt wegens den beroemden Waterval bij Trollhätta in Zweden. Ons verbeeldende, dat dit berigt onzen lezeren niet onaangenaam zijn zal, en om hen met de wonderen der scheppende Almagt bekend te maken iets zal bijdragen, willen wij ons, te hunnen behoeve, de moeite des overschrijvens wel getroosten.
‘Trollhätta (zoo luidt het verhaal) ligt tusschen Gottenburg en Lidkoping. Reist men van Koppenhage, te land naar Noorwegen, of anders over Gottenburg, den zoogenaamden westelijken weg naar Stokholm: dan is het slechts een omweg van drie tot vier mijlen, als men over Trollhätta gaat. Dir oord is, van de zijde der Natuur beschouwd, wel het schoonste en bezienswaardigste van geheel Zweden, en veelligt,

{==517==} {>>pagina-aanduiding<<}
over het algemeen, van onzen ganschen noordelijken aardbol.’
‘Zweden heeft anders nog een aanmerkelijk getal beschouwenswaardige en schrikwekkende Watervallen. Niets verschrikkelijkers echter, en dat den aanschouwer als het ware doet verstijven, zag ik ooit in de gansche natuur dan eenen vreesselijk hoogen Waterval, die alle menschelijke beschrijving te boven gaat, aan de rivier Dal-Elve, veertien Zweedsche mijlen ten Noorden boven Stokholm, aan welks altijd donderenden, en den rotsachtigen grond schuddenden oever een korenmolenaar woonde.’ -
‘Deze verbazende Waterval ligt aan deze zijde van de stad Gefle. Wie ooit in deze streek komt, vaart naar dezelve toe. Eens voeren hier zeven menschen, vrouwen en kinderen, over de Dal-Elve. Zij lieten den eenen riem vallen, schreeuwden, (doch dit kon men niet hooren) en hieven de handen ten hemel en naar de op den oever staande aanschouwers om hulp. De sterke vaart van den stroom rukte de boot voort, en zij voeren naar beneden, in den afgrond der helsche draaikolk. -
Het Dorp Trollhätta ligt over den linker oever der Gotlandsche Elve, langs drie aldaar zijnde Watervallen, welke de Trollhättavallen genoemd worden, op en tusschen kale steenhoopen en rotsen gebouwd, over welke men, zoo als het hun, die daaraan niet gewoon zijn, toeschijnt, op levensgevaar van het eene naar het andere huis klouteren moet, over welke rotsen en steenhoopen de inwoners echter met hunne klappende klompen als ligtvoetige, vlugge Reeën loopen. -
Midden door dit zeer lange dorp, is niet te min een voortreffelijk Kanaal of Vaarwater, hetwelk men gedeeltelijk uitgehouwen, en gedeeltelijk door buskruid heeft laten uitspringen. Men heeft in dit dorp ook eene zeer goede herberg, om de reizigers te huisvesten. De waarlijk aardige en bevallige huizen liggen ver van elkander op eenen verschrikkelijken, allerwege gespleten en gevaarlijken grond, tusschen enkel rotsen, waar vaak, wijd en zijd, bijna geen handvol aarde en geen grashalm te zien is. Hier klauteren en springen de kleine kinderen, als jonge geiten, rondom den afgrond heen, dat iemand de haren te bergen rijzen. Ziet men den vreesselijken grond der rotsen tuschen de

{==518==} {>>pagina-aanduiding<<}
woningen, verder beneden in het dorp, het oude en nieuwe, tusschen de rotsen uitgesprongen en gehouwen kanaal, dat vaak meer dan een huis diep, doch nergens met eene borstwering voorzien is, en digt langs hetwelke een ongelijk, hobbelig voetpad op en neder gaat; ziet men bovendien, digt aan de huizen, den rotsachtigen oever der verschrikkelijke Watervallen: dan zou men gelooven, dat hier volstrekt geen kind immer den dood zou kunnen ontgaan. En nogtans hoort men hier naauwelijks van meer ongelukken, den kinderen of oude lieden overgekomen, dan ergens anders in vlakke landen. Zoo veel vermag de dagelijksche gewoonte aan gevaren, en de daaruit ontstaande onbevreesdheid.’
‘De drie door de natuur gevormde Watervallen bij Trollhätta liggen binnen eene hoogte van drie honderd el boven elkander.’
‘De bovenste Waterstorting valt aan beide zijden van een aangenaam, bevallig, boschachtig eiland. Voor eenigen tijd had iemand, van gene zijde des oevers van den stroom, eenen hond in eene boot met zich naar Trollhätta genomen, en hem bij zijnen terugtogt vergeten weder mede te nemen. Het getrouwe dier zocht lang vergeefs naar zijnen Heer. Eindelijk wilde het naar zijne woning overzwemmen, maar ging, al te nabij den Waterval, in den stroom. De geweldige vaart van het water greep den hond midden in den stroom aan, maar wierp hem op dit geheel vlakke eiland. Geen mensch kon hem redden; men wierp hem echter, uit medelijden, van den aan gene zijde hoogen oever der rotsen, tusschen welke en het eiland de Waterval niet zoo breed is, als aan deze zijde, van tijd tot tijd, groote stukken brood toe, op zijn eiland. En zoo heeft men hem daar drie weken lang levend gezien, waar na hij van honger gestorven, of misschien door den vloed, terwijl hij wilde drinken, naar beneden gerukt zal zijn.’ -
Na nog verscheidene aanmerkingen over dezen Waterval te hebben voorgedragen, gaat de Verhaler aldus voort: ‘Ongaarne scheidden wij van den eersten, slechts een somber, dof geraas makenden waterval. Maar met het geluid van eenen zevenvoudigen donder riep ons de dreunende tweede of middelste en verre

{==519==} {>>pagina-aanduiding<<}
weg de heerlijkste, welken de gemeene Zweden sedert onheugelijke tijden den Duivels-Val noemen.’
‘Tegen dezen Waterval verdwijnt alles, wat groot en verheven genoemd mag worden, wat menschen hauden in vroeger en later tijden voortgebragt, en als het ware stout en hemelhoog op elkander gestapeld hebben; met hem vergeleken verdwijnt dat alles in niets, of schijnt voor het minst klein, en kinderachtig speelgoed.’
‘Men verbeelde zich eenen breeden, diepen stroom, die de grootste koopvaardij- ja oorlogschepen zou kunnen dragen, zoo zij er slechts opgebragt konden worden. Vier en twintig grootere en kleinere rivieren vallen in het Wener meer, welke gezamenlijke massa waters den stroom van de Gotlandsche Elve in zich vereenigt. Van deze verbazende en boven op den Waterval bevaarbare menigte van water stort omtrent twee derde gedeelte tusschen een eiland uit klippen bestaande en den linker oever bij het dorp Trollhätta, en stort op eens, naauw te zamen gewrongen en sterk werkende, als of het, om zich lucht te verschaffen, de hooge wanden der rotsen uit elkander wilde doen springen, met een woedend geweld, niet loodregt, maar echter zeer steil, ter hoogte van een Paleis naar beneden in de grondelooze, kokende, helsche draaikolk.’
‘Korte, maar dikke en ronde balken werden er in ons bijzijn, zoo als telkens voor de vreemdelingen, tegen eenen drinkpenning, boven op den Waterval in het water geworpen. Met de snelheid van den bliksem slingerde de stroom die naar beneden in de schuimende diepte, welker aanblik hier nog vreesselijker en verwonderlijker is, dan bij den bovensten Val. Terstond waren zij, als in een oogenblik, verdwenen. Eerst na eenen geruimen tijd, en ver van de plaats, daar zij geworpen waren, kwamen zij eindelijk weder te voorschijn. Hierop geraken zij echter bijna altijd in de stille draaikolk eener kleine bogt, waarin zij weken, ja zelfs maanden lang, in denzelfden kring ronddraaijen, of somtijds zoo digt aan den oever naderen, dat men ze met lange haken naar zich toe kan halen.’
‘Meermalen heeft men ook oude, onbruikbaar gewordene schepen opzettelijk in den bovensten Waterval

{==520==} {>>pagina-aanduiding<<}
nedergelaten. Eene menigte aanschouwers stond dan aan den rand van den Waterval. Vervolgens werd door trompettengeschal het teeken gegeven, het ontruimde schip boven door booten overgehaald, in den stroom getrokken, en aan denzelven overgelaten. In het begin dreef het langzaam en statelijk voort; maar weldra bespeurde men, dat de sterkte van den stroom het aangreep; gedurig sneller en sneller, meer en meer slingerende en krakende, ijlde het zijnen onvermijdelijken ondergang te gemoet.’ - -
‘Midden in den tweeden Waterval ligt eene rots. Kon er, om op dezelve te komen, eene brug gelegd worden, zoo ware de stand op dit zeer smalle rotseiland eene der verschrikkelijk schoonste op den aardbodem. IJzing en ontzetting, vermengd met verstommende verbazing en verrukking, zou iemand daar overmeesteren. Wezenlijke golven, door de sterke branding veroorzaakt, slaan als met een dof gebulder van den donder tegen het hooge klip en steenachtige rotseiland op. - Reeds aan den oever van Trollhätta sidderde het rotsachtige land, gelijk als bij eene aardbeving, onder onze wankelende voeten. - Ieder oogenblik schijnt de opwaarts stuivende massa der razende vloeden, de kleine rots als te willen ontwortelen, naar beneden te pletteren, in den afgrijsselijken tregter van den onpijl(peil)baren maalstroom te begraven en voor altijd aan de oogen der menschen te ontrukken.’ - -
‘Deze donkerbruine rots staat of hangt van onderen, omtrent vier verdiepingen hoog voor over de draaikolk heen, en is volkomen loodregt afgesneden. IJsselijke golven loopen als het ware storm op de afwatering der rots, dringen, door den stroom van het water naar boven geslingerd, hoog en ver over haar heen, maar worden oogenblikkelijk daarop tot stof vermorseld tegen haren kruin, storten, aldus verbrijzeld, als wit schuim nederwaarts in den Waterval, en vormen eene menigte kleine Watervallen van de oppervlakte der rots en van de stijle (steile) zijde der afhelling naar beneden.’
Na het vermelden van nog verscheidene andere verschijnsels, en onder hetzelve het spatten van donderende golven tegen den waterval, in welker nabijheid men niet met elkanderen spreken, noch zelfs zijn ei-
{==521==} {>>pagina-aanduiding<<}
gen geluid hooren kan, vervolgt het verhaal: ‘Dan, wie zou het gelooven? Boompjes, onopgemerkt daar staande, dag en nacht sterk bevochtigd, planten zich zelve op deze rots voort. Daar staan er een gansch aantal verstrooid, alleen, van welke er eenige twee vademen hoog zijn, door den stofregen met een schoon groen versierd, en in den zonneschijn, als het ware, met schitterende diamanten en parelen bestrooid, op de geheel naakte en hier en daar met een weinig lichtgroen mos bekleede rots, hetwelk een allertreffendst gezigt oplevert. Een zeer helder witte, uitgeleefde, en tusschen groene boompjes aanmerkelijk uitstekende, knoestige stam verhief, door zijne afstekende vertooning, het aangename van het uitzigt op dit betooverend eiland.’ - -
‘Nog veel heerlijker moet deze klip, zoo als ook de oever aan deze zijde van de rots, bij eenen helderen zonneschijn uitmunten, wanneer beide, in den harden winter, met ijs van de op en over elkander slaande golven, bedekt zijn, hetwelk de allerzonderlingste gedaanten, als van het glansrijkste kristal, moet vormen. Doch men is niet in staat, om dezen glans, die de oogen verblindt, lang van nabij te verdragen.’ Niet te onregt eindigt het berigt met de volgende aanmerking: ‘Allertreffendst groot en vreesselijk, vol pracht en majesteit, ja zoo zielverrukkend, dat men hier zou nederknielen, en de Almagt aanbidden, die men naauwelijks ergens meer van nabij en sterker zal gewaar worden, is het tooneel der natuur te Trollhätta. Voorzeker! dit tooneel verdiende reeds, dat men van de verste landen daar naar toe reisde!’
De vertaling van dit werkje, hetwelk zich met vermaak en nut laat lezen, is in vrij goede handen gevallen. Eenige onnaauwkeurigheden zouden, door meer oplettendheids, ligt hebben kunnen vermijd worden.

Lektuur in verloren oogenblikken. Il y a des momens ou rien que des bagatelles vous peuvent amuser. Voltaire. Vierde Stuk. Te Amsterdem, bij L.A.C. Hesse, 1810. 144 Bladz. In Duodecimo. De prijs is ƒ 1-2-:

Dat het moeijelijk is in soort gelijke werken altijd belangwekkende en waarlijk leerzame Anecdoten of

{==522==} {>>pagina-aanduiding<<}
verhalen mede te deelen, die der opmerking waardig zijn, en de lezing met aangenaamheid doen voortduren, zal welligt elk toestemmen, en is ons ook bij de doorbladering van dit stukje gebleken; hetwelk ons, over het geheel, minder interessant, dan wel eenige der vorige is voorgekomen. Er zijn vele vrij onverschillige, en van alle geestigheid en naiviteit ontbloot; hier en daar hebben wij er slechts eene en andere aangetroffen, die onze anders verlorene oogenblikken vergoedden. De volgende dienen tot eene proeve.

Moliere in verstrooijing.

‘Eens verraste dezen Tooneeldichter het uur, wanneer de Komedie aangaan zou, en, daar hij reeds gekleed was, kon hij echter, in de haast geen ander rijtuig bekomen, dan eene Brouette (eene soort van draagstoel op twee raderen, die door een mensch getrokken wordt.) Hij zette zich daarin, en zij ging haren gewonen, langzamen gang, De haast, die hij had, en zijn ongeduld, vermengden zich met het onderwerp, dat hem in de gedachten speelde, en in de verstrooijing van denkbeelden die hieruit ontstond, sprong hij, met zijne witte zijden kousen, in den modder, en begon de Brouette voort te schuiven, zoo hard als hij maar kon, ten einde des te spoediger over weg te komen Hij voer hiermede zoo lang voort, tot dat zijn voerman, door hem hartelijk uit te lagchen, hem uit zijne verstrooijing wekte, wanneer hij, met zweet, en slijk bedekt, schaamrood weder in de Brouette kroop.’

Lessings oordeelvelling over zeker boek.

‘Men roemde eens, in lessings tegenwoordigheid, zeker boek buitengemeen, en zeide, onder anderen, van hetzelve: ‘Er is zeer veel nieuws en waarheid in.’ ‘Dat is zoo,’ merkte lessing aan; ‘jammer is het maar, dat het ware, dat er in voorkomt, niet nieuw, en het nieuwe niet waar is.’

Zet van een eenoogig Speler.

‘De vermaarde Graaf van chesterfield, eenige

{==523==} {>>pagina-aanduiding<<}
jaren geleden, zeer ongelukkig op het biljard spelende tegen eenen beruchten speler lukup, weigerde langer voort te spelen. Toen deed lukup, om den Lord tot aanhouden over te halen, het aanbod, van met eenen blinddoek voor het eene oog tegen hem te spelen. De Graaf merkte op, dat dit ten voordeele van zijne partij zou kunnen dienen, daar de jagers bij het vogelschieten het eene oog plagten te sluiten. Evenwel overgehaald, om te beproeven, wat hij zelf met een oog gesloten zou kunnen doen, en vindende, dat zijne pogingen vruchteloos waren, nam de Graaf het aanbod aan, en verloor nog vijf honderd pond. Toen hij nu eens van zijn ongeluk, en het grootmoedig aanbod van lukup, tot eenen vriend sprak, zeide deze: ‘Hoe! heeft hij u zoo beet gehad? Hij is dertig jaren lang aan het eene oog blind geweest.’

Kritiekers! Kritiekers!

‘In zeker schouwspel, waarin een voornaam Akteur de rol van eenen boer speelde, vond een Kritieker dan dit dan dat in zijn spel te berispen. Twee boeren echter van een nabij gelegen dorp, die ook eens in de komedie gegaan waren, wisten bij het verlaten van den Schouwburg hunne verwondering niet genoeg te kennen te geven, onder anderen zeide de eene tot den anderen: “Dat kan ik mij in alle wereld maar niet begrijpen, waar zij die boer van daan gekregen hebben!” Was dit niet de grootste lofspraak voor den Akteur?’

Alphonsus, of de Natuurlijke Zoon. Door Mevrouw De Genlis. Met Platen. Te Haarlem bij F. Bohn. 352 Bladz. In gr. Octavo. De prijs is ƒ 3-:-:

Alphonsus was de zoon van melania dormeuil, en de ongelukkige vrucht eener onreine drift des jongen Hertogs (toen nog Graven) van olmène, die, gebruik makende van het afzijn haars vaders en Ooms, en van de zwakheid der geestvermogens eener ziekelijke Tante, aan welker zorge zij inmiddels op

{==524==} {>>pagina-aanduiding<<}
St. Domingo bleef toevertrouwd; onder het voorwendsel eens wettig gesloten Huwelijks, hare eer gewelddadig roofde, en haar, zoo wel als het Eiland, vervolgens verliet. Door de ongelukken van haren Vader, na deszelfs dood, onder de voogdij van haren braven Oom gebleven, keerde zij met hem en haar kind, (hetwelk, slechts ruim 13 jaren jonger dan zij, tot bewaring van hare eer, voor een aangenomen kind van haren Oom doorging, en voor wien melania zelve hare moederlijke betrekking vele jaren verbergen moest) naar Frankrijk terug, waar zij eindelijk nabij Besançon op het land zich nederzetteden en stil woonden. Eene liefde van den rijken en braven melvil, voor melania opgevat, en door deze afgewezen, ontwikkelde in den nog zeer jongen alphonsus eenen allerhevigsten hartstogt voor zijne moederlijke vriendin, die slechts zeven jaren ouder heette dan hij, hoewel zij in der daad veel meer in jaren verschilden, en deze uitbarsting was de oorzaak, dat melania's ware betrekking op alphonsus hem zelven en zijnen ouderen vriend melvil bekend werd; hij zich aan de bijwoning zijner Moeder uit het edelste beginsel onttrok; en door melvil naar Parijs gebragt werd ter volmaking van zijne opvoeding en fortuin, door hem tot eenigen aanzienlijken post te helpen bevorderen.
Te dien einde werd hij door melvil aanbevolen aan dienzelsden Hertog van olmène, die (onbekend) zijn Vader, en thans in het grootste aanzien ten Hove was. In het huis van den Hertog opgenomen, en zeer bemind wegens zijne talenten en deugden, ontstond er een sterke wederkeerige hartstogt tusschen hem en herminia, eene inwonende rijke en beminnelijke pupil van den Hertog, tegen haren zin bestemd om de echtgenoote te worden van zijnen zoon, den jongen Graaf van olmène. Lang werd deze neiging wederzijds ontveinsd en onderdrukt; zij kon echter het oog der Hertogin Moeder niet ontslippen, werd ontdekt, geweldig tegengewerkt, en zulks gaf, door eene reeks van uitkomsten, die wij niet alle kunnen overnemen, aanleiding tot een tweegevecht tusschen den Graaf en alphonsus; tot de gevangenneming en vervoering van dezen laatsten, die waande zijne partij te hebben nedergelegd, ter verwijdering van herminia en zoë, eene Nicht van den Hertog, (die mede bij

{==525==} {>>pagina-aanduiding<<}
hem inwoonde, en alphonsus teeder, schoon hopeloos beminnende, door herminia, met opoffering van hare eigene neiging, dewijl zich daartegen een onoverwinnelijk beletsel opdeed, bestemd was, om de Echtgenoote van alphonsus te worden); tot eene reis van zijne Moeder melania naar Parijs, waarbij zij zich, na de bescherming van het Hof door melvils hulp verkregen te hebben, den Hertog als zijne ongelukkig verlatene vrouw ontdekte. De Hertog verviel hierop in ongenade, en verloor een pleitgeding, hem door herminia wegens zijne voogdijschap aangedaan, hetwelk hem ruïneerde en zijne Echtgenoote van hem deed scheiden. - Melania vond haren Zoon op de zeegrenzen van Frankrijk, vanwaar men hem naar de Indiën had willen inschepen, doodelijk krank. Hij werd echter van die ziekte, door tijdig aangebragte hulp, hersteld, en kort daarna met de lieve zoë, gelijk zijne Moeder met den braven melvil, en de edele herminia met den Baron de jussy, haren en alphonsus getrouwen beschermer (dewijl de laatste van geen huwelijk hooren wilde, zoo lang zij vrij was) in een' gelukkigen echt verbonden werd.
Men ziet reeds uit dit sommier der geschiedenis, dat al de gewone gebreken der Romans, als: een bijna ongelooflijke zamenloop van vreemde toevalligheden; eene opeenstapeling van de zeldzaamste zielsen ligchaamsgaven in, en verliefdheid van al wat hem Jonkvrouwelijks omringt, op den held der geschiedenis; en in de uitkomst een geheele tros van gelukkige echtverbindtenissen; - ook dit waarlijk kunstig voortbrengsel der beroemde Mevrouw de genlis in eene ruime mate aankleven. Bovendien heeft hetzelve nog zijne eigene zwakke partijen of fouten, hoe zullen wij ze noemen? Daarvoor althans meent Rec. het te moeten houden, dat b.v. melania, zoo vele jaren met haren alphonsus in de teederste huisselijke betrekking levende, nimmer tot de zwakheid, voor het moederhart zoo onwederstaanbaar, verviel om hem zijne ware betrekking op haar te doen kennen: in der daad, eene sterkte van geest, die de stoutste karakterschilder naauwelijks aan eene bejaarde vrouw, ik laat staan, aan een meisje van hare jaren, zoude durven leenen. - De vastheid van ziel en helderheid van begrippen, de kunsttalenten, alsmede de grondige taal-

{==526==} {>>pagina-aanduiding<<}
geleerdheid, zelfs in het Grieksch (men zie het XV de Hoofdstuk), aan alphonsus toegekend, overtreffen ook verre weg al hetgeen men van een' zestienjarig jongeling, uit de Coloniën overgekomen, landelijk en stil opgevoed, zou kunnen verwachten! - Ook komt ons de zegepraal van herminia over zich zelve, ten opzigte van alphonsus, wat al te sterk, en de grondslag daarvan, zijne natuurlijke geboorte, vooral na dat hij gebleken was, olmène's echte zoon en nevens zijne Moeder alleen het slagtoffer van diens trouweloosheid te zijn, niet zeer edel, en harer geheel onwaardig voor. Zoo dunkt ons de overgang van alphonsus tot zoë, wezenlijk alleen ten gevalle van herminia, al mede te snel en te sterk, om zich een' gelukkigen echt uit die gedrongene verbindtenis te beloven. Voorts valt het moeijelijk te begrijpen, hoe herminia kennis konde hebben van eene afwezigheid van melvil, die zijnen boezemvriend alphonsus niet bekend scheen te zijn, zie bl. 240. vergeleken met bl. 237. En hoe men te Parijs een gewigtig Proces tusschen d'olmène en herminia in drie weken tijds ten einde brengen kon (zie bl. 330); daar ieder weet, aan welke langwijlige vormen de pleitgedingen onder de koninklijke regering in Frankrijk vooral verbonden waren. - Wij zouden hierbij nog een aantal soortgelijke bedenkingen te voegen hebben, doch wij wilden uit velen slechts eene en andere ten staal opgeven.
Het is in der daad jammer, dat deze alledaagsche en bijkomende gebreken zijn ingeslopen in het werk van eene zoo uitmuntende vrouw, als de genlis waarlijk is. Het schijnt, dat zelfs de grootste, de geoefendste vernuften zich, in den dwarrelstroom der verdichting rondgevoerd, niet weten te behoeden voor die buitensporigheden der verbeelding, welke hen maar al te veel blootstellen aan de berisping van het koel verstand hunner lezers, en bij dezen dat enthusiasmus moeten uitdooven, hetwelk de auteur zich voorgesteld had in hen op te wekken, zoo waar is het, ook met betrekking tot de Romanschrijverij: omne nimium nocet!
Voortreffelijke, diepe, fijne wereld- menschen- en karakterkennis heeft voor het overige de bekwame schrijfster in dezen Roman met eene milde hand gestrooid; het is te dien opzigte een der rijkste leerboe-
{==527==} {>>pagina-aanduiding<<}
ken van dien stempel, welke wij in langen tijd hebben aangetroffen. De strekking der geschiedenis heeft in het zedelijke niets berispelijks; jonge lieden, vooral van de groote wereld, kunnen er veel nuttigs en dat dienstbaar is ter hunner besturing op den weg tot het bedrijvig leven en geluk, uit leeren; en de gebreken, die wij hebben aangewezen, moeten niemand afschrikken, om het boek te lezen, dat hem velerlei nuttig vermaak bezorgen kan, indien hij slechts tegen den gevaarlijken indruk van het al te overdrevene op zijne hoede is.
Een enkel woord nog aan den Vertaler. Hij heeft over het geheel zijne taak wel verrigt, doch ook hier en daar tegen den aard en de wetten der beide talen gezondigd, en daardoor zijne anders vrij goede vertaling ontsierd. Een en ander proefje diene te zijner overtuiging. Bladz. 42, in zijne opvoeding, moet zijn: ter zijner opvoeding; afhangen, Bladz. 123 onder aan, afhangt; Bladz. 152, op eenen anderen avond - op een' zekeren avond; ik kan, Bladz. 154, gij ken, Bladz. 227, ik ken en gij kunt (cognoscere, posse;) huwelijk van beraad, Bladz. 168, in beraad gehouden huwelijk; kregel, Bladz. 186, korzelig, gemelijk: men noemt geen jonge schoone kregel, al was zij het zelfs; strookte de Hertogin, Bladz. 232, streelde, vleide, liefkoosde; moederliefde, Bladz. 352, moederlijke liefde of liefde van de moeder tot haar kind, daar moederliefde die van een kind tot de moeder beteekent; enz.
Nog hebben wij ééne aanmerking op de jaargetallen van melania's ouderdom, waarmede verbazend gehaspeld wordt, en waaromtrent de berigten op onderscheidene plaatsen geheel niet zamenstrooken. Veertig jaren althans op Bladz. 12 zullen wel eene drukfeil zijn voor veertien, want anders zou melania reeds vier en vijftig jaren moeten geweest zijn, toen haar zoon zestien was.
Wij prijzen dit Boek, ten slotte, aan de liefhebbers eener goede, leerzame Romanlektuur met ruimte aan.


{==528==} {>>pagina-aanduiding<<}

Fridolin, Tooneelspel. Uit het Hoogduitsch van Holbein, naar het gedicht van Schiller: der Gang nach dem Eisenhammer. Te Amsterdam, bij J.G. Rohloff. 1810. 120 Bladz. In Octavo. De prijs is ƒ :-14-:

Dit Tooneelspel heeft eene zeer goede zedelijke strekking; men ziet er in treffende voorbeelden, wat een booze, met listig gezaaide kwade vermoedens, dikwijls vermag, om den band der liefde tusschen de beste Echtgenooten te verscheuren; waar de verdenking eener deugdzame Gade, door toevallige omstandigheden schijnbaar gewettigd, en de daaruit ontvlamde ijverzucht den braafsten man toe kunnen vervoeren, en welke verschrikkelijke ongelukken hierdoor veroorzaakt worden; en tevens hoe het kwaad eindelijk den doortrapten booswicht zelven op het hoofd komt, en dat hij, door omstandigheden, ten aanzien van menschen toevallig, zelf in den kuil valt, dien hij voor den deugdzamen gegraven had. -
Al de karakters, hier voorkomende, zijn schoon en naar de natuur geteekend en goed volgehouden. - Ons althans is zelfs het verschrikkelijk karakter van den door en door slechten robert, die zoo veel kwaads berokkende, niet overdreven toegeschenen; daar men, blijkens geschiedenis en ondervinding, menschen aantrest, zoo geheel aan het kwade overgegeven en in hetzelve verhard; en daar men zulke karakters niet met den gewonen mensch, maar met den zeldzamen, die in het kwade uitsteekt, vergelijken moet, om te beoordeelen, of ze al of niet overdreven of natuurlijk zijn. -
Al de onderscheidene personen en zaken hier voorkomende loopen op éénheid uit; alles is belangrijk en werkt te zamen om een treffend geheel daar te stellen; en onzes bedunkens kan het niet anders, of dit stuk, moet, zelfs bij eene middelmatige uitvoering, den aanschouwers zeer behagen niet alleen; maar hen sterk treffen; hun daar het noodig is, door merg en beenen gaan, en eenen diepen goeden indruk in hun hart nalaten. -



{==529==} {>>pagina-aanduiding<<}

Uittreksels en beoordeelingen.




Leerredenen, door J.H. van der Palm. Derde Deel. Te Amsterdam, bij J. Allart, 1810. 374 Bladz. In gr. Octavo. De prijs is ƒ 3-:-:

Negen Leerredenen over de volgende onderwerpen vullen dezen derden Bundel: I. Taferecl van jezus lijden. Tekst joh. I: 29b. II. De strijd en zegepraal van den Christen. 2 timoth. IV: 7, 8a. III. Abrams uittogt uit zijn Vaderland. Gen. XII: 1-9. IV. Het voorregt der openbare Godsdienstoefening. Psalm LXV: 5. V. Jezus Koningrijk op aarde. Tit. II: 14. VI. Job in zijnen voorspoed Job I: 1-5. VII. Job in zijnen tegenspoed. Job II: 10. VIII Jobs boetvaardigheid. Job XLII: 5, 6. IX. Abrams geloof. Gen. XV: 6.
Wij hebben, met betrekking tot onze aankondiging der beide voorgaande Deelen van des Hoogleeraars van der palm's Leerredenen, elders eene berisping gekregen, als of wij er te weinig over gezegd, en ze te achteloos behandeld hadden. Wij hadden redenen voor deze onze kortheid; en het is geen gegrond besluit, als of dezelve getuigde van onze minachting voor dezelve. Neen, wij hadden ze met opmerkzaamheid, en over het geheel met genoegen gelezen, alhoewel wij onze bedenkingen en aanmerkingen hadden, doch welke wij liefst terug hielden, om geene aanleiding te geven tot eenig vermoeden, als waren wij geneigd tot vitten, en wel bijzonder omtrent zekere leerstellingen of wijze van voordragt der leerstellingen Alleen gaven wij in onze aankondiging van het Tweede Deel eenen wenk, welke het zakelijke van onze bedenkingen en onzen wensch te dezen (*) voor den verstandigen genoegzaam te kennen gaf.
Het bedoelde ons elders toegevoegd verwijt heeft ons thans doen besluiten, om van dit Derde Deel eene wat breedere Recensie te geven, immers zoo veel ons bestek en de inrigting van dit Maandwerk kan gedoogen. Wij hopen niet, dat de Hoogleeraar

{==530==} {>>pagina-aanduiding<<}
van der palm, of iemand ons daarom zullen verdenken, dat wij ons tot meesters willen opwerpen: wij willen slechts de Leerredenen doorgaande, onze bedenkingen, met bescheidenheid, mededeelen.
In de eerste Leerrede in dezen Bundel vertoont de Hoogleeraar ons een fraai uitgewerkt tafereel van het Lijden van jezus, waarvan de geschiedenis jaarlijks op gezette tijden wordt behandeld. Hij neemt tot zijnen Tekst de woorden van joannes den Dooper, aangaande jezus: Zie het Lam Gods, dat de zonde der wereld wegneemt. joann. I: 29. Deze Tekst wordt zeer kort toegelicht, alzoo het des Redenaars oogmerk niet was, dieper in de verklaring dezer woorden te treden, welke hij enkel tot den grondslag wilde leggen eener verhandeling, in welke hij het lijden van jezus als een geheel wilde overwegen; hetwelk dan eigenlijk den inhoud dezer Leerrede uitmaakt.
Dit lijden dan beschouwt de Heer van der palm, vooreerst: als een jammerlijk tooneel van menschelijke hartstogten en ondeugden. Ten tweede, als een verheven schouwspel van menschelijke grootheid, en eindelijk, als de oorzaak van alle menschelijk geluk; waarna alles met eene korte toepasselijke aanmerking besloten wordt.
Wij kunnen niet zeggen, dat deze Leerrede, schoon de eerste plaats in dezen Bundel bekleedende, ons bijzonder voldaan heeft. Wij zouden, alhoewel geene breedvoeriger verklaring van den Tekst verwachtende, als welke het oogmerk des Hoogleeraars niet kon toelaten, echter eenige meer bepaalde opheldering van den zin verlangd hebben. Het komt hier zeker veel aan op hetgeen joannes van jezus getuigt: Zie het Lam Gods, dat de zonden der wereld wegneemt, en bijzonder op de beteekenis van de zegeswijze, dat het gods Lam de zonden der wereld wegneemt. De Hoogleeraar meent Bladz. 5, 6, dat joannes zijne toespeling ontleene uit de Voorzegging jes. LIII: 7, dat de messias als een lam ter slagtinge zou gaan, en gelijk een schaap, dat stom is, enz. Dit komt ons geheel niet waarschijnlijk voor, immers de Godspraak noemt daar den man, die het onderwerp der voorzegging is, niet een lam, enz., maar vergelijkt zijn lijdzaam en geduldig gedrag on-
{==531==} {>>pagina-aanduiding<<}
der lijden en smarten, bij het ter slagting gaan van een lam en het stom zijn van een schaap. De zegswijze: het wegnemen of wegdragen der zonden, is in het Onde Testament in gebruik van de offerbeesten, en mag opgehelderd worden, uit vergelijking met de spreekwijze: de zonden dragen, welke ook van menschen gebruikt wordt, dan is dragen van zonden of van ongeregtigheid daarvoor aansprakelijk, daarvoor verantwoordelijk en aan straffe onderhevig zijn, of de straffe derzelve dragen. Hiertoe behoort, naar onze meening, hetgeen wij van jezus zelven lezen: Hij heeft onze zonden in zijn ligchaam gedragen op het hout, enz. Met één woord, alles leidt ons bij dit gezegde van den
Dooper, onzes inziens, op tot een Offerlam, en waarom dan niet tot het Paaschlam? Men heeft, wanneer men het gezegde van joannes dus opheldert uit de leer der offeranden, ook gelegenheid, om zich omtrent deze leere duidelijk te verklaren, en de Hoorders, nu Lezers, van deze Leerrede zouden, met meer zekerheid, de meening van den Redenaar hebben kunnen bevatten, in die woorden Bladz. 34, 35. ‘Deze gehoorzaamheid aan God, tot in den bitteren dood, was het offer, dat hij zijnen Vader bragt, omdat zijn Vader het eischte voor het geluk des menschdoms. Hij was het Lam Gods, dat de zonde der wereld wegnam.’
Wat het tafereel van jezus Lijden in deze Leerrede betreft; hoe fraai ook de Hoogleeraar schildert, ten aanzien der twee eerste der boven opgegevene gedeelten van zijne verhandeling, hebben wij echter het doelmatige der uitvoerigheid in derzelver behandeling niet kunnen ontdekken; gelijk wijten aanzien van het derde gedeelte iets duidelijkers verwacht hadden nopens de oogmerken en het doeleinde van Jezus lijden Wij willen wel erkennen, dat in Goddelijke werken doeleinden en gevolgen als Correlata kunnen aangemerkt worden, nogtans kan men ze ook onderscheiden, bijzonder, wanneer ons de oogmerken in den Bijbel ontdekt worden.
Zeer smaakte ons daarom de aanmerking op Bladz. 34 waarin van der palm de meening afkeurt, dat het eenig oogmerk van jezus Lijden zou geweest zijn, een voorbeeld te geven van deugd en lijdzaamheid; of om eene leer te bevestigen, die deze beves-
{==532==} {>>pagina-aanduiding<<}
tiging niet behoefde, enz., maar gaarne zouden wij eene meer duidelijk bepaalde verklaring op de volgende Bladz. 35 gezien hebben, of jezus in den eigenlijken zin de straffe, die wij door onze zonden verdiend hadden, gedragen hebbe, in onze plaats, zoodat god, even regtvaardig en heilig, als genadig en liefderijk, de wereld met zich verzoend heeft, zoodat hij aan haar de zonde niet toerekent, en wij in jezus dadelijk hebben regtvaardigheid en vergeving onzer misdaden; ook of liefde en gehoorzaamheid aan jezus, als onzen Heer, het dadelijk genot der heugelijke gevolgen van jezus Lijden voor ons moeten voorgaan, dan of ons geloof, liefde en gehoorzaamheid reeds werkelijk tot die heugelijke gevolgen of wel weldaden, door christus voor ons verworven, moeten gerekend worden, te behooren. Daarenboven; gevolgen eener zaak of gebeurtenis kunnen noodzakelijke zijn of toevallige, dit hadden wij hier gewenscht ontwikkeld te zien, en tevens aangewezen, welk verband er zij tusschen het lijden van jezus, en hetgeen hier als gevolgen van hetzelve wordt opgegeven. Deze onze aanmerking zal, hopen wij, niet vreemd voorkomen, als men overweegt, dat de spreekwijzen: jezus is eene verzoening voor onze zonden, zijn dood is een schuld en vlekkeloos offer, een losprijs der zonde, door alle Christenen kunnen gebruikt en nogtans door hen, op verschillende wijzen, die geheel uit een loopen,
ja met elkander strijden, uitgelegd en verklaard worden.
De tweede Leerrede vermeldt den strijd en zegepraal van den Christen naar 2 timoth. IV: 7, 8. Deze Leerrede is ons, wij spreken van ons gevoel, elk hebbe zijn gevoel vrij, beter en doelmatiger uitgewerkt voorgekomen, dan de eerste. Eene bedenking slechts, doch op welke wij geenszins willen staan of aandringen. Wanneer paulus zegt, volgens de gewone vertaling: Ik heb het geloof behouden, moeten wij zeker, met den Hoogleeraar van der palm, oordeelen, dat de Apostel hier zijn zinnebeeld en den stijl der leenspreuk, van de wedloopen ontleend, voor eene poos laat varen; dat zijne taal van het figuurlijke tot het eigenlijke overgaat, om straks het verlatene beeld weder op te vatten. De Hoogleeraar verschoont den Apostel zeer goed, in hetgeen

{==533==} {>>pagina-aanduiding<<}
wij, in enzen Westerschen stijl, voor eene seil zouden houden. Doch, indien die Uitleggers mogten gelijk hebben, die πιστις door trouwe, getrouwheid vertalen: Ik heb trouwe gehouden! fidem servavi! zou paulus zijne leenspreuk velhouden: hij had de regels en wetten van zijnen wedloop naar behooren in acht genomen. Dit verdient overweging. In het zakelijke is geen verschil.
De derde Leerrede over den uittogt van abram uit zijn Vaderland, Gen. XII: 1-9, hebben wij met uitnemend genoegen gelezen, en daarin een voortreffelijk modèl gevonden, hoe eene Leerrede over eenen geschiedkundigen Tekst doelmatig en oordeelkundig in te rigten. Bladz. 109 steit de Hoogleeraar, dat de afgoderij niet lang na het ontstaan der zonde mede ontstaan zij, zoodat de Zondvloed de Afgodendienaars hebbe verdelgd, schoon de zaden van den Afgodsdienst waren overgebleven, enz. Wij weten echter geen een bewijs, waardoor deze stelling uit de Bijbelgeschiedenis gestaafd zou worden; de Afgoderij schijnt niet dan na den Zondvloed, en waarschijnlijk bij den torenbouw van Babel opgekomen te zijn.
Ook de vierde Leerrede, over Psalm LXV: 5, is in ons oog een meesterstuk, eenen van der palm waardig.
Doch de vijfde, over titus II: 14, heeft ons niet zoo wel willen voldoen. Het is ons moeijelijk te begrijpen, hoe deze Tekst aanleiding kan geven tot eene verhandeling over christus Koningrijk op aarde, daar paulus allerduidelijkst spreekt van het oogmerk van jezus lijden, opdat Hij ons zou verlossen van alle ongeregtigheid en zich zelven een tigen volk zou reinigen, ijverig in alle goede werken, waaruit natuurlijk volgt, waartoe het hier in het verband gebragt wordt, dat de zaligmakende genade gods, die aan alle menschen verschenen is, ons onderwijst, dat wij de Goddeloosheid, enz. In dit alles komt geen denkbeeld voor van een Koningrijk; het verwondert ons dus niet, dat de Hoogleeraar een goed deel zijner Leerrede noodig heeft gehad, om zijne Toehoorders te doen gevoelen, dat de voorstelling van een Koningrijk van jezus op aarde waarlijk in de woorden van paulus begrepen is.
Thans volgen drie Leerredenen, welke den gedul-
{==534==} {>>pagina-aanduiding<<}
digen Oosterling job ten onderwerp hebben; de eerste derzelve, de zesde in dezen Bundel, stelt hem voor in zijnen voorspoed, over job l:1-5. De tweede, of zevende van dezen Bundel, schetst hem in zijnen tegenspoed, over job II: 10, en de derde, of achtste, vertoont ons 's mans boetvaardigheid, naar job XLII: 5 en 6. De eerste van deze drie Leerredenen is in ons oog wel de minste van de drie, als meestal schraal en oppervlakkig; doch de tweede is meer treffende en zaakrijker; in het eerste gedeelte derzelve wordt jobs beproeving in derzelver oogmerk en zwaarte, en zijn Godvruchtig gedrag onder dezelve, ontvouwt; terwijl het tweede de gevoelens ontwikkelt, welke hem tot zulk een edel gedrag in staat stelden, en welke zoo wel uit de woorden van den Tekst, als uit die van het 20ste en 21ste vers des vorigen Hoofdstuks doorstralen; en eindelijk worden in het derde of toepasselijk gedeelte, deze gevoelens, als betamelijk ook voor ons, en in onze, ja in alle tijden en omstandigheden, aangeprozen. Overschoon en wijs zijn de aanmerkingen, welke in deze Leerrede voorkomen, over de tegenspoeden en rampen, welke ons in dit leven overkomen, over derzelver nut, wijze bedoeling, en het Godvruchtig en behoorlijk onderwerpen aan en dragen van dezelve. Hoe schoon is, bij voorbeeld, deze plaats, Bladz. 274: ‘Zouden wij het goede van God ontvangen, en het kwade niet ontvangen? Op elken voetstap onzer levensbaan staan de gedenkteekenen opgerigt van Gods liefde en zorg voor ons. En zouden deze liefde en zorg slechts voor ons waken in den voorspoed, en niet even zeer, ja veel meer nog in den tegenspoed? Zou de Allerhoogste niet met hetzelfde vaderhart nemen, waarmede hij geeft? Zou Hij slechts goed zijn, wanneer Hij het goede, en kwaad, wanneer Hij
het kwade toezendt? Aanschouwt, M.G. aanschouwt de geschiedenis des lijdens van job, toen hij nu van alies beroofd was, en op aarde niets meer het zijne kon noemen, toen hij, met verachting en plagen bedekt, op zijnen aschhoop nederzat, en wenschte in iedere benaauwdheid te verstikken; was hij toen bij God gehaat, van God vergeten, en waakte het oog der eeuwige Voorzienigheid niet meer liefderijk over hem? Gij weet het tegendeel; God bereidde hem door bangen strijd, eene heerlijke zegepraal, en voor smar-
{==535==} {>>pagina-aanduiding<<}
telijk gemis, dubbele vergoeding! En al had hij deze zegepraal, deze ruime vergoeding, aan deze zijde des grafs nimmer aanschouwt; al ware hij in het midden zijner ellende, onder den hoon en de verwijtingen zijner vrienden, jammerlijk omgekomen; hij zou in eene betere wereld niet minder krachtig zijn ontwaar, geworden, dat de Heer zeer barmhartig is en een Ontfermer! Noemt het dan in hem geen overdreven ootmoed, schrijft het niet in hem toe aan een te hoog gestemd gevoel, wanneer gij hem niet slechts hoort uitroepen: de Heer heeft gegeven, de Heer heeft genomen! maar ook, en ieder lijder in het groote rijk van God zegge het met hem! maar ook uit vollen boezem hem daarbij hoort voegen: de naam des Heeren zij geloofd!’
Over den Satan, in de eerste Hoofdstukken van het Boek van job, schrijft van der palm, Bladz. 251: ‘Onder deze benaming kunnen wij, te dezer plaatse, zonder ongerijmdheid, niet denken aan eenen afgevallen geest, noch aan het Hoofd derzelve.’ Hij noemt hem den Gerigts-Engel, ook den Wraak Engel, wat dit een en ander beteekenen zal, is ons niet regt klaar. Hij zegt verder van dezen Satan. ‘Het is de uitvoerder van Gods oordeelen en straffen onder het zondigend menschdom; een persoon, als zoodanig, van een streng en onverbiddelijk karakter, en die, getuige van alle de gruwelen en verkeerdheden, waarover hij wraak moet oefenen, eene geneigdheid verkregen heeft, om der menschen daden van de ongunstige zijde te beschouwen, en hunne deugd te wantrouwen.’ Men duide het ons niet envel, dat wij niet alleen zoodanigen Engel in de geestenwereld, uit de Heilige Schrift, niet kennen, maar ook, dat het ons vreemd voorkomt, dat zulk een Engel, wiens werk het, volgens de onderstelling, zou zijn gods oordeelen uit te voeren, zich zou aanmatigen, gods bestuur te bedillen, en zijne twijfelingen, op zulke ongunstige wijze, in te brengen tegen eenen deugdzamen en zich zelven gelijk blijvenden vriend van god, als job was. Dit zou niet slechts een streng, maar een kwaadaardig karakter teekenen, en hem verre zijnen post, als uitvoerder, doen te buiten gaan. Wij voor ons vergelijken nog steeds met dezen Satan, den Leugengeest in het gezigt van den Profeet micha, 1 Kon. XXII: 19-23.

{==536==} {>>pagina-aanduiding<<}
welk gezigt met deze vertooning in het Boek van job, beide uit het Geestenrijk, zoo veel overeenkomst heeft. Ook kunnen wij ons, bij het gedrag van dezen Satan, niet onthouden te denken aan den verklager onzer broederen, enz, Openb. XII: 10. Hoe het zij, deze Satan in het Boek van job is onderworpen aan de Godheid, hij kan den mensch geen leed aanbrengen, dan onder de toelating van god, en kan in zijne kwellingen de palen niet te buiten gaan, die god hem stelt, ja zijne beschuldigingen tegen den deugdzamen, gelijk al zijne ondernemingen tegen hém, loopen in het einde uit tot zijne beschaming, en tot heil van den deugdzamen, daar het op het einde blijkt, dat de Heer barmhartig is en een Ontfermer. Deze meening moge wat ouderwetsch zijn, ongerijmdheid, echter, kunnen wij er niet in ontdekken.
Zoo uitmuntend als wij deze tweede Leerrede over job in zijnen tegenspoed gevonden hebben, zoo voortreffelijk keuren wij ook de derde, welke ons jobs boetvaardigheid teekent. Deze tevens deed natuurlijk de overdenking in ons oprijzen. Vond een man, als job, een voorbeeld van de hoogste menschelijke deugd in voor- en tegenspoed, reden, om zich, zoodra god met hem in het gerigte treedt, zoo diep te verootmoedigen, en schuld te belijden: Ik verfoeije mij, en ik heb berouw in stof en assche! Wat zouden wij dan ons verstouten, om iets het geringste op onze deugdzaamheid ons te laten voorstaan? Hoe voegt ons met zelfverloochening, vernedering, ootmoed voor god, en berouw, het diepste, het opregtste en hartelijkste berouw, met wegwerping van alle elgene geregtigheid! Met deze gedachte vervuld, door dit besef levendig getroffen, lazen wij de IXde of laatste Leerrede in dezen Bundel, ten aanzien van het onderwerp, daarin behandeld, welligt de belangrijkste van allen, om uit het voorbeeld van abram, ter onzer vertroosting en bemoediging, op te merken, dat god hem zijn geloof gerekend heeft tot geregtigheid. Wij zullen dus ligtelijk verschooning vinden, indien wij in het beoordeelen van deze Leerrede eenigzins de palen van ons bestek te buiten schijnen te gaan.
De belangrijke Tekst, welke het onderwerp van deze Leerrede behelst, is Gen. XV: 6. En abram geloofde God, en Hij rekende het hem tot geregtigheid.

{==537==} {>>pagina-aanduiding<<}
De Hoogleeraar maakt, ter Inleiding, eenen aanvang met de aanmerking over het gewigt der leere van het geloof, hetwelk van ons gevorderd wordt, om aan al de weldaden van gods Koningrijk deel te verkrijgen, hetwelk door alle eeuwen hetzelfde hoofdvereischte in den Geopenbaarden Godsdienst geweest is, wat het voorname voorwerp des geloofs betreft; vervolgens stelt hij zijn oogmerk voor, om in deze Leerrede den aard, de kracht en waardij des geloofs door een treffend voorbeeld op te helderen; door het voorbeeld van abraham, hetwelk wegens de voortreffelijkheid van dezen vader der geloovigen regt gepast aangewend wordt ter aanprijzing der stoffe, en ter opwekking van de aandacht.
Volgens de verdeeling zijner Leerrede zal de Redenaar vooreerst uit de geschiedenis de omstandigheden openleggen, waarin abram zich bevond, toen hij het geloof oefende, waarvan de Tekst melding maakt; ten tweede zal hij uit deze omstandigheden den aard van zijn geloof en de gronden afleiden, waarop hetzelve steunde, en eindelijk spreken over de waardij van dit geloof in het oog van god, die het hem rekende tot geregtigheid.
Het eerste gedeelte wordt geheel doelmatig behandeld, en juist aangewezen, dat abraham, in het tegenwoordig tijdstip, zich moedeloos aan twijfeling en mistrouwen hebbe toegegeven, waardoor hij zelfs nog bedenkingen inbragt tegen de gunstrijke belofte en verzekering van god, die zijn schild en loon beloofde te zullen zijn. Deze wantrouwende bedenking was daarin gelegen, dat hij, abram, zonder kinderen henen gaat; welke klagt en twijfelmoedigheid in kracht gevoeld wordt, als men bedenkt, dat Hij, in wien alle volken des aardbodems zouden gezegend worden, uit abram zou geboren worden. Hoe gevaarlijk, hoe zondig was dan abram's twijfeling! God, echter, die waarachtig en getrouw is, rekent den Aartsvader dit ougeloof niet toe, maar herhaalt en bepaalt zijne belofte duidelijk en rond: Die uit uwen lijve zal voortkomen, die zal uw erfgenaam zijn, en met vaderlijke nederbuiging voegt god er nog, ter bemoediging van abram en ter wegaeming van al zijne bekommering, een zinnelijk

{==538==} {>>pagina-aanduiding<<}
teeken bij, hem als aan zijne hand naar buiten leidende, en bevelende de sterren te tellen, indien hij konde, met die verzekering: Alzoo zal uw zaad zijn. En nu geloofde abram in den Heer.
Van hoedanigen aard was dit geloof van abram? en op welke gronden steunde het? Het onderzoek van deze twee stukken maakt het Tweede Deel dezer Leerrede uit.
Abram geloofde in den Heer! Hij erkende de woorden van den Heer voor waarachtig, en hield zich van derzelver waarheid verzekerd; nu is hij weder gerust en gesterkt; hij verlaat zich weder geheel op hetgeen jehova gesproken heeft. Het voorwerp van zijn geloof was de belofte van eenen zoon, die de Vader eener talrijke nakomelingschap wezen zou, en in wien al de volken der aarde zouden gezegend worden. Het laatste moet hier vooral in aanmerking komen. ‘Wij moeten,’ zegt de Redenaar Bladz. 351, ‘wij moeten dan vooral, om ons in Abrams zielsgesteldheid te verplaatsen, in den zoon der belofte het heerlijke Zaad aanschouwen, in 't welk alle Volken des aardbodems zouden gezegend worden. Het is moeijelijk te bepalen, hoe ver de kennis der Aartsvaderen reikte, aangaande den toekomstigen Verlosser der wereld; maar zoo veel durven wij met zekerheid aannemen: zij hebben zulk eenen Verlosser verwacht, een tweeden Adam, die de rampzalige gevolgen van den zondenval des eersten wegnemen, en het verloren Paradijs voor het menschdom herwinnen zou; een vrouwe-zaad, 't welk dat der slang den kop zou vermorselen:’ (eigenlijk staat er bij mozes: hetwelk u, der slang, den kop zal vermorselen,) ‘en aangaande den aard der aan te brengen verlossing, kon de vroege instelling der bloedige offeranden ten minste eenige inlichting geven. Aan Abram althans, die zoo gemeenzaam met God verkeerde, moeten wij onder de verlichtste Godvruchtigen des ouden dags, eene eerste plaats toewijzen; en welk getuigenis wij ook weêrspreken mogen, wij mogen het gezag van Jezus niet loochenen, toen hij tot de Joden zeide: Abraham uw Vader heeft met verheuginge verlangd, dan hij mijnen dag zien zoude; en hij heeft hem gezien en is verblijd geweest.’

{==539==} {>>pagina-aanduiding<<}

Dit geloof steunde op de gronden van gods liefde, magt en trouw. Hetwelk alles hier nadrukkelijk wordt aangewezen.
De Heere rekende het hem tot geregtigheid. Ziet daar, zegt de Hoogleeraar, de waardij zijns geloofs in het oog van god, waarover ik ten laatste nog spreken moet. Naardien volgens paulus verklaring abraham geen roem heeft gehad bij god, bevreemdde ons de uitdrukking: de waardij zijns geloofs in het oog van god. De Hoogleeraar schijnt het vreemde in deze uitdrukking ook gevoeld te hebben, waarom hij Bladz. 364 schrijft: ‘wanneer ik dit woord waardij gebruike, kan ik daarmede niet bedoelen, 't geen men verdienstelijke waarde noemt,’ enz. In der daad, abraham heeft, wegens zijn geloof, roem bij menschen, zijn geloof is der menschen lof, bewondering, navolging waardig, maar dit is geheel iets anders dan in het oog van god, van god, die naar waarheid oordeelt! Deze aanmerking heeft, onzes inziens, invloed op de volgende verklaring, door den Hoogleeraar gegeven van de geheele zegswijze: Hij rekende het hem tot geregtigheid! Deed de Heer dit dan om de waardij, om het voortreffelijke van abrahams geloof? En dit klemt te meer, als wij, met den Hoogleeraar, in het oog houden, Bladz. 361, 362, dat abraham, wegens zijne gemelijke onvergenoegdheid en bekrompene gedachten, schuldvergiffenis bij god noodig had; kon nu de waardij van zijn geloof bij god op eenigerlei wijze de grond zijn, waarom god hem deze vergeving schenken zou? Wat anders is het, dat abraham's geloof deze bate, dit voordeel, deze uitwerking had, dat de Heer het hem tot
geregtigheid rekende. In welken zin? zal ons zoo nader blijken.
Aangaande deze uitdrukking: de Heer rekende hem zijn geloof tot geregtigheid, merkt nu de Hoogleeraar aan, Bladz. 359: dat zij eenig is in haar soort, die wij (Bladz. 360) nergens meer aantreffen. Ondertusschen komt de uitdrukking: rekenen tot geregtigheid, ook voor van pinehas en deszelfs daad van ijver tegen eenen Israëlitischen Afgodendienaar, Ps. CVI: 31. Het is hem gerekend tot geregtigheid, van geslachte tot geslachte tot in eeuwigheid.
God rekende abram het geloof tot geregtigheid,

{==540==} {>>pagina-aanduiding<<}
tot schulduitdelging, tot onschuld; deze is de eerste verklaring van dit gezegde, door den Hoogleeraar opgegeven, doch, schoon hij ze niet geheel uit het oog wil laten, zij is hem echter te flaauw, om aan den krachtigen zin dezer spreekwijze geheel te voldoen. Het woord geregtigheid beteekent menigmaal deugd, ja meer dan dit, volkomenheid der deugd. - Zoo was dan abraham's geloof deugd, de grootste van al zijne deugden; wat zeg ik? zijne eigenlijke deugd bij god! Bladz. 362, 363. Wij merken hier aan. Toegegeven, dat geregtigheid menigmaal deugd beteekent, dan is toch de vraag: komt het hier in die beteekenis voor? In het geval van pinehas is het zekerlijk niet deugd, maar heeft het de beteekenis van aanspraak, regt van aanspraak, eischregt, te weten op het Priesterschap, hetwelk aan pinehas geslacht toegezegd wordt, zoo lang de Joodsche Staat bestaan zou; zijn betoonde ijver werd hem gerekend tot een regt van aanspraak op het Hoogepriesterschap. In dien zin hebben wij het woord ook in het geval van abraham opgevat, zijn geloof werd hem gerekend tot een regt van aanspraak, van wedereisch bij god; god had beloofd, abraham geloofde, nu wordt hem zijn geloof gerekend tot een regt, omdat god zich zelven, indien wij dus mogen spreken, verpligt had door zijne belofte, die door abraham geloovig was aangenomen. Ten tweede, indien geregtigheid hier beteekent deugd, en abrahams geloof hier zijne deugd was, zou dan het geheele gezegde niet zijn; de Heere rekende abrahams deugd (zijn geloof) tot deugd? Eindelijk, hoe kan van der palm (Bladz. 363) schrijven:
Zoo was dan Abrams geloof de grootste van alle zijne deugden, enz., daar hij zelf Bladz. 304 ons doet letten: ‘dat paulus in zijne aanhaling van dezen Tekst (Rom. IV: 3, 4 en 5) ons geleerd heeft, dat wij hier op hechten moeten: de Text zegt niet, Abrams gcloof was geregtigheid bij God, maar, de Heer rekende het hem tot geregtigheid.’ Dit kunnen wij niet vereffenen.
Vervolgens ontwikkelt de Hoogleeraar de redenen, waarom dit geloof aan abraham door god zoo hoog werd aangerekend, en vindt dezelve in de natuur van het Opperwezen, in de natuur van den mensch, en in den aard des geloofs. Ten opzigte van het derde,

{==541==} {>>pagina-aanduiding<<}
is ons de eene en andere bedenking, onder het lezen, voor den geest gekomen: ‘Zou niet,’ zoo lezen wij Bladz. 368, ‘het geloof boven alles en uitsluitend aan God welgevallig zijn, daar het de bron is en zijn moet van alle deugd en gehoorzaamheid aan hem?’ - Hij vraagt: wat deugd, gehoorzaamheid, een heilige wandel zijn, zonder een nederig, ootmoedig, lief hebbend geloof? En zijn niet deze allen vruchten des geloofs, zijn zij niet het geloof zelve? Het eerste zal wel niemand ontkennen, maar het laatste kan met regt in twijfel getrokken worden. Of is de boom en de vrucht hetzelve? 't Is waar, dus gaat de Redenaar voort, ‘menschelijke wijsheid heeft geloof en deugd van elkander pogen te scheiden; als of men goed kon zijn, zonder goed doen!’ enz. Indien iemand deze dingen, het geloof en deszelfs vruchten heeft willen scheiden, zoodat een dood, onvruchtbaar geloof tot geregtigheid zou gerekend worden, diens wijsheid zou in der daad dwaasheid wezen; maar zoo iemand het geloof en deszelfs vruchten onderscheidt, gelijk de boom en deszelfs vruchten onderscheiden zijn, gelijk goed zijn en goed doen in der daad onderscheiden zijn, schoon het een van het ander niet gescheiden kan worden, dan doet hij niet meer of minder dan paulus gedaan heeft, die geloof en werken wel degelijk onderscheidt, zoodat in onze geregtigheid, in ons regt van aanspraak op de vervulling van gods beloften, geene werken in aanmerking kunnen komen, maar alleen het geloof, doch niet als een werk, maar omdat het geloof die beloften aanneemt, en dus verzegelt, dat god waarachtig is, hoe zeer dezelfde paulus overal leert, dat het geloof de wortel is van liefde, van
dankbaarheid, en van alle goede werken, die onmiddellijk uit het geloof voortvloeijen, en de bewijzen zijn, dat het geloof niet dood, maar levend is; dus met zijnen Mede-Apostel jacobus volmaakt overeenstemmende. Onze oude Godgeleerden drukten dit uit door: Fides viva justificat, sed non qua viva, en dit moge scholastiek zijn, de zaak als zaak wordt daardoor buiten verwarring gehouden.
Doch dit zal wel genoeg zijn, om te doen zien, dat wij de Leerredenen van den Hoogl. v.d. palm niet gering schatten, of slechts ter loops hebben ingezien.

{==542==} {>>pagina-aanduiding<<}

Wat den stijl en taal dezer Leerredenen aanbelangt; de welsprekendheid van v.d. palm heeft ons meermalen verrukt; echter zouden wij zijne Leerlingen niet raden, den stijl huns Leermeesters zich tot een modèl voor te stellen, indien zij niet met een gedeelte ten minste van zijnen geest te dezen opzigte begaafd zijn, met 's Mans juist oordeel en kieschen zuiveren smaak; anderzins zouden zij ligtelijk gevaar loopen, van dikwijls eene gekunstelde en zwellende en dus valsche welsprekendheid, voor de echte, ware en mannelijke van v.d. palm te houden, en zich dus voor de verstandigen als slaafsche navolgers ten toon te stellen.
De taal is over het geheel zuiver, evenwel zijn ons eenige onachtzaamheden voorgekomen, welke wij wel hebben willen aanteekenen, opdat men ze niet, misleid door het gezag van eenen Schrijver, als v.d. palm, gelijk ligtelijk gebeuren kon, zou navolgen. Bladz. 13, boodt voor bood. Bladz. 15 en 17, hunne bloeddorst, hunner bloeddorst; dit woord is mannelijk. Bladz. 89, vorstelijken inborst, en op dezelfde Bladzijde, zijner stam, daar het eerste dezer woorden vrouwelijk, en het ander mannelijk is. Op dezelfde Bladz., beloofd voor belooft: hier beloofd God hem een eigen volk. Bladz. 98, de oord voor het oord. Bladz. 103 en 352, lendenen. De mensch heeft slechts ééne lende of ééne lenden. Bladz. 246, de gloeijende smeltkroes, welk woord mannelijk is. Bladz. 289 en 292 wordt hartstogt vrouwelijk gebruikt, gelijk ook Bladz. 337 krijgstogt. Bladz. 253, puinhopen voor puinhòopen; op diezelfde Bladz. 253 is ons de zegswijze vreemd voorgekomen: een geweldige wind greep het huis aan. Doch, wij eindigen, opdat wij niet schijnen te willen vitten, alleen dit ééne nog. Bladz. 337, Hij scheen een - Vorst - hij scheen een gevaarlijk nabuur, zonder volgend werkwoord, hetwelk de aard onzer taal misschien vorderde.





{==543==} {>>pagina-aanduiding<<}

Annotationum in loca selecta Novi Foederis Specimen primum, quod, favente summo Numine, Praeside Joanne van Voorst, Theol. Doct. ejusdemque, ut et antiquitatis Christianae, Historiae Dogmatum, et Exegeseos N.T. Professore, ad publicam disceptationem proponit Jacobus Amersfoordt, Amstelaedamensis. In d. XV. Decembris, mdcccx. Hora X ad XII. Lugduni Batavorum, apud A. et J. Honkoop, mdcccx. 31 Pagg. Octavo. Const. ƒ :-8-:

Dat is:
J. van voorst, Eerste Proeve van Aanteekeningen over uitgelezene plaatsen des N. Test., enz.
De Hoogleeraar van voorst, volgens zijn Voorberigt voor deze Verhandeling, willende aan zulke jongelingen, die zich in de beoefening der Uitlegkunde van den Bijbel loffelijk gekweten hebben, gelegenheid verschaffen, om openlijke blijken van hunne vorderingen te geven, besloot, van tijd tot tijd deze en gene van zijne Aanmerkingen over eenige uitgelezene plaatsen van het Nieuwe Testament, bij wijze van Akademische Verhandelingen, door zijne Leerlingen in het openbaar te verdedigen, in het licht te geven. Daarvan is deze Verhandeling over 1 joann. III: 2 eene eerste Proeve. Wij zullen ons niet uitlaten in den lof van den Hoogleeraar van voorst, ten aanzien van dit voornemen, hetwelk ieder, die in de eer van onze Hoogescholen belang stelt, ongetwijfeld zal toejuichen, noch ook in den lof van 's mans echte geleerdheid, welke in deze Verhandeling ten toon gespreid wordt, en welke het verlangen naar volgende opwekt.
Wij willen ons enkel bepalen tot een verslag van den inhoud dezer Verhandeling en tot eene bescheidene beoordeeling van dezelve.
Het is bekend, dat de Heer van der roest, Predikant te Haarlem, al voor eenige jaren, zijne gedachten over de plaats 1 joann. III: 2, met weinige

{==544==} {>>pagina-aanduiding<<}
woorden, gezegd hebbende (*), deze opgegevene gedachten als niet aannemelijk aangemerkt werden door den Hoogleeraar van der palm (†), waarop van der roest opzettelijk in een afzonderlijk Stukje (§) geantwoord en zijne meening getracht heeft te verdedigen. Nu neemt de Hoogleeraar van voorst deze plaats van joannes tot het onderwerp van deze eerste Proeve van zijne Aanteekeningen over eenige uitgelezene plaatsen van het Nieuwe Testament. Hij doet zulks, gelijk hij verklaart, geenszins om stoffe tot twist te geven, waarvan hij betuigt, geheel afkeerig te wezen, maar, om de jonge beoefenaars der Uitlegkunde te doen opmerken, op welke wijze men behoore te werk te gaan, in het verklaren van plaatsen, welker zin twijfelachtig is, en hoe veel vlijt en omzigtigheid bij het verklaren van zoodanige plaatsen noodig zij.
Duidelijkheidshalve willen wij hier in de eerste plaats opgeven, waar eigenlijk het verschil, met betrekking tot deze plaats 1 joann. III: 2 in gelegen zij; de plaats luidt, in de gewoné overzetting, dus: Geliefde, nu zyn wy kinderen Godts, ende het en is nogh niet geopenbaart wat wy zyn sullen. Maer wy weten, dat als [hy] sal geopenbaart zyn, wy hem sullen gelyck wesen: want wy sullen hem sien gelyck hy is. Men ziet, dat onze Overzetters het voornaamwoord hij hebben ingevuld, in het Grieksch staat enkel ϕανεϱωθῇ, hetwelk kan overgezet worden, het of hij zal geopenbaard zijn.
Deze is dan de eerste vraag: Moet men hier vertalen: als, of wanneer, het zal geopenbaard zijn? dan wel: als, of wanneer, hij (namelijk jezus) zal geopenbaard zijn, namelijk in heerlijkheid? De Heer van voorst verkiest dit laatste.
Ten tweede: op wien slaat het voornaamwoord hem

{==545==} {>>pagina-aanduiding<<}
en hij, in het laatste gedeelte van dit vers? dan zullen wij hem gelijk wezen, want wij zullen hem zien, gelijk hij is. Moet dit gebragt worden tot god, wiens kinderen wij zijn, of tot jezus, als hij zal geopenbaard zijn in zijne heerlijkheid? Elk ziet, dat deze beide vragen en derzelver beantwoording eene naauwe betrekking op elkanderen hebben; wanneer men namelijk oordeelt, de laatste uitdrukkingen van joannes tot god te moeten brengen, dan heeft dit eene schijnbare reden, gelijk van voorst Bladz. 2 erkent, om te vertalen: als het zal geopenbaard zijn, doch wanneer men onderstelt, dat jezus bedoeld wordt, zal de vertaling: als hij zal geopenbaard zijn, verkieslijker wezen. De Hoogleeraar van voorst neemt dit laatste aan.
    De derde vraag is over de beteekenis van het Grieksche woord ϕανεϱν en ϕανεϱσϑϣ. Indien men vertaalt: als het geopenbaard zal zijn, in denzelfden zin, als te voren: het is nog niet geopenbaard meent men eene tegenstrijdigheid te ontdekken tusschen de gezegden: Het is nog niet geopenbaard, wat wij zijn zullen, en wij weten, dat als het geopenbaard zal zijn, wij hem gelijk zullen wezen; immers, zoo wij dit weten, behoeft het niet geopenbaard te worden. Van der roest heeft daarom getracht te toonen, dat hier ϕανεϱ
{== afbeelding 	==} {>>afbeelding<<}
    
ν, openbaren, de beteekenis heeft van daarstellen, het is nog niet daargesteld, of verschenen, met één woord: wij zijn nog niet wat wij eens wezen moeten; maar als het zal geopenbaard, daargesteld (of verschenen) zijn, als wij eens zullen worden, hetgeen wij, die nu kinderen van God zijn, worden zullen. Hieruit ontstaat nu de vraag: Is deze beteekenis aan het woord ϕανεϱοῦν gegeven, gegrond, en moet dezelve hier aangenomen worden? Of zal men dat woord, of deszelfs lijdelijke vorm
    ϕανεϱοῦσϑϣ hier moeten nemen in eenen tweeledigen zin, eerst bij ἐϕανεϱώϑη, in den zin van openbaren, bekend maken, het is nog niet geopenbaard, bekend gemaakt, en dan weder in ϕανεϱωϑῇ hij is nog niet geopenbaard in zijne heerlijkheid? Dit laatste verkiest van voorst.
Deze zijn de drie punten, waarop het bij deze plaats van joannes aankom; deze behandelt de Hoogleeraar van voorst ook ordelijk en geleerdelijk in deze Verhandeling. Voor eerst, wijsthij aan, dat

{==546==} {>>pagina-aanduiding<<}
men bij ϕανεϱωϑῇ moet onderstelleu ἀυ
{== afbeelding 	==} {>>afbeelding<<}
    
ὸς hij niet het is geopenbaard. Dit bewijst hij uit Hoofdst. II: 28, alwaar van jezus gezegd wordt ὃ
{== afbeelding 	==} {>>afbeelding<<}
    
αν ϕανεϱωθῇ, gelijk hier ἐὰν ϕανεϱωϑῇ, terwijl ἐὰν hetzelfde kan beteekenen als ὃ
{== afbeelding 	==} {>>afbeelding<<}
    
αν, blijkens 2 Cor. V: 1. Verders uit hetgeen volgt, in dit Hoofdstuk III: 2b., 3-6, alwaar van jezus de rede is. Wij merken hier aan, dat dit omtrent vs. 2b. en vs. 3 twijfelachtig is. Trouwens dit is juist het tweede verschilpunt, of de woorden: wij zullen hem gelijk wezen, enz. op jezus of op god zien? en omtrent vs. 3 erkent van voorst zelf, (Bladz. 10) dat de zin zou kunnen zijn, indien dit vers in een' anderen zamenhang gelezen werd: ‘Alwie dit van God verwacht, behoort zich zelven rein te betoonen, gelijk God van alle gebreken rein is. Zij, die ἐὰν ϕανεϱωϑῇ vertalen, als het zal geopenbaard zijn, beroepen zich daarop, dat zij dus
    ἐϕανεϱώϑη en ϕανεϱωθῇ in dezelfde beteekenis behouden; het is nog niet geopenbaard, en als het zal geopenbaard zijn, zoodat geopenbaard zijn en niet geopenbaard zijn, tegen malkander overstaan, hetwelk echter de Heer van voorst ontkent, dat hier plaats hebbe (Bladz. 14). Verders meenen zij, dat men dus ἐὰν in zijne onderscheidene beteekenis van ὅταν insgelijks behoudt; insgelijks, dat de woorden van joannes dit eenvoudig schijnen aan de hand te geven; eindelijk, dat, daar zij de volgende woorden: wij zullen hem gelijk wezen, enz tot god brengen, meenen zij, dat zij ook hier lezen moeten: als het zal geopenbaard zijn, hetwelk, gelijk wij boven zagen, door van voorst zelven eene schijnbare reden erkend wordt te wezen.
Ten opzigte van de tweede vraag, tot wien de woorden: wij zullen hem zien, gelijk hij is, gebragt moeren worden, tot god of tot jezus, verklaart de Hoogleeraar zich voor dit laatste gevoelen; alzoo zijns wetens de spreekwijze: wij zullen God gelijk wezen, nergens gebezigd wordt, van de gelukzaligen; maar wel leest men van een gelijkvormig zijn aan het beeld zijns zoons, Rom. VIII: 29. Onder andere plaatsen, door van voorst hier aangehaald, komt ons Coloss. III: 4 voor, eene voorname plaats te zijn, welke men als eene gelijkluidende plaats met deze van joannes zou kunnen aanmerken, gelijk hij ook door de Randteekenaars op den Staten-Bijbel wordt
    
{==547==} {>>pagina-aanduiding<<}
bijgebragt. Dus luidt zij: ὃταν ὁ χϱιςὸς ϕανεϱωθῇ, ἡ ζωὴ ὑμῶν, τότε  καὶ ὑμεῖς σὺν
        ἀντῷ ϕανεϱωθήσεσθε ἐν δόξῃ. Voorts redekavelt de Heer van voorst uit hetgeen er bijgevoegd wordt καϑώς ἑςι, gelijk hij is, welke spreekwijze, volgens van voorst, in het vervolg nog tweemaal in ditzelfde Hoofdstuk zal gebruikt zijn vs. 3 en vs. 7. Doch, gelijk wij gezien hebben, in het derde vers is dit niet geheel duidelijk, dewijl men dit ook tot god kan brengen. Van de andere zijde beroepen degenen, die meenen, dat hier op god gedoeld wordt, zich daarop, dat joannes duidelijk de plaats matth, V: 8 in het oog schijnt te hebben, alwaar de reinen van harten zalig genoemd worden, dewijl zij God zullen zien, gelijk joannes, in het 3de vers, aanmerkt, dat hij, die deze hoop op hem heeft, zich reinigt, gelijk hij rein is, doch hier gebruikt joannes het woord
ἁγνὸς, daar bij matth. V: 8 het woord καϑαϱος staat, waaruit men zou afleiden, dat hij die plaats thans niet voor den geest gehad hebbe.
Eindelijk, met betrekking tot de derde boven voorgestelde vraag, spreekt de Hoogleeraar van voorst breedvoerig en met veel geleerdheid over de beteekenis en het gebruik van het werkwoord ϕανεϱόω, hetwelk, zoo veel men weet, bij ongewijde Schrijvers niet voorkomt, ééne enkele plaats bij herodotus uitgezonderd, welker lezing nogtans onzeker is. De Hoogleeraar merkt vooraf aan, Bladz. 13, dat toegegeven, dat de beteekenis van daarstellen aan het werkwoord ϕανεϱ
{== afbeelding 	==} {>>afbeelding<<}
    
ν kon worden toegekend, hij echter oordeelt, dat deze beteekenis hier niet kan worden aangenomen, omdat dan de tegenstelling van het eerste: Het is nog niet geopenbaard, wat, enz., tegen het laatste: maar wij weten, enz., hem koud en mager schijnt te wezen. Alles zal beter zamenhangen, wanneer men het werkwoord hier in tweederlei zin neemt, eerst voor bekend maken, en in de tweede plaats voor verschijnen, zich vertoonen; waarin geene zwarigheid is, alzoo er meer dergelijke voorbeelden zijn, dat een woord, in denzelfden volzin, in verscheidene beteekenissen genomen wordt. Verders worden de plaatsen door den Hoogleeraar getoetst, in welke dit woord voorkomt, en getoond, dat nergens die beteekenis plaats hebbe, welke van der roest aan dit werkwoord gehecht heeft. Dus beantwoordt dan de Heer van voorst het derde

{==548==} {>>pagina-aanduiding<<}
vraagpunt, dat het werkwoord de beteekenis niet heeft, door van der roest daaraan gegeven, en zoo het al deze beteekenis hier of elders mogt schijnen te hebben, dat dezelve hier bij joannes niet te pas komt, en derhalve niet moet aangenomen worden.
Maar hoe hangen deze woorden zamen, wij weten, dat wij hem zullen gelijk wezen, want wij zullen hem zien, gelijk hij is? de Apostel stelt den grond van onze wetenschap, dat wij hem gelijk zullen wezen, daarin, dat wij hem zien zullen, gelijk hij is. Van dit verband der redenering van den Apostel heeft de Heer van voorst zoo veel als niets gezegd; de Recensent in de Theologische Bibliotheek voor het jaar 1811, No. 3, Bladz. 392, heeft dit ook opgemerkt, en iets ter opheldering aangevoerd, waaruit men zou mogen afleiden, indien zijn gezegde steek houdt, dat men deze laatste woorden van joannes tot god zou behooren te brengen.
Dus hebben wij een beknopt, en, zoo wij meenen, duidelijk, verslag gegeven van deze schoone Verhandeling van den Hoogleeraar van voorst, en te gelijk van den staat des geschils over 1 joann. III: 2. Wij onderwinden ons niet, na het voorstellen der gevoelens en derzelver bewijzen, eene beslissende uitspraak te doen, alleen doen wij onze Lezeren opletten, dat, welk gevoelen wij ook kiezen, de hoofdzaak geen zwarigheid lijdt. God te zien, gelijk hij is, of jezus in zijne heerlijkheid te zien, gelijk hij is, met god en jezus in de naauwste gemeenschap te leven en te verkeeren, zal onze gelukzaligheid uitmaken, is volmaakte zaligheid.

Grieksch Leesboek voor eerstbeginnenden, zamengesteld door F. Jacobs, Hofraad van den Koning van Beijeren; ingerigt ten dienste der Hollandsche Jeugd. Tweede Afdeeling. Te Zutphen, bij H.C.A. Thieme, 1811. Met het Woordenboekje 276 Bladz. In gr. Octavo. De prijs is ƒ 1-2-:

Onder de volgende vijf hoofd-afdeelingen: A. Esopische Fabelen en Anekdoten. B. Natuurlijke

{==549==} {>>pagina-aanduiding<<}
historie. C. Mythologie. D. Land en Volkskunde. E. Aanhangsel van eenige brieven; bevat deze tweede Cursus eene verzameling van uittreksels uit verscheidene Grieksche Schrijvers, van eenen voor de jeugd aangenamen en leerrijken inhoud, en zoo ingerigt, dat er eene trapswijze opklimming van het ligtere tot het zwaardere plaats heeft. Zij, die de eerste afdeeling zich eigen gemaakt hebben, zullen met eene geringe handleiding de tegenwoordige kunnen doorwerken. In de noten onder de 16 eerste bladz. wordt de leerling naar de Grieksche Spraakkunst van ph. butmann gewezen; dan, daar men onder het afdrukken bedacht, dat deze in de Hollandsche taal niet bestaat, zijn die aanwijzingen in het vervolg weggelaten. Deze misslag doet den bezorger der Nederduitsche uitgave niet veel eer aan. Tevens gevoelt men hierbij al wederom de behoefte, die wij hebben aan eene Hollandsch Grieksche Spraakkunst, waarin wij wenschen, dat weldra voorzien moge worden!
‘Bij deze afdeeling vindt men eene woordenlijst;’ - lezen wij in de Voorrede, - ‘waarin echter enkele woorden en beteekenissen door den oorspronkelijken zamensteller zijn voorbijgezien, het welk te laat ontdekt is, om dezelven in de woordenlijst allen te kunnen invullen.’ In hoe verre deze invulling ten deele geschied zij, weten wij niet. Een dertiental woorden wordt ons hier nog ter aanvulling gegeven. Doch ten aanzien der beteekenissen heeft de vergelijking van eenige gedeelten uit deze verzameling met de woordenlijst ons doen zien, dat niet enkele, maar zeer vele beteekenissen, die hier te pas komen, ontbreken. Over het geheel is dezelve zeer schraal en kan met die, welke achter het Grieksch Leesboek van gedike gevonden wordt, in geene vergelijking komen, daar zij deze in volledigheid en naauwkeurigheid behoorde te overtreffen, als minder kunde en dus meer behoefte in den leerling veronderstellende.
Bij deze gelegenheid kunnen wij niet voorbij, om den Uitgever te zeggen, dat ons door het gebruik gebleken is, dat er in de eerste afdeeling, ten aanzien van de aldaar opgegevene beteekenissen der woorden, ook nog al het een en ander te verbeteren is, wes-
{==550==} {>>pagina-aanduiding<<}
halve wij hem raden, om, als er eene tweede uitgave noodig mogt zijn, hetgeen wij wenschen, dat weldra plaats moge hebben, dezelve vooraf nog eens te laten overzien.

De Reizigers door Zwitserland. Ex ingenio quisque suo demat vel addat fidem. Tacitus. Door E.F. Lanthier. Tweede Deel. Met Platen. Uit het Fransch vertaald. Te Amsterdam, bij C. Timmer, 1810. 487 Bladz. In gr. Octavo. De prijs is ƒ 3-15-:

Zoo veel spoeds de kundige Vertaler en de vlijtige Uitgever, met de vervaardiging en de afgifte van dit aangename Werk, gemaakt hebben, zoo haasten wij ons ook, om, in kort op elkander volgende aankondigingen, onze Lezers met den hoosdzakelijken inhoud bekend te maken, en, indien zij, tot het koopen, een stuivertje over hebben, om hunnen geest eenigzins te vervrolijken, tot het lezen uitlokken. Denzeltden geest, als het Eerste, ademt dit Tweede Deel, dien van landbeschrijvinge, aanmerkingen over personen en zaken, weluitgevoerde karakterschetsen, en wat al verder tot een' fraaijen Roman vereischt wordt. In ons voorgaande berigt (*) meldden wij met een woord, de vlugt van Mejuffer blanche bertaut met haren geliefden adolphe delmont, om alzoo bevrijd te worden voor het huwelijk met den gewaanden Ridder bonnard, broeder harer stiefmoeder, welke, tegen haren zin, door haren vader, haar werd opgedrongen. Een uitvoerig verhaal ontmoeten wij, in dit Deel, van de mishandelingen, de beminnelijke blanche aangedaan, hare opsluiting eerst in een klooster, vervolgens in haar vaderlijk huis, hare ontkoming van daar, de wettige echtver eeniging met adolphe, en derzelver reize naar Zwitserland. Doch, daar zelfs een verkort verslag van

{==551==} {>>pagina-aanduiding<<}
dit alles de palen van ons bestek zoude overschrijden, moeten wij, daaromtrent, tot het Werk zelf overwijzen, en gaan nu aan onze belofte voldoen, door het vermelden van eenige bijzonderheden, Zwitserland betreffende. In de eerste plaats verkiezen wij daartoe het berigt wegens de Klipgeitenjagt, die een groot deel der inwoners bezig houdt. ‘Dezelve (schrijft de Heer lanthier) is zeer gevaarlijk in een land, hetwelk geheel rotsachtig en vol afgronden is. Dáár moet men deze dieren nogtans zoeken. De klipgeit springt over afgronden, die men niet zonder afgrijzen aanschouwen kan. Zij weet zóó juist den afstand aftemeten, dat zij hare vervolgers afwacht, tot op het oogenblik dat deze den aanval doen zullen; dan springt zij voort, en maakt den jager door hare snelheid wanhopig: deze vervolgt haar desniettemin langzaam, berekent haren gang, loopt zoo veel mogelijk tegen den wind in, opdat de bewegingen van zijn ligchaam, of het gedruisch, de klipgeit niet van zijne komst verwittigen: niettegenstaande deze voorzorg, gelukt het haar niet zelden te ontsnappen, indien zij niet door onbereikbare rotsen in haren loop wederhouden wordt. In die gevallen moet de jager zich met moed en behendigheid wapenen. Een lomp, dik, gezet man, moet, aan den oever van eenen verschrikkelijken afgrond, tegen de snelle klipgeit worstelen: dezelve is hem somtijds al te nabij om zich van zijnen snaphaan te kunnen bedienen, zoo dat hij zijn best moet doen om het dier te doen schrikken en dus te noodzaken om naar beneden te springen; maar als de diepte te groot is, weigert de wanhopige klipgeit terug te treden, en dreigt zijnen vijand zelven naar beneden te werpen. Dikwijls valt hij op den jager aan, om zich van hem te bevrijden of met hem omtekomen.’
‘Deze jacht (jagt) kost aan vele menschen het leven, somtijds moet de jager, door eenen dikken nevel overvallen, en in de rotsen aan 't dwalen geraakt zijnde, van koude en van honger sterven; ook worden de rotsen door sneeuw-, hagel- of regenbuijen, dikwijls zoo glibberig, dat het hem onmogelijk is te blijven staan, ofschoon zijne schoenen

{==552==} {>>pagina-aanduiding<<}
goed van spijkers voorzien zijn; de geweldige hitte droogt menigmaal de huid van den jager zoo op, dat hij genoodzaakt is zich zelven vrij diepe wonden aan de beenen en op de voeten toetebrengen, om zich met zijn bloed te bevochtigen. Een ander gevaar verwacht hem op het ijs, waarover hij gaan moet: de zon, welke hare stralen op deze spiegelende vlakte nederschiet, kaatst zoo sterk in de oogen van den reiziger terug, dat hij dagen lang van zijn gezigt beroofd is. De noordewind doet het vel van zijn aangezigt barsten; des nachts, om niet te bevriezen, slaapt hij in lederen zakken, en wacht als de dag aanbreekt op de ontwakende klipgeit. - - Te midden der sneeuw en der rotsen, elk gevaar het hoofd biedende, volgen deze jagers het spoor der klipgeiten na, springen, als zij, over afgronden, glijden met snelheid over ijsvelden, klimmen moedig en onverzaagd tegen rotsen op, zonder eenig ander voedsel te gebruiken dan brood en water, terwijl een steen hem des nachts ten hoofdkussen verstrekt. Zij begeven zich in het donker op weg, om zich, voor het aanbreken van den dag, op de hoogste weiden te bevinden, alwaar de klipgeit, voor de aankomst der kudden, grazen komt. Zoo dra de jager bij de plaats waar hij eene klipgeit denkt aantetreffen gekomen is, overziet hij dezelve naauwkeurig: niets ziende, vervolgt hij zijnen weg; ontdekt hij een dezer dieren, zoo poogt hij hetzelve ongemerkt te naderen. Tot zoo ver gekomen, dat hij de hoornen kan onderscheiden, en het dier onder bereik van het schot oordeelende, legt hij zijn geweer, zijnde eene getrokken karabijn, welke somtijds van twee loopen voorzien is, aan, en treft bijna altoos het onschuldige slagtoffer, dat vreedzaam liep grazen, en de laatste oogenblikken van zijn aanzijn genoot. De klipgeit geveld zijnde, neemt de vrolijke jager zijne prooi, en brengt dezelve naar huis, om, vooral wanneer het dier jong is, tot voedsel voor zijn huisgezin te verstrekken. Is de asstand te groot, of belet hem de moeijelijkheid
van den weg zich met het geheele dier te belasten, zoo neemt hij alleen de buid, die zeer kostbaar is,

{==553==} {>>pagina-aanduiding<<}
mede: de hoornen en de pooten, alles is nuttig. Maar wanneer het waakzaam oog van de klipgeit den jager ontdekt, hetwelk menigmaal plaats vindt, zoo neemt zij de vlugt, springt over ijsvelden, sneeuwklompen en over de steilste rotsen, timor addidit alas. De zwarigheid om deze dieren te bereiken is nog grooter, wanneer zij in menigte bij elkander zijn; een derzelven houdt alsdan op eene hoogte post: bespeurt zij eenig schrikbarend voorwerp, straks geeft zij van het vermoedelijk gevaar kennis aan de overigen, door eene soort van gefluit; dezen schieten aanstonds toe om over het gevaar zelve te oordeelen, en zien zij of den jager, of eenig verslindend dier, het geen in hunne oogen een en het zelfde is, redden zij zich in ontoegankelijke plaatsen; de stoutmoedigste aan het hoofd. In dit oogenblik nemen de moeijelijkheden van den jager een begin: thans kent hij geen gevaar; gretig op zijne prooi, vliegt hij over de sneeuw, spot met de welligt daar onder verborgen zijnde afgronden, beklimt de rotsen, zonder aan terugkeeren te denken: de nacht breekt aan, de hoop op den volgenden morgen stelt hem gerust; hij wacht denzelven, aan den voet eener rots gezeten, met geduld af. Dáár, zonder vuur noch (en) licht, nuttigt hij een weinigje kaas met een stuk haverbrood, zoo hard, dat hij het met een' steen, of met de bijl, van welke hij zich tot het uithakken van trappen in het ijs bedient, breken moet. Deze maaltijd geëindigd zijnde, sluimert hij op zijne harde peluw in, en droomt van den weg, welken de klipgeiten zouden kunnen genomen hebben. Met het aanbreken van den dag, van koude verstijfd, ontwaakt hij, en gevoelloos voor het bekoorlijke van den schoonen morgenstond, voor den luister der stralen, die de bergtoppen verlichten, denkt hij met nieuwe levendigheid aan zijne prooi, meer met zijne oogen de afgronden, welke hij moet overspringen, om dezelve te bereiken, drinkt een mondvol brandewijn, en stelt zich aan nieuwe gevaren
bloot. Dus gaat de natuur voor den mensch verloren!’
Voorts gewaagt nog de Heer L. van de marmotten-
{==554==} {>>pagina-aanduiding<<}
jagt, omtrent welke dieren wij, in eene aanteekening, de volgende bijzonderheden, tot derzelver Natuurlijke Historie behoorende, ontmoeten. ‘De marmot of bergrot is, jong gevangen wordende, gemakkelijk te temmen, en men kan dezelve dan velerlei kunsten en ook het dansen leeren: het dier is, gelijk de kat, van een' geheel tegenstrijdigen aard met den hond, doch doet volstrekt geen kwaad, mits men het niet terge. Het beschadigt de meubelen, en weet, opgesloten zijnde, zelfs het hout door te knagen: het loopt vrij hard, ergens tegen opklimmende, doch zeer langzaam in de vlakte; het klautert tegen de boomen op, en tusschen twee steile rotsen als tusschen twee naburige muren; en het is van de marmotten, dat de Savoijarden geleerd hebben op de schoorsteenen te klimmen. Zij eten alles, doch zijn zeer op boter en melk verlekkerd; zij drinken zelden water, en verachten den wijn.’
‘Dit dier heest een weinig van den beer en van de rot, wat de gedaante des ligchaams betreft: het heeft de stem van een' kleinen hond wanneer het speelt of wanneer men het streelt, doch vergramd of bevreesd zijnde, doet het een doordringend en scherp gefluit hooren. Het bemint de zindelijkheid en begeeft zich, even als de katten, ter zijde, om zijn behoef te doen, doch heeft, zoo wel als de rot, eene zeer sterke reuk. De marmot, die gaarne in de sneeuw leeft, is nogtans onderworpen aan het gevaar om van koude te verstijven, waartegen zij zich evenwel, door middel van een kunstig ingerigt nest, onder de aarde weten te wapenen: dit nest is met hooi en gras, waarvan zij in den zomer een grooten voorraad verzamelen, opgevuld. Zij brengen drie vierde gedeelten van hun leven in deze onderaardsche woning door, en verlaten dezelve niet, dan wanneer het schoon weder is, en dan nog maar op eenen kleinen asstand. Wanneer het winter wordt sluiten zij de beide ingangen van hunne woning digt, hetgeen zij met eene verwonderlijke bekwaamheid verrigten. Zij zijn zeer vet en wegen bij de twintig ponden: zoo zwaar zijn zij nog drie maanden daarna; doch dan beginnen ze allengskens aftenemen, en zijn op het einde des

{==555==} {>>pagina-aanduiding<<}
winters bijzonder mager. Zij teelen maar eenmaal in 't jaar, en hare gewone dragt is drie of vier jongen, zij blijven van negen tot tien jaren leven.’ -
Van den Heer de voltaire, van welken in dit Werk dikmaals gesproken wordr, en Mevrouw de saint-omer, die hem dikmaals gesproken had, en als eene geleerde Dame, van hem veel werks maakte, ontmoeten wij, in Brief XXXVIII de volgende karakterschets: ‘Voltaire was lang, dun en mager, zijne kin en het benedenste kakebeen staken eenigzins voorwaarts uit. Zijn oog was vol vuur, en zijne gelaatstrekken waren zeer levendig: hij liep met een nedergebogen hoofd, doch wanneer hij sprak, hief hij hetzelve met levendigheid op. - Zijn gang was snel, zijne beenen waren zeer vlug, schoon ten uiterste dun. Weinig menschen van zijne jaren bezaten zoo veel vlugheid als hij, in zijnen ouderdom bleef hij nog het geen hij altoos geweest was: zijn geheugen was even zoo sterk, zijne tegenwoordigheid van geest even zoo bepaald, hij bezat dezelfde gloriezucht, was even zoo spoedig in zijne antwoorden, even zoo ongeduldig en levendig in zijne tegenspraak, en even zoo heerschzuchtig in zijne beoordeelingen. Zijne vrolijkheid was onveranderlijk. Hij hield veel van spreken en hooren; van het eerste, omdat hij daardoor in de gesprekken kon uitmunten, van het tweede, omdat hij daaruit eenig voordeel hoopte te trekken. Zedige lofspraken streelden hem, vooral wanneer men hem zijne verzen op eene behendige wijze wist voor te zeggen. Men kan van hem zeggen, dat hij de rijkste onder de geleerden, en de geleerdste onder de rijken was.’
Na Geneve onthielden zich onze reizigers, onder anderen ook te Lausanne, van waar zij korte of lange togten in le Valais deden, van welks bergen, dalen, vlakten, ijsheuvelen, enz. adolphe en blanche aan hunne Tante belangrijke beschrijvingen overbrieven. Op eenen hunner uitstappen bezochten zij Villeneuve, een dorp in le Valais. Bekend is het ongemak, eene wanstaltige zwelling aan de keel, met welke de bewoners van onderscheidene gewesten van Zwitserland, en vooral van het oord, in hetwelk on-
{==556==} {>>pagina-aanduiding<<}
ze reizigers zich thans bevonden, gekweld zijn. In Brief LXII ontmoeten wij daaromtrent eenig berigt: ‘Zal ik u’, zoo schrijft blanche aan Mevr. saintomer, ‘eene beschrijving geven van de walgelijke en treurige voorwerpen, welke ik te Villeneuve, een vlek tusschen hooge bergen gelegen, aantrof? De zon stond hoog aan den hemel, toen wij door dit vlek gingen. Alle de dus genoemde verstandige wezens hielden zich op het land met den arbeid bezig: wij wisten niet, dat de onnoozelen toen alleen deze eenzaamheid bevolkten. Adolphe vroeg aan den eersten de beste, dien wij tegen kwamen, naar den naam van de plaats; deze antwoordde niet: hij vroeg nu een' tweeden, een' derden; hetzelfde stilzwijgen, of wel zij bragten eenige onverstaanbare toonklanken uit. Oordeel over onze verwondering, en vervolgens over ons gelach. Deze ongelukkigen staarden ons met groote oogen aan; hunne ontzaggeliike groote kropgezwellen, hunne halfgeopende dikke lippen, hunne zware wenkbraauwen, hunne nederhangende kakebeenen, hunne door de zon verbrande aangezigten, voegden bij mijne verwondering een gevoel van medelijden en treurigheid: ik verbeeldde mij, dieren in menschelijke gedaante voor mij te zien. Ik verliet Villeneuve, vol van dit
denkbeeld, hetwelk nog zoo spoedig niet uit mijn geheugen gewist zal worden: wat hebben deze ongelukkigen gedaan om aldus door de natuur mishandeld te worden?’ vraagt blanche; en schrijft haar echtgenoot, in het vervolg des Briess, het volgende ter oplossinge of tot antwoord: ‘De Cretins of kropmenschen vereenigen met de walgelijkste gestalte, het volkomen gebrek van alle verstandelijke zielsvermogens, hunne werkeloosheid gaat alle verbeelding te boven; zij zijn buiten staat tot eenigerlei ongedwongene bewegingen, maar over het algemeen zeer gulzig. Men vindt er, welke men als eerstgeboren kinderen voeden moet. Men ziet kroppen van de grootte eener noot af tot aan die van een brood toe. Volgens het gevoelen van een, Inlandsch, Geneesheer, komen de kinderen dikwijls met dit gezwel ter wereld: deze uitwassen tot eene onmatige dikte gekomen zijnde, verhinderen de ademhaling, en storten deze ongelukkigen in

{==557==} {>>pagina-aanduiding<<}
een' staat van ongevoeligheid en domheid. Ik heb onder deze kropmenschen of onnoozelen, eene zigtbare opklimming waargenomen: de doove hebben slechts een volstrekt dierlijk gevoel; anderen, meer levendig, bezitten eene schemering van vernuft. Alle de in- en opgezetenen van le Valais zijn niet gelijkelijk met deze kwaal bezocht, dewelke in het bijzonder aan het beneden-Valais eigen is.’
‘Deze kropmenschen komen mij voor een verbasterd menschengeslacht te zijn, hunne middelbare gestalte is van vier, men ziet er van drie en een halve, weinige boven de vier en een halve voeten. Zij zijn opgeblazen, bol; zij hebben een breed en plat aangezigt, doffe oogen, een platte neus, bleeke lippen, een geelgroenachtig gelaat; hun vleesch is week: zij zijn waggelend van gang en kunnen zich naauwelijks op de been houden; hunne zinnen zijn verstompt en bijkans geheel werkeloos. Men vindt er, die nimmer van hunne plaats zijn gekomen, oubewegelijk als planten of schelpvisschen; inderdaad, hunne ziel schijnt van gevoel en denkbeelden ontbloot te zijn, gelijk zekere soort van gedierte. Voor het overige, zij zijn niet ongelukkig, dewijl hunne zielsvermogens als verdoofd zijn: een groot voorwerp van overweging! Een kropmensch geniet misschien een veel aangenamer lot, dan dat van voltaire of rousseau geweest is.’ Vervolgens de oorzaak van dit verschijnsel onderzoekende, wordt dezelve, naar het oordeel des briesschrijvers, te onregt gezocht in het gebruik van het sneeuwwater, als zijnde aan onderscheidene oorden van Zwitserland, de eenige drank der ingezetenen. Veeleer is hij van gevoelen, dat velerlei zedelijke en natuurlijke oorzaken zich vereenigen, om deze wanstaltigheid te veroorzaken: de hoedanigheid der stilstaande wateren, de ongemeene hitte der valleijen, en de onbegrijpelijke traagheid des volks, hetwelk zich ongevoeliglijk onderwerpt, zonder hunne toevlugt tot geneesmiddelen te nemen. ‘Men zegt’, voegt er de Briefschrijver nevens, ‘dat het volk, hoe zeer men hetzelve ook poogt te verlichten, deze automaten als door den Hemel bevoorregte wezens beschouwt; men noemt dezelve, goede zielen van

{==558==} {>>pagina-aanduiding<<}
God, gezuiverd van de zonden, en de ouders verkiezen dezelve boven hunne andere kinderen, om dat zij hen beschouwen als verzekerd van het geluk des toekomenden levens.’ De Heer adolphe, echter, twijfelt aan deze oplossing. ‘Het geen mij waarschijnlijker voorkomt, (schrijft hij) is, dat de onschuld en de zachtmoedigheid dezer ongelukkige voorwerpen, medelijden en belang inboezemen.’
Volgens ons bestek behoorden wij hier te eindigen; doch het menigvuldig fraaije, in deze Brieven voorkomende, doet ons nog het volgende, het karakter, de zeden en gebruiken der Zwitsers betreffende, over nemen. ‘In deze landstreek zoo lezen wij in Brief LXIX) is de man, op zijn achttiende jaar reeds volwassen, en zijn geheel voorkomen kondigt een hercules aan. Des zomers bewoont hij het gebergte; zijne stem klinkt overal rond: hij zingt op de kruin van eenen berg, en men beantwoordt zijn lied van de naburige hoogte. Hij bemint den dans en kan daarmede, zonder zich te vermoeijen, eenen geheelen dag doorbrengen. Zijne dorst lescht hij aan den oever der beeken: de winterkoude baart hem geen ongemak; zelden heeft hij zijn hoofd bedekt, en, werkende, ontbloot hij zijne armen en ook zijne borst: hij vreest den dood niet; hij sterft plotselijk, na een' hoogen ouderdom bereikt te hebben. De liefde heerscht hier als overal, doch weet zich naar onze woeste zeden te schikken. Wij bezitten geen lieftallige minnezangers. De Zwitser brengt den dag met zijne beminde in de herberg door, maar zij drinkt slechts met hem. Saturdags, met het vallen van den avond, zingt de minnaar onder de vensters van zijn beminde, en bezweert haar hem intelaten. Het meisje, gevoelig van zijne teederheid, opent zachtjes de deur harer woning, en de liefde wacht niet op Hymen om een gelukkig paar te maken. In sommige kantons brengt de moeder, 's morgens, de koffij aan den minnaar van hare dochter: zeker is het, dat men hem als den aanstaanden echtgenoot beschouwt, en dat men van deze gelukkige nachten, nimmer eenige vruchten ontwaart. Jaloezij is eene ziekte in deze streken, en wee den medeminnaar. die het zou durven wagen om zich onder het venster van

{==559==} {>>pagina-aanduiding<<}
een reeds verloofd meisje te vertoonen; hij zou den dood niet kunnen ontgaan. Deze nachtbezoeken schijnen de goede zeden te kwetsen, doch de goede Zwitsers beschouwen dezelve als zeer natuurlijk en volstrekt aan geenerlei berisping onderhevig.’ Doch wij moeten eindigen. Van het Derde Deel, hetwelk reeds het licht ziet, hopen wij, binnen kort verslag te doen.




De Mode, of Verhaal der Zeden, Denkwijzen, Kleederdragten en Gewoonten van de Aloude, Middentijdsche en Hedendaagsche beschaafde Volken; vermakelijk voorgesteld, door A. Fokke, S.Z. Eersten Deels Tweede Stuk. - De aloude Volken. - Met Platen. Te Utrecht, bij van Paddenburg en Zoon, 1810. 292 Bladz. In gr. Octavo. De prijs is ƒ 2-18-:

Bij de aankondiging des Eersten Deels van dit Werk (*), hebben wij daarvan het onze gezegd, en wat wij er in te prijzen en te berispen vonden. Dit tweede Gedeelte handelt, volgens des Schrijvers aangekondigd plan, de oude volken nog niet af. De stof is onder zijne pen dermate uitgedegen, dat hij thans alleen de Hetruriers en oude Grieken heeft doen ten tooneele treden, en de Romeinen tot een Derde Stuk overgelaten, waarop dan de middeltijdsche volken, als Goten, op dien grooten stam geënt, zullen volgen. Wij twijfelen echter, of de Heer F., zoo voortgaande, zijn woord wel zal kunnen houden, en binnen de grenzen van zijn eerst gemaakt bestek het Werk voleindigen. Al liet men zijne aanmerking gelden, dat er nopens de zeden en gewoonten der middeltijdsche volken minder volledige berigten tot ons gekomen zijn, dan omtrent de Grieken en Romeinen, (waarvan wij echter de waarheid zoo onbepaald nog niet kunnen toestemmen), zou nogtans de ruime voorraad van vertellingen en afbeeldsels, daaromtrent

{==560==} {>>pagina-aanduiding<<}
nog voorhanden, de vermenigvuldiging der volksstammen in de middeleeuwen, die wegens verschillenden oorsprong ook zeer wijd uitéénloopende zeden en gewoonten hadden, en de manier vooral, door den Heer F. gekozen, om deze rijke stof te behandelen, ons allen grond geven, om te vreezen, dat hij in een der twee gewone uitersten zal moeten vervallen, om namelijk, of het Werk veel grooter en kostbaarder te maken dan hij zijne Lezers heest doen verwachten, of over de latere en niet minst gewigtige gedeelten van hetzelve, gelijk niet zelden met den jaarlijkschen Cursus Academicus van menig' Hoogleeraar het geval is, heen te loopen, gelijk men zegt, als de haan over gloeijende kolen. Voor het één moeten wij hem even ernstig als voor het ander waarschuwen, want op beide wijzen zou de lezer en kooper deerlijk misleid en het Werk zelf veel minder bruikbaar igemaakt of misvormd worden.
De manier van den Heer f., waarop zoo even onze aanmerking viel, is deze, dat hij onder het opschrift van mode de volkszeden en gewoonten in het algemeen, en zelfs doorgaans de geschiedenis van ieder volk, althans de voornaamste gedeelten derzelve behandelt, en langs dien weg de schrijfstof niet alleen zeer uitbreidt, maar ook een geheel ander ding levert, dan men zich eigenlijk uit den titel heest moeten voorstellen. Reeds in het eerste deel viel dit in het oog, maar nog veel sterker straalt het door in dit tweede, waarvan de zeden en gewoonten der Hetruriers en oude Grieken, (hetgeen dan de Heer f. de mode verkiest te noemen, schoon het eigenlijk iets geheel daarvan onderscheidens is), naauwelijks 100 bladzijden beslaan, terwijl meer dan ⅔ van de plaats worden ingenomen door het verhaal van de hoofdzaken der Geschiedenis van deze voiken, gelijk zoo b.v. dat van den Troijaanschen oorlog, alleen 68 bladz. beslaat, hoewel wij niet zien kunnen, dat dit verhaal iets wezenlijks bijdraagt tot het hoofddoel van dit Boek. Dergelijke uitstappen behoorde de Heer f. te vermijden, indien hij de verdenking van loonschrijverij en gezochte uitvoerigheid vermijden wil. -
Het is geenszins partijzucht tegen den man zelven, die ons dit doet schrijven: integendeel, wij waarderen hem, gelijk wij meermalen getoond hebben; maar wij

{==561==} {>>pagina-aanduiding<<}
moeten onpartijdig en regtvaardig zijn in ons oordeel, en zulks te meer, daar dit Werk nog pas in zijne opkomst is, en de Schrijver dus in de gelegenheid, om misslagen van dezen aard in het vervolg te verbeteren, en zoo het geheel binnen zijne eigene grenzen terug te brengen.
Om diezelfde reden, en behoudens onze achting voor den kundigen Auteur, willen wij de volgende meer bijzondere aanmerkingen bij deze gelegenheid niet terug houden.
Het eigenaardige van dit Werk moet bestaan in de vermakelijke of koddige manier, in welke de Heer f., op zijnen bekenden trant, een onderwerp behandelt, dat anders, als veelal oudheidkundig en met geleerdheid doorweven, voor gewone Lezers droog en onverschillig is. Dit plan, hoezeer niet boven alle bedenking van ontaarding, enz. verheven, laat zich toch nog al verdedigen onder de rubriek eener volijk- leerzame, onderhoudende lektuur; doch dan moet ook dat vermakelijke of koddige doorgaans daarin heerschen, en niet slechts nu of dan, gelijk hier het geval is, wanneer de stof daartoe regtstreeks aanleiding geeft; als bij toeval of onverwachts er tusschen inkomen, want op deze wijze vermaakt men den Lezer niet, en het grappige, dat er zoo een enkelen keer bijgemengd wordt, verliest veel van zijnen indruk, door het denkbeeld op te wekken van gedrongenheid, en gemaakte aardigheid. Wij maken, ook te dezen opzigte, den luimigen Schrijver zelven regter over zijnen arbeid. - Over zijnen smaak zelve van ironisch-komiek schrijven, spreken wij thans niet.
Velen, wij althans, zullen nog al zwarigheid maken, om den Schrijver bij te vallen, wanneer hij, op bl. 2, uit eene zekere ideale verdeeling van de geschiedenis der Menschheid in tijdvakken, het begrip waarschijnlijk poogt te maken, dat wij thans in de afnemende jaren van het (menschelijk) genie leven: een denkbeeld, dat, hoezeer misschien op sommige vakken van Wetenschap en Kunst toepasselijk, voorzeker nooit als eene algemeene waarheid kan worden aangenomen.
Even weinig wijsgeerig is de gedachte, bl. 98 dat er nooit twist of tweedragt onder de menschen ontstaan zoude, indien allen juist even arm of even rijk

{==562==} {>>pagina-aanduiding<<}
waren. Behalve, dat rede en ondervinding luide het tegendeel getuigen, zou zulks eene schampere berisping insluiten van den hoogstwijzen, algoeden Wereldbestuurder, die juist de tegengestelde maxime aangenomen en tot hiertoe bestendig gevolgd heeft. - Tot dezelfde klasse van gewaagde stellingen behoort ook die op bl 99, dat vrede en overvloed kwalijk symbolisch gepaard worden, om dat uit overvloed (bij toeval en door misbruik evenwel!) twist, geweld en oorlog, voortvloeijen.
In de tafereelen zelven van de zeden, denkwijzen en gewoonten der Hetruriers en oude Grieken, hier voorkomende, hebben wij niet die volledigheid gevonden, welke daarin met allen regt gevorderd kan worden; integendeel troffen wij verscheidene in het oog vallende leemten aan. Om hiervan een enkel voorbeeld te geven. Op bl. 287 gaat de Schrijver van de oorlogszeden en gebruiken der Grieken terstond over tot hunne wijze van behandeling der stervenden en dooden; zonder hierbij een enkel woord te reppen van de handelwijze dezes volks omtrent zieken en lijdenden, hunne geneeskunst, enz., om nu van andere onderwerpen, hier voorbijgegaan, te zwijgen. - Zulke onnaauwkeurigheden hinderen te meer den nadenkenden Lezer, naar gelange zij meer aanleiding geven tot een vermoeden van overlijling in het schrijven.
Wij voegen hierbij nog maar alleen, dat wij den Schrijver meer zorgvuldige oplettendheid omtrent spelling, stijl, taal, naam- en kunstwoorden, volzinnen, aanhalingen, enz. toewenschen. Het is oneerbiedig, zijn publiek daaromtrent met zoo veel slordigheid te behandelen. Het participium subjunctivi zoudende (Bladz. 162) is ons in onze eigene en in alle Europische talen tot hiertoe onbekend geweest, en levert in ons oor eene ondragelijke hardheid op. - Zelfs op sommige geschiedkundige verhalen en oudheidkundige begrippen zou hier en daar nog wel eene grondige aanmerking te maken zijn.
Ondertusschen vindt men hier het voornaamste omtrent de zeden en levenswijze der Hetruriers en oude Grieken bijeengebragt op eene wijze, die aan den éénen kant van vlijtig verzamelingsgeduld uit oude en nieuwe Schrijveren getuigt; en aan de andere zijde de gave van den Heer F. aautoont, om het resultaat zij-
{==563==} {>>pagina-aanduiding<<}
ner nalezingen regt populair en onderhoudend voor te dragen; zoodat zich hier menig Lezer, die anders van dit onderwerp weinig wist, daarvan eenige algemeene kundigheden op eene aangename wijze verschaffen kan.
Dit Stuk is versierd met twee karikatuurplaten, waarvan de eerste twee afbeeldsels bevat van oude Hetrurische gesnedene steenen of kameën; de tweede dat van den maaltijd van tantalus, toen hij eenige Goden op zijn' eigen' zoon pelops vergastte, een onderwerp, misschien in onze tijden al te onkiesch, om het door de schoone Teeken en Graveerkunst zoo te verzinnelijken.
Ter mededeeling van eene of andere proeve is dit gedeelte des Werks minder geschikt; wij zullen daartoe in het vervolg nog wel eens gelegenheid vinden.

Natuurkundig Schoolboek. Uitgegeven door de Maatschappij: Tot Nut van 't Algemeen. Eerste Stukje. Verbeterde en vermeerderde Uitgave. Met koperen Platen. Te Leyden, Deventer en Groningen, bij D. Du Mortier en Zoon, J.H. de Lange, en J. Oomkens en Zoon. XIV en 120 Bladz. In Octavo. De prijs is ƒ :-8-:

Voorzeker is dit Schoolboek een der beste en met den gelukkigsten uitslag bekroonde werken der loffelijke Maatschappij, waarvan de sterke eenen derden druk gebiedende aftrek ten bewijze verstrekt. De kundige Heer j. buijs, die in 1798, met dezen arbeid, den dubbelden eereprijs behaalde, heeft over de tweede, gezuiverde uitgave reeds het opzigt gehad en nu ook deze derde, met bijvoeging van aanmerkelijke vermeerderingen, wel willen bezorgen. Dewijl het Werk zelf genoeg en algemeen gunstig bekend is, hebben wij niets te doen, dan van hetgeen deze uitgave onderscheidt, eenig berigt te geven.
Het eerste, dat loffelijke melding verdient, is, dat de Maatschappij, na het uitverkoopen van den tweeden, besloot, den te vervaardigen derden druk, met koperen, in plaats van de spoedig versletene en ru-
{==564==} {>>pagina-aanduiding<<}
were houten, platen te versieren; waardoor dezelve dan nu ook boven de oude drukken zeer gunstig uitsteekt, zonder dat dit sieraad den prijs voor het algemeene gebruik te kostbaar maakt.
Eene andere verbetering is, dat de Schrijver, bij de behandeling van de algemeene en bijzondere eigenschappen der ligchamen, eenige leeringen opgeeft, betreffende zaken, die in het dagelijksche leven voorvallen, en waarvan de oorzaken in het pas te voren verklaarde onmiddellijk gelegen zijn. Het oogmerk hiermede is, dat de Onderwijzer deze leeringen als toepassingen op zijne lessen behandelen, of dezelve aan zijne leerlingen opgeven zal, als verschijnselen, waarvan zij de oorzaken op grond van het vorige onderwijs moeten verklaren. Men zie hier eene proeve van deze Leeringen, te vinden achter de zamenspraak over de Poreus- of IJlheid, op Bladz. 32:
‘Uit de verbazende poreusheid der ligchamen verklaart men het volgende:
Waarom bewerkt hout krom trekke en scheure, en deuren en vensters den eenen tijd moeijelijker sluiten dan den anderen.’
‘Waarom houten vaatwerk digt trekke, als men het in water legt.’
‘Waarom de vormen, in de porselein- en andere dergelijke fabrijken, zoo spoedig de daarin gevormde aarde doen opdroogen.’
‘Waarom men altijd wel doet, (met) houtwerk veel en sterk met olie te schilderen, om hetzelve voor bederf te bewaren.’
‘Waarom men zware lasten kan tillen, door een, daaraan sterk gespannen droog touw, nat te maken.’
‘Waarom vele ligchamen in vloeistoffen smelten.’
‘Waarom olie of vet, in stoepsteenen ingetrokken, vlekken geve.’
‘Uit hetgene wij van de poreusheid van ons ligchaam en dat der bladen zeiden. volgt:
Dat niets gevaarlijker voor den mensch is, dan dat, door (het) toetrekken der poriën, de uitwaseming wordt gestremd.’
‘Dat een blad, op het water liggende, veel spoediger verwelkt(,) als het onderste boven ligt, dan dat (als) het er regt op drijft.’

{==565==} {>>pagina-aanduiding<<}

Er valt niet aan te twijfelen, of deze en dergelijke leeringen zijn zeer wel geplaatst, en ongemeen geschikt, om, door toepassing op vele dagelijks voorkomende verschijnselen, het begrip van de ontvangene les bij de jeugd duidelijker en grondiger te maken. Evenwel moet men hierbij een' oordeelkundig' en zelfdenkend' onderwijzer onderstellen.
Eindelijk heeft de Schrijver in deze uitgave een kort uittreksel, uit zijne lessen op het Natuurkundig Collegie Felix Meritis, over de onderscheiding der ligchamen en de grondbeginselen der Natuurlijke Historie, in den vorm van zamenspraken ingevoegd. Dit vindt men in de Tiende Zamenspraak op Bladz. 49-58. En niemand, die het bene distinguit, bene docet wel inziet, en de bijzondere belangrijkheid der Natuurlijke Historie voor de jeugd erkent, zal aarzelen den Schrijver voor deze allezins nuttige vermeerdering van zijn werk met ons te bedanken.
Dat het meer en meer algemeene gebruik van dit Schoolboek vele jeugdige gemoederen tot eene verlichte kennis en eerbiedige aanbidding van het Almagtig Opperwezen opleide, is onze wensch en bede.




Pestalozzi's aanvankelijk Onderwijs, in deszelfs geheelen omvang beschreven, en met wijsgeerige en opvoedkundige ophelderingen verrijkt, door C.F. Michaëlis, Doctor in de Wijsbegeerte te Leipzig. Uit het Hoogduitsch vertaald, door N. Anslijn, N.Z. Te Leyden, bij D. Du Mortier en Zoon, 1810. 239 Bladz. In gr. Octavo. De prijs is ƒ 2-:-:

Geen' minderen dienst, dan de Heer prinsen met zijne Leerwijze van pestalozzi (*), bewijst ons zijn ambtgenoot anslijn, met de vertaling van dit Werk van michaëlis, waarin van des grooten Mans grondbeginselen en leerwijze eene meer wijsgeerige en algemeene beschrijving gegeven wordt. De Inleiding

{==566==} {>>pagina-aanduiding<<}
is reeds zeer belangrijk, als behelzende, behalve een historisch berigt over het verschillende onthaal, hetwelk pestalozzi's hervorming van het onderwijs bij het publiek ontvangen heeft, een kortgevat overzigt van den algemeenen geest van pestalozzi's leerwijze, hetwelk ons zoo wel behaagt, en zoo voldoende toeschijnt, dat wij niet kunnen afzijn hetzelve onzen Lezeren mede te deelen.
‘De geest der Pestalozzische methode bestaat in den, overeenkomstig de natuur, langzamen, trapswijzen en gelijkmatigen gang des onderrigts. Wie in dezen geest wil opvoeden, trachte zich eerst het aanvangspunt des onderrigts volkomen eigen te maken. Hier legt hij voor alles den grondslag, terwijl hij eerstelijk het gemoed der kinderen tot opmerkzaamheid stemt, en hen in hunne eigene werkzaamheid doet belang stellen. Hij vorme vervolgens hunne zinnelijke opmerkzaamheid, hun gehoor, hunne spraakwerktuigen en hun vermogen, om het gehoorde, door juist naspreken in de maat, te herhalen, ten einde zij dus van hunne eigene vermogens bewustheid erlangen. Hij houde te gelijk de handen der kinceren door arbeid bezig, het welk ten minste het negative voordeel heeft, dat het hen van moedwilligheid terug houdt, en hun voor het toekomende vele nuttige bekwaamheden verschaft. Wat hij hun door mondeling onderwijs mededeelt, verlate hij niet vlugtig, om weder tot iets anders over te gaan, maar bevestige hen volkomen op den eersten grond; hij verbinde alle woorden, als teekenen der denkbeelden, aan de, met deze denkbeelden overeenstemmende, aanschouwing, en met het eigen gevoel en de handelingen der kinderen: Hij trachte derhalve eerst de aanvangspunten te voleinden; hij late de kinderen, zelfs op den laagsten trap des onderrigts, eerst eenen vasten voet zetten, opdat zij gevoelen, dat zij niet enkel met woorden te doen hebben, maar denkbeelden en voorwerpen kennen, waartoe hun slechts nog iets, de bepaalde uitdrukking der taal, ontbreekt, om dezelve geheel in hunne magt te hebben. Hij zorge derhalve, om hen met geene afgetrokkene en algemeene gezegden bezig te houden, om hen niet in den waan te doen verkeeren,

{==567==} {>>pagina-aanduiding<<}
als of zij enkel met het bezit van formulieren reeds in het bezit van wezenlijke kennis en zielsbekwaamheden waren. Hij leide hen liever van aanschouwing tot aanschouwing; verklare hun het voorgezegde door aanschouwing, en leere hun door het zinnelijke het afgetrokkene kennen; hij geve hun kennis van zaken, waarop zij eerst aanleiding verkrijgen, om de woordkennis te bouwen. Hij trachte alle gapingen in den voortgang van kennis tot kennis aan te vullen, terwijl hij trapswijze aanschouwing aan aanschouwing verbindt, en in de rij der onderwerpen van het onderrigt eenen doorgaanden zamenhang en duurzaamheid brengt. Een half onvolkomen weten verwekt mishagen; eene gedeeltelijke kennis, wier deelen onderling in geen verband staan, doet, wanneer zij slechts duister gevoeld wordt, eenen tegenzin, zelfs tegen het leeren, geboren worden. De menschelijke kennis hangt, volgens de wetten van den geest, innig te zamen. Wien deze innerlijke zamenhang onverschillig geworden is, die heeft voor de waarheid en duidelijkheid allen smaak verloren, en leeft slechts, gelijk de dieren, volgens elken tegenwoordigen indruk, en volgens elke ingeving der zinnelijkheid. Maar hoe geheel anders vormt zich het gemoed, wanneer het geleerd heeft, waarheid te omvatten; wanneer het geleerd heeft, op eenen vasten grond trap voor trap langzaam en bedaard voort te gaan; wanneer het zich zelven op den waren weg van kennis ziet en gevoelt, bekend in het gebied der aanschouwingen en denkbeelden, in bekwaamheid toeneemt, om den geheelen zin der woordentaal te doorgronden. Hoe vruchtbaar en weldadig is het weinig wepen, indien het een zeker weten is. Hoe verergert in tegendeel het geheele karakter des kweekelings, wanneer hij de bekoorlijkheid van het algemeene gevoel voor schoonheid en orde, in het ontwikkelen en aanschouwelijk bepalen zijner denkbeelden, geenszins heeft leeren kennen, maar gewoon is, om de gewigtigste vragen, volgens aangenomene,
onverstaanbare regelen, te beantwoorden. - Pestalozzi ondervond bij zijne leerlingen het hartverheffende van zulk een grondig zelfwerkend leeren: “hunne stemming was geens-
{==568==} {>>pagina-aanduiding<<}
zins de stemming van hen, die geleerd worden, maar die van, uit den slaap opgewekte, onbekende vermogens, en van een geest en hartverheffend gevoel, waartoe deze vermogens hen brengen konden en brengen zouden.”’
De Schrijver begint, na de welgeschrevene Inleiding, met de ontvouwing van het eigenlike doel der pestalozzische leerwijze, hetwelk, volgens des grooten mans eigene verklaring, is ‘de gebreken bij het gewone schoolondcrrigt, voornamelijk die in de lagere scholen, te verhelpen, en middelen voor het onderwijs te bepalen, welke van deze gebreken vrij zijn.’ Deze geheele afdeeling is lezenswaardig, schoon men den Vertaler ook moge toestemmen, dat een der door pestalozzi aangewende middelen, eene eenvoudige leiding in gemakkelijke, ook voor onvoorbereide Ouders en Opvoeders bruikbare boeken, ontoereikend, en er door hem aan dit vereischte nog niet voldaan is: waaraan wij echter onze toestemming niet onbepaald kunnen geven.
Na eenen korten uitstap over het Katechetisch en Sokratisch onderrigt, welks voortreffelijkheid, zoo het ten minste aan zijnen naam beantwoordt, door den Schrijver erkend, maar waarvan het ongenoegzame wordt aangetoond, volgt eene welgeschrevene en zeer belangrijke afdeeling over de voornaamste oogpunten, waaruit men de Pestalozzische leerwijs moet beschouwen. De grondslag van het geheel is Aanschouwing, eene duidelijke en bepaalde aanschouwing der voorwerpen van natuur en kunst, en het even zoo duidelijk en bepaald kennen van de namen en rubrieken, waaronder dezelve te brengen zijn: tot het geleidelijk en volkomen mededeelen van welke aanschouwing de Onderwijzer heeft gebruik weten te maken van zeer eenvoudige Ieerboeken, opgesteld naar den zielkundigen gang der ontwikkeling van den mensch. Op de aanschouwing, niet als een bijzonder of eerste deel, maar als den algemeenen grondslag van al het onderwijs, volgt in orde de aanvankelijke oefening der kinderen in meetkundige figuren, waardoor het vermogen wordt gevormd, om de dingen naar derzelver uitgebreidheid en betrekking tot elkander waar te nemen, behalve de allezins nuttige vaardigheid in met de teekenpen om te gaan. Voorts komt het van buiten leeren van

{==569==} {>>pagina-aanduiding<<}
beschrijvingen van zinnelijke voorwerpen en handelingen in aanmerking: een zeer gepast middel, indien de beschrijvingen maar juist en volledig zijn, om den kinderen te leeren, de eigenschappen der dingen naauwkeurig na te sporen, ten einde dezelve tot een bepaald, duidelijk denkbeeld te vereenigen. Doch op deze wijze voortgaande, zouden wij ons berigt tot eene onmatige grootte uitbreiden; weshalve wij uit het karakterizerende van deze leerwijze alleen nog maar de Rekenkunde zullen noemen: deze ‘wordt hier op eenen duurzamen grond gebouwd, naardien zij aanvankelijk niet door onverstaanbare, asgetrokkene getalmerken, maar door de voorstelling van wezenlijke voorwerpen, en door punten of strepen, weike dezelve vertegenwoordigen, geleerd wordt. Door deze verzinnelijking wordt de toepassing der rekenkunde veel gemakkelijker gemaakt.’
De volgende afdeeling, over de Grondbeginselen van pestalozzi's aanvankelijk onderwijs, verdient om hare belangrijkheid in het boek zelf te worden gelezen. Het eerste grondbeginsel is orde of het regelen der aanschouwingen, welke gebiedt, aan iedere gewaarwording hare regte plaats en rang aan te wijzen, en verbiedt, voor de voleindiging van het eenvoudige, tot het zamengestelde of ingewikkelde over te gaan. Het tweede is, dat men alle tot elkander behoorende denkbeelden in zijnen geest in denzelfden zamenhang brenge, waarin de dingen in de natuur voorkomen. Het derde is: de indrukken der voorwerpen sterk en duidelijk te maken, door dezelve, door middel der kunst, nader bij te brengen, waartoe zeer dienstig is, dat men de voorwerpen door verscheidene zintuigen op de kinderen laat werken. De vierde en vijfde grondbeginselen zijn, dat de Onderwijzer, aan de eene zijde, de natuurlijke ontwikkeling der zielsvermogens voor werktuigelijk-noodzakelijk houde, en dus dezen gang der natuur kunstmatig volge; maar aan den anderen kant ook de vrijheid van den geest in acht neme, en dus voor zijnen kweekeling zoo veel mogelijk eene vrije ruimte tot werkzaamheid open stelle. Hetgeen in dit kort berigt van pestalozzi's grondbeginselen duister mogt zijn, wordt opgeheldeid uit de bronnen, waaruit de zielkundige Opvoeder zijne wetten geput heest. Zij zijn: 1, ‘de Natuur zelve,

{==570==} {>>pagina-aanduiding<<}
waardoor onze ziel zich van duistere aanschouwingen tot duidelijke denkbeelden verheft; 2, de zinnelijkheid onzer natuur, welke met deze aanschouwing innig verbonden is; en 3, de betrekking onzer uiterlijke omstandigheden met ons kennisvermogen:’ waarvan wij de uitbreiding op Bladz. 94, enz. ter lezing aanbevelen.
De volgende afdeelingen beschrijven de toepassing van de voorgestelde vormen en grondregelen der Pestalozzische leerwijze.
Na aangetoond te hebben, dat deze grondstellingen ook op het natuurlijk ontwikkelend onderwijs van blindgeborenen en doofstommen moeten toepasselijk zijn, geeft M. eene schets van den geheelen omvang dezer Methode: waarin allereerst voorkomt de Vorm als het eerste middel of aanvangspunt van onderwijs, tot welken behooren de Meet-, Teeken- en Schrijfkunst; daarop volgt het Getal als een tweede middel of aanvangspunt, in hetwelk de Rekenkunst wordt opgenomen; en eindelijk betrekt hij onder het Geluid, als een derde middel of punt van het beginnend onderwijs, het leeren der Klanken voor Spraak en Gezang, het leeren der Woorden of namen, en de Spraakkunst.
Met twee afdeelingen over de opleiding van kinderen tot bekwaamheden, die in het dagelijksch leven vereischt worden, en over de Zedelijk Godsdienstige vorming, eindigt de Schrijver dit grondige en oordeelkundige verllag der Pestalozzische leerwijze. Wij wenschen dit boek in handen van alle verstandige Ouders en Onderwijzers, die de moeijelijkheid van het werk der opvoeding kennen, en dezen gemakkelijken en regten weg, tot de natuurlijke ontwikkeling, dat is tot de ware opvoeding hunner kweekelingen, met dankbaarheid en blijdschap zullen zien aangewezen.
De Onderwijzer anslijn verdient lof voor zijne nette en doorgaans wel vloeijende vertaling: echter hebben wij eenige duisterheden en gebreken in dezelve aangetroffen, welke wij willen aanwijzen. Op Bladz. 2 staat: ‘Wanneer nu eene, zich als nieuw aankondigende, verschijning in de onstoffelijke of (in de) ligchamelijke wereld tot vernieuwde werkzaamheid, tot hervorming van een of ander wetenschappelijk

{==571==} {>>pagina-aanduiding<<}
of zedelijk stelsel, of tot eene of andere werktulgelijke handeling aanspoort, dan toont zich het onderscheidendst onthaal, het welk zulk eene verschijning ten deel wordt, het verschillend oogmerk en vermogen, en de verschillende stemming van den geest.’ Dit is onverstaanbaar, en moet zijn: Wanneer, enz. -, dan vertoonen zich in het verschillende onthaal, hetwelk zulk eene verschijning bejegent, de onderscheidene oogmerken en vermogens en de verschillende stemming van den geest.’ Op Bladz. 19, onderaan, is in den volzin, beginnen de met pestalozzi en eindigende met staven, of het woord en te veel of eene zinsnede of een werkwoord in de pen gebleven. Lees, op Bladz. 21, reg. 15, voor van alle anderen, van alle andere vermogens. Des te duidelijk voor des te duidelijker, op Bladz. 63, is eene drukfout; zoo ook gestoten, op Bladz. 3, voor gestooten: maar gedurende op Bladz. 63 en ondertusschen op Bladz. 135, beide voor terwijl, zijn dat niet; zoo ook niet op Bladz. 3, bovenaan: zij voor was, en onderaan: ligt aangelegen (hetwelk geen goed Schrijver gebruikt) voor is aangelegen; maar wel hare voor haar uitvinder. Wij nemen hiermede niets van den boven gegevenen lof terug, maar willen den taalkundigen Onderwijzer slechts eene naauwkeurige achtgeving op de regelen, die hij kent, aanbevelen.

Onderwijs in de vervoeging der Werkwoorden van de Fransche taal, met toepassing van voorbeelden en opstellen tot oefening en uitwerking voor eerstbeginnenden; en tot gebruik der Fransche Scholen, door P.H. Ijserman. Eerste Stukje. Te Amsterdam, bij J.R. Poster, 1810. 151 Bladz. In Octavo. De prijs is ƒ :-10-:

Dat de kennis van de Vervoeging der Werkwoorden eener taal eene noodzakelijke behoefte is voor allen, die dezelve taal zoeken magtig te worden is overbekend: maar of het onze Fransche scholen aan geschikte handleidingen en hulpmiddelen, om deze taalkundige bewerking te leeren, ontbreke, twijfelen wij zeer; en dat het voor ons liggende werkje van P.H. ijserman niet geschikt is, om in het, al eens

{==572==} {>>pagina-aanduiding<<}
onderstelde, gemis hieraan te voorzien, getuigen wij als eerlijke en onzijdige Recensenten. Eene korte opgave, van hetgeen hier aangeboden wordt, zal genoegzaam zijn, tot bevestiging van onze getuigenis. Na een voorberigt, waaruit ons gebleken is, dat de Schrijver zeer slordig of zeer onkundig is in het plaatsen zijner zinteekenen, dat er op dit eerste stukje, zoo deszelfs goede aftrek over des Schrijvers voornemen gunstig beslisse, nog twee staan te volgen, en dat de Schrijver zijnen medeonderwijzeren, in het voorbijgaan, eenen goeden raad aan de hand wil geven, om hunne leerlingen bezig te houden, volgt eene Inleiding, die ruim 20 bladzijden inneemt, en waarin, behalve den goeden, bevattelijken kindertoon, niets wel geplaatst, maar alles in een boeksken als dit overtollig is. Daarop zon men nu verwachten, dat eindelijk het onderwijs in de vervoeging der werkwoorden stond te volgen; maar neen: na eene zeer korte Beschrijving en verklaring der Werkwoorden, die hier in der daad behooren zou, maar waarin verkeerdelijk gezegd wordt, dat de Werkwoorden zulke woorden zijn, die iet (iets) van een onderwerp of voorwerp bevestigen (want dit is niet waar, indien men weet, wat men taalkundig door een onderwerp en wat door een voorwerp verstaat), volgt wederom, van bl. 23 tot 40, eene beschrijving van voornaamwoorden, bijwoorden en voorzetsels, die in dit boekje niet behoort. En wat vindt men nu eindelijk, na al dezen noodeloozen omslag ter voorbereiding, als men aan de hoofdzaak komt? Vooreerst eene redelijk wel uitgevallene opgave en beschrijving van de Wijzen en Tijden in de vervoeging der Werkwoorden,
onder welke die van den Subjonctif echter mank gaat, en de Conditionel Simple verkeerdelijk Conditionel Présent genoemd wordt. - Wijders de vervoeging der Hulpwerkwoorden Avoir en Etre, met een overvloedig aantal voorbeelden tot oefening. Dan de verdeeling der Werkwoorden in Bedrijvende, Lijdende, Onzijdige en Wederkeerige, van welke verscheidene soorten eene vrij goede bepaling gegeven wordt, met eene korte melding van de hier wederzijdig genoemde (Reciproques) en van de onpersoonlijke Werkwoorden. Daarna twee voorbeelden van de eerste vervoeging of Conjugatie der Werkwoorden in er, met eene vrij aan-
{==573==} {>>pagina-aanduiding<<}
zienlijke lijst van woorden, tot deze vervoeging behoorende, en met eene menigte van voorbeelden, om tot oefening uit het Hollandsch in het Fransch te vertalen. En eindelijk nog de vier verschillende wijzen, waarop het Werkwoord, zoo als de Schrijver zegt, vervoegd, maar zeker slechts verschillend gerangschikt (geconstrueerd) wordt, namelijk naar dat de zinsneden zijn, waarin zij voorkomen, het zij stellig, of ontkennend of in beide vragend, wederom met eene menigte opstellen ter oefening daar achter, waarin ook zoo weinig naauwkeurigheid is in acht genomen, dat de voorbeelden tot oefening in de stellige en vragende Constructie, voor dat de leerling nog geleerd heeft eenen ontkennenden zin te vervoegen, regels als deze voorkomen: Hebt gij niet gelezen, dat alexander den Gordiaanschen knoop heeft doorgehakt? Bladz. 122. Waarom volgden de Joden jezus niet na? Bladz. 125. Ten besluit, willen wij onzen der zake kundigen lezer nog berigten, dat
er achter het boeksken eene Algemeene Tabel van de eerste Conjugatie staat, waarin men de oorspronkelijke tijden, van welke de overige afgeleid of gevormd zijn, zal aangewezen vinden. En deze zijn, let wel, l'Infinitif, le Participe Présent, le Participe Passé, le Présent (zeker de l'Indicatif) en le Parfait Défini; zoo dat hier van het Participe Présent, donn-ant, l'Imparfait, donn-ois, wordt afgeleid of, zoo als de Schrijver zegt, gevormd; maar hoe die vorming wel geschieden mag?
Kortom, wij kunnen dit werkje niet aanprijzen.

Lees- en Leerboek voor de aankomende Jeugd, bevattende verhalen, fabelen, anekdoten en fragmenten, doormengd met aangename en leerzame versjes. Te Amsterdam, bij J.R. Poster, 1810. 148 Bladz. In Octavo. De prijs is ƒ :-8-:

Dit Lees- en Leerboek is door den Uitgever bestemd, om ‘den geringen voorraad dier werkjes te vergrooten, welke tot eene leerzame uitspanning geschikt, en tevens van dien aard zijn, dat dezelve den ouderen, en allen welken de opvoeding van kinderen toebetrouwd is, gelegenheid geven

{==574==} {>>pagina-aanduiding<<}
tot onderwijzende gesprekken met hunne kweekelingen.’
Wij oordeelen, dat hetzelve ook aan zijne bestemming beantwoordt; geen der hier medegedeelde stukjes hebben wij der lezing onwaardig, maar de meeste nuttig en aangenaam gevonden, terwijl de stijl en wijze van voordragt mede voor den smaak en de vatbaarheid der jeugd zeer wel berekend zijn: weshalve wij volgende dergelijke stukjes, die door den Schrijver, onder voorwaarde van een goed onthaal van dit eerste, worden beloofd, met genoegen zullen ontvangen.
In plaats eener drooge opgave van de titels der verhalen, enz., welke dit boekdeeltje bevat, willen wij liever eene hier als waar opgegevene gebeurtenis voor onze lezeren overschrijven. Dezelve is getiteld de twaalf brave zoons.
Bl. 79. ‘Ten tijde van den jongsten Amerikaanschen oorlog leefde, in London een kleedermaker, in den hoogen ouderdom van bijna honderd jaren. Deze man had twaalf zonen, bijna (?) allen soldaten, en die zich, in den gemelden oorlog, zeer dapper gekweten hadden.’
‘De Voorzienigheid had over hun leven gewaakt; eindelijk kwamen zij alle twaalf terug, en toefden niet met hunnen ouden vader op te zoeken.’
‘Bij hem komende, vonden zij hem in een' staat van dringende behoeftigheid: hij had zelfs geen brood om te eten.’
‘“Geen brood!” riep de jongste zoon uit; “en hij heeft het vaderland twaalf verdedigers gegeven! Dat is niet billijk; hij moet terstond geholpen worden.”’
‘“Maar op welk eene wijze?” vroegen de anderen.’
‘“Hoe?” was het antwoord: “is hier dan geen huis van leening?”’
‘Een huis van leening! ja; maar wat kan ons dat baten, daar wij niets te verpanden hebben?’
‘Hebben wij niets? Hoort broeders. Vader (is) vele jaren kleedermaker geweest, en sterft thans van honger; zulks is een onwedersprekelijk bewijs van zijne eerlijkheid. - Wij, zijne

{==575==} {>>pagina-aanduiding<<}
zoons, hebben het vaderland gediend, en niemand kan zeggen (,) dat wij ooit onze eer bevlekt hebben. Komt, laten wij die eer voor hem verpanden; men zal ons toch wel, hoop ik, vijftig ponden (pond) op zulk een pand leenen.’
‘In 't eerst lachten de broeders over dezen inval; doch eindelijk billijkten zij dien. Een van hun (hen) stelde het volgende briefje op, en allen onderteekenden hetzelve.’
‘Twaalf Engelanders, zoons van een' kleedermaker, die, in den ouderdom van bijna honderd jaren, tot de uiterste armoede vervallen is; alle twaalf soldaten, en ijveraars in den dienst des Konings en van het vaderland, bidden de heeren van het huis van leening, om eene somme van vijftig pond, ten einde hunnen ongelukkigen vader te kunnen ondersteunen. Ten waarborge daar voor verpanden wij onze eer, en belooven (o) de gezegde somme, na verloop van een jaar, weder te zullen betalen.’
‘Zij bragten het briefje naar het huis van leening. Men telde hun de verzochte vijftig pond voor, verscheurde het briefje, en beloofde den ouden man te zullen verzorgen, zoo lang als hij nog zoude leven.’
‘Naauwelijks was dit voorval openbaar (openlijk) bekend geworden, of lieden van allerlei stand, rijken en armen, gingen den kleedermaker bezoeken, en geen van allen kwam met ledige handen; zelfs kwam de grijze man, langs dien weg, nog in zulk eene gunstige omstandigheid, dat hij zijne brave (zijnen braven) zoons, ten loon van hunne ouderliefde, een klein kapitaal heeft nagelaten.’
Kleine fouten, als dat er in de Alleenspraak op bl. 22 van straflessen wordt gesproken (eene soort van straf, die in eene goede opvoeding nooit kan geoefend worden), en taalfouten, als op bl. 6 bevreesden voor gevreesden berg, op bl. 8 bereken voor bereikt (de werkwoorden, die den tweeklank ei in hunnen wortel hebben, zijn altijd gelijkvloeijend), wijzen wij slechts aan, om den uitgever in volgende stukjes, wat meer oplettendheid in dezen aan te bevelen.


{==576==} {>>pagina-aanduiding<<}

Leven en Daden van Jakob van Buchenstein, Erf. Leen en Gerigtsheer van Opper- Middel- en Nederbuchenstein. Naar het Hoogduitsch. Van K.H. Spiess. Tweede en Derde Deel. Te Amsterdam, bij C. Timmer, 1810. Tweede Deel 237 Bladz. en Derde Deel 240 Bladz. In gr. Octavo. De prijs van ieder Deel is ƒ 2-14-:

Ons oordeel over deze twee (zijnde de laatste) Deelen van den buchenstein is even als dat over het Eerste, in onze Bibliotheek voor 1811, Iste Stuk, Bladz. 431. Het is een regt drollige Roman, vol wonderlijke en kluchtige avonturen, waartoe de buitensporige invallen en begrippen van een' verwaarloosden, goedhartigen rijken gek stof verschaffen. Intusschen kan spiess, in de laatste Deelen, zich niet onthouden, er eenige treurhistorien van zijnen smaak in te vlechten.
Men kan het Werk met veel vermaaks en zonder schade lezen.




De kleine Suze Bronkhorst, door Petronella Moens. Met Platen. Te Haarlem, bij A. Loosjes, Pz. Behalve de Opdragt, 287 Bladz. In Octavo. De prijs is ƒ 1-4-: In gr. Octavo ƒ 1-16-:

De verdienstelijke Dichteres heeft een waarlijk goed werk verrigt, met den uitmuntenden Roman des Heeren a. loosjes, waarvan wij voorheen met lof gewaagden, te verkleinen en voor kinderen bruikbaar te maken en tevens eene handleiding aan ouders te geven, om hunne kinderen, in derzelver vroege jeugd, te vormen en te beschaven. Wij erkennen, dat de geachte Schrijfster zeer veel oordeel, bij deze kleine suze, betoond heeft, en wenschen, dat men het edel doel van dit boeksken bereiken moge!



{==577==} {>>pagina-aanduiding<<}

Uittreksels en beoordeelingen.




Christelijke Godgeleerdheid naar de behoefte van dezen tijd. Door J.H. Regenbogen, Doctor en Professor in de H. Godgeleerdheid, Kerkelijke Geschiedenis, en Uitlegkunde des Bijbels, aan 's Lands Universiteit te Franeker. Te Workum, bij F. Annes, 1811. 480 Bladz. In gr. Octavo. De prijs is ƒ 3-:-:

(Eersie Recensie.)

In het jaar 1809 verscheen er een Boekje in het licht, onder den Titel: Over de Zonde, en de verlossing van dezelve door jezus christus, opgedraagen aan alle Hoogleeraaren, Leeraaren, en Beminnaars van den Christelijken Godsdienst, door een Old-Ouderling der Hervormde Kerk. (*) Deze zich noemende Old Ouderling der Hervormae Kerk stelde in hetzelve niet alleen, met verwerping van de Godsdienstleer dier Kerk, eene geheel vreemde Leere voor: maar in eene Narede, gerigt aan alle Hoogleeraren, Leeraren en Beminnaars van den Christelijken Godsdienst, spoorde hij dezen aan, om een vrijmoedig onderzoek in het werk te stellen over de Godsdienstleere, hun toezeggende, dat zij, openlijk voor hunne gevoelens uitkomende, ‘al is het dan ook,’ zegt hij, ‘dat die gezegende maatregel niet zoo spoedig in werking komt, als alle braven wenschen, en de wanorder nog wat voortduurt, waarbij verdiensten de bevordering ontzegd, en domme onbeschaamdheid verhoogd wordt - dat zij dan evenwel, als mannen van eer, zonder om lief of leed buiten het spoor te treeden, aan hunne roeping voldoen, hun geweten rein bewaaren, en eens dat loon genieten zullen, hetwelk Gods getrouwe knegten is toegezegd.’
Recensent weet niet, of er eenige betrekking plaats hebbe, en indien ja, hoedanige, tuschen den zich

{==578==} {>>pagina-aanduiding<<}
noemenden Old Ouderling en den Hoogleeraar regenbogen; ook kan de Recensent niet beslisen, of de opsporing van den eerstgemelden achter deszelfs Werkje eenigen en welken invloed gehad hebbe op den Hoogleeraar en deszelfs Boek, hetwelk wij thans voor ons hebben liggen. Ondertusschen is het allezins opmerking waardig, dat, na eenig tijdsverloop, de Hoogleeraar regenbogen aan het Publiek mededeelt, den uitslag van zijn onderzoek van de Godsdienstleere, en eene Christelijke Godgeleerdheid in het licht geeft, gelijk hij op den Titel zegt, naar de behoefte van dezen tijd, welke nagenoeg overeenkomt met het stelsel door den Old-Ouderling opgegeven, en omtrent welke geene bedenking kan gemaakt worden, of zij afwijke van het leerstelsel der Hervormde Kerk, in derzelver Geloofsbelijdenis en Formulieren van eenigheid begrepen.
Dit zij hoe het zij, de Hoogleeraar regenbogen ‘rekent,’ volgens zijne Voorrede, ‘zich amptshalve verpligt, om, zoo er uit de verbazende vorderingen, welke men sedert een paar eeuwen vooral in de uitlegkunde en in de kennis der natuur gemaakt heeft, eenig licht kan ontleend en verspreid worden over het godgeleerd onderwijs, zulks opentlijk te berde te brengen, en, ter opwekking van den geest des onpartijdigen onderzoeks, aan het oordeel van anderen te onderwerpen.’
‘Zijn doel is geenszins, om te verschijnen als een drijver van bijzondere gevoelens - noch ook om tijdelijk voordeel te zoeken. - Maar, eensdeels, om verstandige lieden, die met de vorderingen dezes tijds bekend zijn, een zamenstel van Christelijke godgeleerdheid te geven, waarin - alleen het wezentlijke zoo wordt voorgedragen, dat de verlichte (?) rede daar volkomen in berusten kan, zonder dat zij behoeve den toevlugt te nemen tot de Neologen, welker hoofdkarakter het Deisme is: anderdeels om de leer van het Christendom voor te dragen in dat oorspronkelijk licht, waarin zij hem toeschijnt van de meeste kracht en invloed te zijn op de zedelijke verbetering der menschen.’
Verders: ‘hij heeft zijne gedachten voorgedragen met die vrijmoedigheid, die bij het onderzoek der waarheid te pas komt, waar geen menschelijk ge-
{==579==} {>>pagina-aanduiding<<}
zag iets geldt.’ Indien hij dwaalt, en wie is vermetel genoeg zich van dwalingen vrij te schatten? dan heest hij dien troost, dat hij dwaalt met verstandigen, terwijl hij moeds genoeg zal hebben, om door elke bondige en bescheidene wederlegging zich te laten overtuigen, en zijne dwaling openlijk te herroepen. Tot hiertoe zal niemand over het geheel den Hoogleeraar kunnen laken; men zal zijne vrijmoedigheid, zijn voor de vuist uitkomen voor hetgeen hem toeschijnt, waarheid te zijn, prijzen, en zijnen moed bewonderen, dat hij als verstandige en geleerde zich niet wil laten noodzaken, om de rol van eenen huichelaar te spelen, en dat ten believe eener ongeoesende menigte, gelijk de Old-Ouderling sprak, Bladz. 194.
Het zal er nu slechts op aankomen, of zijn zamenstel van Christelijke Godgeleerdheid, hetwelk hij den verstandigen geeft, den toets zal kunnen doorstaan, en op de proef waar en gegrond zal bevonden worden. Het is het oogmerk niet van den Recensent, zoodanig opzettelijk onderzoek te ondernemen; ook zou het bestek, binnen hetwelk hij zich bepaald vindt, zulks niet gedoogen, te meer, dewijl dit onderzoek zich zou moeten uitstrekken genoegzaam tot al de afdeelingen van dit zamenstel. Hij zal zich dus vergenoegen moeten, met kortelijk het beloop van hetzelve te schetsen, en, zoo veel hem mogelijk zal wezen, de in dit Werk vervatte gevoelens beknopt en tevens duidelijk voor de Lezers van dit Maandwerk te schetsen, en tusschen beide de aanmerkingen mede te deelen, welke zich daarbij aan hem opdringen.
Het eerste Hoofddeel handelt over den Godsdienst in het algemeen, Bladz. 1-19, en wel wordt §. 1 de voortreffelijkheid der Heilige Godgeleerdheid aangewezen, die immers in den Godsdienst onderwijst, welke §. 2 daarin bestaat: dat wij God kennen, het grootste en beste aller Wezens, en dat de gevoelens van ons hart, en de daden van ons leven met die kundigheden overeenstemmen; waarbij §. 3 een wanbegrip hier omtrent wordt aangewezen, als of de menschen, door God te dienen, wezentlijk den Allerhoogsten iets geven zouden. Die God dient, dient eigenlijk zich zelven, of liever, de mensch alleen trekt er het voordeel van. Het woord Godsvereering kan even zeer tot misverstand aanleiding geven, als wierd het Hoogste Wezen in-
{==580==} {>>pagina-aanduiding<<}
wendig gestreeld door menschelijke eerbewijzen. Het hoogste doel van God is de volmaking, en het geluk zijner redelijke schepselen. (Deze uitspraak zal evenwel niet zoo op het woord van den Hoogleeraar aangenomen worden. Paulus schrijft: Uit Hem, door Hem, en tot liem zijn alle dingen. Hem zij de heerlijkheid tot in de eeuwigheid! Amen. De magtspreuk van den Hooglecraar zal derhalve nadere opheldering behoeven.) In de 4de §. wordt aangewezen: dat de mensch voor Godsdienst geschikt, en §. 5, dat de mensch tot den Godsdienst verpligt is. §. 6 wordt aangemerkt, dat de Godsdienst algemeen is onder de Volkeren, waarop §. 7 eenige aanmerkingen volgen over de verscheidenheid van Godsdienst. ‘Men onderscheidt doorgaans in waren en
valschen Godsdienst, hetgeen men in lateren tijd gepoogd heeft, wat te verzagten, door onderscheid te maken tusschen den Godsdienst die met de rede meer, en dien, die met dezelve minder overeenkomt.’ De Hoogleeraar mag wel lijden, dat men de oude benaming behoudt, mits men tevens erkenne, dat zij, die dwalen, niet van alle Godsdienstige waarheid geheel ontbloot zijn, want aan de dwaling is altoos waarheid verbonden. (Wij begrijpen dit niet regt. Dwaling als dwaling is evenwel geene waarheid, en wat niet waar is, is valsch. De Hoogleeraar beroept zich terstond na deze woorden op paulus, als hij reden geeft, waarom hij den Godsdienst der Heidenen verwerpt, in welken paulus zegt: dat zij de waarheid Gods veranderd hebben in de leugen, en het schepsel geëerd en gediend boven den Schepper, die te prijzen is in der ceuwigheid. Rom. I: 25.)
Hetgeen hij verder zegt van den Godsdienst der oude Joden, is voor ons ook ver van duidelijk te wezen, en is voor ons niet onderscheidelijk ontwikkeld; even min als hetgeen hij van mahomed schrijft, dien hij grooten roem en uitmuntende verdiensie toekent, dat hij den Afgodendienst in het Oosten heeft vernietigd. Doch dit zal misschien zijn een schikken naar de behoefts van onzen tijd, welke genegen is, om mahomed, zoo veel mogelijk, te verheffen. Hetgeen de Hoogleeraar er Bladz. 11 heeft bijgevoegd, willen wij in de hoofdzaak gaarne overnemen. Ook matigt zich de Hervormde Kerk het oordeel niet aan

{==581==} {>>pagina-aanduiding<<}
over de personen van Hcidenen of Joden, maar verwerpt hunne dwalingen en valsche leere; voorts danken wij god, en erkennen zijne genade jegens ons, dat Hij ons bestraalt met het licht van zijn woord, en van de ware leere der zaligheid; wij willen daarvan dankbaar gebruik maken, doch ook dat licht niet onder eene korenmate verbergen, maar op den kandelaar zetten, opdat het licht geve en schijne voor allen, die in den huize zijn. Dan wij zien, dat wij ons ongevoelig te veel in bedenkingen uitlaten, die zich onder het lezen aan ons opdringen. Wij moeten ons zelven inbinden, en ons vergenoegen met de opgave van des Hoogleeraars gevoelens, ten minste wij moeten gedachtig blijven, dat wij hier eigenlijk niet voornemens zijn in een breedvoerig onderzoek te treden.
§. 8. Verdeeling van den Godsdienst; in den Natuurlijken en Geopenbaarden: Bewijs, dat er een natuurlijke Godsdienst is; §. 9 gewigt van denzelven. De veronderstelling, dat de natuurlijke Godsdienst ook voor hen, die het licht der openbaring missen, niet toereikend zou zijn, om in dit en het toekomend leven gelukkig te worden, komt den Hoogleeraar in der daad zeer hard voor. Veel aannemelijker is het denkbeeld, dat god zijne kinderen langs verschillende wegen, en door verschillende middelen tot hunne bestemming brengt. ‘Wanneer de mensch zijn verstand gebruikt, wanneer hij zich voorts gedraagt overeenkomslig de beginselen van goed en regt enz. dan kan men niet zeggen, dat hij verstoken is van de middelen om in zekere maat en trap gelukkig te worden.’ Bladz. 15. Hier kwam ons het Lakonische antwoord in gedachten: wanneer!
§. 10 Wordt gesproken van de verbastering van den natuurlijken Godsdienst, maar het Christendom is toch ook door tijdsverloop verbasterd, en de Natuurlijke Godsdienst blijft zijne volle kracht behouden, ook heeft het in de Heidensche wereld niet ontbroken aan mannen, die gezondere begrippen omtrent god en den Godsdienst poogden in omloop te brengen, schoon echter de Hoogleeraar ver af is, van deze mannen naast jezus te plaatsen, daar zij zeer ver achter mozes, david en jesaïas staan.
Zijn er nog volken, die in eene volslagene bar-
{==582==} {>>pagina-aanduiding<<}
baarschheid leven - deze sterven in eenen staat, gelijk aan dien van onze jonge kinderen! - Wij twijfelen, of zoodanige magtspreuken den toets van onderzoek zouden kunnen doorstaan; hoe zij met het tafereel, hetwelk de Bijbel ons van den toestand van het menschdom schetst, overeen te brengen mogen zijn, is voor Recensent onbegrijpelijk.
§. 11. Andere verdeeling van den Godsdienst, te onregt in eenen ingeschapenen en verkregenen, want, eigenlijk gesproken, zijn al onze kundigheden verkregene, evenwel, wij kunnen die onderscheiding in zekeren zin toelaten!
Het tweede Hoofddeel, Bladz. 20-60, handelt over den geopenbaarden Godsdienst, vooraf gaat de beschrijving van denzelven §. 12. ‘De geopenbaarde godsdienst is die, welke geleerd wordt in de Heilige Schriten des Ouden en Nieuwen Verbonds: behelzende of zulke ontdekkingen, die voor de menschelijke rede onverkrijgbaar waren,’ (behooren hier onder ook eigenlijk gezegde verborgenheden, welke ook nadat zij ten aanzien van het dat bekend zijn gemaakt, nogtans ten aanzien van het hoe voor de Rede onverkrijgbaar zijn en blijven? De Heer regenbogen houdt een diep stilzwijgen van verborgenheden!)
§. 13 Wordt de vraag onderzocht: of wij eene openbaring volstrekt noodzakelijk mogen noemen? Recensent gelooft niet, dat dit eigenlijk de vraag kan zijn; welke zich, zijns oordeels, behoorde te bepalen tot eene noodzakelijkheid der openbaring in den tegenwoordigen toestand van het menschdom; doch van dien toestand vormt hij zich geheel andere denkbeelden, dan de Hoogleeraar daarvan in dit Werk voordraagt.
§. 14 Zal de Hoogleeraar de waarheid en goddelijken oorsprong van den geopenbaarden Godsdienst in het algemeen en van den Christelijken in het bijzonder, op zijne wijs, betoogen. Daartoe dienen de bewijzen uit deszelfs voortreffelijkheid, Bladz. 23, uit de wonderwerken, Bladz. 26, §. 15, wordende §. 16 Tegenbedenkingen beantwoord. §. 17 Bewijs uit de voorspellingen, waarop eene Tegenbedenking §. 18 beantwoord wordt. §. 19. Bewijs uit de snelle voortplanting van

{==583==} {>>pagina-aanduiding<<}
het Christendom. §. 20. Bewijs uit den weldadigen invloed der Christelijke leer. §. 21 Worden de verschillende wijzen der Goddelijke openbaring beschreven. §. 22. Trapsgewijze voortgang der openbaring. §. 23. De Algemeenheid en Duurzaamheid van den Christelijken Godsdienst, in tegenoverstelling van den Mosaischen. §. 24. Verdeeling van den Christelijken Godsdienst in geloofs- en zedeleer. §. 25. Verdeeling in grondwaarheden en in min wezenlijke. ‘Bij het onderzoek, wat voor grondwaarheid moet gehouden worden, gelden voornamelijk deze twee regelen: dat zoodanig iets met klare en duidelijke bewoordingen van den Zaligmaker en zijne Apostelen, als ter zaligheid noodig wordt voorgedragen: en dat zulk eene waarheid naauw verbonden is met deugd en godsvrucht, en invloed hebbe op godzaligheid. Hiertoe behoort dan ongetwijfeld: de waarheid van een eenig God, schepper en regeerder der wereld: van Jesus, als den Zoon van God en de beloofde Messias, die gestorven en opgestaan is, en van God gemaakt is tot een Heer en Zaligmaker der menschen; door wlens leer, leven, lijden en dood, wij van de dwaling en de zonden moeten verlost worden, en vergeving erlangen: voorts de asschaffing der Mosaïsche wet: de bijstand van Gods H. Geest ter zedelijke verbetering van den mensch: de noodzakelijkheid van God lief te hebben boven alles, en den naasten als ons zelven: eene opstanding der dooden: een toekomend oordeel, met eene regtvaardige vergelding van goed en kwaad: de verpligting tot Doop en Avondmaal.’
‘Het komt mij voor, dat het wezen van het Christendom gelegen is in deze stukken, van welke ik de verdere ontwikkeling gaarne aan elk overlate, gelijk ik in het vervolg, naar mijn beste geweten, daarover handelen zal.’ Maar wat, indien bij zoodanige ontwikkeling een geheel tegenstrijdige zin van deze uitspraken, in welker woorden de Christenen genoegzaam overeen komen, bij slot wordt voortgebragt, in welken zin zullen zij dan grondwaarheden zijn? Of zal dit onverschillig wezen? Eén Heer, één Doop, één Geloof bestaat toch niet in woorden, en derzelver klauken, maar in derzelver zin en kracht.

{==584==} {>>pagina-aanduiding<<}

Het derde Hoofddeel, Bladz. 61-80, handelt over de Heilige Schrist, en wel §. 26 over de H. Schrijvers; §. 27. De Echtheid hunner Schriften; §. 28. Onvervalschtheid derzelve; §. 29. Hare geloofwaardigheid; §. 30. Goddelijke Ingeving. Te regt zegt de Hoogleeraar Bladz. 70: ‘Zullen wij dan in den Bijbel het woord van God erkennen, dan moeten wij, men zegge wat men wil, zeker zijn, dat de H. Schrijvers den invloed van Gods H. Geest genoten hebben’ §. 31. De volmaaktheid der H. Schrift. §. 32. Over de duidelijkheid der H. Schrift. §. 33. Over het Kanoniek gezag van de bocken der H. Schrift. Hier zegt de Hoogl. regenbogen, Bladz. 76, ten aanzien van de Openbaring van joannes, den Godgeleerden, ‘dat hij toch vreest, dat het, in spijt van alle aangewende moeite van verschillende uitleggers, voor ons zal blijven een gesloten boek met zeven zegels.’ Deze vrees van den Heer regenbogen zal echter, onderstelt Recensent, niet als eene reden gelden, waarom men deze Openbaring, die in het opschrift Hoofdst. I: 1 de Openbaring van jezus christus heet, zou mogen uitmonsteren uit het getal der Kanonieke boeken.
§. 34. Over het gebruik der H. Schrift, bestaande in lezen, vertalen, en uitleggen. Eene aanmerking, dat de Vaders van het Concilie van Trente niet het lezen, maar het vertalen der Heilige Schrist verboden zullen hebben, verdient hier opmerking, met welke bedoeling dezelve hier geplaatst zij, daar er toch niets gewaagd wordt van het regt, om de H. Schrist uit te leggen, of van den Regter, die uitspraak zal doen, in geval van verschillende uitlegging.
Het vierde Hoofddeel heeft tot onderwerp: God en zijne eigenschappen, Bladz. 81-136. §. 34. Over het belang der kennisse Gods, en de bronnen derzelver. Op Bladz. 83, in de Aanteekening, is de ongetrouwheid van het geheugen van den Hoogleeraar zonderling grappig, dat hem niet wil te binnen komen, wie de Fransche Dichter zij van de Henriade, uit welke hij cenige regels aanhaalt, zoodat hij voltaire daar niet noemen kon. In de 35ste §. wordt het bestaan van God betoogd; uit het bestaan der wereld, welke niet zonder oorzaak of Schepper zijn kan; het tweede be-
{==585==} {>>pagina-aanduiding<<}
wijs wordt ontleend van de schoone orde der wereld, en van de wijsheid, die in dezelve doorstraalt. In lateren tijd heeft men hier een derde bewijs bijgevoegd, hetwelk het zedelijke genoemd wordt; en hetwelk van den Heer regenbogen wordt opgegeven Bladz. 86. Indien de Hoogleeraar daar op kant en de Kantiaansche Wijsgeeren het oog heeft, twijfelt Recensent zeer sterk, of deze die opgave als juist erkennen zullen. §. 36 Wordt het gevoelen van spinosa wederlegd. §. 37. De éénheid Gods. De bewijzen, daarvoor uit de rede bijgebragt, zijn door sommigen getoetst, en niet krachtig bevonden om deze waarheid als ontegenzeggelijk te staven. Hoe het zij, zeker is het, dat de kracht dezer bewijzen in de Heidensche wereld niet gekend noch gevoeld is, Bladz. 89. §. 38. Gods onafhankelijkheid en oneindige grootheid. Deze strekt zich uit over alle de Goddelijke volmaaktheden. Dus zal dan ook gods regtvaardigheid onëindig groot zijn? Eene vraag, welke zich hier natuurlijk voordoet! §. 39. Gods eeuwigheid en
onveranderlijkheid. §. 40. Over Gods geestelijke natuur. §. 41. Over Gods alomtegenwoordigheid. Vrij onduidelijk. §. 42. Over Gods verstand of alwetendheid, bijzonder §. 43. Over de Goddelijke voorkennis. Ook de vrije toekomende handelingen van de redelijke schepselen met derzelver gevolgen mogen hiervan niet uitgesloten worden. (Alleen, welke is de grond van deze Goddelijke alwetendheid en voorkennis? Dit wordt door den Hoogleeraar niet onderscheidenlijk ontvouwd.) §. 44. Over de wijsheid Gods, en daarbij tevens over het hoogste oogmerk van God, Bladz. 105, 106. ‘Mij dunkt,’ zegt regenbogen, ‘het Hoogste Wezen, onafhankelijk en volzalig in zich zelven, kan voor zich en om zijnent halven niet begeren om van ons verheerlijkt te worden. - Het kennen en verheerlijken van Gods volmaaktheden is een ondergeschikt oogmerk, en moet dienstbaar zijn aan een hooger doel, te weten, het geluk van zijne schepselen.’ Recensent heeft boven reeds gezegd, dat hem deze uitspraak ruw en onbekookt voorkomt, en hij vindt dezelve, te dezer plaatse, geheel niet naauwkeurig bepaald en gestaafd. Het laatste, waar al het werk van god, volgens paulus, op zal uitloopen, en hetwelk dus het eerste en hoogste

{==586==} {>>pagina-aanduiding<<}
in de bedoeling moet zijn, is: opdat God alles zij, en in allen!
§. 45. Gods almagt. Ook op den inhoud van deze paragraaf zouden aanmerkingen vallen, doch wij moeten ons bekorten; en niet minder over §. 46. Gods goedheid, waarin vrij wat verwarring heerscht, Trouwens, wat zegt dit, Bladz. 109? ‘Deze goedheid is groot, naar mate zij geheel belangloos is. God schiep hen (de schepselen) niet om zijnen 't maar om hunnen 't wil!’ §. 47. Gods heiligheid en regtvaardigheid. De inhoud van deze paragraaf is vooral den Recensent zoo duister en verward voorgekomen, en vele gezegden zijn zoo los en onbepaald daar neder geschreven, dat hij voor zich geene kans ziet, om er een behoorlijk zamenhangend geheel uit op te maken; op hetgeen Bladz. 115-117 in het midden gebragt wordt, is meermalen geantwoord, en stelt ver of na de onderwerpen niet in het behoorlijk en zuivere licht voor.
§. 48. Van God den Vader, Zoon en H. Geest. Het verwondert den Recensent geenszins, dat de Heer regenbogen, Bladz. 119, bekent, met de behandeling van dit stuk, naar de gewone manier, niet weinig verlegen te wezen, daar hij duidelijk toont, de leer der Hervormde Kerk omtrent hetzelve niet regt gevat te hebben, ten minste hij stelt die niet naar waarheid voor, wanneer hij schrijft: ‘De Hervormde Kerk oordeelt, dat ook de Zoon, en de H. Geest, deelgenooten zijn der Goddelijke natuur, en met den Vader, als drie onderscheidene personen, nogtans één Goddelijk Wezen uitmaken.’ Zoo verklaart zich de Hervormde Kerk niet. En dus verwondert het ook den Recensent niet, dat de Hoogleeraar in hetgeen hij opgeeft als de leer dier Kerk, Bladz. 136, ‘eene tegenstrijdigheid vindt, die nimmer een voorwerp van 's Christens geloof kan zijn, en die te onregt met den heiligen naam van verborgenheid zou bestempeld worden.’ Zoodra de Hoogleeraar eens bedaard nederzit, en de ware leer der Hervormde Kerk juist vat, en hij met die Kerk deze verborgenheid van god Vader, Zoon en H. Geest niet wil doorgronden noch verklaren, maar hetgeen de Bijbel daarvan openbaart, met een eenvoudig eerbiedig geloof aanneemt, zal zijne verlegenheid verdwijnen, en hij niet noodig hebben tot die tegenstrij-
{==587==} {>>pagina-aanduiding<<}
digheid te vervallen, in welke hij Bladz. 132 vervalt, ‘om in de natuur van jesus een wezen te beschouwen, hetwelk alle die volmaaktheden heeft, voor welke een geschapen wezen vatbaar is, of het geen zoo na grenst aan de Godheid zelve, als immer het eindige tot het oneindige genaken kan.’ En daarop laat volgen, Bladz. 133: ‘Wij lasteren jesus, wanneer wij Hem voor een bloot schepsel houden,
enz.’ Thans getuigt de geheele inhoud van deze paragraaf van de verlegenheid des Hoogleeraars, uit welke geene redenering of vermoeijende pogingen, om de leer des Bijbels uit de Rede te verklaren en deze verborgenheid weg te praten hem zal kunnen redden.
Het vijfde Hoofddeel handelt, Bladz. 137-169, over de schepping der wereld. Dit onderwerp wordt in de volgende paragrafen onder deze rubrieken behandeld. §. 49. Geschiedenis der Scheppingsleer. De Heidensche Wijsgeeren kenden geene schepping uit niet, en het is twijfelachtig of de Heilige Schrijvers ons dit wel ooit hebben willen leeren, verders breidt de Hoogleeraar §. 50 zich uit over de moeijelijkheid van dit onderwerp; waar vele woorden verspild worden, maar geregeldheid van denken ontbreekt en duidelijkheid van begrippen, bij voorbeeld in eene vraag als deze: ‘of de fontein van alle leven bestaan kan, zonder zoo vele eeuwen lang stroomen van weldadigheid uit te gieten?’ enz. Op gelijke wijze bevat §. 51 de wijze der schepping meer woorden dan zaken.
Breedvoerig is de Hoogleeraar over het verhaal bij mozes §. 52, voerende een aantal zwarigheden tegen hetzelve aan §. 53, doch §. 54 de voortreffelijkheid van hetzelve op zijne wijze aantoonende. §. 55 Wordt gesproken over de oudheid der wereld. ‘Hoe zeer de Heer regenbogen voor eene hoogere oudheid der wereld is, - twijfelt hij echter zeer, of de schrijver Gen. I en II. van eene herschepping onzer aarde wil verstaan worden, om reden: dat hij uitdrukkelijk van den hemel melding maakt, en de schepping van denzelven brengt tot het zesdaagsche werk, enz.’ Recensent kan dit niet vereffenen; ook kan hij geen denkbeeld hechten aan verscheidene gezegden in deze paragraaf, bij voorbeeld Bladz. 149. ‘Tusschen het begin des tijds, wanneer dan ook gesteld, en tusschen de eeuwigheid

{==588==} {>>pagina-aanduiding<<}
Gods, is altoos een onëindige afstand.’ In het voorbijgaan doet de Schrijver, Bladz. 151, in eene Aanteekening, de uitspraak: de zondvloed kan niet algemeen geweest zijn; hetwelk hij met de bekende bedenkingen poogt te bewijzen.
Breedsprakig is de 56ste §. De inrigting der wereld vol van Gods wijsheid, magt en goedheid; waarbij nog §. 57 iets over de grootheid der wereld.
Het zesde Hoofddeel handelt, Bladz. 170-199, over de Goddelijke Voorzienigheid. Vooraf gaat § 58 eene beschrijving van dezelve. Zij is ‘de zorg van God voor zijne schepselen, of het bestuur der wereld. §. 59 Volgt het betoog, dat er eene Voorzienigheid is, bijzonder §. 60 het bewijs van het menschelijk geslacht ontleend; §. 61 het bewijs uit de zedelijke orde der wereld ontleend; §. 62 handelt over het algemeene van Gods bestuur, 't welk zich tot alle dingen uitstrekt; §. 63 bevat de beantwoording der Tegenwerping, ontleend van het natuurlijk en zedelijk kwaad. Ook hier heerscht vele woordrijkheid, en gelijk de Recensent vreest, in de veelheid der woorden veel overtreding, met verwaarloozing van die oude spreuk: qui bene distinguit, bene docet. Hiertoe meent de Recensent, zal wel behooren, wanneer de Hoogleeraar spreekt van ‘eene min verlichte Godsdienstigheid, die meent den Schepper te vereeren, door zijne werken te lasteren, en de waereld voor een louter jammerdal uit te krijten.’ Bladz. 182. Alsook Bladz. 186: ‘Het zedelijk kwaad der zonde heest zijnen grondslag in de bepalingen onzer natuur. - Daar de mensch voor de helst dier is - kon het niet wel missen, of de zinnelijke begeerten moesten wel eens de overhand over de rede verkrijgen;’ enz. Hetzelfde had ook de Old-Ouderling beweert, hoewel men erkennen moet, dat de Hoogleeraar regenbogen zich hier eenigzins behoedzamer wacht, dan om met uitdrukkelijke woorden te zeggen, dat de mensch, uit hoofde zijner zinnelijkheid moest zondigen, en dat het zondigen voor den
mensch onvermijdelijk en dus noodzakelijk is, gelijk zich de Old-Ouderling had uitgedrukt.
De Heer regenbogen besluit zijne oplossing der Tegenwerping, Bladz. 186, 187, met deze woorden: ‘zoo dat wij, ter regtvaardiging der Godheid, hier

{==589==} {>>pagina-aanduiding<<}
in volkomen kunnen berusten, zonder dat wij noodig hebben tot de vertroosting en vergoeding van een toekomend leven de toevlugt te nemen.’ Zoodanig gezegde kan men, naar het oordeel van den Recensent, niet wel zachter naam dan onbedachtzaam geven. Ook blijft hier de Heer regenbogen zich niet gelijk, maar spreekt Bladz. 253 en 254 geheel anders, vragende: ‘Waar blijft nu hier de wijsheid, goedheid, en regtvaardigheid van God, indien die zijne meest getrouwe dienaren, die met allen gemoedelijken ernst, met alle opoffering en zelfsverlochening zijnen wil poogen te volbrengen, om hem welbehagelijk te zijn, aan zoo veel strijd en moeite onderwerpt, zonder ooit hunnen ijver en trouwe te vergelden? Vorderen niet die deugden van God, dat die belooning in een beter leven plaats hebbe? - En Bladz. 256: ‘Zonder dit (de belooning na dit leven) zijn Gods volmaaktheden een onoploslijk raadsel, zijn bestuur verandert in wanorde, en de ellendige sterveling gevoelt al de zwaarte van zijn lijden en moeite, zonder dat hij iets heeft, waarmede hij zich vertroosten kan: hij mag dan met eene weemoedige stem, en met een wanhopend gemoed aan zijnen Schepper vragen: Waarom hebt gij mij wijzer gemaakt dan de dieren der aarde, en geleerder dan de vogelen des hemels?’ - Doch, dit is de eenige keer niet, dat de Professor in dit Werk zich zelven vergeet en met zich zelven in tegenspraak is.
§. 64. De bewijzen voor eene onmiddelijke voorzienigheid getoetst. §. 65. De leer eener middelijke Voorzienigheid voorgedragen, en §. 66 wordt het Besluit opgemaakt. Recensent zal hier geene andere aanmerking op maken, dan deze, dat gebrek aan behoorlijke onderscheiding hem toeschijnt de oorzaak te wezen van het wankelende in des Hoogleeraars redekaveling te dezen; 's mans denkbeelden van middelijke, onmiddelijke en bijzondere Voorzienigheid zijn ver van klaar en onderscheiden te wezen.
Met het zevende Hoofddeel gaat de Hoogleeraar over tot de Leere over de Engelen, Bladz. 200-228. Derzelver aanwezen wordt uit de rede betoogd, §. 67. Nader bevestigd door de H. Schrift, §. 68. De natuur en toestand der Engelen, §. 69. ‘Hierin schij-
{==590==} {>>pagina-aanduiding<<}
nen zij ons gelijk te zijn, dat zij een ligchaam hebben, hoewel fijner dan het onze,’ en het bewijs is: ‘want wij kunnen ons niet wel het bestaan van geschapene geestelijke wezens voorstellen, buiten eenige stof, die hen aan tijd en plaats doet gebonden zijn, en die hun tevens de noodige zintuigen verschaft, om op de zinnelijke waereld te werken.’
§. 70. Hun werk en getal. ‘Zij werden als gedienstige geesten menigwerf uitgezonden ten dienste der gener, die de zaligheid zullen beërven,’ doch, wat voorts aanbetreft den dienst of bescherming welke de vromen tot op dezen tijd van de Engelen zouden genieten, dit is eene veronderstelling, die noch door de ondervinding gestaafd wordt, noch in de H. Schrift eenigen grond heeft.’
§. 71. Het gewone gevoelen aangaande de Duivelen getoetst aan de rede. §. 72. De leer van jesus en zijne Apostelen diesaangaande onderzocht. Volgens hetgeen de Heer regenbogen redeneert, is er geen Duivel. ‘Wezens, oorspronkelijk goed geschapen, zullen alle gevoel van het goede verloren hebben, niets dan boosheid en ellende beminnen, en louter kwaad doen. Hoe vele zwarigheden heeft dit? Iets dat enkel kwaad is, en niets goeds in zich heeft, kan niet bestaan, het verteert, het verwoest zich zelve,’ enz. Jezus en zijne Apostelen spreken van den Duivel bij Accommodatie, dit woord echter niet in zijne gewone beteekenis op te vatten. ‘Maar het is wat anders de taal der Joodsche Synagoge en der Joodsche zamenleving te gebruiken; met het Joodsche begrip de Jooden zelve te beschamen, en voorts de denkbeelden van duivel en duivelsche werking zoodanig op de menschen en hun gedrag toetepassen, dat men duidelijk zie, dat 'er geene personeele wezens door verstaan worden, maar een geest van leugen en boosheid; die in de harten der ongeloovigen woont, en zich tegen God en het goede aankant.’ Deze woorden zijn in het Werk met kapitale letters gedrukt, en met dit al, zal de Heer regenbogen, bij zich zelven bedaard nederzittende, en alles, zonder vooringenomenheid, behoorlijk wikkende, de krachteloosheid van zijne bedenkingen eens erkennen, en zien, dat de zwarigheden, welke hij in

{==591==} {>>pagina-aanduiding<<}
het door hem genoemde gewone gevoelen meent te vinden; wanneer hetzelve wel en juist voorgesteld en gevat wordt, verdwijnen zullen, en niets zijn, in vergelijking met de zwarigheden en ongerijmdheden, tot welke hij, bij zijne aangenomene onderstelling, onvermijdelijk, heeft moeten vervallen. Dit beroep op den Heer regenbogen en deszelfs nadere eigene overweging zelve durft Recensent zich gerust veroorloven, in de onderstelling, dat het den Hoogleeraar zuiver om waarheid te doen is.
Daar de Hoogleeraar met het achtste Hoofddeel overgaat tot de menschen, en hetgeen de Christelijke Godgeleerdheid met betrekking tot dezelve leert, en ouze Recensie reeds zoo wijdloopig is geworden, zullen wij hier afbreken, en het overige in eene tweede Recensie beoordeelen.




Opwekking tot het wel besteden van den korten leeftijd op aarde ter verkrijging eener gegronde hoop op eene zalige opstanding in twee Leerredenen uitgesproken door E. Tinga Theol. Doct. en Prof. en Akademiepred. te Groningen. Te Groningen, bij J. Oomkens, 1811. 46 Bladz. In gr. Octavo. De prijs is ƒ :-8-:

Voor eenige jaren schonk de Hoogleeraar tinga een tweetal Leerredenen, welke bijzonder ten doel hadden, om de jeugd tot haren pligt en tot den Godsdienst op te sporen, thans ontvangen wij van hem een tweede Tweetal, over zeer gewigtige onderwerpen: het wel besteden van den korten leeftijd op aarde en het verkrijgen van eene gegronde hoop op eene zalige opstanding: de eerste naar aanleiding van Psalm XC: 12. Leer ons alzoo onze dagen tellen, dat wij een wijs hart bekomen; de andere over 1 Thess. IV: 13, 14. Beiden kunnen eenigermate aangemerkt worden, als Gelegenheids Leerredenen, ten minste de Hoogleeraar kreeg tot de keuze dezer beide stoffen bijzondere aanleiding, tot de eerste, door het invallen van den dag zijner verjaring, terwijl eenige dagen te voren zijn Ambtgenoot de Hoogleeraar joh. mulder

{==592==} {>>pagina-aanduiding<<}
overleden was, gelijk hij meldt Bladz. 7, wien hij, alschoon met weinige woorden, echter loffelijk, gedenkt. De tweede Leerrede werd door hem, volgens een Berigt aan den Lezer, uitgesproken in zijne eerste preekbeurt na het overlijden van zijnen Vader, eenen zeventigjarigen grijsaard.
In de eerste Leerrede bepaalt de Hoogleeraar zich, naar aanleiding van zijnen Tekst, tot deze vijf bijzonderheden. Vooreerst het schetsen van het bestaan van iemand, die zijne dagen telt, dat is: zorgt, dat zij uit aanmerking van derzelver kortheid en onzekerheid niet ongebruikt voorbij gaan, en niet ligtvaardig en roekeloos gebruikt worden; ten tweede, wijst hij aan, wat het zegge: een wijs hart te bekomen; dan doet hij opmerken, dat het tellen der dagen zeer geschikt is ter verkrijging van een wijs hart; verder toont hij, hoe het tellen der dagen kan bevorderd worden door het zien sterven onzer evenmenschen, aanverwanten en vrienden; en eindelijk verklaart hij, waarom wij god bidden, dat Hij ons dit tellen der dagen leere.
In de tweede Leerrede wordt in het eerste gedeelte de Tekst kortelijk opgehelderd; in het tweede worden de bijzonderheden, in denzelven vervat, nader ontwikkeld, en eindelijk alles met eene korte waarschuwing en opwekking besloten. De bijzonderheden, bij welke de Hoogleeraar in het tweede gedeelte der preek stilstaat, zijn de volgende: 1) welke de toestand is van gestorvene Christenen, en wat men van derzelver lot heeft te denken; 2) op welken grond de hoop en verwachting hunner opstanding ter zaligheid rust; 3) hoe veel gelukkiger derhalve geloovige Christenen, welke in deze verwachting leven mogen, zijn boven anderen, welke deze hoop missen; en 4) wat daaruit volgen moet bij de levenden ten opzigte van hunne gewaarwordingen en gedragingen bij en over het afsterven hunner Christelijke vrienden of Geloofsgenooten.
Dit alles wordt geleidelijk ontvouwd, in eenen wel niet verhevenen, maar deftigen stijl voorgedragen en met gepasten ernst aangebonden, dus hebben wij deze beide Leerredenen met stichting gelezen, waartoe de onderwerpen, zoo belangrijk en gewigtig, zekerlijk het hunne hebben bijgedragen. Indien de Hoogleeraar

{==593==} {>>pagina-aanduiding<<}
vernemen moge, waaraan wij niet twijfelen, dat de uitgave van deze Leerredenen, even als van de voorgaanden, den Lezer niet onaangenaam is, geeft hij uitzigt, dat dezelve mogelijk nog van weinige anderen zullen gevolgd worden.




Handleiding tot de Regtszaken, volgens de Fransche wetten, door Mr. W. IJ. van Hamelsveld, Advokaat. Eerste Stuk. Te Amsterdam, bij J. ten Brink, Gerritsz., 1811. 242 Bladz. In gr. Octavo. De prijs is ƒ 2-4-:

Toen wij in de Nieuwspapieren de aankondiging zagen van het voornemen van den Heer v.H., om eene Handleiding tot de manier der civiele regtsvordering te schrijven, kwam bij ons, en vele anderen, de bedenking op, of die onderneming niet meer of min als gewaagd beschouwd konde worden. Immers, het is eene onloochenbare waarheid, dat de Fransche Praktijk voor ons allen zeer vreemd en moeijelijk is; en om dan den weg aan onbekenden te wijzen, moet men zelf den weg goed kennen, ten einde niet op zich toepasselijk te maken het bekende spreekwoord: Neque coecum ducem, neque amentem consultorem adhibeas. - Het is nog geheel iets anders met de studie van het regt, welke men door vlijtigen arbeid op zijne kamer kan volmaken; maar de praktijk, schoon zij, ja wel, ook eene wetenschap is, vereischt beoesening en routine.
Dit Eerste Stuk dezer Handleiding vervolgens in handen krijgende en doorlezende, bevonden wij aan de eene zijde onze bekommering in zoo verre bewaarheid, dat het Werkje op vele punten zeer oppervlakkig is, in bekende dingen hier en daar uitwijdende, en in daistere zaken een diep stilzwijgen of een gemis van noodige toelichting achterlatende; doch aan den anderen kant mogen wij den Schrijver de getuigenis niet onthouden, dat zijn arbeid onze verwachting overtroffen heeft. Inzonderheid degenen, die, door eene genoegzame kennis der Fransche taal te ontberen, met oorspronkelijke werken niet gemeenzaam kun-
{==594==} {>>pagina-aanduiding<<}
nen omgaan, zullen door het bestuderen van dit Werkje, en door hetzelve met het Wetboek der civiele regtsvordering zelven te vergelijken, het zeer ver kunnen brengen. Wij hopen dus, dat de Heer v.H. zijnen arbeid spoedig moge vervolgen en voltooijen; en ook in het bijzonder door het opgeven van naauwkeurige Formulieren aan onze behoefte te dien opzigte te hulpe komen.




Specimen Philosophicum inaugurale, theses aliquot continens, ex variis, quae ad Philosophiam pertinent disciplinis, selectas:

Nec non,

Specimen Juridicum inaugurale, theses aliquot exhibens, ex nonnullis, quae ad Jurisprudentiam faciunt, disciplinis, depromtas: - quae pro gradu Doctoratus publico ac Solemni examini submittit Janus Arnoldus Brand, die viii. Decembris 1810. Lugduni Batavorum, apud Haak et Socios.

Dat is:
Inwijdings-Verhandelingen, eenige uitgelezene stellingen, uit de Wijsgeerige en Regtsgeleerde Wetenschappen, bevattende, enz.
De Heer j.a. brand, voornemens zijnde de Doctorale waardigheid, zoo in de Wijsbegeerte, als in de Regten, te verkrijgen, heeft, ten blijke zijner gemaakte vorderingen in die wetenschappen, de bovengenoemde Specimina aan Leyden's Hoogeschool in het openbaar verdedigd. Ieder derzelve bestaat in vijf en zeventig uitgezochte stellingen, tot elk der bedoelde wetenschappen betrekkelijk.
Zoowel de eene als de andere dezer Proeven brengen de klaarste blijken met zich, niet alleen van eenen wel besteden studeer-tijd, maar zelfs van meer dan gewone vorderingen in die wetenschappen, en wel in al derzelver onderscheidene takken, zoodat zij de

{==595==} {>>pagina-aanduiding<<}
bevoegdheid gaven. om naar de Doctorale waardigheid met regt te adspireren. - De keuze der Theses is in der daad kiesch en uitgelezen, de Schrijver doorwandelt al de bijzondere vakken, die te zamen en Wijsbegeerte en Regtsgeleerdheid uitmaken; hij toont alomme eene bekendheid met de beste en nieuwste Schrijvers, die zich als klassiek beroemd gemaakt hebben; en eene oordeelkundige bepaling van gevoelens, en juistheid van uitdrukkingen, toonen alomme den goeden smaak van iemand, wiens arbeid in dezen wij ons verpligt achten met lof te moeten vermelden.




Eenige Acten en Aanteekeningen, ten dienste van Notarissen, na de invoering van 't nieuwe Wetboek; uitgegeven door G. v.d. Jagt, W.Z. Notaris te Maassluis. Te Leyden, bij A. en J. Honkoop, 1810. 93 Bladz. In gr. Octavo. De prijs is ƒ :-15-:

Dat de Heer van der jagt, dit Boekje schrijvende, het opregt en wel gemeend heeft, willen wij gaarne gelooven, maar dat de goede man geen aanleg hoegenaamd heeft, om als Schrijver op te treden, is op iedere bladzijde van zijn Werkje blijkbaar. - Die niets weten, kunnen er geene handleiding door bekomen; en die slechts iets weten, zullen er hunne kennis op geen punt door kunnen vermeerderen. - De Formulieren zijn over het algemeen gebrekkig en slordig. - De invoering van het Fransch Notariaat heeft aan de zaken eene geheel andere gedaante gegeven; maar al ware dit niet gebeurd, wij zouden dit Boekje moeten tellen onder die gewrochten, welke zoo ras sterven, als zij geboren worden.


{==596==} {>>pagina-aanduiding<<}

Disquisitio Medica practica inauguralis de febris intermittentis depulsione ista, quae, dato, ad paroxysmum instantem, cortice febrifugo s. solo s. cum magnesia usta mixto suscipitur; quam &c. publico ac Solemni examini submittit I.B. Ockers Cau. Trajecti ad Rhenum Ex Officinis O.J. van Paddenburg et J. van Schoonhoven. 102 Pagg. In Quarto Maj.

Dat is:
Verhandeling over de verdrijving der tusschenpozende koorts door het geven van zuiveren of met gebrande Magnesie vermengden Koortsbast, tegen het begin van den aanval.
Wij haasten ons van deze belangrijke Verhandeling in ons Tijdschrift gewag te maken, daar dezelve in allen opzigte verdient de aandacht der Geneeskundigen tot zich te trekken. Zij handelt over eene in het algemeen weinig bekende manier om de tusschenpozende koorts te verdrijven, en behelst tevens zoo vele gewigtige waarnemingen, aanmerkingen en proefnemingen, de eigenlijke waarde van het geprezen geneesmiddel betreffende, dat zij de overweging van elk deskundigen en eene meerdere verspreiding overwaardig is.
In de Inleiding maakt ons de Schrijver met zijn voornemen bekend en bepaalt het onderwerp zijner Verhandeling. Dezelve loopt bepaaldelijk over die wijze om de koorts te verdrijven, welke in het onmiddellijk tegengaan van den aanval bestaat, terwijl hij alle andere middelen ter genezing, als meer middellijk en door het wegnemen der oorzaak, het zij van buitenkomende of in het ligchaam gelegen, werkende, thans achterwege laat. Hij laat echter de waarde dier geneeswijzen daar, welke zekerlijk in de meeste gevallen de voorkeur verdienen, en bepaalt tevens de omstandigheden, waarin die manier, welke hij gevolgd is, verkozen moet worden.
In de drie eerste hoofddeelen schetst hij de geschie-
{==597==} {>>pagina-aanduiding<<}
denis der geneeswijzen van de koorts, zoowel van alle tot hiertoe bekende, als in het bijzonder van die, welke hij ons nader leert kennen en waarderen.
Het vierde hoofdstuk bevat een verslag van de in het Ziekenhuis der Utrechtsche Akademie genomene waarnemingen. Uit dezelve blijkt genoegzaam, dat men met eene zeer geringe hoeveelheid van koortsbast, een halve once of 6 drachme, de hardnekkigste koortsen verdrijven kan; dat de verbinding met de magnesie de koortsverdrijvende kracht niet vermindert, dat dezelve echter ook werkingen te weeg brengt, welke verschillen van die op het gebruik van de Kina alleen volgen, zoo zelfs, dat in sommige gevallen, vooral in gestellen, welke een' kroesen vezel hebben, of die tot zinkingachtige ongesteldheden geneigd zijn, deze verbinding den voorrang boven den zuiveren Koortsbast verdient; dat men ook den Wilgebast op deze manier met vrucht kan gebruiken, doch dat men eene grootere hoeveelheid er van behoeft en hij ons ook wel eens verlaat; dat deze geneeswijze, te regter tijd aangewend, geene nadeelige gevolgen na zich sleept, enz.
In het vijfde hoofdstuk beschrijft ons C. de proefnemingen, waardoor hij de werking der Magnesie op de Kina en het verschil tuschen het aftreksel van Kina alleen en dat van de Kina met Magnesie onderzocht heeft. Uit deze proeven blijkt, dat de bestanddeelen van den Koortsbast in het algemeen, vooral het harsachtig beginsel door deze verbinding oplosbaarder gemaakt worden in water; dat de Magnesia niet alleen in het bezinksel, maar ook in het aftreksel zelf aanwezig is; dat zij daarin echter niet zuiver, doch met een of ander bestanddeel van de Kina, en wel, volgens den Schrijver, met het Kinazuur is verbonden; dat deze verbinding wel oplosbaarder is in water, dan de zuivere Magnesie; dat daarenboven door deze alkalische aarde de koolstof meer ontwikkelt en uit dien hoofde het aftreksel donkerder van kleur wordt; dat voorts dit aftreksel bitterder is, dan dat van de enkele Kina, doch daarentegen minder zamentrekkend. Wij twijfelen echter of de Magnesia hier wel verbonden is met het zuur van de Kina, hetwelk, volgens vaucquelin, geene werking op het zwavelzuur-ijzer uitoefent, terwijl dit ten aanzien van

{==598==} {>>pagina-aanduiding<<}
dat bestanddeel, hetwelk met de Magnesie verbonden is, wel plaats heeft: wij zouden meer overhellen om hetzelve voor het harsachtig beginsel te houden, en tevens uit deszelfs meerdere hoeveelheid ook de donkerder kleur van het aftreksel verklaren; daar toch ook die verschijnselen, welke het aanwezen van vrije koolstof schijnen aan te duiden, aan het harsachtig bestanddeel, als rijk aan koolstof, kunnen worden afgeleid.
Het zoude der moeite wel waardig wezen, de Kina, met den Braakwijnsteen vereenigd, op dezelfde wijze te beproeven en te onderzoeken. In de tusschenpozing der koortsen is hij, zoo als bekend is, zeer werkzaam. Ook hebben wij van het gebruik dier verbinding aanvankelijk reeds veel goeds gezien. Van vier gevallen kunnen wij bepaald zeggen, dat drie drachme volkomen in staat zijn geweest de koorts te verdrijven en weg te houden. Van eenige andere kunnen wij nog niet met genoegzame zekerheid spreken. Drie dier personen waren met de alledaagsche, eene met de derdendaagsche koorts, sedert verscheidene weken, behebt.




C.C.C. Reinwardt Oratio de chemiae et historiae Naturalis studiis recte instituendis, etc, Amstelodami ex Typographia Civitatis publica, 1810. 50 Pagg. In Quarto Maj.

Dat is:
Redevoering over de beste wijze om de Scheikunde en Natuurlijke Historie te beoefenen.
Gelijk het in het algemeen belangrijk is een' ervaren kunstenaar te hooren redekavelen over de beste manier, waarop men in deszelfs kunst vorderingen maken kan, zoo mag men hetzelfde zeggen van iemand, die aan eene of andere wetenschap een gedeelte van zijn leven besteed heeft en daarin goed geslaagd is. Men zal dus ook het onderwerp van deze Redevoering de ingespannene aandacht van den Natuurkundige in allen opzigte waardig oordeelen, daar de

{==599==} {>>pagina-aanduiding<<}
Heer R. zich op zijne vorige standplaats te veel roem verworven heeft, dan dat zijn oordeel niet gewigtig zoude gekeurd worden. Het is waar, de meeste Redevoeringen, ter aanvaarding van het Hoogleeraarambt uitgesproken, loopen over dergelijke onderwerpen; maar het is toch tevens waar, dat er geen gepaster is voor den Geleerden Onderwijzer, dan de manier te ontwikkelen, waarop men in zijn vak vorderingen maken kan.
Wij hebben dan ook deze Redevoering met uitnemend veel genoegen en veel nut voor ons zelven gelezen, en zouden onzen Lezeren gaarne een geregeld verslag van dezelve geven? indien de Alg. Kunsten Letterbode ons daarin niet voor was gekomen; nu willen wij ons met deze aanprijzende aankondiging vergenoegen, en het Amsterdamsch Athenaeum met deszelfs nieuwen Leeraar geluk wenschen.
Wenschelijk ware het, dat deze Redevoering meer onder ons verspreid en daartoe in het Nederduitsch vertaald werd. Zoo zouden zij, die zich op de beoefening der Natuurkundige wetenschappen toeleggen, en welken dezelve anders welligt niet bekend wordt, den weg leeren kennen, dien zij, ter bereiking van hun doel, bewandelen moeten; want het is zeker, dat menig een, wien het niet aan geestvermogens of geestdrift ontbreekt, alleen daarom zoo weinig vorderingen maakt, omdat zij tot een of ander uiterste overslaan, en zich aan geenen regel binden.




Natuur- en Geschiedkundig onderzoek aangaande den oorspronkelijken stam van het menschelijk geslacht, door G. Bakker, Med. Doct. te Haarlem. Met Platen. Te Haarlem, bij F. Bohn, 1810. 176 Bladz. In gr. Octavo. De prijs is ƒ 2-18-:

Voor eenige jaren verscheen er een Werkje van den Amsterdamschen Geneesheer doornik (*), hetwelk toen de algemeene aandacht tot zich trok.

{==600==} {>>pagina-aanduiding<<}
Het bevatte stellingen, welke zoo regelregt strijdig waren met alle aangenomene begrippen, bij Geleerden en Ongeleerden, dat het noodzakelijk de nieuwsgierige menigte van beiderlei klasse even belangrijk moest voorkomen. Korten tijd daarna verscheen er in een veel gelezen Tijdschrift de vertaling eener Verhandeling, welke, wegens hare oppervlakkigheid, naauwelijks eene bedaarde lezing, veel min eene vertaling, verdiende. Beide deze stukken liepen over het onderzoek aangaande den oorspronkelijken mensch, en in beide werd beweerd, dat de natuurlijke toestand van ons geslacht dierlijk geweest is, en dat wij den verhevenen rang, waarin wij ons thans geplaatst zien, aan ons zelven verschuldigd zijn. Doornik stelde daarenboven, dat er niet één, maar meer stammen van het menschelijk geslacht moeten worden aangenomen, terwijl de Schrijver van het andere Stukje, schelver genaamd, het vaderland van den diermensch in Afrika stelde, en den Neger als het naast daaraan grenzende aanmerkte.
De beoordeelingen, toen ten tijde in de Maandschriften geplaatst, waren over het algemeen niet van dien aard, dat dezelve hen konden bevredigen, die een ander gevoelen, dan dat dier twee Geleerden, koesterden. De vernuftige gronden, vooral door den eersten te berde gebragt, vereischten daarenboven een bedaard en naauwkeurig onderzoek omtrent derzelver waarde of onwaarde; en de belangrijkheid der zaak verdiende eene nadere en onpartijdige overweging.
Welkom is ons derhalve deze arbeid van den geleerden en schranderen bakker, nu een waardig opvolger van den beroemden mulder, aan de Groningsche Hoogeschool. Hij heeft daarin zoowel Geschiedals Natuurkundig de zwakheid der stellingen van D. en S. aangetoond, en, zonder eenen hatelijken pennestrijd te voeren, de losse veronderstellingen van beiden grondig wederlegd.
Zoowel D. als S. hebben, met vele anderen, beweerd, dat het oorspronkelijk vaderland van het menschelijk geslacht onmogelijk in Azië kon gevonden worden. De mogelijkheid en waarschijnlijkheid daarvan wordt ontwikkeld en aangetoond uit de vruchtbaarheid van het westelijk gedeelte van Azië en de geschiktheid van dat land tot eene woonplaats van

{==601==} {>>pagina-aanduiding<<}
den mensch; terwijl die zwarigheden, welke D. en S. daartegen gemaakt hebben, op eene voldoende wijze worden opgelost. Vooral bewijst B., dat de gemakkelijker overgang van de blanke in de zwarte kleur, geen bewijs kan zijn, dat de eerste oorspronkelijk en de mensch dus uit Afrika zoude afkomstig zijn. Er is, zoo als hij te regt aanmerkt, hoegenaamd geene overeenkomst tusschen den zwakken en ziekelijken Albino en den sterken Europeaan. Onder het Kaukasisch menschenras moet men toch ook den gespierden Duitscher en Noorman tellen, en er ontbreken bij den blanke vele kenteekenen, die van het Kakerkakisme onafscheidbaar zijn. De kleur daarenboven hangt blijkbaar af van de werking der luchtstreek, des voedsels en der levenswijze. Zij kan dus niet (opdat wij er dit bijvoegen) aangemerkt worden, als eene volstrekte eigenschap van het menschelijk geslacht, maar alleen als iets toevalligs. Indien de oorspronkelijke mensch zwart is geweest, is hij zulks geweest, uit hoofde der omstandigheden, waarin hij leefde. Is het dan al eens waar, dat de Natuur geneigd is tot het oorspronkelijke weder te keeren, zoo kan echter die stelregel hier niet worden toegepast. - De beletselen, welke D. en S. stelden, dat de algemeene verspreiding uit Azië in de gesteldheid der aarde vinden moest, zijn, volgens het gevoelen van B., niet van dien aard, dat zij onoverkomelijk waren. Welke veronderstelling men hier volge, altijd blijven er zwarigheden, doch bij deze wel het minste. De veranderingen van onzen aardbol zijn, in het lange tijdsverloop, waarvan ons de geschiedenis eenigzins bekend is, te groot geweest, om hier iets met zekerheid te kunnen stellen. En in waarheid, ook D. moet dingen veronderstellen, welke ruim zoo onwaarschijnlijk zijn, als de veronderstellingen van zimmermann. De eerste stelt ter liefde van zijn aangenomen denkbeeld, dat in overoude tijden de engte van
Suez welligt nog niet aanwezig geweest is, terwijl de laatste gist, dat er de Roode Zee nog niet was, en de doortogt van Azië in Afrika dus gemakkelijk maakt. Nu gewaagt de Natuurkundige Geschiedenis onzer aarde nergens de aaneenhechting van twee landen, door eene zee gescheiden, door middel eener van de Natuur opgeworpene landengte, terwijl zij vol is van

{==602==} {>>pagina-aanduiding<<}
voorbeelden, die het vaneenscheuren, en afnemen van land, hetwelk tot zee wordt, staven. Doch dit in het voorbijgaan. De geschiedenis der oudste volkeren, de sporen der beschaving, zoo als zij zich van 's menschen bakermat verspreid heeft, wijzen ons in Azië de eerste beginselen. - Verder te gaan, is, zoo het ons voorkomt, dwaasheid, en kan onmogelijk overeenkomen met den geest der wijsbegeerte, welke ons tot geene verwarde hersenschimmen, maar tot duidelijke kennis brengen moet.
Zoo ver over het vaderland des menschelijken geslachts; nu gaat de Schrijver tot de beschouwing van deszelfs oorspronkelijken staat over. Ook hier volgt hij zijn' partij op den voet. Eerst bewijst hij, dat dit onderzoek geheel tot de Natuurkunde en Geschiedenis behoort. Hij neemt dan ook beide te baat, en toont, door de Ontleed- en Natuurkundige vergelijking van den Europeaan, den Neger en den Orang-Outang, vooreerst de aanmerkelijke en bijna onmogelijke veranderingen, welke de Apen in het algemeen, en de Orang in het bijzonder, zouden moeten ondergaan, om, wat het ligchaam betreft, mensch te worden; vervolgens het groot verschil, hetwelk er is tusschen den Neger en den Orang; voorts het ouregt, dat men den Neger aandoet, door hem zoo veel nader aan het dier te stellen, dan andere menschenrassen, daar hij, in vele opzigten, meer beschaving toont, dan de Kalmuk of de Eskimoot, alsmede dat men den Aap te hoog op den trap der wezens plaatst, door in hem een vernust te stellen, nabij het menschelijke, dewijl hij hierin door andere dieren overtroffen wordt. Dit alles is doormengd met allerbelangrijkste aanmerkingen, de ontieedkunde der menschen en der dieren betreffende; de vergelijking tusschen den viervoetigen mensch en den opgerigten Aap is treffend, en wordt door eene wel geslaagde af beelding opgehelderd; de aanmerkingen, omtrent de gelaatslijn, de vorming van het hoofd, de veranderingen van het ligchaamsgestel door overerving, verdienen nagelezen en overwogen te worden. Ten aanzien van de spraak wederlegt B, het gevoelen van S. en D., dat de strotklier bij den mensch de ontaarde luchtzak van den Aap zoude zijn, en toont tevens aan, dat de spraak niet alleen van de bewerktuiging der daartoe

{==603==} {>>pagina-aanduiding<<}
noodige deelen, doch ook van het fijn gehoor afhangt. Doch wij kunnen al het lezenswaardige, in deze weinige bladen bevat, niet naar waarde opgeven; de kundige Lezer zal voorzeker dit boekje, eens gelezen, niet ter zijde leggen, maar den belangrijken inhoud eene nadere overweging waardig keuren.




Specimen Philologicum, exhibens conspectum operis Ibn Chalicani de Vitis illustrium virorum. quod. - Praeside V. Cl. J.H. van der Palm - XVII Junii MDCCCXI - publicae disceptationi committit Bernardus Fredericus Tydeman, Trajectinus, S. Ministerii Candidatus et designatus V.D.M. in Pago Herveld. Lugduni Batavorum, apud Haak et Socios. 263 Pagg. In Quarto Maj.

Dat is:
Letterkundige Proeve, bevattende eene schets van het werk van Ibn Chalican, over de Levens der doorluchtige mannen. Door b.f. tydeman, enz.
Het zwaar verlies, hetwelk de beoefening der Oostersche talen onlangs onder ons geleden heeft door het overlijden van den Franeker Hoogleeraar greve, een' man, die in dit vak uitmuntte, heeft ons deze Verhandeling van den Heere tydeman, waardigen zoon van den geachten, veelwetenden grijsaard mtydeman, te belangrijker gemaakt, alzoo dezelve, door de blijken van de ongemeene vorderingen, welke de Heer tydeman, de zoon, in dit vak gemaakt heeft, en de zucht, welke hij voor hetzelve ook in deze Verhandeling aan den dag legt, ons over het gemelde verlies eenigermate kan vertroosten, door het uitzigt, dat dit veld der Letteroefeningen, in welke onze Vaders zoo grooten wezenlijken roem behaald hebben, niet verwaarloosd, maar steeds bij aanhoudendheid met vrucht onder ons bearbeid zal worden.
Wij zijn echter niet voornemens, deze Verhandeling in den eigenlijken zin te beoordeelen. Dit zou in ons eene berispelijke vermetelheid zijn, daar wij rondbor-
{==604==} {>>pagina-aanduiding<<}
stig belijden, dat onze kennis in de Arabische Taalen Letterkunde zich niet ver genoeg uitstrekt, om ons zoodanige beoordeeling te mogen aanmatigen.
Wij vergenoegen ons met het volgende beknopte verslag. Ibn chalikan of ibn challican, geboren te Irbil, het oude Arbela, in Mesopotamie, in het jaar 608 der Hegira, of Mohammedaansche jaartelling, en overleden in het jaar 681, was de Schrijver van een werk over de levens der doorluchtige mannen, naar de orde van het alfabeth, welk werk eenen algemeenen roem bij deskundigen heeft weggedragen. Hetzelve is tot heden toe alleen overig in Handschriften, hoe zeer waardig, om door den druk meer algemeen gemaakt te worden. Wijlen de Hoogleeraar rau, tydeman's hooggeschatte Leermeester in deze letteroefeningen, zoodanige uitgave van dit werk wenschende, raadde hem, in eene Akademische Verhandeling, van hetzelve een eenigzins breeder verslag te geven en er deze en gene proeve van te leveren, en tydeman sloeg dadelijk de handen aan dit Werk; de ongelukkige ramp van Leyden van 12 Jan. 1807 was ook voor deze onderneming noodlottig, alzoo bij dezelve een der weinige Handschriften van chalican's werk, tevens met eene vertaling en Collatie, en den arbeid van de levens van twee Imams besteed, is verloren gegaan. De niet lang na deze ramp gevolgde dood van den Hoogl. rau stremde vervolgens de uitvoering van den arbeid des Verhandelaars; eindelijk heeft door de aanmoediging en raad van den Hoogl. van der palm, waardigen opvolger van den Heer rau, het Werk zijn beslag gekregen, doch zoo, dat eene proeve van de behandeling der Levensbeschrijvingen is achtergebleven. Thans wordt ons door den geleerden Schrijver geleverd eene Levensbeschrijving van ibn chalican, door eenen ongenoemden, in het Arabisch, met eene bijgevoegde Latijnsche overzetting, Pag. 55-103.
Dan volgt de Voorrede van ibn chalican op zijn Werk, insgelijks in het Arabisch en Latijn, Pag. 104-119. Pag. 119-259 komt eene Lijst voor der Levensbeschrijvingen, welke het Werk van ibn chalican uitmaken, enkel in het Arabisch. Al deze stukken gaan verzeld van Aanteekeningen, onder welke veel voorkomt van den Amsterdamschen Hoogl. wil-
{==605==} {>>pagina-aanduiding<<}
diet, wiens bewezene diensten door den Schrijver der Verhandeling ook dankbaar erkend worden.
Voor dit alles gaat eene zeer geleerde Verhandeling, of wilt gij? Voorrede, in welke de Schrijver, behalve het melden van de reeds door ons aangevoerde bijzonderheden omtrent zijnen arbeid, eerst eene geleidelijke, naar de tijdorde geschikte, beknopte geschiedenis der Letterkunde onder de Arabieren voor den tijd van mohammed tot aan de bemagtiging van Bagdad door de Mogollen in het jaar der Hegira 656 voordraagt; van de beroemde mannen, die gedurende dit Tijdvak geleefd hebben, geeft ibn chalican de Levensbeschrijvingen, doch in eene alfabetische orde. Hoe belangrijk is derhalve dit zijn Werk niet. Vervolgens meldt ons de Verhandelaar het een en ander nopens den Schrijver ibn chalican en deszelfs Werk, van de Handschriften en hulpmiddelen, welke de Verhandelaar bij het opstellen dezer Verhandeling heeft kunnen gebruiken, en doet eindelijk verslag van hetgeen door hem in deze Verhandeling verrigt is.
Achter de Verhandeling staat een getal van negentien zeer belangrijke Theses of stellingen; en eindelijk eene lijst van verbeteringen, waarbij nog eene tweede lijst gekomen is, door den Hoogleeraar wilmet, na het afdrukken der Verhandeling. Gaarne zal elk Lezer, die weet, wat het inhebbe, iets in eenige Oostersche taal, bijzonder in de Arabische, al waren het slechts enkele regels, te laten drukken, het verzoek van den Heer tydeman om verschooning voor zoo vele drukfouten, als hier aangewezen zijn, inwilligen, en hem dezelve niet euvel duiden.
En met dit kort verslag van eene Verhandeling, die betere en vollediger beoordeeling verdient, moeten wij ons vergenoegen, dewijl wij met onzen schralen voorraad van Arabische Letterkunde kunnen noch willen pronken, hoewel wij, om de reeds gegevene reden niet geheel van deze verhandeling mogten zwijgen. Wij besluiten met den wensch, dat de Heer tydeman te eenigen tijde het Werk van ibn chalican zelve, het zij dan geheel, het zij gedeeltelijk aan de Geleerde Wereld moge mededeelen!





{==606==} {>>pagina-aanduiding<<}

Nouvelle Méthode, pour apprendre les principes et l'usage de la langue Française; par Pierre Marin, Grammairien. - Nieuwe Spraakwijze, om de beginselen en het gebruik der Fransche taal te leeren; door Pieter Marin, Spraakmeester. Op nieuw overzien en bewerkt door J.J. Te Amsterdam, bij A. Meijer, Schalekamp en van de Grampel, 1811. 378 Bladz. In Octavo. De prijs is ƒ :-15-:

Een Boek, reeds zoo menigmaal herdrukt, als dit, behoeft niet door onze aankondiging en beoordeeling bekend noch gewaardeerd te worden. Het is alleen de tegenwoordige op nieuw overziene en bewerkte uitgave, die ons verpligt om daarvan melding te maken. Waarin deze nieuwe bewerking bestaat, kunnen wij niet beter dan met de woorden van het Voorberigt ter kennisse van onze Lezers brengen.
‘Wij hebben’ - dus luidt hetzelve onder anderen - ‘den vorm van het oorspronkelijke werkje, zoo veel mogelijk, behouden. Hetzelve verdeelt zich in vier deelen, als, vooreerst: eene uitvoerige woordenlijst, welke wij, met vele namen van thans meer in zwang zijnde zaken verrijkt, en eenen meer regelmatigen vorm gegeven (hebben) dan zij te voren had. Ten tweede: eene verhandeling van de Rededeelen der taal, (over de rededeelen of taaldeelen was genoeg; rededeelen der taal is eene stootende overtolligheid), welke Rededeelen hier volledig verhandeld worden, waardoor dit werkje zich van het oorspronkelijke, naar ons inzien, voordeelig onderscheidt, in 't welke dezelve hier en daar onvolkomen en gansch niet volledig werden aangegeven (opgegeven). Wij hebben ook in dezelve verhandeling de noodigste regelen der woordschikking of syntaxis ingevlochten. Bovenal hebben wij ons bevlijtigd het moeijelijke vak der werkwoorden uitvoerig te behandelen, en zijn (deze twee woorden zijn hier overtollig en verlammen den zamenhang) de onregelmatigheden van dezelve aangewezen, (en) alles opgehelderd met genoegzame voorbeelden. Ten derde, hebben wij de zamenspraken, voor zoo verre die bruikbaar waren (,) wel behou-
{==607==} {>>pagina-aanduiding<<}
den, doch dezelve na (naar) tijd, omstandigheden en gebruiken gewijzigd: wellevenheidsregelen, verliefde gesprekken als anders, hebben wij doen vervangen door eenige, waarin wij vele eigenaardigheden der fransche tale hebben ingeweven - als mede door eenige, den Koophandel, de Aardrijkskunde, Natuurkunde en andere nuttige en aangename wetenschappen betreffende. Deze zamenspraken worden, op het voetspoor van marin, door eenige, die de geschiedenis van het vaderland kortelijk behandelen, besloten. Wij hebben dit
onderwerp merkelijk verrijkt en verbeterd, als mede nagenoeg tot op den huidigen dage vervolgd. Dezelve zamenspraken worden door eene reeks van brieven en voorschriften opgevolgd, inzonderheid tot den Koophandel betreffende. Eindelijk bestaat de vierde afdeeling in Leesoefeningen, zoo wel uit de gewijde, als uit andere goede schriften, in prosa en dichtmaat. Onder de eerste foort hebben wij die stukken, welke bij alle Christenen, met regt, op zulk een' hoogen prijs staan, geplaatst, om dezelve niet, als voorheen, aan het hoofd van het werkje te plaatsen, alwaar de Leerling er nog geen gebruik van maken kan.’
Wij hebben dit alles zoo bevonden en kunnen dus van den arbeid, aan dit boek op nieuw besteed, over het algemeen, niet dan eene loffelijke getuigenis geven. Des te gereeder zal, vertrouwen wij, de bewerker dezer uitgave ons eenige aanmerkingen, die wij daarop meenen te moeten maken, ten goede houden.
Waarom het woord Taalmeester op den titel met Spraakmeester verwisseld is, vatten wij niet. Het eerste toch komt ons beter voor dan het laatste; liever had men Spraakwijze door een ander, b.v. leerwijze, dat het Fransche méthode beter uitdrukte, moeten doen vervangen.
Uit den titel blijkt reeds, dat de bewerker der tegenwoordige uitgave de spelling van voltaire in plaats van die der Akademie (ai voor oi) aangenomen heeft. In hoe verre een Taalmeester regt heeft om in eene zaak van dat gewigt het gezag van eenen enkelen man boven dat van eene maatschappij der eerste mannen van letteren onder hunne natie te stellen, laten wij daar; wij voor ons, hoe zeer wij gaarne zagen,

{==608==} {>>pagina-aanduiding<<}
dat de eerstgemelde spelling op eenig letterkundig gezag aangenomen wierd, meenen echter ons aan dat der Akademie te moeten houden, tot zoo lang, dat eene andere geleerde maatschappij van evenveel gewigt ten voordeele der Voltairiaansche spelling beslist hebbe.
Een algemeene regel bij de inrigting van elk, tot regelmatig en grondig onderwijs bestemd, leerboek, behoort deze te zijn, dat alle voorbeelden, die men tot opheldering van eenen regel geeft, uit vooraf gegane regels verklaard kunnen worden en niet eerst ten deele hunne verklaring uit volgende regels behoeven te ontleenen. Tegen dezen regel achten wij strijdig de, volgens de orde der rededeelen ingerigte, verzameling van woorden van Bladz. 81-102, dewijl de leerling daar ter plaatse nog niet onderrigt is, wat rededeclen en derzelver kenmerkende hoedanigheden zijn; en vooral de zamengestelde voorbeelden, die aldaar voorkomen, als welke eerst tot de regels der Syntaxis behooren: denzelfden misslag hebben wij ook op andere plaatsen opgemerkt, als Bl. 110, alwaar onder de voorbeelden van het gebruik des nominatifs moi même gevonden wordt, terwijl eerst eenige bladz. later geleerd wordt, dat moi ook als een persoonlijk zelfstandig voornaamwoord en als nominatif gebruikt wordt. In deze fout vervalt men ligtelijk, wanneer men, zoo als hier en in de meeste Fransche Spraakkunsten geschiedt, de regels dǝr etymologie en der syntaxis niet zorgvuldig van een scheidt, maar onmiddellijk zamen verbindt en als onder een mengt.
Bladz. 115 lezen wij: ‘Eveneens zal men begrijpen (,) dat dit (het deelende) lidwoord niet gebruikt kan worden bij eigen namen (noms propres) (,) omdat de door dezelve te kennen gegeven wordende zelfstandigheden niet op velen (een geheel soort of geslacht) toepasselijk zijn, en men dus (,) van die zelfstandigheden sprekende, die niet dan in derzelver geheel kan onderstellen, rerwijl dit lidwoord altijd slechts een gedeelte aanduidt.’ Zoo wij wel zien, heeft in deze aanmerking een redekundige misslag plaats, bestaande in de verwisseling van zelfstandigheden met de namen der zelfstandigheden. Maar bovendien is dit onderrigt niet volledig, dewijl alleen ontkennender wijze van het gebruik van dit lidwoord bij eigene namen gesproken wordt, zonder een woord van

{==609==} {>>pagina-aanduiding<<}
de andere lidwoorden te reppen, daar toch, ter voorkoming van misverstand, had dienen gezegd te worden, dat de eigen namen, als zoodanig, geheel geen lidwoord dulden.
Bladz. 117. ‘Ofschoon wij bij de beschouwing van de deelen der rede in het algemeen, (,?) dat (die) soort (te weten de voornaamwoorden) onder de naamwoorden begrepen wilden hebben, als daartoe behoorende, zoo zijn er echter onder dezelve(,) die onmiddellijk tot de werkwoorden behooren,’ enz. Hier wordt behooren in eene tweederlei beteekenis gebruikt, als eerst van eene soortgelijke, daarna van eene syntactische betrekking. In den eersten zin zouden sommige voornaamwoorden eene soort van werkwoorden zijn; doch, dit de meening niet zijnde, behoorde men te zeggen: ‘zoo zijn er echter onder dezelve, die niet op zich zelven, maar alleen in verbinding met een werkwoord gebruikt kunnen worden:’ En dan valt de reden, waarom de Schrijver deze soort van de algemeene soortgelijke betrekking tot de naamwoorden uitzondert, geheel weg, dewijl zij dan met alle zelfstandige naamwoorden dit gemeen hebben, dat zij niet dan in verband met een werkwoord, het zij uitdrukkelijk er bij gevoegd of er bij gedacht wordende, gebruikt kunnen worden; en deze eigenschap moeten zij natuurlijk hebben, zullen zij plaatsbekleeders der naamwoorden kunnen zijn.
Meer aanmerkingen zouden wij op dit gedeelte van het Boek kunnen maken; doch daar hetzelve bij de tegenwoordige uitgave reeds aanmerkelijk verbeterd is, en, gelijk wij hopen, bij eene volgende verder volmaakt zal worden, willen wij, om niet bedilziek te schijnen noch den tegenwoordigen verbeteraar te ontmoedigen, ons liefst daarvan onthouden, alleenlijk nog bij het gezegde voegende, dat men aan taal en spelling van het Nederduitsch, en vooral aan de onderscheidingsteekenen, hier en daar, wel eenige meerdere oplettendheid had mogen besteden.


{==610==} {>>pagina-aanduiding<<}

Damian Hessel en zijne Roofgezellen. Of echte berigten van eenige gevaarlijke Roverbenden, hunne Taktiek, en hunne schuilplaatsen, met opgave der middelen om ze te vervolgen en uit te roeijen. Voornamentlijk ten dienste van Regterlijke en Burgerlijke Ambtenaren bearbeid door eenen Regterlijken Ambtenaar. Naar den tweeden, geheel omgewerkten, vermeerderden en verbeterden Hoogduitschen druk; waarbij nog eenige bijlagen en aanteekeningen over Hessels vroegere Geschiedenis, en een overzigt der resultaten van het tegen hem gevoerd onderzoek gevoegd zijn. Door A.G. Blusse. Met de afbeeldsels der drie bernchtste Banditen. Te Dordrecht, bij A. Blussé en Zoon, 1811. 138 Bladz. In gr. Octavo. De prijs is ƒ 1-:-:

Damien Hessel en zijne Medepligtigen, of Berigt, wegens verscheiden gevaarlijke dievenbenden, hunne taktiek en hunne schuilhoeken. Verzeld van verschillende opgaven der middelen, om die aan te tasten en te vernielen: mitsgaders levensbijzonderheden der twee befaamde opperhoofden, Hessel en Streitmatter: kunnende dit werkje strekken tot een vervolg op het leven van den beruchten Schinderhannes. Naar den tweeden en veel verbeterden, mitsgaders met eenige nieuwe tot het werk behoorende stukken verrijkten druk, uit het Fransch vertaald. Te Amsterdam, bij Doorman en Comp., 1811. 192 Bladz. In Octavo. De prijs is ƒ 1-2-:

Wij ontmoeten, in de uitgave van dit Werkje, het zoo goed als zeldzaam verschijnsel, dat, van hetzelfde buitenlandsche geschrift, tweederlei vertaling, genoegzaam gelijktijdig, het publiek wordt aangeboden. Of de Boekhandelaars blussé en Zoon en doorman en Comp., volgens het aangenomene gebruik, voorshands hun voornemen ter vertaling, in een of ander Nieuwspapier, hebben aangekondigd, is ons onbekend; en gevolgelijk ook, indien er zoodanige aankondigingen geschied zijn, wie van beiden, door in

{==611==} {>>pagina-aanduiding<<}
de voorbaat geweest te zijn, volgens een aangenomen Boekverkoopers gebruik, het regt op zijne zijde hebbe, willen noch kunnen wij beslissen. Zoo ook willen wij geen partij kiezen, aan welke van beide vertalingen de voorrang moet gegeven worden. Het Oorspronkelijke niet bij de hand hebbende, kunnen wij de getrouwheid en naauwkeurigheid niet beoordeelen. Op de onderstelling, dat beide hieromtrent gelijk staan, dunkt ons, in de uitgave bij doorman en Comp. ten aanzien van woordschikking en vloeibaarheid, eenige meerdere waarde boven die van blussé en Zoon, te hebben opgemerkt.
Doch dit alles in het midden latende, keeren wij ons tot het Werkje zelf. Hetzelve is, deels wijsgeerig, deels historisch. Meer dan eens toont de Schrijver, eene naauwkeurige kennis van het menschelijke hart te bezitten, van de roersels en springveren, door welke de smeulende vonken der ondeugd, van elders lucht ontvangende, in vlam gezet worden. Uitvoerig is vooral onze Schrijver, deels in de aanwijzing van de middelen, van welke de roovers en rooverbenden zich bedienen in hun bedrijf, deels van de maatregels, die door de Gouvernementen, ter wering of voorkoming van diefstallen, met vrucht in het Werk kunnen gesteld worden. Wat het laatste, het voorkomen van dieverijen aangaat, trok onze opmerking eene passage, welke wij niet kunnen nalaten over te nemen, om te dienen ter proeve der denkwijze des Schrijvers van dit Werkje. Aangemerkt hebbende, dat, onder de rooverbenden, welke de landen aan en om den Rijn en elders ontrusten, vele Joden gevonden worden, vervolgt hij aldus: ‘De voortreffelijke regering van het Koningrijk Beijeren heeft eene bron van onheilen door hare doelmatige politieverordeningen tegens vreemde Joden, en door de onderdrukking der bedevaarten naar de zoogenaamde bidplaatsen gestopt. Men beschuldige mij niet (zoo vervolgt de Schrijver) van eenen dwazen godsdiensthaat, of van eenen onmenschelijken af keer tegen de Joden. Beiden zijn mij vreemd, en niemand wenscht meer dan ik dat er tusschen Israëliten en Christenen geene andere scheidsmuur meer zal zijn, dan het verschil van godsdienst, dat eene gewetens-
{==612==} {>>pagina-aanduiding<<}
zaak is, en waarmed niemand het regt heeft zich te moeijen (*). Maar tot de tijd te voorschijn treedt, waarop Joden en Christenen, eveneens geschapen, beide ook even goede en even nuttige burgers zijn zullen, tot daartoe kan doch (toch) eene regering, wanneer (indien) zij anders de oogen niet toesluiten wil voor alle ervarenis, niet afzijn, staatkundige maatregelen te nemen tegen het rondzwerven van vaderlandloze, geen beroep drijvende, bedelende en aan hunne eigene geloofsgenooten tot last zijnde menschen, die tot allerlei misdaden aangezet worden door armoede, lediggang en misschien ook dwaze ingebeelde begrippen en gebrek aan onderrigt. - Te vergeesch voert men stellingen uit hunnen Talmud aan, om te bewijzen, dat hunne leer de onze nabij komt. Wie twijfelt daar aan? Niet als aanhangers van den Talmud, maar als landloopers zonder beroep, zonder opvoeding, allen eerlijken arbeid en handel verachtende, en zich door vooroordeelen en voor de maatschappij gevaarlijke gewoonten onderscheidende menschen, verdienen de Joden een meer bijzonder en streng toevoorzigt der politie.’ Voorts geeft onze Schrijver

{==613==} {>>pagina-aanduiding<<}
verscheidene middelen aan de hand, welke, zonder het barbaarsch verbod, hetwelk, in vele rijkssteden, den reizende Joden zelfs een nachtverblijf ontzegt, weder in te voeren, met voordeel in het werk zouden kunnen gesteld worden. Veel, zeer veel, zouden wij uit de hier voorkomende verhalen kunnen overnemen, rakende de verregaande loosheid der dieven, en het oefenen van hun eerloos beroep. ‘Een ijzeren spijker, een endje touw, een houtje, een oude lemmet van een mes, een bos stroo, eene versneden wolle deken - met deze werktuigen en wat gekaauwd brood voorzien, spot een dief van deze bende met de waakzaamheid van zijnen opzigter, en heeft zelfs spoedig ketenen losgemaakt, ijzeren staven doorgezaagd, touwen van stroo gevlochten, in 't kort hij ontkomt uit onderaardsche gaten en uit torens van eene aanmerkelijke hoogte.’
Op deze algemeene aanmerkingen en berigten, laat de Schrijver vier Bijlagen volgen, welke meer in bijzonderheden treden, en tot opschriften voeren: ‘I. Aanmerkingen nopens eenige maatregelen, die bij de vervolging van roversbenden met voordeel kunnen aangewend worden. II. Brief van eenen gevangenen uit zijnen kerker geschreven, met den daarop gevonden sleutel overgezet uit het Joodsche Hoogduitsch. III. Eenige aanteekeningen van de vroegere levensgeschiedenis van Frans Joseph Streitmatter, genaamd Weiler. - Resultaten van het door het geregtshof te Maintz uitgesproken desinitief vonnis. IV. Uitduidingen van eenige voortvlugtige rovers, volgens Hessels eigenhandige aanteekeningen, uit kracht van welken zeer vele anderen opgevangen wierden.’ In verdere bijzonderheden, zonder te uitvoerig te worden, kunnen wij ons niet inlaten.


{==614==} {>>pagina-aanduiding<<}

De Reizigers door Zwitserland. Ex ingenio quisque suo demat vel addat fidem. Tacitus. Door E.F. Lanthier. Derde en laatste Deel. Met Platen. Uit het Fransch vertaald. Te Amsterdam, bij C. Timmer, 1811. 491 Bladz. In gr. Octavo. De prijs is ƒ 3-15-:

Met dit Derde Deel eindigt dit, door zijne verscheidenheid veraangenamend Werk van den zoo op het vak der Reisbeschrijving afgerigten, alsook in de oude Letterkunde bedrevenen lanthier. Lausanne en Tverdun zijn de twee steden, uit welke de Brieven, in dit Deel bevat, gedagteekend zijn. In denzelfden geest als de voorgaanden zijn zij geschreven, met dit onderscheid, dat zij meer bijzonderheden behelzen, Zwitserland betreffende. Genoegzaam tot aan het einde onthouden zich adolphe en blanche in de gemelde steden, vanwaar zij, van tijd tot tijd, uitstappen somtijds van eenige dagen doen. De Heer bertaut was tot verzoening met zijne dochter niet te bewegen. Bij het lijden, hetwelk haar deswegen prangde, kwam nog eene aanmerkelijke verslimmering van tijdelijke omstandigheden, door het verlies, hetwelk zij bij eene bankbreuk van adolphe's broeder leden, die deszelfs meeste bezittingen onder zich gehad had, uit welke zij tot nog toe een ruim bestaan gehad hadden: zoodat zij tot een' staat van bekrompenheid gebragt werden; in welken zij, echter, door blanche's verstandig huisbestuur, vergenoegd en aangenaam te Yverdun leefden, met wandelen en lezen den tijd genoegelijk verdrijvende. Een brief van Mevrouw de saint-omer, de ziekte van blanche's vader vermeldende, doet de Echtgenooten dat verblijf verlaten, en naar Lyon zich begeven. Een gunstigen keer namen hier hunne omstandigheden. Eerst wist een achtenswaardig Geestelijke, Vader anselmus, eene verzoening tusschen den vader en de kinderen te bewerken. Er lag een Uiterste Wil van den Heer bertaut, ten voordeele van zijne huichelende Echtgenoote, met geheele uitsluiting van blanche. Julia,

{==615==} {>>pagina-aanduiding<<}
de kamenier van Mevrouw bertaut, doch al vroeg de belangen van Mevrouw delmont toegedaan, droeg er kennis van, en wist, door haar beleid, door Vader anselmus ondersteund, te bewerken, dat het Testament omver gestooten, en van een ander vervangen werd, waarbij blanche tot eenige Erfgename van haar Vaders nalatenschap verklaard werd; die daardoor in haar wettig regt hersteld, al het leed, haar door hare Stiefmoeder aangedaan, vergetende, dezelve een jaargeld van twee duizend Ecus liet aanbieden, op voorwaarde, dat zij Lyon zou verlaten. Niet onbeloond bleven de Godvruchtige anselmus en de schrandere julia. In overvloed en daardoor vermeerderd geluk sleten nu de eertijds vlugtige Echtgenooten geruste dagen.
Nu willen wij, na ook dit, zoowel als de voorgaande Deelen, met genoegen te hebben gelezen, van de menigvuldige overnemenswaardige plaatsen, welke wij hadden aangeteekend, eenige weinigen, zoo veel ons bestek toelaat, afschrijven.
Op den afstand van eenige mijlen van Lausanne zich bevindende, roemt adolphe, in eenen brief aan Mevr. de saint-omer, onder andere, het geluk, hetwelk aldaar genoten wordt. ‘Wij bevonden ons (schrijst hij) in het gelukkig oord van rust, geluk en weldadigheid. De huizen zijn altoos voor de reizigers geopend, zonder aanzien van persoon; ieder mensch is voor hen een landgenoot, een vriend: de tasels zijn altoos gedekt en de bedden opgemaakt. Zij vragen niet naar vaderland, afkomst, of naam.’ -
‘Deze alomberoemde gastvrijheid heeft geene de minste verandering ondergaan; overal zagen wij ons met eene goedhartige vriendelijkheid ontvangen. De mannen zijn sterk en kloek van gestalte, en de vrouwen bezitten eene bevalligheid, welke door hare zedigheid nog meer in de oogen valt. Zachtaardigheid straalt in hare gebaren door, de zorg, welke zij voor kinderen, echtgenooten, en vooral voor de grijsaards dragen, wordt hen door natuur, teederheid en menschlievendheid voorgeschreven. De beide seksen strekken deze gevoelens zelfs tot op de hen omringende dieren uit.’
Het merkwaardigste van Zwitserland bereizende,

{==616==} {>>pagina-aanduiding<<}
mogt de beroemde St. Gothard niet onbezocht gelaten worden, Het volgende schrijven wij over. ‘De kruin van den St. Gothard is eene vlakte van naakte granitsteen; men heeft er een uitzigt hetwelk zeer uitgestrekt en ontzagverwekkend is. Wij zagen onder onze voeten een verwonderenswaardige afwisseling van wolken, die een onweder in derzelver midden verzamelden; men ziet dezelve van vallei tot vallei voortdrijven, terwijl het op den berg helder en zuiver is. Derzelver snelle voortgang, dwarrelingen en zonderlinge bewegingen, doen een geheel ander uitwerksel dan men in de vlakte gewaar wordt.’
‘Ten oosten van den Saint Gothard begint eene aaneenschakeling van zeer hooge bergen, onder den geslachtnaam van den berg Adula bekend. Tusschen dezelven ziet men ontzaggelijke ijsvalleien en vreesselijke diepe afgronden, die ongenaakbaar voor de menschen zijn: de klipgeit zelfs verwijdert zich van dezelven, en de zon schijnt beschroomt te zijn om zulke verschrikkelijke oorden te verlichten. Uit het hoogste gedeelte dezer ontoegankelijke bergen komen de twee kleinste bronnen van den Rijn te voorschijn, te weten de beneden en de midden-Rijn. De boven-Rijn komt voort uit den berg Bedus, achter welke zich eene ijsvallei van zes mijlen diepte bevindt, bekend onder den naam van Rhcinwald; dezelve is negen mijlen lang. De vloed komt uit eene hooge opeenstapeling van ijs te voorschijn: nu eens is dezelve onder sneeuwbergen begraven, dan eens wederom daar van bevrijd, en vertoont zich eerst twee mijlen van deszelfs oorsprong geheel voor het oog. Daar ontdekt men het eerste groen, waar op eenige kudden grazen.’
‘Het leven der herders in deze landstreek heeft veel overeenkomst met dat der dieren: gedurende vele weken hebben zij geen ander verblijf dan de holen der rotsen of de door ijs gevormde grotten. Zij eten het vleesch der lammeren, die van de rotsen afvallende omkomen, of in de spleten van het ijs nederstorten. Bij gebrek aan vleesch mengen zij meel, zout en heet water ondereen, hetwelk zij door een laken laten loopen, en het geen daar niet

{==617==} {>>pagina-aanduiding<<}
heeft kunnen doordringen, verstrekt hen tot brood. Sine apparatu, sine blandimentis expellunt famem.’ En, ondanks dit, in veler anderen oogen, ellendig verblijf en onderhoud, smaken de Zwitsersche herders eene volmaakte rust, en verlaten niet zonder hartzeer het gebergte om onder menschen te verkeeren.
De Negen en zeventigste Brief loopt voornamelijk over den berg Saint-Bernard, en een klooster, op denzelven gelegen; het is langwerpig vierkant, uit rotssteenen opgebouwd; de kerk, de eetzaal, en de vertrekken voor de armen bevinden zich op de onderste verdieping: boven vindt men het verblijf der Geestelijken, en een groot getal kamers voor de reizigers van eene zekere klasse. Sterk is de overtogt der reizigers over den St. Bernard; derzelver getal wordt jaarlijks op zeven of acht duizend begroot; vijf honderd en daarboven bevinden er zich somtijds gelijktijdig, die allen van vleesch en brood verzorgd worden; te welken einde honderd en meer koeijen beneden aan den berg grazen, die dikmaals tot de behoeften naauwelijks genoeg zijn. ‘Dertig paarden houden zich gedurende de vier zomermaanden alleen bezig om op eenen afstand van zes mijlen hout te halen. Men voedt dezelven slechts met brood, omdat hetzelve gemakkelijker dan eenig ander voeder getransporteerd kan worden. De honden, of doggen, die met de dienstboden worden afgezonden om reizigers optesporen, bezitten een verwonderlijk vlug en snedig instinct. Niet alleen dat zij de reizigers op eenen aanmerkelijken afstand weten optesporen, door middel van hunne sterke reuk, maar zij vatten hen zelfs bij de kleederen, zonder hen eenig het minste kwaad toetebrengen, brengen hen naar den kant van het klooster, zijn hen in 't loopen behulpzaam, en doen hen opmerken, dat zij ten hunne gebruike kleine fleschjes aan den hals hebben hangen, met brandewijn gevuld. Zij hebben (zoo vervolgt het verhaal) nog niet lang geleden den kloosterschat gered. Dertig struikroovers hadden zich in kleine afdeelingen naar het gewijde gesticht begeven. De vaders ontvingen hen zoo goed als zij konden, doch deze schelmen, zich heimelijk bijeen gevoegd hebbende, dwongen den Abt dat hij hun oogenblikkelijk al het voor-
{==618==} {>>pagina-aanduiding<<}
handen zijnde geld overleveren moest. De geestelijke was
echter hier door niet te verschrikken, hij gaf hen op eene beleefde wijze tot antwoord, dat hij, na de vriendelijke en gastvrije wijze waarop zij in het klooster ontvangen waren, geenszins zulk eene behandeling verwachtte. De roovers waren onverbiddelijk. Toen zeide de Abt: “Dewijl gij het dan volstrekt begeert, zal ik u naar de kas van het klooster brengen.” - Zij volgden hem; hij opende eene deur, die naar het verblijf der honden geleidde; deze wierpen zich op zijn bevel op de booswichten, verscheurden deze, verwurgden gene, en dreven de overigen op de vlugt.’
‘Twaalf geestelijken bewonen dezen tempel, die aan de menschlievendheid geheiligd is. Zij zijn met dagelijksche bezigheden overladen; zij staan schildwacht op de hoogste rotsen, en zien overal rond om ongelukkigen te ontdekken en tot hunne hulp toetesnellen. Doch het is vooral in slecht weêr dat zij hunnen ijver en hunne werkzaamheid verdubbelen. Als het sneeuwt ruimen zij de wegen op, en letten op het minste gerucht. Wanneer sneeuwvallen dreigen of werkelijk nederstorten, braveren zij het gevaar, om dezen of genen reiziger het leven te redden. Kortom het zijn wezens aan de menschlievendheid toegewijd, en de ware weldoeners der menschen.’
Verdienstelijk zouden, door dit alles, de verzorgers worden, al ware het dat zij een aangenaam verblijf bewoonden. In een zeer hoog luchtgewest, niet minder dan 1240 roeden boven de Middellandsche Zee verheven, heerscht aldaar, gedurende het gansche jaar, eene zeer strenge koude. ‘De barometer (*) daalt er in den winter tot op 18 of 19 graden beneden het vriespunt, en somtijds, doch voor weinige dagen, tot op 20 en 22. Men heeft, op den eersten Augustus, in 1767, ten één uur na den middag, de thermometer in de open lucht onder nul, en den geheelen omtrek van het klooster met nieuw ijs bedekt gezien. De tuinen der geestelijken, op kleine stukken gronds, tuschen de meest voor den wind beveiligde rotsen aangeiegd, brengen, op het einde van Augustus, naauwelijks

{==619==} {>>pagina-aanduiding<<}
eenige latuw en kool van de kleinste soort voor den dag, en worden door de monniken veeleer tot hun vermaak dan tot nut aangelegd.’
Hoe zeer afkeerig van het spreken over zaken van regering, toen, evenwel, de Heer lanthier zijne reizigers het kleine kanton Schweitz, vanwaar geheel Zwitserland zijnen naam ontleent, deed bezoeken, kon hij niet nalaten, van den regeringsvorm diens kantons iets te gewagen. ‘De titel van burger is erfelijk en bepaald: op zijn zestiende jaar heeft de burger stem in de algemeene vergaderingen, die jaarlijks, op den laatsten zondag in de maand April beschreven worden; dezelve worden een half uur van Schweitz (een vlek, de hoofdplaats van het kanton: want steden zijn er niet), in een met fraai geboomte beplant veld gehouden. De burgers begeven zich derwaarts met een zijdgeweer gewapend. Bijna vier duizend personen maken de vergadering uit; de knecht bevindt zich bij zijnen meester; de boer staat op denzelfden regel als zijn landheer. De burgers vormen een' uitgestrekten kring, in welks midden de banieren wapperen; alles heeft er een krijgshaftig voorkomen. De regering bevindt zich in het middenpunt, met het zwaard, dat zinnebeeld der oppermagt, in de hand. De werkzaamheden worden met een gebed begonnen: het teeken der goedkeuring wordt met het opheffen der hand gegeven; de weigering wordt door zich stil te houden aangekondigd. Wanneer het getal der stemmen twijfelachtig is, zoo zet men twee hellebaarden kruiselings tegen elkander; de toestemmenden gaan er onder door, en plaatsen zich in eene regte linie; de overblijvende scharen zich aan hunne zijde, en men gaat als dan tot de opneming der stemmen over.’
Met zeer veel genoegen bezagen onze reizigers, te Lucern, hoofdstad des kantons van dien naam, een meesterstuk van bekwaamheid en vlijt, door den Generaal pfeiffer vervaardigd. ‘Hetzelve vertoont eene oppervlakte van bijna zestig vierkante mijlen der bergachtigste streken van Zwitserland; het zijn de kantons van Underwalde, Schweitz, Uri, en een gedeelte van dat van Lucerne, van Zug en Berne, in eene ruimte van twaalf voeten breed.

{==620==} {>>pagina-aanduiding<<}
Het meer van Lucerne is het middelpunt van dit plan, hetwelk, in relief gewerkt, op eene groote tasel staat. Men klimt op drie trappen, vanwaar men het meer van Lucerne, de landerijen, de steden, de bergen, de dorpen en de gehuchten van het kanton ziet. De evenredigheden zijn zeer juist, de bijzonderheden verbazend, de bewerking is meesteriijk. De waarheid is zoo voortreffelijk, de begoocheling zoo volmaakt, dat twee boeren, die zich bij ons bevonden, de een voor den anderen uitriepen: “Zie daar mijn dorp, mijn huis; zie daar onze fontein waar uit wij water gaan scheppen.” De stof waar uit dit wonder is zamengesteld, bestaat uit een zamenmengsel van harst en was; maar de rotsen zijn uit stukken van steen, uit de alhier voorgestelde bergen zelve genomen, vervaardigd.’
Zwitserland doorreizende, mogt Berne niet onbezocht gelaten worden, als zijnde eene der fraaiste steden van het geheele gewest niet alleen, maar van gansch Europa. ‘In geene andere stad (schrijft de Heer L.) zal men eene straat vinden, welke een half uur lang, ter wederzijden met prachtige hôtels, van afstand tot afstand door kolommen en standbeelden versierd is, en tot onderhoud der zindelijkheid en der frissche lucht door een loopend water besproeid wordt. Het groot uurwerk is in een der torens die de hoofdstraat versieren: hare onderscheidene wijzers, duiden de uren, maanden, dagen, de teckens van den dierkring waarin zich de zon bevindt, als mede de getijden der maan aan, en vertoonen ook een aantal bewegende afbeeldsels van menschen en dieren.’
Met de volgende aanhaling, uit Brief XCIII, eene algemeene beschrijving van de natuurlijke gesteldheid van Zwitserland behelzende, zullen wij ons verslag eindigen. ‘Van het oosten tot aan het westen is deszelfs uitgestrektheid vijf-en-veertig, en van het noorden tot het zuiden vier-en-dertig aardrijkskundige mijlen: hetzelve is gelegen tusschen de 45e en 48e graad breedte, en de 24e en 28e lengte, en levert drie zeer onderscheidene deelen op. Haller heeft opgemerkt dat men op de kruin eens bergs gewassen vind(t) die in Lapland groeijen, en aan

{==621==} {>>pagina-aanduiding<<}
den voet komen planten voort, die aan de Kaap de Goede Hoop te huis behooren. Het luchtgestel is zoo afwisselend, dat men er alle de luchtstreken op eene geringen afstand van elkander vindt: aangezien de onzekerheid van wind- of regenvlagen, is er geen jaargetijde dat tot reizen geschikt is. De maand Junij wordt daartoe gewoonlijk gekozen; doch dan ook zijn de reizigers menigmaal aan de ongestadigheid van het weder ten prooi. De vlakten raken in de maand Februarij van sneeuw bevrijd; dezelve smelt op de Boven-Alpen in de maanden Maart en April. De groote smelting heeft in Julij plaats; zoo dat de stroomen, van welken zich de bronnen aan den voet der Alpen en van den Jura bevinden, reeds in de lente beginnen te zwellen, terwijl de rivieren die uit den schoot der Alpen en uit de meeren zelven voortspruiten, eerst na den zomer-zonnestand beginnen te wassen; deze hand over hand toenemende dooi belet eene al te plotselijke overstrooming, en verschaft gestadig eenen genoegzamen voorraad van water tot de scheepvaart.’
‘Zwitserland bevat de bronnen der aanzienlijkste stroomen van Europa in zich; men vindt er ruim dertig meeren, waaronder die van Genève, Constantz, Neuschâtel, Zurich, Lucerne en Morat de voornaamsten zijn. Deze waters bevatten eene verbazende hoeveelheid van visch in zich, waaronder de forellen uitmunten.’ (Elders teekent onze Schrijver aan, dat sommigen van zestig tot zeventig ponden zwaar zijn.) ‘Dit land brengt heerlijke vruchten en uitmuntende wijnen voort: de wijn de la Côte en die van Lavaux zijn zeer geacht. De roode wijn van Neufchâtel is minder in soort. De kantons van Soleure, Friburg en de baljuwschappen van Italie kweeken vele wijngaarden aan. De boter, de kaas, het rundvee, de schapen en de paarden maken den hoofdhandel van Zwitserland uit. De arenden, de groote havikken, de roode patrijs, en verscheidene andere vogels, die de genoegens der tafel uitmaken, bewonen de Alpen. De beeren zijn zeer gemeenzaam in le Haut-Valais, in de kleine kantons, en in de vallei van den Engelenberg: de wapenborden, waar op deze Dieren

{==622==} {>>pagina-aanduiding<<}
voorkomen, zijn zoo oud en tevens zoo menigvuldig, dat men er gerust uit kan opmaken, dat de beeren zich van deze woeste streken hadden meester gemaakt, Horatius beweert, dat de geslachten verbasteren en slechter worden: dit is in Zwitserland het geval niet. Voor twee eeuwen waren roofzucht, woestheid en dronkenschap de hoofdeigenschappen der Zwitsers; thans heerschen welvoegelijkheid, menschenliefde, beschaafdheid en wereldkennis onder de klassen der wel opgevoedde lieden.’




Natuurlijke Zedeprenten, ten gebruike der Jeugd; met versjes en verklaringen opgehelderd, door A. Fokke, Simonsz. Te Amsterdam, bij J. van der Hey, 1810. 88 Bladz. In Octavo. De prijs is ƒ 1-5-:

Men vindt hier ‘een aantal van, in aard en bedoeling geheel onderscheidene, Prentjes, wier voorwerpen meestal van het Landleven, en uit de Natuur ontleend, en voorhenen ergens elders gebruikt zijn,’ gelijk de Schrijver naar waarheid in het Voorberigt aankondigt. Onder ieder Prentje is een versje geplaatst, ‘in eene der zoetvloeijendste versmaten, van die, welke in onderscheidene Geestelijke Werkjes van den achtingwaardigen johannes luyken voorkomen;’ hetwelk ons bijzonder bevalt, gelijk mede, dat hier, in stede van de geestelijke toespelingen, en op de voorwerpen toegepaste Bijbelspreuken, welke men in al de geestelijke werkjes van luyken vindt, eene beknopte zedelijke toepassing achter iedere prent gevoegd is. Eindelijk, de Schrijver noemt dit Werkje Natuurlijke Zedeprenten, omdat de afbeeldingen meerendeels uit de Natuur ontleend zijn, en in navolging van zeker Latijnsch Dichtwerk, Ethica Naturalis geheeten, waartoe de meergenoemde luyken de tafereelen vervaardigd heeft, die hij zelf naderhand, in kleiner formaat, in zijne Beschouwing der Wereld heeft uitgegeven.
Wij erkennen in dit boeksken een nuttig en aangenaam Geschenk voor de Jeugd, en hebben de meeste tafereeltjes met de dichterlijke beschrijvingen, toepassingen en lessen, zeer doelmatig en aangenaam gevonden.





{==623==} {>>pagina-aanduiding<<}

Eduard van Eikenhorst, zijne Huisgenooten en Vrienden. Door den Schrijver van den Ring van Gyges wedergevonden. Eerste Deel. Met Platen. Te Haarlem, bij F. Bohn. 382 Bladz. In gr. Octavo. De prijs is ƒ 3-15-:

Deze welgeschrevene Roman, die toevallig onder de boeken van den Rec. geraakt en vergeten was, had eene veel vroegere aankondiging verdiend; onze achterlijkheid zal echter onze beoordeeling van dit aangename lettergeschenk niet terug houden.
De bekwame Schrijver, zijnen Landgenooten door de mededeeling van nuttige lessen van dienst willende zijn, heeft zich naar den heerschenden smaak dergenen, die zijn onderwijs en raad wel het meest behoeven, in de keus van den vorm en de inkleeding van zijnen arbeid, wel willen schikken. Hij schrijft Romans, omdat hij langs dezen weg alleen hoop heeft, om tot den geest en het hart van velen te naderen. Zijn oogmerk en ontwerp zijn wel overlegd; en de uitvoering beantwoordt daaraan ten volle.
Dit Boek is vol van een zeer belangrijk mensch- en zedekundig onderwijs. Ligtelijk ziet men, dat het des Schrijvers doel zoowel is te leeren als te vermaken: daartoe die naauwkeurige en uitgewerkte karakterbeschrijvingen, zoowel van achtenswaardige en beminnelijke, als van laaggeestige en verachtelijke personen; daartoe vooral ook die gesprekken en waarnemingen over velerlei menschelijke karakters en lotgevallen, waardoor het verhaal dikwerf wordt afgebroken, en die, doorgaans met voorbeelden en Anecdoten doorweven, alzoo ook voor de bedoelde Lezers onderhoudend zijn.
En niet slechts de algemeene inkleeding in den vorm van verhalen, maar ook de afwisselende toon van ernst en boert, en vooral de geestige teekening van zonderlinge en bespottelijke karakters en hoedanigheden, brengen veel tot dat aangename en innemende toe, waardoor de weldenkende Schrijver zijnen nuttigen arbeid aangenaam weet te maken. Voornamelijk heeft het uitmuntend welgeslaagde en volgehoudene

{==624==} {>>pagina-aanduiding<<}
karakter van den geleerden swiebelius des Recensents lever meermalen doen schudden. Doch wat noemen wij swiebelius? Wij zouden den Schrijver in der daad ongelijk doen, zoo wij aarzelden te erkennen, dat alle karakters wel geslaagd en goed gehandhaafd zijn. Hoe gaarne zouden wij eenen edelen trek van den achtenswaardigen eduard van eikenhorst, of een leerzaam gesprek tusschen hem en den waarlijk Eerwaardigen bloemenhoven, of een kluchtig voorval met den genoemden swiebelius of met andere wonderlijke personen, ter proeve mededeelen! Doch het boek is reeds in ieders handen; en, na dus ons oordeel, volgens pligt, gezegd te hebben, voegen wij er niets bij, dan dat de historie ons ook interesseert, en wij naar de lezing van het Tweede Deel verlangen.




Maandag, Dingsdag en Woensdag, of Parijs, Melun en Fontainebleau. Blijspel met Zang. Naar het Fransch van Sewrin en Chazet, door M.G. Engelman. Te Amsterdam, bij C. Timmer, 1810. 103 Bladz. In Octavo. De prijs is ƒ :-12-:

Of dit eene vertaling dan of het eene navolging van het Fransch zij, is ons uit den titel niet kunnen blijken; en wij rekenen het der moeite niet waardig, om er eenig onderzoek elders naar te doen, - daar wij ons geduld reeds meer dan te veel hebben moeten vergen, om dit Blijspel ten einde toe door te lezen. De overeenkomst tusschen de twee deelen des titels, of het verband tusschen Maandag, Dingsdag en Woensdag ter eenere en tusschen Parijs, Melun en Fontainebleau ter andere zijde, is hierin gelegen, dat de hoofdpersoon in dit zoogenoemde Blijspel, des Maandags te Parijs, des Dingsdags te Melun en des Woensdags te Fontainebleau was. - Of de aanschouwers zoo veel geduld zullen kunnen oefenen, om de uitvoering van dit Stuk ten einde toe bij te wonen, wanneer het ten tooneele mogt gevoerd worden, zal te bezien staan; doch welligt waagt het geen Directeur van eenen Schouwburg, om hetzelve bij een Publiek met eenigen smaak te doen uitvoeren.



{==625==} {>>pagina-aanduiding<<}

Uittreksels en beoordeelingen.




Christelijke Godgeleerdheid naar de behoefte van dezen tijd. Door J.H. Regenbogen, Doctor en Professor, in de H. Godgeleerdheid, Kerkelijke Geschiedenis, en Uitlegkunde des Bijbels, aan 's Lands Universiteit te Franeker. Te Workum, bij F. Annes, 1811. 480 Bladz. In gr. Octavo. De prijs is ƒ 3-:-:

(Tweede Recensie.)

Hoofddeel VIII. Over 's menschen oorsprong en voortreffelijkheid. §. 73. Over den oorsprong van het menschelijk geslacht. De eerste oorsprong der menschen was voor het Heidendom een diep geheim. De Bijbel geeft ons hier veel gezonder onderrigt. §. 74. Adam de eerste mensch, en het menschdom uit éénen stam gesproten. §. 75. Over den zedelijken toestand der eerste menschen. De eerste mensch was met rede begaafd en god heeft hem verwaardigd met bijzonder onderrigt. Hij wordt gezegd naar Gods beeld geschapen te zijn (Gen. I: 26, 28); welke uitdrukking, volgens het duidelijk verband, ons doet denken aan de heerschappij over de dieren; en het is den Hoogleeraar twijfelachtig voorgekomen (Bladz. 236), of de Schrijver van Genesis I. wel meer bedoeld hebbe, dan de heerschappij over de dieren, tot welke hij den Lezer uitdrukkelijk bepaald. - Hoe dit onderling strookt, ziet Recensent niet door. - In het N. Test. wordt ook zedelijke regtheid door de uitdrukking van Gods beeld verstaan; ‘doch de Bijbel is niet één boek, maar eene verzameling van boeken: mogen wij nu hier de denkbeelden des N.T. overbrengen in die oude oirkonde? Mogen wij dus de begrippen der Apostelen van der eerste Christenen zedelijke volkomenheid toepassen op het eerste menschenpaar?’ Welke zeldzame soort van redenering! Men herinnere zich hierbij, wat de Heer regenbogen zelf Bladz. 70 geschreven heeft van den invloed van gods H. Geest op de Schrijvers van den Bijbel.
‘De deugd der eerste menschen, in den stelligen

{==626==} {>>pagina-aanduiding<<}
zin des woords, is ons aan geen twijfel onderworpen - maar nog door geene langdurige oefening bevestigd, was zij niet bestand tegen het bedrog der zinnen. - Dit heeft echter geenzins alle zedelijk gevoel, of alle deugd in hun verwoest.’ (Wat is hier zedelijk gevoel? wat is hier deugd?) ‘Want één misdrijs maakt niemand tot een schelm.’ (In zekeren zin mag dit doorgaan bij ons menschen, maar even zeker is het, dat een geringe misslag in ons oog, dikwijls de rampzalige bron is van de overdrevenste snoodheid. Men stelt zich dikwijls den vuilen aard der zonde niet duidelijk genoeg voor, hoe zij als de kanker voortvreet, en niet rust, voordat het verderf voltooid is. De geschiedenis van den val, en de treurige ervaring leeren elken opmerkzamen genoeg, om niet te spreken van den geheelen inhoud des Bijbels, hoe diep de mensch door eene zonde vervalien is!) ‘Wie weet,’ zoo vervolgt regenbogen Bladz. 238, ‘of zij niet, door de ervaring kloek geworden, in het vervolg beter op hunne hoede geweest zijn, om - als regt gehoorzame kinderen - den wil van God boven alles te doen gelden. Deze veronderstelling, indien hij eene gissing wagen moge, wil de Hoogleeraar liefst aannemen.’ - Waarlijk, wij hebben hier geene gissingen noodig, noch twijfelingen, ‘De geschiedenis verlaat ons niet,’ gelijk regenbogen meent. God, de groote Ontfermer, is, volgens de geschiedenis, terstond met genade den mensch voorkomen, in de moederbelofte, Gen. III: 15. Hoe? heeft de Hoogleeraar daar niet aan gedacht? of zeggen die woorden niets? Zeggen zij niet veel? Indien des Hoogleeraars gissingen hier gelden zouden, dan zou het weinig schelen, of de verleider van het menschdom, die leugenaar van eerste
af, zou waarheid gesproken hebben, en de mensch waarlijk door de zonde wijs zijn geworden, en voorzigtig, kennende goed en kwaad.
§. 76. Over den staat van het geluk. In deze paragraaf schijnt de Schrijver uit den tegenwoordigen toestand en geaardheid des mensche telkens te besluiten tot den staat en toestand van den eersten regten mensch voor den val. Vandaar zoo vele paradoxen, als in deze paragraaf voorkomen, en welke verkeer-
{==627==} {>>pagina-aanduiding<<}
delijk op den staat van den regten mensch worden toegepast. De Schrijver stelt Bladz. 239 bij voorbeeld het voor, als of adam in het Paradijs een luije ledigganger geweest zij, daar evenwel uitdrukkelijk gezegd wordt, Gen. II: 15, dat god hem in dien Hof plaatste, om dien te bebouwen. Recensent verwondert zich, dat men dus die dingen over het hoofd ziet, welke geschikt zijn, om de zaken in het regte licht te plaatsen. Dus spreekt de Schrijver Bladz. 240 van het ligchaam der zonde, even als of adam in den Paradijsstaat een ligchaam der zonde dezes doods had omgedragen, gelijk wij zondaars na den val. Vruchteloos zullen alle pogingen zijn, om hetgeen de geschiedenis als sirafsen der zonde voorstelt, te doen voorkomen als zegeningen voor den zondigen mensch. Wat anders is het, dat voor ons, die gelooven, de vloek weggenomen en in zegen door gods genade veranderd is. Doch wij kunnen hier niet breedvoerig zijn. Een enkele wenk zal genoeg wezen voor den verstandigen.
§. 77. Over de voortreffelijkheid der menschelijke natuur. In deze geheele paragraaf heerscht eene verwarring van den natuurkundigen (physiquen) met den zedelijken toestand der menschen, en ten aanzien van den laatsten eene verwarring van den oorspronkelijk regten en tegenwoordig verdorven toestand. Deze algemeene aanmerking zij genoeg over deze paragraaf, alleen kan de Recensent het slot der aanteekening onder Bladz. 244, 245 niet stilzwijgend voorbij gaan. Indien dat slot gerigt moet zijn tegen de Hervormde Kerk, en tegen wie zou het anders wel gerigt kunnen zijn? dan moet Recensent, zoo hij aan de opregtheid van den Heer regenbogen niet wil twijfelen, 's mans onkunde in de leer der Hervormde Kerk beklagen, omtrent de vrijheid des mensche en de krachtig werkende genade van god! die leer der Kerk is ook niet beschroomd voor zulke bestrijders, die haar met gevolgtrekkingen willen bezwaren, omdat zij geene andere kans zien, om ze met eenigen schijn tegen te spreken.
§. 78. Over de onstoffelijkheid onzer ziel. Deze wordt door den Hoogleeraar betoogd, alleen wil men met ch. bonnet gelooven dat onze ziel met een zeer fijn ligchaam na den dood zal vereenigd blijven,

{==628==} {>>pagina-aanduiding<<}
daar heeft hij niets tegen. Bladz. 249 in de aanteekening.
§. 79. De onsterfelijkheid der zicl. 1) Waarschijnlijk uit de algemeene overeenstemming van alle volken 2) bewezen uit de begeerte en wenschen, die zich uitstrekken tot in het oneindige; 3) de deugd wordt in dit leven niet altijd beloond, ‘waar blijft nu hier de wijsheid, goedheid en regtvaardigheid van God, indien die zijne meest getrouwe dienaren - aan zoo veel strijd en moeite onderwerpt, zonder ooit hunnen ijver en trouwe te vergelden?’ Bladz. 253, vergel. Bladz. 256. Men vergelijke hier hetgeen wij in het voorgaande Nommer van dit ons Maandwerk, Bladz. 589, gezegd hebben 4.) ‘De Talenten, welke God aan den mensch gegeven heeft, zijn te groot voor dit leven.’ §. 80 Het gewigt dezer waarheid. §. 81. De leer der onsterfelijkheid aan de oude tsraëliten niet onbekend.
Hoofddeel IX. Over de zedelijke onvolmaaktheid des menschen. Bladz. 263-312. Indien wij dit Hoofddeel wilden ontleden, wij zouden onze aanmerkingen in de palen van deze Recensie niet kunnen besluiten. Eene algemeene aanmerking zal veel licht geven. De Heer regenbogen spreekt in het voorgaande Hoofddeel, bijzonder §. 76, over den staat van 's menschen geluk, en 's menschen voortreffelijkheid, en in dit IXde Hoofddeel, over de zedelijke onvolmaaktheid des menschen, doch men zou 's mans bedoeling geheel miskennen, indien men aan die bewoordingen denzelfden zin wilde hechten, welke bij ons de uitdrukking: regtheid en verdorvenheid des mensche bevatten; zoodanig eene zedelijke verdorvenheid, welke tegen de zedelijke regtheid van den eersten mensch overstaat, kent onze Hoogleeraar niet, dit blijkt terstond uit §. 82. De mensch aan zijne zwakke zijde beschouwd. Dat zedelijk verderf des mensche, hetwelk de geheele Bijbel zoo ontzettend afmaalt, dat hij deswegens de geheele wereld voor god verdoemelijk verklaart, is bij den Heer regenbogen slechts de zwakke zijde van den mensch, die niet zelden, zoms, dikwijls, al te zeer, menigmaal zijnen verhevenen rang bezwalkt. Men zal voorts in dit geheele Hoofddeel pogingen vinden, om de snoodheid van des mensche zedelijk verderf te

{==629==} {>>pagina-aanduiding<<}
verontschuldigen, de gevaarlijkheid van zijnen staat te verzachten, enz.
§. 83. Oorsprong onzer gebreken. Opgave van de zwarigheden tegen het gewone gevoelen. Recensens heeft deze Paragraaf niet zonder ontzetting gelezen. ‘Het gewoon gevoelen loopt regtstreeks in (Bl. 266) tegen de leer der Schrift, tegen alle gevoel van regtvaardigheid, tegen alle deugden van god!’ Vreesselijke beschuldiging! Maar is zij gegrond? Is het waar, dat het gewone gevoelen, (dit zal moeten zijn: het gevoelen der Gereformeerde Kerk, en dan is nog de vraag: heeft de Schrijver dat gevoelen regt in het gewricht gevat en juist voorgesteld?) Is het waar, dat dit gevoelen regtstreeks inloopt tegen de leer des Bijbels, die onze verdorvenheid evenwel van adam afleidt, en tot alle menschen, in den hoogsten trap, uitstrekt? Zoo dit niet waar zij, zoo integendeel de leer van de Hervormde Kerk omtrent den oorsprong, de algemeenheid en den hoogen trap van het zedelijk verderf, volkomen en waarachtig de leer van mozes en de Profeten, van christus en de Apostelen zij, zoo ten aanzien van de algemeenheid en den hoogen trap der zonde, de treurige ondervinding hetzelfde getuige; wat zou dan het geschrijf van den Hoogleeraar wezen, wat anders, dan, indien wij het met den regten naam zullen noemen, een twisten met god? - Recensent wil aan den Hoogleeraar zelven in bedenking geven, of het gewigt en aanbelang dezer zaak eenige de minste losheid, onbedachtzaamheid, of ligtvaardigheid kan dulden in het behandelen en onderzoeken van dezelve? hij wil hem herinneren: wat aan de Profeten voormaals en aan de Leeraars der menschen onder het Oude en Nieuwe Testament in last wordt gegeven. Is dit: de zonden der menschen te verkleinen, de zondaren te vleijen? of is hun last, den menschen hunne zonden en derzelver straffen naar waarheid voor te houden, opdat de menschen leeren zich zelven te
kennen? Een seneca zelf schreef toch: Initium est salutis notitia peccati. Niemand duide den Recensent zijne ernstige taal hier euvel; maar neme ze voor de taal der liefde, gelijk hij weet, dat zij is, en denke, dat wij, menschen, met god te doen hebben, die harten en nieren beproeft, met Hem, die onze werken weet!

{==630==} {>>pagina-aanduiding<<}

Is het waar, hetgeen de Heer regenbogen schrijft, Bladz. 265, dat ‘adams overtreding gelijk was aan die, waarin de beste menschen zoms vervallen, waarin geen doel is tegen God, geen opzet; die uit onbedachtzaamheid en overhaasting voortkwam?’ enz. enz.
§. 84. Het verhaal Gen. 3. kan niet letterlijk worden opgevat. §. 85. Het is geen parabel noch wijsgeerig verdichtsel. § 86. Maar een geschiedverhaal in den stijl der oude waereld. §. 87. Algemeen overzigt dezer geschiedenis. §. 88. De voortreffelijkheid van dit geschtedverhaal: zijnde de beste oplossing van den oorsprong van het kwaad. Dit laatste gelooft de Recensent uit overtuiging van zijn hart; maar niet, wanneer hetzelve zoo wordt verklaard, en gewrongen, gelijk hier §. 84-87 geschiedt; dat alles, wat Gen. III. verhaald wordt, van de verleiding door de slang, en van de regterlijke uitspraak van god slechts te houden zij voor gedachten van adam en eva, welke deels in het Paradijs, deels naderhand, bij het ontwaren van de moeiten dezes levens in hun ontstonden. Recensent doet hier slechts ééne vraag: was de belofte van genade en van dat vrouwezaad, hetwelk niet het zaad der slang, maar der slang zelve den kop zou vermorselen, ook niets meer of min, dan eene gedachte van adam en eva? Regenbogen zegt daar niets van; verders merkt Recensent aan, dat de Hoogleeraar met zich zelven onbestaanbaar is, gelijk elk zal ontwaren, die bijzonder de moeite neemt, om Bladz. 277 met oplettendheid na te lezen.
§. 89. Bedenkingen tegen 't gewone gevoelen over de verdorvenheid van onze natuur. Omtrent deze paragraaf kan aan niemand, die eenige ervaring heeft, de aanmerking ontslippen, dat de Heer regenbogen hier niets nieuws zegt; de Poolsche Broeders hebben in hunne Schriften reeds hetzelfde, en wel ongelijk ordelijker en met veel meer schijnbaarheid gezegd en aangedrongen, en zijn evenwel door Hervormde en andere Protestantsche Godgeleerden wederlegd geworden. De Heer regenbogen had die wederleggingen behooren te toetsen, en derzelver onvolledigheid aantoonen, of anders nieuwe bewijzen moeten aanvoeren. Thans heeft hij zoo veel als niets gedaan.

{==631==} {>>pagina-aanduiding<<}

§. 90. Ontwikkeling van den oorsprong der zonde. Deze geheele paragraaf onderstelt, dat wij, ten opzigte van het zedelijke met den eerstgeschapen mensch gelijk staan, dat de zinnelijkheid bij adam, even als bij ons, de oorzaak zij der zonde, gelijk hij zondigde, zonder vooraf door eenig zedelijk verderf besmet re zijn, zoo ook wij. Deze onderstelling is echter ver af van bewezen te zijn; de zonde is, volgens regenbogen, oorspronkelijk uit de zinnelijkheid, volgens den Bijbel is ons hart zedelijk bedorven, en eene bron van zonden, niet min dan de zinnelijkheid. In verzuimde en gebrekkige opvoeding zal voorts de oorsprong der zonde gezocht moeten worden; men mag echter wel met reden vragen: vanwaar is het, dat de beste opvoeding zoo dikwijls mislukt? Salomo zou antwoorden: ‘Omdat de dwaasheid aan het hart van den jongen gebonden is!’ Cereus in vitia flecti! De kracht der kwade voorbeelden komt bij den Hoogleeraar hier Bladz. 289 ook in aanmerking. Niemand zal wel den invloed der kwade voorbeelden loochenen, gelijk regenbogen Bladz. 289 schijne te vreezen, veel minder omdat pelagius het gesteld heeft. Trouwens, dit is de vraag niet, maar deze is de vraag: of aan die kracht der kwade voorbeelden de oorsprong der zonde zij toe te schrijven?
§. 91. Leere der H. Schrift daaromtrent. Ook in deze paragraaf heerscht dezelfde verwarring als in de voorgaande. De uitleggingen der Bijbelplaatsen in dezelve zijn vrij willekeurig, en dienstbaar gemaakt aan de onderstelling van den Schrijver, die Bladz 291 op de vraag: ‘zijn dan onze redelijke vermogens niet bedorven?’ antwoordt: ‘vele hebben dit gretig aangenomen, terwijl andere zwarigheid maken dit toe te stemmen.’ Hierbij haalt hij eene waarschuwing aan van een hedendaagschen Godgeleerden (den Hoogl. muntinghe), zeggende: ‘Wij moeten ons zorgvuldig wachten, dat wij van 's menschen zedelijk onvermogen ten goede niet zulk een gevoelen koesteren, 't welk met zijne redelijke natuur strijdig is, enz.' en dus onderscheidende tusschen de redelijke en zedelijke natuur der menschen, welke regenbogen hier doorgaans met elkander verwart; gelijk in zijne geheele woordrijke redekaveling te dezer plaatse loutere

{==632==} {>>pagina-aanduiding<<}
verwarring heerscht. Zoo zegt hij: ‘Ik kan niet geloven, dat God van den mensch iets eischt, waartoe hij dezen geene krachten geeft.’ Hier moest noodwendig bijgevoegd zijn: ‘of geene krachten gegeven heeft.’ De bedenking, zoo als regenbogen ze voorstelt, wordt beantwoord Heidelb. Catechismus, IVde Zondag, 9de Vraag: ‘God heeft den mensch alzoo geschapen, dat hij dat konde doen!’ - Zoo zegt hij Bladz 295, dat ‘men onze zedelijke verkeerdheid te onregt eene aangeborene genoemd heeft, tegen de H. Schrift, die uitdrukkelijk betuigt, dat God den mensch regt gemaakt heeft, (Pred. VII. vs. 29.)’ Maar regt geboren of regt gemaakt verschilt toch nog al wat. Niemand spreekt van ingeschapene zonden, maar de Heidelbergsche Catechismus spreekt van aangeborene zonde. - Op gelijke wijze is het gesteld, met hetgeen de Professor schrijft van den natuurmensch, Bladz. 269. - Dus ook Bladz. 296. ‘Een betoog van dezen aard: de dood is eene straffe der zonde, kleine kinderen sterven, bij gevolg zijn zij zondig: is openbaar valsch; kleine kinderen, die geene wet kennen zijn voor geene zonde vatbaar. Zoo de dood voor volwassene menschen eene straffe is, hij is zulks niet voor kleine kinderen.’ Welke verwarring! Wie heeft toch geleerd, dat kleine kinderen voor dadelijke zonde vatbaar zijn. Tegen de leere der Hervormde Kerk beschiet deze aanmerking van den Hoogleeraar geen doel, hetwelk echter hier de plaats niet is, om breeder aan te wijzen. Zeker is het, dat paulus den dood aanmerkt, als eene bezoldinge der zonde; en dus ook de Heilige Schrift in het algemeen.
Omtrent de uitlegging der Bijbelplaatsen, in deze paragraaf voorkomende, zoude insgelijks veel te zeggen zijn, indien ons bestek en ons oogmerk zulks toeliet, genoeg is het hier aan te merken, dat regenbogen duidelijk te kennen geeft, welken invloed zijne onderstelling op zijne wijze van uitlegging hebbe, altoos niet minder dan hij aan anders denkenden toeschrijft. Eene onderstelling, welke §. 92 duidelijker wordt voorgesteld, onder de Rubrick: Gevolgen uit het voorgaande asgeleid: ‘De grond van alle men-
{==633==} {>>pagina-aanduiding<<}
schelijke verkeerdheid is daarin gelegen, dat wij onze zinnelijke natuur niet besturen door rede en godsdienst, derhalve moeten wij toezien, dat wij niet voor gebrek en onvolmaaktheid houden, datgeen, wat het niet is. Wij mogen onze zinnelijke natuur even zoo weinig beschuldigen als onze zedelijke; onze zedelijke natuur heeft ook in haren oorsprong niets gebrekkigs. Alles wat men ziet aan jonge kinderen, eigenzin, nijd, toornigheid, ongehoorzaamheid aan ouders is niets anders dan de onschuldige werking der eigenliefde, gestemd en gaande gemaakt, door den indruk, dien de uitwendige dingen op hunne zinnen gemaakt hebben en natuurlijk moesten maken, enz.’ Stemt deze af beelding van den zedelijken staat des mensche met den geest en beschrijving van den Bijbel overeen?
§. 93. Over de zonde. ‘De zonde bestaat in overtreding van gods wet: zij is van verschillenden aard: dan eens verzuimen wij hetgeen de wet geboden heeft, dan eens doen wij hetgeen zij verboden heeft. Men onderscheidt ze voorts in uitwendige, met woorden en werken, en in inwendige, die in kwade gedachten, overleggingen en begeerten bestaan. Wij kunnen echter niet alle begeerlijkheid als zondig veroordeelen, want de eerste begeerten, die onzes ondanks in ons opkomen - zijn onzondig. Ook onderscheidt men zonden van onwetendheid en dwallng, van onbedachtzaamheid en overijling, en zonden, die met bewustheid en overleg geschieden.’ Omtrent deze laatste wil de Schrijver opgemerkt hebben, dat niemand zondigt om te zondigen, maar alleen om dwaze en onverlichte eigenliefde in te willigen. ‘Wat men ook zegge van hemeltergende boosheden, ik kan mij niet verbeelden dat zich ooit een sterveling zoo zeer kan vergrijpen, dat hij het hoogste Wezen zou uitdagen.’ Wij willen gelooven, dat de Hoogleeraar zich niet kan verbeelden, dat het menschdom zoo diep bedorven is; Joden noch Heidenen konden zich dit van zich zelven verbeelden; de geest der waarheid moest de wereld overtuigen van zonde!
§. 94. De zonde algemeen onder de menschen, en verschillende. Treurige waarheid; ook de beste en heiligste menschen belijden, dat zij niet zoms, gelijk onze Schrijver zegt, maar in velen struikelen. Jac.

{==634==} {>>pagina-aanduiding<<}
III: 2. Indien wij zeggen, dat wij geen zonde en hebben, (in den tegenwoordigen tijd) zoo verleiden wij ons zelven, en de waarheid en is in ons niet. 1 Joann. I: 8.
§. 95. De straffe der zonde. ‘Daar God niet onverschillig kon zijn omtrent de overtreding zijner wetten - heeft hij, door regtvaardigheid en liefde teffens bewogen, tusschen de zonde en ellende een natuurlijk en onoplosselijk verband gelegd. De zonde heeft hare gevolgen, welke wij als zoo vele straffen moeten beschouwen.’ Deze gevolgen zijn: 1. de schande; 2. het bederf onzer zedelijke vermogens; 3. de knagingen en verwijtingen van een beschuldigend geweten; 4. de inwendige smarten, welke uit het blind opvolgen van onbetemde driften voortkomen; 5. eindelijk de uitwendige onheilen, welke doorgaans de zonden op de hielen volgen; 6. ten laatste de dood. Deze straffen dragen gewoonlijk den naam van natuurlijke. Andere worden stellige genoemd, welke niet onmiddellijk zoo met de zonde verbonden zijn, en die bestaan in rampen en onheilen. Doch hier moeten wij zorgvuldig toezien, dat wij niet die rampen, die van het menschelijk leven, en van onzen toestand op aarde onafscheidelijk zijn, en aan welke vromen en onvromen onderworpen zijn, voor straffen houden. Onder het Oude Testament heeft god Israëls volk soms met Landen Volksplagen bedreigd, als zoo vele straffen, en daarenboven soms door eene buitengewone tusschenkomst met bijzondere straffen de eer zijns naams gehandhaafd: maar van dien tijd en dat volk laat zichgeene toepassing maken op ons en onzen tijd. Wij moeten ons voor elk onbezonnen liefdeloos oordeel zorgvuldig wachten, en niet, wanneer wij rampen zien, aanstonds aan straffen denken, of aan schuld en wanverdiensten. Hier wordt het gezegde van jezus, luk. XIII: 3, niet vergeten, hetwelk zoo menigmaal aangehaald wordt, doch tevens zoo menigmaal verkeerd toegepast. Onze Schrijver, gelijk zoo vele anderen in onzen tijd,
schijnen het 3de en 5de vers niet op te merken: ‘Indien gij u niet bekeert, zoo zult gij alle desgelijks vergaan!’
Hoofddeel X. Over den persoon des Verlossers. Bladz. 313-351. De overgang hiertoe wordt gemaakt §. 96. Het goddelijk plan ter herstelling van

{==635==} {>>pagina-aanduiding<<}
het menschelijk geslacht. In dit opschrift bevreemdt den Recensent het woord herstelling van het menschelijk geslacht. Indien er bestaanbaarheid is in het leerstelsel van den Hoogleeraar, schijnt er geene herstelling van het menschelijk geslacht te pas te komen. De Schrijver spreekt hier verders ten minste duister omtrent de hulpmiddelen, welke god aan de Israëliten tegen de zonde gegeven heeft, en die te bepalen tot hunne geschicdenis en lotgevallen. Hij bepaalt dus niet duidelijk, of de Heiligen onder het O. Test. in der daad op eene andere wijze zijn zalig geworden dan wij. ‘Ook aan de Heidenen heeft God zich niet onbetuigd gelaten. De goddelijke hulp (?) ter onzer verlossing door het Evangelie is geschikt voor de behoefte van alle menschen, zonder onderscheid van geslacht en volk. Het is niet genoeg, dat wij in dezen de grootheid der goddelijke goedheid prijzen - zonder hier de uitgebreide en nooit volprezene verdiensten onzes Verlossers dankbaar te erkennen.’ (Zoo is het; alleen is de vraag: waarin deze verdiensten bestaan? Hoe de Schrijver daarover denkt, zal in het vervolg blijken.) ‘Wat wij zijn, of hebben, hebben wij aan jezus te danken.’ (Dit zullen alle Christenen toestemmen; maar zullen zij allen in denzelfden zin der woorden overeenstemmen?) ‘Men heeft gevraagd of God, indien het hem behaagd had, op eene andere wijze ons heil en geluk had kunnen herstellen? en op deze vraag van ouds te regt een bevestigend antwoord gegeven.’ In eene Aanteekening, beroept de Hoogleeraar zich op Vader augustinus, de Scholastieken, j. calvinus, th. beza, p. martyr, h.a. roël, en anderen. ‘Maar,’ zegt hij, ‘na dat f.
socinus dit ook hadt beweerd, is men van dat gevoelen afgegaan.’ De bedoeling van deze Aanteekening vat Recensent niet, ook weet hij niet, wie door deze men te verstaan zijn. Immers niet de Hervormde Kerk, die heeft zich over deze vraag nergens verklaard!
§ 97. De Verlosser van de Propheeten voorspeld. Regenbogen erkent voorzeggingen, die regtstreeks en alleen op den messias zien, evenwel is er in deze paragraaf veel, waarin de Recensent met den Professor niet zou instemmen. ‘Ik heb gezien,’ zegt hij in de Aanteekening, Bladz. 319, ‘dat alrede j. cal-
{==636==} {>>pagina-aanduiding<<}
vyn deze plaatsen, (aanhalingen van Profeten bij mattheus) houdt voor aanhalingen bij wege van vergelijking, in diervoegen als zoo terstond gezegd is.’ Zeldzame aanmerking! Dit is immers niets nieuws? De Professor zal zeker den Calvinus Indaïzans kennen! Voorts Bladz. 320 ‘Men twijfelt met regt, of er onder het O.T. ook voorbeelden of zinnebeelden geweest zijn van zaken, die onder het N.T. plaats gehad hebben en dus vooraf geschaduwd zijn geworden.’
§. 98. De gepaste tijd van de komst des Verlossers. Wanneer men den inhoud van deze paragraaf vergelijkt, met hetgeen de Schrijver in het voorgaande van dit Werk gezegd heeft van de hulpmiddelen, aan Joden en Heidenen van ouds geschonken, en hetgeen hij in het vervolg zal zeggen van hetgeen eigenlijk door jezus zal verrigt zijn, zou men mogen twijfelen, of de bestrijders van het Christendom, die uit deze zoo laat uitgestelde komst van den Verlosser eene tegenwerping hebben gevormd tegen de waarheid van het Christendom, zich met het bijgebragte in deze paragraaf zullen laten vergenoegen.
§. 99. De goddelijke Natuur onzes Verlossers. Wanneer onze Schrijver spreekt van de Goddelijke Natuur, eene ware Goddelijke Natuur, moeten wij hem met zich zelven vergelijken. Dan zegt hij Bladz. 132: ‘Wij klimmen hier in onze gedachten ver boven menschen en Engelen op, en beschouwen in de natuur van jezus een wezen, 't welk alle die volmaaktheden heeft, voor welk een geschapen wezen vatbaar is, of hetgeen zoo na grenst aan de Godheid zelve, als immer het eindige tot het oneindige genaken kan’ Wij zouden anders deze uitdrukkingen Goddelijke Natuur, ware Goddelijke Natuur, ligtelijk in eenen geheel anderen zin nemen, dan welken de Schrijver bedoelt.
§. 100. Zal ons de leer der Apostelen diesaangaande voorstellen, te welken einde menigvuldige plaatsen uit de Schriften der Apostelen aangehaald, maar tevens door daarbij gevoegde uitleggingen in derzelver kracht en nadruk, zoo veel mogelijk, verzwakt worden. Terwijl de Heer regenbogen, blijkens eene Aanteekening, Bladz. 334, zich voorstelt, dat tegen zijn gevoelen de menschelijke rede niets kan inbrengen. Maar zou de men-
{==637==} {>>pagina-aanduiding<<}
schelijke rede niets kunnen inbrengen tegen het denkbeeld van een geschapen eindig wezen, met eene Goddelijke, eene waarlijk Goddelijke Natuur van god beschonken? Ook beklaagt zich de Hoogleeraar, dat, ‘daar elk erkent dat hier eene groote verborgenheid is, evenwel een ieder heeft willen verklaren en oplossen, 't geen het menschelijk verstand te boven gaat.’ Ei lieve! Wat heeft dan de Heer regenbogen hier zelve in deze paragrafen anders voor, dan op zijne wijze deze verborgenheid zoo te verklaren, dat er de rede niets tegen zou kunnen inbrengen? -
Hierop volgt §. 101. Het karakter van jezus; waarmede dit Hoofddeel besloten wordt.
In het volgende Hoofddeel XI vinden wij de Geschiedenis van jezus, Bladz. 351-393, zeer breedvoerig en woordenrijk. §. 102. Omstandigheden zijner geboorte. ‘Zijne moeder was maria, die, - bezwangerd was door den H. Geest of de kracht van God. (Matth. I. vs. 18. Luk. I. vs. 35.)’ In eene bijgevoegde Aanteekening, Bladz. 352, zegt ons de Schrijver, dat sommige nieuwere Godgeleerden uit onzen tijd dit betwijfeld hebben: maar zegt hij: ‘Indien evenwel het verhaal van Joseph (Matth. I en II.) echt is, dan is die twijfel ongegrond.’ Hoe flaauw is dit antwoord! Indien! - aan de echtheid van de twee eerste Hoofdstukken van mattheus is door velen getwijfeld. Een oplettend Lezer zal dit niet onopgemerkt kunnen voorbij gaan. Even min, als dit gezegde des Schrijvers, Bladz. 353. ‘Maar dat dan ook geen zinnelijk oog, geen verwijfde smaak, die door weelde gevormd is, ons hier doe spreken van een lijden van de kribbe af aan, bij hetwelk dan gewoonlijk die grove begrippen ten grondslag liggen, welke geluk en ellende, hoogheid en laagheid, van uitwendige donkere of schitterende omstandigheden afhankelijk maken.’
§. 103. Geschiedenis zijner kindsheid. §. 104. Voorbereiding voor en aanvaarding van zijne openbare bediening. Hier geen woord van de nederdaling des H. Geests op jezus en de plegtige verklaring zijns Vaders bij de Jordaan, ook wordt jezus verzoeking in de woestijn door den Duivel met stilzwijgen voorbij gegaan.

{==638==} {>>pagina-aanduiding<<}

§. 105. Tijd en wijze zijner openbare bediening. §. 106. De hoofdinhoud van de leer van jezus. Op het einde van deze paragraaf, Bladz. 363, verzendt ons de Schrijver naar §. 100, n. 2. Dit is onnaauwkeurig, en zal denkelijk moeten zijn: §. 101, n. 1, Bladz. 338; vergel. §. 72, Bladz. 215. Doch, dit is eene kleinigheid; van meer belang is het, dat de Schrijver niets zegt van hetgeen jezus verklaard heeft nopens het hoofdoogmerk van zijne komst in de wereld, om zalig te maken, dat verloren was. matth. XVIII: 11. Om te zoeken en zalig te maken, dat verloren was, om zondaars, en niet regtvaardigen, te roepen tot bekeering, om zijne ziel te geven tot een rantzoen voor velen, enz. enz. Onze Schrijver beschouwt jezus enkel als een' Zedeleeraar!
§. 107. Bevestiging zijner leer. Door zijne wonderwerken. Van deze zegt de Hoogleeraar alleen, dat zij in getal, en ook in nuttigheid en weldadigheid die van mozes en de Profeten overtreffen. Doch, waarom ook niet in de wijze, op welke jezus die verrigtte, met gezag en kracht? Ik wil, word gereinigd, lazarus, kom te voorschijn! enz. 2) door zijne voorspellingen; 3) door zijn onschuldig en voorbeeldig leven; 4) door zijnen geheel vrijwilligen dood. Hier kon men vragen: was dit alléén het oogmerk van jezus dood? En welke kracht ligt er in den dood van jezus ter bevestiging zijner leer? Is eene leer daarom waarachtig, omdat iemand, die ze belijdt, voor dezelve sterft? 5) Eindelijk, door zijne opstanding.
§. 108. Het lijden des Zaligmakers bij zijne openbare bediening. ‘Van lijden van vroegere jaren is ons niets bekend. Hij, die in deugd en Godsvrucht volmaakt was, moet een waar geluk genoten hebben.’ Hoe! was dan de vervolging van herodes, die naar zijn leven stond, kort na zijne geboorte, de dood van onnoozele kinderen om zijnent wil, enz. enz., geen lijden voor hem te rekenen? waar geluk is onafscheidelijk van de deugd; goed! maar heeft dan de deugd niet veel te lijden en heeft jezus niet ten minste op het einde van zijn leven geleden? of bleef Hij toen het waar geluk niet behouden? Aan het lijden in Gethsemane is de geheele 109de §. toegewijd. Het grove denkbeeld, dat Hij gevoeld heb-
{==639==} {>>pagina-aanduiding<<}
be, dat zijn l'ader op Hem vertoornd was, verdient naauwelijks wederlegging. Wie heeft toch zulk een grof denkbeeld te kennen gegeven? De Hervormde Kerk zeker niet; of is: Hij heeft gedragen den toorn Gods tegen de zonde des menschelijken geslachts hetzelfde, als: Hij heeft gevoeld, dat de Vader op Hem vertoornd was?
§. 110. Zijn kruisdood. De kruisdood was een van god vervloekte dood. Deze is eene aanmerking van paulus, Gal. III: 13, doch die geheel niet in aanmerking komt bij den Professor. Daartegen merkt hij Bladz. 276 aan, dat jezus geenszins zijn leven door een wonderwerk geëindigd zou hebben. Om toch niets onopgemerkt voorbij te gaan, wat hij wil, dat de Hervormde Kerk zou gelooven of belijden. Doch, schoou deze gelooft, dat jezus zelve zijn leven heeft afgelegd, dewijl nu alles volbragt was, spreekt zij echter niet van een eindigen van zijn leven door een wonderwerk.
§. 111. Jesus niet ter helle nedergedaald. Hier moet de Heidelbergsche Catechismus weder eene veer laten en gestreept worden; alschoon, indien dezelve hier al het regte doel van het Geloofsartikel niet mogt getroffen hebben, daaruit niets nadeeligs voor den Catechismus, ten aanzien van het leerstuk van jezus zielslijden, kan worden afgeleid; ook zal regenbogen's verklaring van dit Geloofsartikel niet aan allen voldoende voorkomen.
§. 112. De Opstanding van Jesus. ‘Alle Christenen van alle tijden - stemmen hier in volkomen met elkanderen overeen.’ Hier had de Recensent lust om te vragen: Ook die latere Godgeleerden, gelijk regenbogen hen noemt Bladz. 386. Paulus, enz. die ontkennen, dat jezus aan het kruis waarlijk gestorven is? doch in eene Aanteekening op Bladz. 385 maakt hij melding van het ongeloof, hetwelk de toevlugt genomen heeft tot eenen schijndood. §. 113. Waarom Jesus niet aan het volk verschenen is. Onder andere aanmerkingen, welke de Professor hier maakt, verdient deze, Bladz. 383, bijzondere aandacht, omdat zij vrij algemeen waarachtig bevonden wordt: ‘Vindt eens de mensch in het ongeloof zijn belang, dan is hij vindingrijk, en onuitputtelijk van vernuft in allerlei uitvlugten, agter welke bij

{==640==} {>>pagina-aanduiding<<}
zich verbergt. Hij wantrouwt zelfs zijne zintuigen, en rebelleert tegen het gezond verstand.’ §. 114. Het kort verblijf van Jesus op aarde. §. 115. De Hemelvaart van Jesus. Ook deze heeft allen grond van zekerheid. §. 116. De hooge magt en waardigheid, waarmee Jesus thans in den hemel bekleed is. ‘Hij is bekleed geworden met de heerlijkheid, welke hem toegelegd was voor de grondlegging der wereld, (Joh. 17. vs. 5.)’ Die ik bij u, Vader, had, eer de wereld was; zegt jezus daar. Is dat hetzelfde, als of hij gezegd had: die gij mij hadt toegelegd?
Hoofddeel XII. De verlossing van Jesus. Bladz. 394-435. Een gewigtig Hoofddeel, ten aanzien van het onderwerp, hetwelk hier geheel anders wordt voorgedragen, dan de leer der Gereformeerde Kerk medebrengt; wij kunnen er niet breedvoerig over zijn, dewijl onze Recensie reeds te breed is uitgeloopen. Wij moeten er echter verslag van doen. §. 117. Overgang tot dit onderwerp. Van genoegdoening, van voor ons verworvene vergeving van zonden, geregtigheid en zaligheid, als verdiensten van jezus, lezen wij hier niet. Jezus verdiensten bestaan, volgens den Schrijver, daarin, ‘dat hij ons verlost van de zonde en derzelver droevige vruchtgevolgen, en ons door deugd en zedelijke volmaaktheid opleidt tot dat geluk, waarvoor wij als redelijke schepselen vatbaar zijn.’ Verdiensten zijn dus bij Hem, voortreffelijkheden, weldaden, waardoor jezus zich bij ons verdiend gemaakt heeft; vanhier, dat de Schrijver spreekt van de verdiensten van zijne leer, van zijn voorbeeld, van zijn lijden en dood, en van zijne verhooging. De Old-Ouderling, in zijn Boekje, Bladz. 149, merkte op, ‘dat men thans zoo ver gekomen is, en dit,’ zegt hij, ‘belooft veel voor de toekomst, dat men spreekt van de verdiensten van Jesus leer, voorbeeld, en verhooging.’ en hij haalt daarbij aan j. v. voorst Comp. Theol. Christ., Pag. 90. Regenbogen, die een leerling van den Hoogleeraar van voorst
is geweest, houdt in dit Hoofddeel van denzelven een diep stilzwijgen, en zegt ons niet, of hij deze opvatting van zijnen Leermeester heeft overgenomen, veel min, waarin hij met denzelven overeenkomt, of van denzelven verschilt. Laat

{==641==} {>>pagina-aanduiding<<}
ons zien, hoe hij zijne meening van jezus verdiensten verklaart.
§. 118. Verdiensten zijner leer. De voortreffelijkheid van jezus leer maakt den inhoud van deze paragraaf uit. De verdiensten van jezus leer bestaan hierin, Bladz. 398, ‘dat zijn leerstellig onderwijs geschikt was, om de menschen te verlossen van dwaling en bijgeloof - en teffens de deugd in hun hart te planten, zoo hadt ook zijn zedekundig onderwijs de uitstekendste verdiensten, doordien het zich van alles, wat er van dien aard moge bekend zijn, op de voordeeligste wijze onderscheidde.’ Bladz. 401. ‘Zoo is jezus de Zaligmaker der menschen in de ruimste beteekenis des woords.’ enz.
§. 119. De verdiensten of het belang van zijn voorbeeld. Dus verklaart het woord belang den zin van het woord verdiensten reeds in dit opschrift.
§. 120. Verdiensten zijner vernedering en zijns doods. ‘De gansche vernedering van Jesus, alles wat hij deed en leed, is een offer voor onze zonden, zijn dood is het voornaamste stuk van hetzelve, het hoogste bewijs der Goddelijke liefde, de grond van onze zaligheid, dit geeft aan het gansche verlossingswerk het regte leven. Volgens de woorden zou de Hoogleeraar hier geacht kunnen worden met de Hervormde Kerk overeen te stemmen. Maar de daarop volgende verklaring der zaak verschilt van derzelver gevoelen hemelsbreedte. Bladz. 405: ‘Het doel van Jesus was, om in den mensch, die van God afkerig was, Gode welbehagelijke gezindheden en gevoelens te planten, en dien in zijne denk- en handelwijze bij God aangenaam te maken. - Te weten, het komt den Hoogleeraar voor, indien hij zijne meening ronduit zeggen zal, dat de zwarigheid van de verlossing der menschen niet gelegen was aan den kant van God, maar aan onzen kant. - En onze genezing bestaat daarin, dat wij eene heerschende lust en kracht ten goede erlangen, om zoo door deugd tot waar geluk te worden opgeleid: dan, en ook dan eerst, (indien wij de natuur der dingen niet willen omkeren) volgt de vergeving, dat is wij worden dan allengskens ontheven van de droevige gevolgen der zonde.’ De Profes-
{==642==} {>>pagina-aanduiding<<}
for wil de natuur der dingen niet omgekeerd hebben; doch is dit niet een omkeeren van de natuur van het Evangelie, wanneer men zegt: deugd gaat voor, vergeving volgt; allengskens, dat is, naarmate wij veel of weinig deugd beoefenen, worden wij ontheven van de droevige gevolgen der zonde? Jezus zegt van de zondaresse, luk. VII: 47: ‘Hare zonden zijn haat vergeven, die vele waren, want zij heeft veel lief gehad;’ hare groote liefde was een bewijs, dat haar veel vergeven was, anders zou zij zoo veel niet liefgehad hebben: ‘Maar dien weinig vergeven wordt, die
heeft weinig lief.’
1. ‘Het lijden en sterven onzes Verlossers is het grootste bewijs van Gods onbepaalde gaarnvergevende Vaderliefde.’ - Hoe? ‘Jesus stierf op hetgeen hij geleerd hadt, en gaf daardoor aan alle zijne verklaringen en beloften een nieuw bewijs harer zekerheid.’ Recensent vat dit verband niet. Ook beseft hij niet, hoe lijden en sterven op hetgeen men geleerd heest, een bewijs zij van de zekerheid eener leer of belofte. En gevolgelijk vat Recensent ook niet, hoe zulk een lijden, en het sterven, als jezus ondergaan heeft, verklaard volgens de onderstelling van regenbogen, het grootst bewijs zij van gods gaarn vergevende vaderliefde.
2. ‘De lijdende en stervende jezus geeft aan de zijnen den sterksten spoorslag tot getrouwheid en gehoorzaamheid aan God. Hier heeft zijn bloed eene waarlijk hartreinigende kracht.’ Ook dit vat de Recensent niet. Heeft dan het bloed der martelaren, die tot den dood toe getrouw geweest zijn, ook niet voor ons, ten minste in hunne mate, naar deze uitlegging, eene hartreinigende kracht?
‘Wil iemand die getrouwheid des Zaligmakers den naam geven van dadelijke gehoorzaamheid,’ de Professor mag dit lijden, mits men niet aanneme, dat hij in onze plaats de deugd betracht hebbe, als waren wij dan van die verpligting ontheven. ‘Zich dus met de geregtigheid van Christus te bekleden, wat is dat anders dan hem tot een dienaar der zonde te maken, en zoo de leer des heils te bederven?’ Weder een uitval tegen de Hervormde Kerk! doch wier leere hier weder verkeerd en verdraaid wordt voor-
{==643==} {>>pagina-aanduiding<<}
gesteld. Neen, wij doen de wet niet te niete door het geloof, dat zij verre! maar wij bevestigen de wet!
3. ‘De lijdende en stervende Christus heeft het Joodsche Godsdienstgestel van plegtigheden - vernietigd.’
4. ‘Het verdienstelijke van Jesus lijden en sterven is bijzonder daarin gelegen, dat hij onder al dat lijden zulk een uitmuntend en voorbeeldig gedrag gehouden heeft.’ Niemand zal dit een en ander ontkennen, maar de vraag blijft over, of dit het eenig, of dit het hoofdoogmerk, of dit het verdienstelijke van jezus lijden en sterven geweest zij?
Het besluit, hetwelk regenbogen Bladz. 418 opmaakt, dat hieruit blijken zou, dat jezus een volkomen Zaligmaker is, enz., zal niet als regelmatig en voldoende erkend worden door den Recensent, die niet doorzien kan, dat, volgens deze onderstelling, jezus ‘de zijnen dadelijk ontheft zal hebben van de zonde en hare droevige gevolgen, en zulke beginsels van deugd - ingeboezemd, welke hen voor waar geluk - vatbaar maken.’
§. 121. Opgave van de geschillen over de wijze der Verzoening. In deze opgave verschijnt eerst de veronderstelling der Oude Wijsgeerte, hiermede zal de Schrijver wel het zamenstel der leere van de Hervormde Kerk bedoelen; deze spreekt hij vervolgens tegen, en tracht ze te wederleggen. ‘Het is eene volstrekt willekeurige en onbewezene veronderstelling, dat God geene zonde zoude kunnen vergeven zonder voldoening.’ (In het voorbijgaan, de Schrijver spreekt evenwel Bladz. 445 van gods regtvaardigheid, die het kwade straffen moet.) Onder andere tegenwerpingen, die hij tegen deze leer aanvoert, is de zware beschuldiging: ‘die leer loopt regelregt in tegen het Evangelie, 't welk Gods vergevende liefde ten toon spreidt. - Het is vreemd, dat jezus in zijne gesprekken daar nergens een woord van meldt.’ - (Is dit zoo? Wat zeggen dan zijne woorden bij de instelling van het Avondmaal?) ‘God zendt zijnen Zoon uit liefde en niet om zijne regtvaardigheid uitteoefenen, en daar het woord regtvaardigheid in zulk een verband voorkomt, (Rom. 3. vs. 25) beteekent het goedertierenheid. Wat God ook mag bedreigd

{==644==} {>>pagina-aanduiding<<}
hebben, bedreigingen zijn geene voorspellingen; en God heeft zich altoos voorbehouden de magt om de zonde op berouw en verbetering kwijt te schelden.’ Recensent merkt op dit een en ander, en wat hier meer bijgevoegd wordt, enkel aan, dat er niets nieuws aangevoerd wordt, hetwelk niet reeds voorlang door hen, die de genoegdoening van jezus niet willen erkennen, aangevoerd, en door de Godgeleerden der Protestantsche Kerken voldoende beantwoord is geworden, zoodat geen kundig Hervormd Christen, die kennis heeft van zijn geloof, zich hierdoor in zijne geloofsvastigheid zal laten schudden of wankelbaar maken.
Nu volgt een bedenkelijk gezegde van regenbogen, Bladz. 424: ‘Om deze en meer andere redenen hebben vele van onze hedendaagsche Godgeleerden het oude gevoelen - laten varen. Zommige meer opentlijk, andere meer bedektelijk, zich in den sluijer der leenspreuk verbergende.’ Op deze wijze strooit de Professor het zaad van verdenking tegen velen, zonder iemand te noemen, terwijl in zijne woorden zakelijk hetzelfde ligt, als hetgeen de Old-Ouderling Bladz. 194 van zijn geschrijf met duidelijke woorden uitdrukte: ‘in welk genootschap (der Hervormden) de verstandigste de geleerdste genoodzaakt worden de rol van huichelaaren te speelen, en dat ten behoeve der ongeoefende menigte, die dus in haare wangevoelens versterkt wordt.’ In der daad, Recensent gelooft niet, dat die door regenbogen bedoelde velen hem deswegens bedanken zullen. Meer zal de Recensent, om plaats te sparen, over deze paragraaf niet aanmerken (*).
§. 122. De verdiensten van den verhoogden Jesus,

{==645==} {>>pagina-aanduiding<<}
van zijne opstanding, van zijne hemelvaart, van zijne verhooging aan de regterhand der majesteit Gods in de hemelen. Alles heeft eene regelregte strekking tot de bevordering van zedelijkheid en deugd; daarin bestaan jezus verdiensten alleen!
Het XIIIde Hoofddeel, Bladz. 436-456, behandelt het Christelijk geloof en deugd. Na den overgang tot dit ontwerp §. 123, volgt de Beschrijving van het geloof §. 124. ‘Het geloof, aan het welk de H. Schrijvers de zaligheid verbinden, moet beteekenen eene toestemming aan het Evangelie.’ Het bestaat niet in kennis, toestemming en vertrouwen, even zoo weinig als in gehoorzaamheid. Het denkbeeld van toevlugt nemen tot jezus kan hier geene opheldering geven. Het gansche punt der zaak is gelegen in toestemming aan het getuigenis van het Evangelie, of in het voor waar houden van de leer van jezus. Alles zeer oppervlakkig, en niet behoorlijk onderscheiden. §. 125. Voorwerp des geloofs, en gronden van hetzelve. ‘Hetgeen, waar aan wij geloof moeten geven, is de leer van jezus - inzonderheid de leer van Gods onbeperkte genade, de beloften van de vergeving der zonden en het eeuwig leven. - De gronden des geloofs zijn voornamelijk de daden en lotgevallen onzes Heilands, door welke op alle de beloften en ontdekkingen, welke hij in den naam zijns Vaders gedaan heeft, het zegel der waarheid is gedrukt geworden. - Wij behoeven derhalve niet laag te vallen op het historisch geloof, hetwelk de grondslag is van het zaligmakende.’ Doch de Heer regenbogen heeft niet goedgevonden het onderscheid tusschen beide nader te verklaren!

{==646==} {>>pagina-aanduiding<<}

‘Uit het gezegde besluit de Schrijver, dat, zoo wij de orde der dingen niet willen omkeeren, het geloof niet eerder heeft kunnen plaats hebben, voor dat het voorwerp met de gronden van hetzelve is geopenbaard geworden. Gal. 3. vs. 23.’ Wat wil de Professor hier mede? Hoe, wat is er dan van het geloof van abraham, den Vader der geloovigen? Wat van die wolke van getuigen, die geloofshelden, die wij rondom ons hebben liggen? Hebr. XI en XII.
§. 126. De kennis, die het geloof voorafgaat. §. 127. Het geloof met deszelfs gevolgen. ‘Het geloof gaat gepaard met een vertrouwen op Gods genade ter vergeving onzer zonden en met eene opregte liefde tot God, en met eene blijmoedige en standvastige gehoorzaamheid aan Gods bevelen.’
§. 128. Christelijke deugd in haar begin, anders vernieuwing des gemoeds, wedergeboorte, enz. Ook bekeering. ‘Dezulke, die van hunne jeugd af aan de beginsels der deugd getrouw geweest zijn - kunnen niet vermaand worden tot eene bekeering van doode werken.’!!!
§. 129. Christelijke deugd in haren voortgang en volmaking, anders de Heiligmaking. Een schitterend tafereel van Christelijke deugd! Die daaraan beantwoordde, zou volmaakt te noemen zijn! Maar, waar is de man, die zich van volmaaktheid kan beroemen? En evenwel: ‘aan dit regt Christelijk karakter heeft de Heiland de zaligheid verbonden.’ Bladz. 454. Op welke wijze? Moeten wij ons zelven de zaligheid door deze deugd verwerven? Dan is de zaligheid uit de werken; maar indien uit de werken, dan is het niet uit genade, enz. - zoo redekavelt paulus.
§. 130. Hulpmiddelen der Christelijke deugd. ‘Aan het vlijtig gebruik dezer middelen heeft God de werking van zijnen H. Geest verbonden.’ Bladz. 456. Met één woord, alles komt op deugd en het regt gebruik der hulpmiddelen aan. Zal er in dit zamenstel der leer voor den mensch troost, ware en gegronde troost in leven en sterven, naar lijf en ziel, gelegen zijn? Hoe zeer steekt hier de leere der Hervormde Kerk bij af. Heid. Catech., Zond. I, Vr. en Antw. 1. Onder de hulpmiddelen der Christelijke deugd telt de Professor ook Doop en Avondmaal, doch alles, wat hij daarvan zegt, is in 15 regels begrepen. Vreemd zeker!

{==647==} {>>pagina-aanduiding<<}

Hoofddeel XIV. Bladz. 457 (niet 574) tot 480 of het einde. Gelukzaligheid in dit en het toekomende leven. §. 131. Vruchten van Christelijk geloof en deugd in dit leven. ‘Zij, die aan Christus gelooven, van zonden afstand doen, en zich op de beoefening der deugd toeleggen, erlangen de vergeving hunner zonden, en worden van de gevolgen derzelven ontheven. - De H. Schrift noemt dit regtvaardigmaking, waardoor zij de kwijtschelding der zonde, of de ontheffing van de straffen uitdrukt, welke dan het algemeenere denkbeeld van begenadiging of begunstiging teffens in zich behelst.’
‘De Oude Godgeieerden, niet te vrede met het denkbeeld van de vergeving der zonde, hebben eene Goddelijke vierschaar gespannen - en zoo dingen verdicht waarvan de Schrift niets weet, enz.’ Weder eene harde beschuldiging! Doch weder eeniglijk gegrond op eene verkeerde voorstelling van hun gevoelen. Zij hebben beweerd, dat god in de regtvaardigmaking des zondaars, als Rigter, uitspraak doet, en dat regtvaardigmaking niet hetzelfde is als heiligmaking, niet een vernieuwen van den mensch tot deugd, maar eene uitspraak, dat de Wet vervuld is, zoodat derzelver vloek is opgeheven en er nu geene verdoemenis meer is voor degenen, die in christus jezus zijn, enz. Eene uitspraak naar waarheid; omdat god hen beschouwt in christus jezus, en niet in zich zelven; in Hem zijn zij regtvaardigen, in zich zelven zondaars, en Goddeloozen. Hier hangt alles zamen, hier wordt de geregtigheid van god, maar tevens zijne liefde en genade verheerlijkt, dewijl Hij hun zijnen Zoon tot eenen Zaligmaker geschonken heeft. Deze zijn geene dingen, die verdicht zijn, waarvan de Schrift niets weet!
‘Andere,’ zegt regenbogen, ‘door dit voorbeeld nog niet genoeg afgeschrikt, hebben het durven wagen om de eigentlijke daad der regtvaardigmaking van God als Rigter te beschrijven, als gelegen in het goedgunstig oordeel van God waardoor hij den schuldigen voor onschuldig houdt.’ Hij zegt ons wederom niet, wie die anderen zijn, noch geeft ons, door het aanhalen hunner Schriften, gelegenheid, om te oordeelen, of hun gevoelen juist zij opgegeven. Hij verwerpt hetzelve als verkeerd, en

{==648==} {>>pagina-aanduiding<<}
‘wil eenvouwig berusten in dat denkbeeld, dat God den mensch, nu hij in christus gelooft en zich op de deugd toelegt, behandelt even als ware hij onschuldig, en hem ongestraft laat.’ Doch wie ziet niet, dat ook dit mank gaat? Immers, god laat den zoodanigen niet alleen ongestraft, maar volgens regenbogen is de zoodanige een kind en gunstgenoot van god, een voorwerp des Goddelijken welbehagens!
§. 132. Vergelding in het toekomende leven. §. 133. Opstanding uit den dooden. §. 134. Bewijzen voor de opstanding. §. 135. Tijd der opstanding verbonden met het laatste oordeel. §. 136. Gelukzaligheid des toekomenden levens. Over deze laatste dingen heeft regenbogen ook verscheidene Paradoxe gedachten tusschen beide geopperd, doch Recensent zal daaromtrent geene aanmerkingen maken, te min, omdat de Schrijver, Bladz. 472, zelve verklaart, hier niets te willen beslissen; doch waartoe dan zulke losse gedachten in een zamenstel van Godgeleerdheid geopperd? §. 137. Aanhangsel over de straffen in de eeuwigheid. Niemand, die dit Werk van regenbogen tot dusver gelezen heeft, zal zich bevreemden, dat hij het leerstuk van de eeuwigheid der straffen niet aanneemt; niemand zal hem zijne hoop op eene wederherstelling van alles kwalijk nemen, maar geen redelijk mensch zal dat billijken, dat hij zich niet heeft onthouden van bitse uitvallen tegen de leer eener Kerk, in welke hij zelve tot biertoe gearbeid heeft, om Leeraars voor haar te vormen; bij voorbeeld, als hij schrijft Bladz. 475. ‘De leer van het oneindige der toekomende straffen heeft zekerlijk veel van het schrikbarende verloren, sedert dat geen redelijk mensch meer gelooft, dat God van eeuwigheid eene menigte menschen willekeurig ten eeuwigen verderve hebbe gedoemd, en wel om aangeborene zonden.’ Neen, geen redelijk mensch zal dit, en de verdraaijing van de leer der Hervormde Kerk kunnen billijken. Waar toch heeft dezelve den algoeden en alwijzen god ooit een willekeurig handelen of besluiten
toegeschreven? Zij erkent met paulus: O diepte des rijkdoms beide der wijsheid en der kennisse Gods! Hoe ondoorzoekelijk zijn zijne oordeelen, en onnaspeurlijk zijne wegen!
Uit al het tot hiertoe bijgebragte en aangemerkte,

{==649==} {>>pagina-aanduiding<<}
zal elk Lezer het besluit kunnen opmaken, wat de Recensent van dit Werk des Heeren regenbogen moet oordeelen. Uit hetzelve blijkt, dat het los en te onberaden is opgesteld; het is zich zelve ook in den vorm geheel ongelijk, hier eene opeenstapeling van woorden, daar enkel magtspreuken, en sommige tot de Christelijke Godgeleerdheid behoorende stukken geheel voorbij gegaan, geen woord van de Christelijke Kerk en de gemeenschap der Heiligen, enz.; zelfs is de Schrijver meermalen onbestaanbaar met zich zelven. - Voorts zijn ons verscheidene voorbeelden voorgekomen van eene verkeerde voorstelling van de leer der Hervormde Kerk; behalve de bijgebragte voorbeelden behoort hiertoe ook Bladz. 73, alwaar het gezegde van den Schrijver het voorkomen heeft, als of onze Kerk de duidelijkheid der H. Schrift zonder eenige bepaling leerde, daar zelfs kinderen in die Kerk weten, dat dezelve bepaald wordt tot de dingen, die tot zaligheid noodig zijn. Niet minder van Bijbelplaatsen, die in eenen geheel verdraaiden zin, zonder gronden, worden uitgelegd; waarbij men nog andere voegen kan; bij voorb. dat christus, dat is, de Christelijke leer, gisteren en heden, en in eeuwigheid dezelfde is. Hebr. XIII: 8. Bladz. 54. 2 Cor. VII: 10. De droefheid, die naar God is, dat is, wanneer wij van god bedroefd en gestrast worden. Bladz. 117. ‘De Engelen wierden weleer uitgezonden ten dienste van hen, die de zaligheid zullen beerven.’ Hebr. I: 14. Bladz. 207, 208. Paulus spreekt in den tegenwoordigen tijd ἀποςελλόμενα, die uitgezonden
worden, enz.
Niemand, zelfs de Heer regenbogen niet, zal den Recensent het maken van zoo vele aanmerkingen kwalijk kunnen nemen. Recensent, een opregt belijder van de Protestantsche, bijzonder der Hervormde leer, naar het woord van god, vond zich verpligt, om rondborstig aan te wijzen, wat hij in dit Boek gevonden had, ten einde de Lezers van hetzelve oplettend te maken, om niet alles, wat daarin gezegd wordt, ligtelijk en zonder onderzoek te gelooven; hij oordeelde dit noodig naar de behoefte van onzen tijd, in welke men zoo jokerig is naar nieuwigheden, en van de oude beproefde leer geneigd is te gelooven, dat zij hard is, en ze daarom niet hooren kan. Zij,

{==650==} {>>pagina-aanduiding<<}
die edel genoeg zijn, om te onderzoeken, zullen van dit Boek geen gevaar te duchten hebben; Recensent is er veeleer door versterkt geworden in zijn geloof, daar hij op nieuw door dit Werk overtuigd is geworden, dat men vergeefsche pogingen doet, om de leere der waarheid, die naar de Godzaligheid is, om te keeren. Hij hoopt zelfs, en wie kan hem die hoop kwalijk nemen? dat de Hoogleeraar, dien het immers om waarheid te doen is, zelve nog eens de onbestaanbaarheid van zijn zamenstel zal inzien, en edelmoedig en rondborstig erkennen!

Verzameling der Fransche Wetten, die bij onderscheidene Decreten van Zijne Majesteit den Keizer en Koning, in de Hollandsche en andere vereenigde Departementen verbindende verklaard zijn. Eerste Deel. Op de Keizerlijke Drukkerij voor rekening van J. Allart, te Amsterdam, 1811. 517 Bladz. In gr. Octavo. De prijs is ƒ 3-18-:

Om de Fransche regten grondig te leeren kennen, is voornamelijk en in de eerste plaats het bestuderen der respective Wetboeken de hoofdzaak. Men verbeelde zich echter niet, dat zulks eenig en alleen voldoende zijn zoude, aangezien eensdeels een aantal wetten, ouder dan die Wetboeken, in Frankrijk nog gelden, en anderdeels, na het afkondigen derzelven, bij het Gouvernement op vele punten besluiten genomen zijn, en nog dagelijks genomen worden, welke men even zeer noodig heeft te weten; alles behalve die soort van wetten, welke tot zaken van Politie, 's Rijks finantiën, en vele andere voorwerpen, betrekkelijk zijn, waarvan de Wetboeken zwijgen.
Om tot de kennis van die Wetten en Besluiten te geraken, zoude zeker geen andere weg zijn, dan om zich het Bulletin des Lois aan te schaffen; maar wie gevoelt niet, dat zulks het vermogen van de meeste partikulieren verre te boven zoude gaan, en dat men dan nog telkens in de onzekerheid verkeeren zoude, of eene Wet al dan niet voor nog geldende moet gehouden worden.
Deze laatste aanmerking is zoo zeer met de waarheid overeenkomstig, dat Zijne Majesteit bij Hoogst-
{==651==} {>>pagina-aanduiding<<}
deszelfs Decreten van 8 November 1810, 6 Januarij en 19 April 1811, eene lijst der Wetten bepaald heeft, welke als nog in de Hollandsche en verdere Departementen, met Frankrijk vereenigd, verbindende zijn.
De arbeidzame Heer rondonneau te Parijs heeft alzoo gesanctioneerde Wetten in eene Verzameling, onder den titel van Collection des Lois Françaises, gerangschikt, en is bezig met dezelve deels gewijze uit te geven. - Het voor ons liggend Werk is er de vertaling van, met den Franschen tekst daar tegen over.
Schoon zeker dit Werk nog al tot eenige Deelen zal uitloopen, is het voor onze Landgenooten volstrekt onmisbaar, en van evengelijke noodzakelijkheid, als de Wetboeken zelve. - Wij vinden ons dus genoopt, om het bestuderen daarvan ten hoogste aan te prijzen; en wij doen dit met te meerder vrijmoedigheid, daar de vertaling ons bij onderzoek is voorgekomen door juistheid en naauwkeurigheid, boven vele anderen van dezen tijd, uit te munten.

Specimen Juridicum inaugurale, positiones in primis continens ex Codice poenali Gallo ad usum Belgarum depromptas; quod Scato Gockinga defendit Groningae, V. Decembris 1810. Groningae, apud J. Römelingh. Pagg. 42. In Octavo Maj. Constat ƒ :-8-:

Dat is:
Inwijdings-Verhandeling, eenige stellingen bevattende, uit het Fransche Wetboek van het Strafregt ten gebruike der Hollanderen overgenomen; enz.
Het is geene onaardige gedachte van den Heer gockinga, om als in een kort tafereel te schetsen de onderscheidene soorten van straffen, welker toepassing naar het nieuwste Fransche regt geoorloofd is. Hoezeer dit ontwerp uit zijn' aard niet veel bijzonders kan opleveren, laat zich echter deze Verhandeling zeer goed lezen; en wij betreuren uit deze kleine proeve, dat de Schrijver belet is geworden in de volvoering van zijn eerste voornemen, om eene uitgewerkte en opzettelijke Verhandeling te schrijven.





{==652==} {>>pagina-aanduiding<<}

Bijdragen tot de beoefening der Geneeskunde, bijeengezameld op mijne reizen door Duitschland, Zwitserland en Frankrijk. Door Ernst Horn, Doctor in de Genees- en Heelkunde, enz. Uit het Hoogduitsch vertaald door A. Moll, Doctor in de Geneeskunde. Ecrste Deel. Te Amsterdam, bij W. Brave. 435 Bladz. In gr. Octavo. De prijs is ƒ 2-16-:

Wij hebben van dit Werk niet eer gewag gemaakt, omdat het tot de mislukte vertalingsspeculatiën behoort; want het is onbegrijpelijk, zoo ingenomen als M. met H.'s Schriften is, dat hij niet alle moeite heeft aangewend om ten minste te ontwaren of er ook soms eene tweede en misschien wel verbeterde uitgave van het oorspronkelijke bestond. Dit is nu juist hier, zoo als men voorlang uit de Letteroefeningen weten kan, het geval. Het Werk van H., waarvan hier het Eerste Deel vertaald is, werd in de eerste geestdrift voor het Brownianisme geschreven; doch de Schrijver is van vele overdrevene stellingen thans weder terug gekomen. - Daar deze razernij in ons midden, gelukkig spoedig en sints lang gestuit is, zal het Werk van M. weinig bijval vinden. Wij hopen, dat deze vergeefsche arbeid hem niet zal afschrikken verder voor het Publiek te werken, doch daarbij voegen wij den wensch, dat hij dan meer bezadigde en gegronde denkbeelden zal voor den dag brengen; vooringenomenheid voor een stelsel is, vooral in de Geneeskunst, zeer gevaarlijk, en voert, helaas! den toon in alles, wat wij tot hiertoe van onzen jongen kunstbroeder gelezen hebben.





{==653==} {>>pagina-aanduiding<<}

Leerboek over den Landbouw, in Zamenspraken; door H. Ponse, Lid der Commissie van Landbouw in het Departement Maasland. Herzien door eene Commissie, en uitgegeven op last van den Minister van Binnenlandsche Zaken, ingevolge het Staatsbesluit van den 4. van Zomermaand 1806, No. 5. Eerste Stukje. Te Leyden, bij D. du Mortier en Zoon, 1810. 67 Bladz. In Octavo. De prijs is ƒ :-4-:

Na eene opgave van de maatregelen, welke, om dit Werkje, tot het meeste nut van den Landbouw, en, gevolgelijk, van het algemeene belang der zamenlevinge, te doen in het licht verschijnen, zijn in het werk gesteld, zoo door het Gouvernement, als door de Commissiën van Landbouw, drukt zich de kundige, en, om meer dan eene reden, achtenswaardige Commissaris van Landbouw, de Heer j. kops, in zijn Voorberigt, aldus uit: ‘Het publiek ontvangt dus een Leerboek over den Landbouw, dat een' strengen toets heeft doorgestaan; waarbij de ondervinding op onderscheidene soorten van gronden is geraadpleegd; alle takken van den Hollandschen Landbouw in deszelfs geheele uitgebreidheid zijn aangewezen; beknoptheid en bevattelijkheid is (zijn) in het oog gehouden, en hetgeen dus in alle opzigten kan strekken, om den Landman en vooral der Landjeugd voor te lichten in hun bedrijf, waartoe hun te voren nimmer (nooit) eene bekwame gelegenheid was aangeboden.’ De waardige en kundige Landman h. ponse, uit onze vroegere aankondigingen van de Gedenkschriften der Maatschappij tot bevordering van den Landbouw te Amsterdam, onzen Lezeren niet onbekend, verschijnt aldus hier op eene wijze, welke, indien de uitkomst aan het oogmerk, zoo van het Gouvernement als aan dat des Schrijvers beantwoorde, niet kan nalaten, tot heil der zamenlevinge, hoogstweldadige uitwerksels te verspreiden. Want toch, zonder dat wij hier in uitbundigen lof van het nut des Landbouws uitweiden, wie kent de veelvuldige nuttigheid diens alleroudsten en eerlijksten van alle menschelijke bedrijven niet? Wie vereenigt zich met onzen vurigen

{==654==} {>>pagina-aanduiding<<}
wensch niet, dat alles aangewend worde, om de kennis en beoefening van den Landbouw tot hoogere volkomenheid te brengen, tot welks gelukkig slagen, onder den zegen des Almagtigen, menschelijke kunde en vlijt, zeer veel, ja schier alles, kunnen toebrengen!
Het hier afgegevene onderwijs is in den vorm van zamenspraken gegoten, tusschen eenen vader en zijne twee zonen, den eenen van tien, den anderen van twaalf jaren oud, en dus door den vader genoegzaam bekwaam geoordeeld, om met de onderrigtingen, welke hun gegeven werden, gepaard met hetgeen zij dagelijks voor oogen hadden, hun voordeel te kunnen doen. De Zamenspraken, in dit Eerste Stukje voorhanden, zijn tien in getal: I. Over den Landbouw in het gemeen. II. Over de soorten der gronden en derzelver gebruik. III. Over de gereedschappen, die tot het bebouwen der gronden vereischt worden. IV. Over het ploegen en eggen der teellanden. V. Over het aan klaver leggen, braken en bemesten der bouwlanden. VI. Over de soorten van veldvruchten, en de soorten van gronden, in welken die geteeld worden. VII. Over het uitzaaijen der granen. VIII. Over de verdere behandeling en verzorging van de te velde staande gewassen. IX. Over het inoogsten der granen en andere veldvruchten. X. Over het opleggen, dorschen en bewaren der granen en andere veldvruchten.
Om, volgens onze gewoonte, iets ter proeve mede te deelen, bepalen wij ons tot hetgeen wij hier vermeld vinden aangaande de soorten van gronden, naardien wij van oordeel zijn, dat de zoodanigen onzer Lezeren, welke van de beoefening der Natuurlijke Historie van ons Vaderland eenig werk maken, met het beknopte verslag der onderscheidene gronden, welke aldaar gevonden worden, geen ondienst zal geschieden. Op de vraag van jan, den oudsten zoon, door welke namen de soorten der gronden bij ons van elkander gescheiden worden, antwoordt de
‘Landman. Gewoonlijk door dezelve te noemen naar de soorten van aarde, uit welke zij bestaan; en dan spreekt men van klei-, veen- en zandgronden; niet omdat zij alleen uit klei, veen of zand bestaan, (want zuivere klei- of veenaarde is zoo onvruchtbaar als zuiver zand) maar omdat de eene of andere dezer

{==655==} {>>pagina-aanduiding<<}
soorten van aarde een voornaam inmengsel van dezelve is. - De klcigronden bevatten minder of meerder zand of andere aardsoorten; zulke die weinig zand bevatten, noemt men zware; andere, die door zand natuurlijk gebroken zijn, noemt men middelbare; en die, welke meer zand dan klei bevatten, ligte kleigronden. - In de veengronden is de veenaarde ook met meerder of minder klei of zand vermengd, waardoor zij veel van elkander verschillen. - Ook verschillen de zandgronden, naar mate het zand met meerder of minder veen of andere soorten van aarde vermengd is.’
‘Jan. Maar zijn die benamingen dan wel voldoende, om ons alle de verschillende soorten van gronden te doen kennen?’
‘Landm. De verschillende vermenging der soorten van aarde in onze gronden is bijna oneindig, en stelt ons buiten staat om de tusschensoorten van klei-, veen- en zandgronden door gepaste namen uit te drukken. Intusschen is de onderscheiding, door de benaming van klei-, veen- en zandgronden, in zoo verre voldoende, dat alle onze gronden gezegd kunnen worden tot eene van deze soorten te behooren, en elke soort tot gelijksoortige gebruiken bekwaam is.’
‘Jan. Welke hoedanigheden hebben de kleigronden?’
‘Landm. De klei is fijn van deelen, welke, vochtig zijnde, zich aan elkander hechten. Door den ploeg gebroken, deelt de kleigrond zich in grootere en kleinere brokken, welke luchtig op elkander liggen. Door den invloed der lucht, door den regen en de warmte ontstaat in dezelve eene gisting, waardoor zij verder ontbonden, zacht en lenig worden, en geschikt tot het doorlaten van de wortels der planten. De kleigronden, bijzonder de gemengde, hebben boven de veen- en zandgronden het vermogen, om de gewassen te voeden; dat is, zij bezitten de meeste natuurlijke vruchtbaarheid.’
‘Jan. Welke bijzondere hoedanigheden hebben de veengronden?’
‘Landm. De veenaarde, in kleine brokjes door de overige aarde vermengd, maakt deze gronden los en open; zij hebben des met de kleigronden groot voordeel van den vruchtbaarmakenden invloed der lucht, van

{==656==} {>>pagina-aanduiding<<}
den regen en de warmte. De gistende beweging der vochten is in dezelve mogelijk eer te sterk dan te zwak; zij schijnen de voedende vochten te overvloedig te verbruiken, want de gewassen groeijen op dezelve schielijk en zijn daarom zwak en slap; waarom vele soorten van vruchten op dezelve geheel mislukken, of slechte hoedanigheden hebben.’
‘Pieter. Welke bijzondere hoedanigheden hebben de zandgronden?’
‘Landm. De zanddeelen liggen los op één, en bij de bebouwing vallen zij digt op elkander; zij hebben des minder voordeel van den invloed der lucht, van den regen en de warmte, dan de kleigronden; en dewijl zij bijna geheel uit eene enkele soort van aarde, namelijk zand, bestaan, is het gistend vermogen in dezelve veel zwakker, dan in klei- of veengronden, welke uit eene vermenging van verschillende aardsoorten bestaan; zij hebben derhalve weinig kracht om de gewassen te voeden, of dat hetzelfde is, weinig natuurlijke vruchtbaarheid.’
‘Pieter. Welke zijn de hoedanigheden der gronden, die betrekking hebben op derzelver gebruik tot teel-, gras-, bosch- of moesland?’
‘Landm. Gronden, die men betelen zal, moeten eene bekwame diepte van goede aarde op derzelver oppervlakte hebben, en des winters boven water kunnen gehouden worden. Zulke, die des winters onder water loopen, of weinig diepte van goede aarde hebben, kunnen voordeeliger tot grasland worden gebruikt. Gronden, die eenen zwakken bodem hebben, of met zeer schadelijke onkruiden bezet zijn, en zulke, die dikwijls onder water loopen, zoo als er vele aan de boorden onzer rivieren gelegen zijn, en daarom niet met voordeel beweid kunnen worden; gelijk ook de zandgronden, die te schraal zijn, om met voordeel beteeld te kunnen worden, of niet laag of vlak genoeg zijn, om te beweiden, deze alle kan men tot de houtteelt gebruiken. De keus van den grond tot den boomgaard en moestuin wordt meest altijd bepaald door de plaats der woning; nabij de woning gelegen kan men er altijd in overschietende uren iets in verrigten, en er in weinig tijds de groenten en vruchten uit bekomen tot dagelijksch gebruik. - Maar dat ik u nog wilde doen opmerken is, dat all gronden, tot welk

{==657==} {>>pagina-aanduiding<<}
gebruik zij ook geschikt worden, het overvloedig water gemakkelijk moeten kunnen ontlasten.’
‘Jan. Dat zal dan moeten geschieden door het maken van greppels en slooten: dit is in polders anders zeer noodzakelijk: maar kan dat ook voordeel geven aan landen die hoog boven het buitenwater gelegen zijn?’
‘Landm. Op hooge gronden valt bij zware regens even zoo veel water als op lagere landen. Als de teellanden met greppels doorsneden zijn, ontlast zich het water in dezelve zeer spoedig, vooral wanneer de akkers een weinig rond liggen. Zijn er geene greppels in de bouw- of teellanden, dan zal het water langer in de oppervlakte der aarde blijven, waardoor de losgeploegde grond te zamen zakt, en het nut der bebouwing voor een gedeelte verloren gaat; ook kunnen de gewassen in eenen met water vervulden grond niet voorspoedig groeijen; want bij eenen voorspoedigen groei moet er een evenwigt zijn tusschen de vochten die in de aarde zijn, en tusschen de werking der lucht en warmte, welk evenwigt door het overvloedige water wordt weggenomen; zijn de gronden echter zoo gesteld, dat zij het regenwater spoedig doorlaten, dan mag men het maken van greppels nalaten.’
‘In graslanden zal het genoeg zijn, dat men zorgt dat er geen water op derzelver oppervlakte blijft staan. Op hooge graslanden is het voldoende, de lage plaatsen, zoo er die zijn, aan te hoogen; of als het noodig is, maakt men in den herfst greppels, en zet de zoden op den kant, met welke zoden men in het voorjaar de greppels weder toezet: de meerdere onkosten, hieraan besteed, worden vergoed, omdat men door het maken van greppels geen gras verliest, en gelijk land houdt. In lagere gras landen is het noodig de greppels open te houden, en in zeer vele boschlanden geven de greppels groote voordeelen, gelijk op vele plaatsen door de ondervinding bewezen wordt.’
In vertrouwen, dat dezulken onzer Lezeren, welke in den edelen Landbouw meer of min onmiddellijk belang stellen, de bovenstaande onderrigtingen van den zijner zake doorkundigen ponse niet onaange-
{==658==} {>>pagina-aanduiding<<}
naam zijn zullen, hebben wij ons de moeite des overschrijvens van deze, naar gelange der uitgebreidheid van het Werkje, eenigzins uitvoerige aanhaling, wel willen getroosten.




Romeinsche Geschiedenissen door M. Stuart. Met Kaarten en Platen. Negen en twintigste Deel, behelzende de geschiedenis der Alleenheersching onder Decius, Gallus, Valerianus, Gallienus, Claudius II., Aurelianus, Tacitus, Probus, Carus, Carinus, Numerianus en Diocletianus. Te Amsterdam, bij J. Allart. 506 Bladz. In gr. Octavo. De prijs is ƒ 3-15-:

Daar ons bestek geene onderscheidene opgave van den verwarden en treurigen toestand des Romeinschen Staats, in dit Deel beschreven, gedoogt, en wij ons slechts tot deze of gene bijzonderheid kunnen bepalen; zoo is ons daartoe de beschrijving van het ambteloos leven van diocletianus, als eene proeve voor onze Lezers, geschikt voorgekomen.
‘Met welk eene duisterheid de eigenlijke geschiedenis van den afstand des bewinds door de beide Keizers mag omgeven zijn, die van het ambteloos leven van diocletianus geeft een aanminnig slot aan het verhaal zijner lange regering. Belangrijk toch is het, den man, die uit den slavenstand tot het Opperbewind der gansche aarde schier was opgeklommen, na zijne wederkeering tot een eenvoudig burgerlijk bestaan op te merken. Dit belang neemt toe, als men verneemt, dat hij negen jaren levens overig had, om berouw te krijgen van zijnen stap, die hem, bij genoegzaam herstel zijner gezondheid, als ontijdig gedaan kon voorkomen. Hoe aangenaam de rust en het zelfsgenot ook zijn mag in het ambtelooze leven, na vele jaren lang de eindelooze bezigheden en kommervolle zorgen des Opperbewinds te hebben uitgehouden; verschrikkelijk echter is het denkbeeld van het ledige, hetwelk eene volslagene ambteloosheid daarna eens-
{==659==} {>>pagina-aanduiding<<}
klaps moet medebrengen. Dit moet gelijken naar een leven, op eens van alle zintuigen tevens be roofd, waarvan het ons onmogelijk is, het denkbeeld zelfs te verduren. De letterminnaar kent slechts eene bezigheid, om dat ledige te vervullen, en stelt dezelve in de letteroefening, welke of zijn gansche leven of alle de uren zijner uitspanning van ander beroep zoo genoegelijk vervult: maar hij bedenkt niet, hoe weinig belangrijks zeer vele vakken der letteroefening voor den afgetreden Vorst, die zelf zoo veel zag en deed, kunnen bezitten, wanneer deze haar slechts in het lezen en overdenken der geschriften van andere kan doen bestaan; en zoo zou het geweest zijn met diocletianus, wiens opvoeding van alle eigene letteroefening was verwijderd geweest. Hij zogt en vond eene andere bezigheid in het landleven, waar mede hij echter zijnen smaak voor het bouwen van grootsche gestichten verbond, en hield zijnen geest overigens bezig met Wijsgeerige beschouwingen over het onbegerelijke van allen oppergebied, het geen de
Vorsten zelve van alle vrije werkzaamheid en zelfsgenot berooft en den allerbesten hunner ter prooije stelt der baatzucht van trouwlooze vleijers, en der eerzucht van dwaze mededingers. Maximianus, die zich naar Lucanie begeven had, en wiens ruwe geest zoo min voor de afzondering geschikt als zijn sterk ligchaam rustbehoevende was, kreeg al spoedig berouw van den stap, waartoe hij was gekomen, en deed weldra zijn best, om diocletianus weder op te wekken tot het hervatten des bewinds, waartoe de omstandigheden zelve niet ongunstig schenen. Gelijk hij zelf daartoe natuurlijk werd aangespoord door alle, die bijzonder in zijne keizerlijke gunst gedeeld hadden, zoo leenden deze hem ook gaarne hunnen dienst, om ook zijnen lotgenoot daartoe te bewegen, maar het, te regt vereenwigd, antwoord van diocletianus was: “ach! dat gij te Salona de moeskruiden eens kondet zien, die ik met eigene handen gezaaid heb, gij zoudt mij voorzeker nooit dien stap kunnen aanraden (*).”’

{==660==} {>>pagina-aanduiding<<}

‘Salona was de hoofdstad van Dalmatie, op twee honderd Romeinsche mijlen asstands gelegen van Aquileja en de Italiaansche grenzen, en twee honderd en zeventig zulke mijlen ver van Sirmium, het gewoon verblijf der Keizers, wanneer zij de grenzen van Illyrie bezogten. Thans voert nog een klein gehucht haren naam, maar tot aan de zestiende eeuw droegen de overblijfzels van eenen schouwburg, eenige vervallene gewelven en verscheidene marmeren zuilen de kenmerken van haren ouden luister. Op eenigen afstand van de stad bouwde diocletianus een grootsch paleis van vijf honderd en zestig voeten breedte en zes honderd vijf en vijstig voeten lengte, opgetrokken van uitgehouwen steen uit de naburige steengroeven van Tragutium, schier even schoon als marmer, omgeven met zestien torens, en regthoekig doorsneden van vier gangen als straten, die naar de voornaamste afdeelingen van het gebouw leidden. De groote ingang was zoo trotsch, dat zij de gouden poort werd genoemd, en opende eenen voorhof, in eenen zuilen-gang van graniet uitkomende, aan wiens eene uiteinde een vierkante tempel van aesculapius stond, en aan wiens andere een achtkante tempel van jupiter was. Behalve de trage doch zekere slooping van den tijd heeft dit gebouw ook het vernielend geweld van der menschen handen ondergaan. Het dorp Aspalathe bediende zich eerst van deszelfs puin; daarna strekten deszelfs overblijfzels tot sieraad van de stad Spalatro. De gouden poort is nog de ingang op de markt; de beiden tempels zijn in kerken verkeerd: alle welke overblijfzels echter niet min getuigen van het aanmerkelijk verval, hetwelk reeds in den goeden smaak bij de bouwkunde plaats had, volgens het oordeel van kunstkenners, dan van den grootschen geest en het ontzettend vermogen,
hetwelk diocletianus in zijne afzondering volgde (*).’
‘Deze aszondering was echter, gelijk zelfs uit den aanleg van zulk een Paleis genoegzaam blijkt, geenszins zoo eenvoudig voor hem zelven, als men uit zijne lief hebberij in eigene tuinbearbeiding zou

{==661==} {>>pagina-aanduiding<<}
denken, noch zoo geheel verwijderd van alle betrekking tot den Staat, als men zich bij zijnen afstand van het opperbewind verbeeldt. Langen tijd werd hij nog door de regerende Vorsten vereerd als hun gemeenzame vader, aan wien zij hunne verheffing verschuldigd waren. In een openlijk opschrift van het volgende jaar werd hij en maximianus de oude Keizers genoemd. Zijne baden te Rome werden ook op zijnen naam ingewijd, en in zaken van groote aangelegenheid werd zijn raad nog zorgvuldig gezogt. Galerius zelf noodigde hem twee jaar later in Pannonie, om met hem over de verheffing van licinius te raadplegen (*). Zoo lang deze hoogachting duurde, bleef de afzondering van diocletianus eenen schoonen avond gelijk na eenen heeten dag, en zag hij, zonder eenige aandoening voor zich zelven, zijnen ouden Rijksgenoot weder in het opperbewind komen en nieuwe onrust voor zijnen ouderdom zoeken. Maar van toen af rezen er hevige stormen, wier geweld en verwoesting zijn ervaren oog ligtelijk voorzag. Zij barsteden ook weldra verschrikkelijk los en troffen hem zelven in de tederste en aangelegenste betrekkingen. Hij beleefde den schier volkomen zegepraal van het Christendom, hetwelk hij had willen vernietigen, en overleefde zijnen roem, daar zijne standbeelden met die van maximianus werden omvergeworpen. Hij zag zijne gemalin en dochter op het onregtvaardigst en geweldadigst in ballingschap verwezen, en beproefde vruchteloos, het lot der laatstgenoemde te verzachten. Men nam zijne verontschuldigingen niet aan, wanneer hij zich wegens ouderdom en zwakheid verschoonde van het bijwonen eener huwelijks-verbindtenis ten Hove van Mediolanum. Men hield hem van verstandhouding en
aanslagen tegen het bewind verdacht en men schreef hem zeer dreigende brieven. Het een en ander, tot welks breeder verhaal wij de geschiedenis der volgende regeringen zouden moe-
{==662==} {>>pagina-aanduiding<<}
ten vooruitloopen, bragt bij diocletianus de ongelukkigste gesteldheid voort. Hij vreesde voor zijn leven, en deze vrees was het, welke hem den dood deed. Zijn angst vergunde hem nacht noch dag rust; hij kon het zelfs niet houden op zijne legerstede: maar kroop somtijds langs den grond, en deed niet dan zuchten, klagen en weenen, waaronder zijn zwak gestel weldra bezwijken moest, zonder dat hij noodig had, zijnen dood door spijsonthouding, volgens lactantius, of door gif, volgens aurelius victor, als zelfmoordenaar te eindigen (*).’




Mijne Reize door Spanje. Naar het Handschrift van den Ridder de saint gervais, Officier in Franschen Dienst. Uitgegeven door E.F. Lantier, Oud-Ridder van de Orde van St. Louis. Uit het Fransch. II. en laatste Deel. Met Platen. Te Leeuwarden, bij de Wed. J.P. de Boij, 1811. 439 Bladz. In gr. Octavo. De prijs is ƒ 4-12-:

In het gezelschap van zijnen geestigen en ligthartigen reisgenoot Don manuel vervolgt, in dit Tweede Deel, de Ridder de saint gervais zijnen togt door Spanje, in het reikhalzende verlangen naar Cordoua, om aldaar zijne geliefde seraphine te ontmoeten, en met haar in den echt vereenigd te worden. Soortgelijke aanmerkingen op personen en zaken, soortgelijke korte beschrijvingen van steden, kerken, kloosters en andere gestichten, als in het Eerste Deel dezes veelbevattenden en aangenamen reisverhaals, ontmoet men ook hier wederom. Wij willen onzen Ridder volgen, en, uit zijne aanteekeningen, het een of ander overnemen. De eerste stad, welke hij aandeed, was Carthagena, eertijds, naast Rome, de rijkste slad, door scipio veroverd, en door hannibal verfraaid. Van den rijkdom dier stad getuigde, onder

{==663==} {>>pagina-aanduiding<<}
andere, de aanzienlijke schat, door den Romeinschen Veldheer aldaar gevonden, bestaande in vier en zestig krijgsbanieren, twee honderd en zes en zeventig gouden bekers, achttien duizend en drie honderd mark zilver, en nog eenen aanzienlijken voorraad andere kostbaarheden. ‘De haven van Carthagena is als door de Natuur gevormd, en loopt zeer diep binnenwaarts, waardoor zij tegen de stormen eene veilige schuilplaats verschaft. De matroos slaapt er gerust. Tuta quies habitat. - De beroemde Andreas Doria plagt te zeggen, dat hij slechts drie zekere en veilige havens kende, namelijk de maanden Junij, Julij en Carthagena. Ik bezigtigde het Arsenaal, 't welk zeer uitgestrekt en van alle benoodigde tuigagie tot het uitrusten van schepen rijkelijk voorzien is. De stad is tamelijk groot, doch heeft weinige fraaije straten en nog minder aanmerkenswaardige gebouwen. Aan het einde van eenen wandelweg, die des zomers zeer drok bezocht wordt, zag ik eene kleine kerk, ter eere van den H. Jacobus, den patroon van Spanje, gesticht. Een vroom moedertje zeide mij, dat die Heilige aldaar aan land was gestapt, toen hij uit Palaestina kwam, om de natie te bekeeren.’ Vervolgens door eene landstreek reizende, ‘welke de Natuur scheen uitgekozen te hebben, om hare weelde en vruchtbaarheid ten toon te spreiden, en waar onze oogen onophoudelijk door de bekoorlijkste voorwerpen als betooverd werden,’ bereikten onze reizigers Grenada, eene stad, eertijds zoo aangenaam en bekoorlijk, dat de stichters, de aloude Mooren, zich verbeeldden, dat het aardsche Paradijs regelregt boven Grenada gelegen was, en, hoewel thans merkelijk vervallen, in eene der vruchtbaarste oorden van geheel Spanje gelegen. ‘Er
wordt wijn, olie, hennep, kaneel, vlas, suiker, oranjeappelen en amandelen geteeld. De grond is, als het ware, bedekt met citroen- vijgen- en moerbezienboomen. De vijgen vooral zijn er in zulken overvloed, dat, toen Jan de II, Koning van Kastiliën, het beleg voor Grenada had geslagen, de Mooren den vrede kochten voor een geschenk van twaalf muilezels, met vijgen beladen, welke ieder eenen dubbelden

{==664==} {>>pagina-aanduiding<<}
dukaat in zich bevatten.’ Een meesterstuk van bouwkunde is de koepel in de hoofdkerk, zestig voeten hoog, en vier en twintig voeten in den omtrek beslaande. Dezelve wordt ondersteund door twee en twintig pilaren van de Korinthische orde, op welker architraven de ongemeen groote en vergulden standbeelden der twaalf Apostelen geplaatst zijn. ‘De voornaamste straten der slad zijn gewelfd, uit hoofde van de grachten, die het water tot aan de huizen brengen, en om welke reden er ook geene koetsen mogen rijden. Men telt in de stad en in de omliggende streken ongeveer tienduizend fonteinen. Hare bevolking wordt op vijftigduizend inwoners gerekend, van welke bijna twee derde gedeelte onnutte lieden en ledigloopers zijn, bij voorbeeld: regtsgeleerden, monniken en bedelaars.’
St. gervais verzuimt niet, de voegzame gelegenheden waar te nemen, om de ijsselijkheden der Spaansche bijgeloovigheid, en de strengheden der kloostertucht, te gispen. Op zijnen weg van Grenada naar Cordoua werd hij gereden door eenen muildrijver, weleer eenen Capucijner monnik, welke, om zekere aangetijgde misdaad, de straffe, in pace genaamd, ondergaan had, en, op des Ridders verzoek, van die ijsselijke straffe de volgende beschrijving gaf. ‘De in pace is een in den grond gegraven kuil, ter diepte van veertig, en ter breedte van drie of vier voeten; het is een mollenspelonk, ongenaakbaar voor het daglicht, en men ademt er eene vochtige en verpestende lucht in. Eer ik er in nedergelaten werd, moest ik voor de vergadering der lange baarden verschijnen, en op een klein bankje zitten, waarna mijn vonnis mij voorgelezen werd. Ik verroerde mij niet, maar wierp een oog vol van verontwaardiging op mijne ontmenschte regters. Nadat mijn vonnis gelezen was, werd ik in eenen plegtigen optogt heen geleid: het kruis werd voor mij uit gedragen, en ieder Kapucijner zong, met eene waskaars in de hand, het Libera. Na vervolgens met wijwater besprengd te zijn, werd ik in dezen helschen afgrond nedergelaten, waar grof brood en water mijn eenigste voedsel was.’

{==665==} {>>pagina-aanduiding<<}

De Ridder, Cordoua bereikt hebbende, begaf zich straks naar het huis van Don pacheco, vader van seraphine, van welken hij, tot zijne uiterste verbazing, verstond, dat dezelve zich, zeer onlangs, in het huwelijk had begeven met den zoon eens rijken koopmans van Cadix; een huwelijk, waardoor de Spaansche Don zich dermate beleedigd achtte, dat hij zijner dochter eene onverzoenlijke vijandschap had gezworen, als kunnende nimmer haar vergeven, dat zij, tegen zijnen zin, aan een burgerman, eenen koopman, hare hand had gegeven, daar zij de dochter was van Don pacheco y nunés y garcia de lasso, Graaf van Montijo, Ridder van de Orde van St. Jago, Edelman van 's Konings Kamer. Van droefheid overstelpt, en om deze eenigzins te verzetten, vertrekt hij met Don manuel naar Seviliën. Nog voor zijn vertrek hield de Ridder een gesprek met Don pacheco, waarin deze hem eene zijner nichten, van den eersten adel in Spanje, ten huwelijk aanbood, met belofte, van al zijne goederen op haar te zullen maken, om hem voor zijn verlies eenigzins schadeloos te stellen; eene aanbieding, welke de Ridder van de hand wees, met de verklaring, nimmer den eigendom eens wettigen erfgenaams te zullen aannemen, als zullende het genot daarvan zijn leven voor altijd vergiftigen; terwijl hij geene andere schaêvergoeding begeerde, dan dat Don pacheco aan zijne dochter vergiffenis schonk, haren man voor zijnen schoonzoon erkende, en hem (Ridder) aanhoudend met zijne vriendschap vereerde.
Geheel anders dan sommige onmenschen, die, om hunne afkeerigheid van het Roomsche Kerkgenootschap te betoonen, al deszelfs dienaars als guiten of domkoppen af beelden, doet de Heer lantier zijnen Ridder somtijds Geestelijken ontmoeten, hoewel hunner belijdenisse ijverig toegedaan, achtenswaardig, echter, om hunne Godsvrucht en verlicht verstand. Zoodanig een was de Franciscaner Monnik augustino, wien hij, te Seviliën, in een Klooster zijner Orde ontmoetende, zijne verwondering te kennen gaf over de menigte Missen, die gelijktijdig met de zijne gelezen werden. Dit gaf aanleiding tot een gesprek, hetwelk wij hier willen overnemen. Op des Ridders

{==666==} {>>pagina-aanduiding<<}
verwondering over het getal der Kloostermissen, ‘nog meer,’ hernam Vader augustino, ‘zoudt gij verwonderd zijn over derzelver getal in de hoofdkerk, die tachtig altaren heeft, waarop dagelijks vijfhonderd missen gelezen worden, behalve jaarlijke nog driehonderd en vijf groote missen en twaalfduizend kleine voor de rust der zielen van hare begunstigers. - Dat is inderdaad zeer veel! - Volstrekt niet; want zij zijn door de godsvrucht en de erkentenis ingevoerd. - Zoudt gij wel zoo goed willen zijn, mij te onderrigten, of de mis wezenlijk eene goddelijke instelling en reeds in de eerste tijden van het Christendom gevierd is? - Neen, in het eerst was zij slechts eene soort van nachtmaal, maar werd langzamerhand eene groote mis, die in alle kerken gelezen werd. Zij bleef in zwang tot aan de vijftiende of zestiende eeuw, toen de zoogenaamde kleine missen ingevoerd werden. - Vergun mij, u eene aanmerking mede te deelen, welke ik onder uwe godsdienstoefeningen gemaakt heb. (De Ridder, hoewel een Protestant, had Vader augustino de mis hooren lezen.) Gij heschuldigt de Franschen van ongeloovigheid, of ten minste van laauwheid in den godsdienst, en ik durf beweren, dat er meer betamelijkheid, meer ingetogenheid in onze kerken heerscht, dan in de uwen. - Uwe aanmerking is misschien gegrond: onze kerken zijn plaatsen van verliefde bijeenkomsten (rendez vous): de jeugd bezoekt ze meestal uit verstrooijing en ligtzinnigheid; doch dit is een kwaad, waartegen men geen hulpmiddel kan vinden, en wij verkiezen het misbruik, 't welk men van eene waarlijk goede zaak maakt, verre boven deszelfs geheele vernietiging. Het is waar, onze godsdienstoefeningen worden misbruikt, maar men gelooft toch, en de godsdienst zelf blijft in stand. De Franschen hebben evenwel nog eene andere beschuldiging tegen
onze kerk, de veronachtzaming namelijk der les van Jezus Christus, die zegt: Vergadert u geene schatten op aarde, waar de roest en de mot ze verderft! en ondertusschen bezit onze hoofdkerk, even als de meesten der geestelijke Ouden, onnoemelijke rijkdommen. Onze prelaat heeft hon-
{==667==} {>>pagina-aanduiding<<}
derdduizend piasters jaarlijksch inkomen; de kerk zelve dertigduizend, en de Kanunniken, ten getale van veertig, hebben ieder dertigduizend realen (vijftigduizend livres). Behalve deze veertig Kanunniken, onderhoudt de hoofdkerk nog veertig proveniers, twintig halve-proveniers, twintig kapellanen, die onder goedkeuring van het kapittel, ter benoeming van den opperkoorzanger staan, en twintig andere kapellanen, die verpligt zijn, het koor bij te wonen.’ De Ridder op dit aantal muzijkanten eenige aanmerkingen gemaakt hebbende, vervolgt de Vader: ‘Hetgeen gij misschien niet weet, en hetgeen onzen prelaten tot eene blijvende eer verstrekt, is, dat zij een groot gedeelte van hunnen rijkdom tot nuttige einden besteden. Zoo ondersteunen zij, bij voorbeeld, de fabrijken, begiftigen de vrouwenkloosters en de hospitalen, brengen het hunne toe tot het onderhoud der publieke wegen, &c...Indien gij dus al den overvloed onzer kerken wildet laken, zoudt gij zeker uwe goedkeuring aan de talrijke hospitalen in deze stad hechten moeten, die alle rijkelijk begiftigd zijn. De uitmuntende orde en het doelmatige huishoudelijke bestuur, welke in één derzelver heerschen, overtreffen zeker alles, wat gij van dezen aard ooit gezien hebt. Ieder zieke heeft een afzonderlijk vertrek, waar hij met de geneesmiddelen en spijzen, welke hem door de geneesheeren worden voorgeschreven, op het zorgvuldigste bediend wordt. Dit hospitaal is alleen voor edellieden en studenten ingerigt.’ Indien ons plan het gedoogde, zouden wij verscheidene redewisselingen, door den Ridder met den
eerbiedwaardigen Geestelijke gehouden, gaarne afschrijven.
Onder de merkwaardigheden, welke st. G. te Seviliën bezigtigde, behoorde ook de groote snuiffabrijk. De tabak, welke aldaar bewerkt wordt, komt uit de Havana. Oker is de grondslag der roode kleur; aldus vermengd, wordt dezelve in blikken doozen gedaan, en, elk met haar bijzonder merk voorzien, verzonden. Het regt van verkoop, hetwelk de Koning voor zich behoudt, brengt aanzienlijke voordeelen aan. Er zijn duizend werklieden dagelijks bezig. Honderd en tachtig muilezels drijven gestadig

{==668==} {>>pagina-aanduiding<<}
acht en twintig molens, om den tabak te malen, of met den oker te vermengen. Daarenboven zijn er nog vier honderd en zestig werklieden bezig met Cigarros te maken en in bondeltjes te binden.
Onze reiziger, op zekeren dag, bij een aanzienlijk en verstandig Spanjaard het middagmaal houdende, ontving van denzelven de volgende schets van het karakter en de levenswijze der Spaansche vrouwen: ‘de voornaamste bezigheid onzer vrouwen bestaat in hare cortejos. Zie hier ten naasten bij hare gewone manier van leven. Zij staan laat op, verspillen het overige van den voormiddag met hare kameniers, of gaan naar de kerk, louter uit gewoonte en zonder eenige aandacht, om eenen rozenkrans of een gebed te prevelen: vervolgens nemen zij een matig middagmaal, houden hare Siësta (middagslaap) en kleeden zich tegen den avond, om eene wandeling te doen, of in den winter, om zich naar een gezelschap te begeven, waar zij bij het vuur zittende over huisselijke zaken en over hare buren praten.’
Zie hier een zonderlingen trek van de Spaansche gewoonten. Op zekeren dag over straat gaande, verhaalt de Ridder, ‘ontmoetten wij eene soort van plegtigen optogt, welke onze nieuwsgierigheid opwekte. Een Kruisdrager, voorafgegaan door zes priesters in koorkleederen, ieder met eene waskaars in de hand, openden den trein. Op dezen volgden twee reijen van mannen, in bruine onderkleederen: vervolgens verscheen er een man, op eenen ezel, en op dezelfde wijze gekleed, in het midden van twee priesters: twee andere personaadjen, eveneens gekleed, droegen ieder eenen zilveren schotel, en vroegen den voorbijgangers en anderen lieden, die aan de vensters of op de balkons waren, op eenen klagenden toon: por el alma del provre! (voor de ziel van den armen zondaar!) Eenen man, die naast mij stond, ondervroeg ik naar de beteekenis van deze plegtigheid, en hij onderrigtte mij, dat hij, die op den ezel zat, een misdadiger was, die naar de galg gebragt werd; en dat de vruchten van deze inzameling geschikt waren tot zielmissen na zijnen dood. - De beide priesters, vervolg-
{==669==} {>>pagina-aanduiding<<}
de hij, welke aan zijne zijde gaan, zijn biechtvaders, die hem aanmoedigen en tot den dood bereiden; en die mannen in het bruin zijn boetvaardigen van de broederschap des vredes. Hunne instellingen brengen mede, dat zij den ten dood veroordeelden bijstand bieden. Wanneer het geregtshof een doodvonnis doet afkondigen, wordt de lijder vierentwintig uren vóór de uitvoering in de kapel der gevangenis gebragt; dan beschouwt deze broederschap hem als hunnen broeder en geeft hem het kleed eens boetvaardigen, waarin hij ten dood zal gebragt worden: ook wordt hij door hen op een goed, in zilver opgedischt avondmaal onthaald. Des anderendaags kan hij op het middagmaal krijgen, al wat hij maar begeert, en de broederschap betaalt alle zijne schulden. Na het eten haalt zij hem af en vergezelt hem in eenen plegtigen optogt
naar de strafplaats. Wij volgden den trein tot bij het schavot. Nadat de strafoefening geëindigd was, kwamen mannen en vrouwen toeloopen, om den gehangenen de voeten te kussen. Men verzekerde ous, dat aan deze daad van godsvrucht aflaten voor vierentwintig dagen verknocht waren. Vervolgens legden de boetvaardigen het lijk in eene kist en vereerden het met eene plegtige begravenis. Toen de optogt zich verwijderd had, klom een der biechtvaders op de ladder en hield eene hartstogtelijke redevoering aan de omstanders, welke zich rondom hem schaarden. Onder anderen betoogde hij met eene krachtige welsprekendheid, dat de diefstal eene misdaad was, die den mensch naar de galg leide, en dat het sterven van eenen gehangenen een zeer onaangename dood was.’
Na een verblijf van ruim veertien dagen, keerde de Ridder van Seviliën naar Cordoua terug, alwaar hij zijnen intrek nam bij Don pacheco, welken hij het geluk had, met zijne dochter seraphine, op eene zeer edelmoedige wijze, te verzoenen. Uit eene menigte bijzonderheden, Cordoua betreffende, kunnen wij niet nalaten, de volgende beschrijving van de Kathedraal-Kerk over te nemen. ‘Toen wij de kerk binnentraden.’ verhaalt de Ridder, ‘vermaakte Don Pacheco zich met mijne ongemeene verbazing. En

{==670==} {>>pagina-aanduiding<<}
inderdaad, derzelver uitgestrektheid en pracht betooverde mij. Ik telde negen-en-twintig ruimen in in de lengte, en negentien in de breedte, gezamenlijk met meer dan duizend pilaren van jaspis, van onderscheidene kleuren, versierd. Het hoofd-altaar staat onder een kostbaar verhemelte, welks omtrek zoo groot is, dat het bijna eene afzonderlijke kerk gelijkt. De tabernakel is eene soort van eenen, met een verhemelte overdekten, tempel, welke met beelden van verguld koper, die de Apostelen voorstellen, en ieder nagenoeg vijftien duimen hoog zijn, allerfraaist versierd is. De pilaren, waarop de tabernakel rust, zijn van geaderden en veelkleurigen jaspis. De kerk zelve is zeshonderd voeten lang en twee honderd en vijftig voeten breed, en heeft zeventien deuren, met lofwerk als bedekt.’ Treffende is het tooneel, hetwelk de vernuftige lantier opent van de verzoening, door den Ridder st. gervais, tusschen Don pacheco en diens dochter seraphine en derzelver echtgenoot bewerkt; en zouden wij niet nalaten, onze Lezers daarmede te vermaken, indien wij daarvoor plaats konden inruimen.
Cordoua verlaten hebbende, begaf zich de Ridder naar Valentia, alwaar hij straks een bezoek gaf aan Don inigo, welken hij voorheen in Frankrijk had leeren kennen, en wiens dochter rosalia toen reeds zijne genegenheid tot zich had getrokken, doch door hem, uit hoofde eener vroegere verbindtenis, door haar aangegaan, was afgestaan. Rosalia was thans weduwe. De Spaansche Don, de diensten, door den Franschen Ridder, voorheen aan hem en zijne dochter bewezen, op eene voegzame wijze willende beloonen, bood hem zijne dochter ten huwelijk aan, hetwelk, nadat de zwarigheden wegens des Ridders Protestantendom waren uit den weg geruimd, een' gelukkigen voortgang had.
Het slot dezer belangrijke en lezenswaardige Reize kunnen wij niet nalaten af te schrijven. Woonachtig in het bekoorlijke Valentia, in het bezit van overvloed van aardsche goederen, vereenigd met de beminnelijke en deugdzame rosalia, vader van eene alles goeds belovende dochter, om zijn uitmuntend

{==671==} {>>pagina-aanduiding<<}
karakter bij eenen ieder geacht en bemind, schrijft de Ridder de st. gervais in de opgetogenheid van zijn vergenoegd en aandoenlijk hart: ‘Heil, duizendmaal heil, bekoorlijk Valentia, schilderachtig land, zacht klimaat, waar de snelle overgang van hitte en koude, droogte en vochtigheid de gezondheid niet vernielen; waar de menschen, gelijk de planten, van de werking der zon doordrongen, het volle, overvloedige genot des levens smaken, en in eene heldere, levenverwekkende lucht vrolijkheid, vermaak en liefde ademen! Heil u, nieuw Eden, land van belofte, waar de dagen des ouderdoms veel zachter, en deszelfs ongemakken veel dragelijker zijn; waar elke opgang der zon aan alle levensstanden nieuwe genietingen aanbiedt, waar het leven op bloemen in eene gestadige lente voortsnelt; waar de zintnigen meerdere veêrkracht bezitten; waar de levenskracht werkdadiger, de spijs voedzamer en ligter te verteren is; waar de mannen openhartig, geestig, vrolijk en levendig zijn; waar de vrouwen bij den glans der schoonheid bevalligheid, geest, eene betooverende vriendelijkheid, een beminnend en teeder hart, en de beminnendste vrolijkheid voegen; waar de zamenleving aangenaam is; waar men, om uit te munten, geene pijnigende inspanning van den geest en het geheugen noodig heeft, waar men slechts zijn vermaak en zijn hart volgt; waar de laffe dwaas de oogen niet tot zich trekt, noch de aandacht op zich vestigt; waar eindelijk een gelukkig lot mij Rosalia heeft doen vinden! Heil u, bekoorlijke stad! mogt de Vrede, die dochter des hemels, en St. Vincent, uw beschermer, de verwoestingen en geesels des oorlogs voor altijd van u verwijderen!’





{==672==} {>>pagina-aanduiding<<}

Algemeene Tafel van multiplicatio, speciën, maten en gewigten, vergeleken met de Fransche speciën, maten en gewigten, volgens besluiten des Keizers; en eene Tafel van kwadraat en kubiek getallen; als ook eene Tafel van Numeratio; en eene Tafel van Geldspeciën. Opgesteld ten dienste der Hollandsche Schooljeugd, door A. Kappelhoff, Fransch Schoolhouder te Amsterdam. Derde Druk. Te Amsterdam, bij C. Fock, 1811. 28 Bladz. In Octavo. De prijs is ƒ 3-8-:

De aankondiging van den Derden Druk dezer Tafel is reeds eene zeer goede aanbeveling. De inhoud van het Stukje is in den titel uitgedrukt. De hoofdbedoeling was, blijkens het Voorberigt, den kinderen, eer zij aan het rekenen gaan, eene afzonderlijke multiplicatie-tafel in handen te geven, om dezelve van buiten te leeren, ten einde alzoo het Rekenboek zelve te sparen. Thans bevat het Stukje, behalve die Tafel, meest alles, wat de leerling ook tot de toegepaste rekening behoeft. Wij hebben het in alles naauwkeurig bevonden; alleenlijk merken wij aan, dat de geldspeciën hier zijn gereduceerd volgens het Tarif van 30 Augustus 1810; en dat, daar onder de geldspeciën ook Zeeuwsche voorkomen, die herleiding ten aanzien van het voormalig Zeeland, waar het Tarif van 11 April 1810 gevolgd wordt, eenig verschil geest. Wij kunnen het gebruik dezer Tafelen, als een gemakkelijk en nuttig handboekje voor de rekenende jeugd allen Schoolhouderen aanprijzen. Onzes inziens zou in dit Stukje een nuttig bijvoegsel zijn, eene algemeene Tafel der verdeeling van het metriek stelsel der maten en gewigten, die slechts ééne bladzijde behoeft te beslaan, en bij eene volgende uitgave zoude kunnen worden ingevoegd. - Overigens, zoo de Heer kappelhoff bij ondervinding het nut kent van de tellers der decimale breuken door kleinere en hooger geplaatste cijfers den leerlingen aan te duiden, kan dit voor eerstbeginnenden doorgaan: anders zouden wij liefst van eersten af, de jeugd aan de gewone uitdrukking derzelve gewennen.



{==673==} {>>pagina-aanduiding<<}

Uittreksels en beoordeelingen.




Homilien over de gelijkenissen van Jezus, van R. Eijlert den Jongen, thans Predikant bij het Hof te Potsdam: vertaald en met eenige aanmerkingen voorzien door N. Westendorp, Predikant bij de Herv. Gemeente te Sebaldeburen. Te Groningen, bij W. Zuidema, 1810. 475 Bladz. In gr. Octavo. De prijs is ƒ 3-:-:

Wanneer wij de Parabelen of gelijkenissen, welke de Evangelisten ons uit den mond van jezus hebben opgeteekend, met aandacht lezen, vinden wij ons gedrongen, om ook, met betrekking tot dit gedeelte zijner leere en leerwijze, met verwondering te vragen: Wie is een Leeraar, gelijk Hij? en te erkennen: Nooit heeft een mensch alzoo gesproken. Zij zijn meesterstukken van echte wijsheid, diepe kennis van het menschelijke hart, en verheven onderwijs. Zij bevatten onuitputtelijk veel leering, vermaning, waarschuwing, vertroosting, niet alleen geschikt voor den tijd en de omstandigheden, in welken zij door jezus werden voorgedragen, maar dienstig en noodig voor alle tijden, en ook voor ons. Te regt zegt ewald, in zijn voortreffelijk Boek, het beste welligt, hetwelk hij geschreven heeft, onder zoo vele goede: Jezus Menschenkennis, of Overdenkingen over de gelijkenissen van onzen Heiland, waarvan eene tweede uitgave in het jaar 1810 te Amsterdam, bij j. van der hey, in het licht is gekomen, Bladz. 7. ‘De man met arendsoogen ontdekt in dezelve eene menigte zaken, welke voor alle anderen verborgen zijn; en nog zou hij veel meer kunnen zien, als zijn oog nog scherper was. Dit kan ik met waarheid voor God zeggen, dat ik zelden eene gelijkenis bedaard doorleze, zonder weder iets te zien, hetwelk ik nooit te voren zag; zonder een licht, eene vermaning, eene waarschuwing daar in te vinden, welke ik er nooit voorheen in gevonden had.’ Deze woorden mogen dezen of genen mishagen, zij behelzen waarheid! Tot eene staving van dezelve mag de tegenwoordig voor ons liggende arbeid van den Potsdammer Leeraar r. eijlert, den Jongen,

{==674==} {>>pagina-aanduiding<<}
dienen, welke eene plaats naast dien van ewald verdient, en bewijzen oplevert, hoe veel waarheid en wijsheid bij elke nieuwe nalezing van deze gelijkenissen des Zaligmakers kan worden ingeoogst.
In XX Homilien, of korte stichtelijke Leerredenen, heeft de Heer eijlert eenige van de Gelijkenissen van jezus behandeld, en de zedeleeringen en onderwijzingen, die in dezelve vervat zijn, stichtelijk en gemoedelijk ontwikkeld. Deze zijn: gelijkenis van het mostaardzaad, het zuurdeeg, de kostbare parel, de landlieden in den wijngaard, het verlorene en wedergevondene schaap, den onvruchtbaren vijgeboom, den rijken man en den armen lazarus, den zaadzaaijer en de onderscheidene akkers. Aan sommige gelijkenissen zijn dus meer dan ééne Homilie gewijd, in welke die leeringen het onderwerp der verbandeling uitmaken, welke in de gelijkenis begrepen zijn. Dus wordt in de eerste Homilie over het Mostaardzaad deze stelling overwogen: ‘Klein en ongemerkt is het begin van het rijk van God, van godsdienst en deugd, in het binnenste van den mensch; maar gezegend is de wasdom, het einde heerlijk.’ In de tweede Homilie: van het zuurdeeg, deze stelling: ‘De Goddelijke kracht van jezus Godsdienst werkt wel stil en zonder gedruisch, maar doordringt den geheelen mensch.’ Recensent verwoudert zich, hoe het komt, dat meest alie Uitleggers der Gelijkenissen des Zaligmakers het zuurdeeg in deze gelijkenis in eenen goeden zin opvatten, daar echter het zuurdeeg in den Bijbel altijd een zinnebeeld is van iets verkeerds in de leer of in het leven der menschen, gelijk het ook onder het Oude Testament van den altaar geweerd was, en men in het Nieuwe Testament leest van den zuurdeessem der Farizeërs en daartegen van
ongezuurde brooden der geregtigheid. Misschien, omdat zij de woorden: het Koningrijk der hemelen is gelijk een zuurdeeg, dus afzonderlijk hebben opgevat, zoodat het zuurdeeg een beeld zou zijn van het Koningrijk der Hemelen; ondertusschen is het zuurdeeg op zich zelve zulks zoo min, als het mostaardzaad, of de kostelijke parel, of het vischnet, enz. Men moet dit zamenvatten, in dezen zin, gelijk het zuurdeeg het deeg doortrekt en den geheelen deegklomp doorzuurt, zoo is het in het Koningrijk der hemelen. Dit kan, voornamelijk wan-
{==675==} {>>pagina-aanduiding<<}
neer deze gelijkenis ook in betrekking gebragt wordt met die van het mostaardzaad zeer wel van het kwaad verstaan worden. Volgens dezen zin opgevat, zal de les wezen: Het zedelijk kwaad gaat bij den mensch, die hetzelve plaatse geeft. steeds voort, en bederft alles, gelijk het zuurdeeg het deeg. Deze is de aard der zonde. Men wachte zich derhalve zorgvuldig, dat men het kwade geene opening geeft, maar zorge, dat men het in de beginselen stuite. Dan zullen de beide gelijkenissen van het mostaardzaad en het zuurdeeg elkanderen, bij wijze van tegenstelling, ophelderen.
De derde Homilie: over de gelijkenis van de kostbare parel, leidt uit dezelve deze lesse af: ‘Slechts diegene, die opregt de waarheid bemint, dezelve met inspanning zoekt en alles wat met haar niet bestaan kan, gewillig opoffert, zal in den godsdienst van jezus meer vinden, dan hij verwacht.’ De gelijkenis van den wijngaard en de ondankbare huurders van denzelven levert stoffe tot twee Homilien, waarvan de eerste, of vierde in den geheelen Bundel, in dezelve ‘de merkwaardige geschiedenis der Joodsche Kerk,’ en de andere of vijfde Homilie uit dezelve: ‘Gods goedheid, langmoedigheid en gestrengheid in de behandeling van ondankbare en ongehoorzame menschen’ leert opmerken.
De zesde Homilie leert uit de gelijkenis van het verlorene en wedergevondene schaap: ‘God zoekt den mensch liefderijk van den weg der zonde op den weg der deugd terug te brengen, en indien hij zich gebeterd heeft, dan is hij terug gebragt: en daar is vreugde over in den hemel.’
De zevende en achtste Homilie behandelen de gelijkenis van den onvruchtbaren vijgeboom en uit dezelve afgeleid deze stellingen: 1) ‘Groot was de goedheid en langmoedigheid van God, waarmede hij in ons verloopen leven voor ons welzijn zorgde;’ en 2) ‘God draagt den ondankbaren en pligtvergetenden mensch met toegeeflijkheid en verschooning; hij zoekt hem door steeds nieuwe goedheid, voor de deugd te winnen, maar zeker en verschrikkelijk is ook de straf, welke hem treffen zal, als de liefde vruchteloos blijft.’
De gelijkenis van den rijken man en lazarus is

{==676==} {>>pagina-aanduiding<<}
rijk van inhoud, en verschaft stoffe tot zes Homilien, de negende tot de veertiende, en het overwegen van deze gewigtige aanmerking: ‘De eeuwigheid lost het raadsel van dit leven op.’ Dus heeft de Schrijver insgelijks zes Homilien besteed aan de behandeling der gelijkenis van den zaadzaaijer, onderzoekende in de vijftiende Homilie de vraag: ‘Hoe komt het, dat het Christendom bij alle zijne inwendige voortreffelijkheid, niet sterker op zijne belijders werkt en niet meer goeds in de wereld sticht?’ Welke Homilie dus een Overzigt van de geheele gelijkenis bevat. De zestiende Homilie bepaalt zich tot de beschouwing van het Woord Gods, waarvan het zaad in deze gelijkenis het beeld is; de zeventiende tot het verhard en gevoelloos hart. De achttiende tot het warm en gevoelig, doch zwak en onbestendig hart. De negentiende tot het zorgvuldig en wereldsgezind hart, en eindelijk verklaart de twintigste of laatste Homilie: ‘De voorwaarden, onder welke het Christendom zijnen heilzamen invloed op ons betoonen kan’ of het vroom en bestendig hart.
Zoo rijk, zoo gewigtig is de Inhoud van dit Boek, hetwelk wij, deswegens als ook om de uitmuntende wijze van voordragt, met ruimte kunnen aanprijzen. Alles wordt eenvoudig, klaar, ernstig, gemoedelijk behandeld, en op het hart aangedrongen. Het is zoo, ten aanzien van het leerstellige zouden verscheidene aanmerkingen te maken zijn, en men zou kunnen oordeelen, dat de toon der Wettische bedeeling hier en daar te sterk gehoord wordt: Doet dat, en gij zult leven! terwijl de leer van het Evangelie van jezus christus, en de genade van god, door Hem voor ons verworven, in Hem aan ons geschonken, en door zijnen Geest aan ons toegepast en in ons tot heiligmaking en deugd krachtig werkzaam, naar veler oordeel niet genoeg op den voorgrond in een behoorlijk licht geplaatst zal zijn. Wij willen, ten bewijze, eene plaats aanhalen, die tevens tot eene proeve van den stijl en wijze van voordragt zal kunnen strekken. Dus spreekt de Schrijver in de tweede Homilie over de gelijkenis van het zuurdeeg, Bladz. 30: ‘Zalige toestand, hoe erlange ik u? zware eisch! - hoe voldoe ik aan dezelve? Verheven, schoon, schitterend doelwit! welken weg moet ik insla-
{==677==} {>>pagina-aanduiding<<}
gen (inslaan), om hetzelve te bereiken? Ook nopens deze gewigtige omstandigheid vinden wij onderwijs en antwoort (d) in onze gelijkenis. Dit veredelend zuurdeeg komt niet van zelf, niet bij een onvoorzien toeval, niet zonder moeite in de (n) hoop meels; er wordt uitdrukkelijk en woordelijk gezegd, dat de vrouw hetzelve daar in verbergde, daarmede vermengde, met aanwending harer krachten de geheele hoeveelheid bewerkte: ziet daar, in een eenvoudig beeld de gewigtige gedachte uitgedrukt: behoorlijke vlijt en inspanning zijner krachten is de groote onveranderlijke voorwaarde, waar aan de beterende en doordringende kracht van Jezus Godsdienst
gebonden is. Het is eene overal zigtbaar wordende grondwet in de geheele ons omringende natuur, dat alleen door werkzaamheid en inspanning de vruchten der aarde tot rijpheid komen; het is eene overal zigtbaar wordende grondwet van God in de opvoeding van den mensch, dat alleen door het gebruik zijner krachten zijne geestelijke en zedelijke vermogens gesterkt, alleen door behoorlijke inspanning en getrouwe werkzaamheid zijne deugd ontwikkeld, gevormd wordt en gedijt. Eene deugd, welke niet het werk van onze eigene vrije keus, welke niet de ernstige strijd tegens de zonde, niet de zegepraal over strafbare begeerten, niet de uitkomst onzer inspanning, niet eene op onzen eigenen grond en bodem gewassene en rijp gewordene vrucht is - verdient den naam van deugd niet, kan ons noch gelukkig, noch Gode welbehagelijk maken. Zeg niet, dat uw wensch, dat de godsdienst van jezus uw binnenste geheel doordringt en betere, opregt zij, indien gij geen (e) hand aan het werk leggen, en aan uwe godsdienstige veredeling zelve niet werken wilt. Verwacht niet, dat uwe christelijke deugd immer iets geheels, iets volmaakts worde, indien gij uwe traagheid niet overwinnen, niet standvastig en onwankelbaar strijden wilt. Het is waar, bij onze zedelijke verdorvenheid vermógen wij, aan ons zelven overgelaten, niets; wij hebben, indien het ons wel gelukken zal, hierin den bijstand van dien genen noodig, die het willen en het volbrengen in ons werkt. Maar hoe? - kan het geneesmiddel,

{==678==} {>>pagina-aanduiding<<}
't welk hij ter onzer herstelling zoo liefderijk in Christus aanbiedt (,) ons iets helpen, zoo wij hetzelve niet gebruiken, onze levenswijze niet overeenkomstig hetzelve inrigten willen? Kan hij ons geven, indien wij niet bidden; kunnen wij vinden, indien wij niet zoeken? Kan hij ons werk zegenen, indien wij niet eens werken willen? Kan hij wasdom en voortgang schenken, als wij het planten en zaaijen verzuimen? Neen, het is zoo: Wie niet gebruikt, 't geen hij heeft, dien zal genomen worden, wat hij heeft; slechts dien genen, die zijne vermogens wel gebruikt, wordt gegeven, dat hij overvloed hebbe. Het is zoo: wie over weinig getrouw geweest is, zal hij over velen zetten. Het is zoo: wat de mensch zaait, dat zal hij maaijen; gelijk zijne moeite is, zoo zal de uitslag zijn. Het blijft daar bij: slechts diegene, die den wil des Vaders doet, die in de hemelen is, zal in het Koningrijke der hemelen ingaan; slechts diegene zal erkennen dat Jezus leere uit God is, en tot God leidt.’
Deze gemelde aanmerking is ook aan de oplettendheid van den kundigen Vertaler niet ontslipt, die daarom goed heeft gevonden in eene aanmerking, achter het Werk geplaatst, eene aanwijzing te geven, hoe hier de uitersten te vermijden, welke echter zoo moeijelijk te mijden zijn. Behalve deze aanmerking hebben wij nog van den Vertaler de volgende Aanmerkingen: over het woord: Vormingsschool en andere nieuwe woorden; over de vrijmetselarij; over eigene kracht; verklaring van Coloss. III. 3; over het mysticisme; over de duurzaamheid der hartstogten; over Luc. VIII. 15.; over de onmagt; en een klein naschrift omtrent de Joden. Verders belooft hij ons in de Voorrede nog de vertaling van eene Verhandeling des Schrijvers: Over het karakteristieke van jezus gelijkenissen, welke de plaats eener Voorrede in het oorspronkelijk Werk bekleedde.





{==679==} {>>pagina-aanduiding<<}

Specimen Hermeneuticum, de iis, quae ab uno Marco sunt narrata, aut copiosius et explicatius, ab eo, quam a caeteris Euangelistis, exposita, quod F.D. Praeside Jodoco Heringa, E.F. Theol. Doct. et in Acad. Trajectina Theol. et Exeg. N.T. Prof. publico Examini Submittit auctor Bartus van Willes, Amstelodamensis, Muneris Eccles. Cand. Trajecti ad Rhenum, ex officina O.J. a Paddenburg, et J. a Schoonhoven. 216 Pagg. In Octavo.

Dat is:
Uitlegkundige Proeve over hetgeen door markus alleen verhaald, of breeder en uitvoeriger dan door de overige Evangelisten voorgedragen is, enz.
De schole van den vermaarden Utrechtschen Hoogleeraar heringa brengt van tijd tot tijd waardige Leerlingen voort, die in het openbaar blijken geven van hunne gemaakte vorderingen, in Godgeleerde kundigheden, bijzonder zulke, welke eenen Godgeleerden tot sieraad verstrekken, waartoe de uitleg- en oordeelkunde in het behandelen der Bijbelschriften, voornamelijk des N. Test., behooren; en die ter staving van de echtheid, en geloofwaardigheid, en verklaring van den zin dier Schriften hunnen geenszins gering te achten arbeid hebben besteed. Wij hebben daarvan thans weder eene nieuwe proeve voor ons liggen. De naarstige en kundige van willes heeft het Evangelie van markus te behandelen op zich genomen, en wel die bijzonderheden, welke deze Evangelist ons van de levensgeschiedenissen en woorden van jezus alleen heeft opgeteekend, en welke in de overige Evangelisten niet gevonden worden, als ook hetgeen hij breeder en uitvoeriger heeft te boek gesteld, dan zij, in die verhalen, welke ook in hunne Schriften voorkomen. In al hetwelk zoo vele proeven en bewijzen voorkomen, niet alleen, dat markus onafhankelijk van de andere Evangelisten zijn Evangelie heeft geschreven, en dus als een afzonderlijk getuige

{==680==} {>>pagina-aanduiding<<}
van jezus leven, lotgevallen en leer is aan ts merken, maar waaruit tevens de echtheid van zijn Evangelie, zijne geloofwaardigheid, zijne naauwkeurig heid en getrouwheid als Geschiedschrijver blijkbaar is.
Natuurlijk verdeelde zich deze stoffe in twee hoofddeelen, welke verdeeling ook door den Schrijver gevolgd is, die eerst de bijzondere verhalen van markus in overweging neemt, en vervolgens hetgeen markus ter opheldering, naauwkeuriger aanwijzing, enz. heeft, behalve de andere Evangelisten in die verhalen, welke hem voor het overige met hen gemeen zijn. Op deze wijze is dit eerste Hoofddeel weder onderscheiden in twee onderdeelen. In de eerste Asdeeling worden geplaatst de geheel aan markus alleen eigene berigten. Deze zijn: mark. IV: 26-29. VII: 32-37. VIII: 22-26. XIII: 33-37. XIV: 51, 52. Alle welke plaatsen door den Heer van willes naauwkeurig en met oordeel worden opgehelderd en verklaard.
In de tweede Afdeeling des eersten Hoosddeels bepaalt zich de Schrijver, om achtervolgens na te gaan, hoe en waar markus in de verhalen, welke hij met de overige Evangelisten gemeen heeft, breedvoeriger en meer ontwikkeld geschreven heeft. Dit onderzoek maakt het grootste gedeelte van deze Uitlegkundige Proeve uit, en getuigt van de prijzenswaardige naauwkeurigheid van den Heer van willes, die eene uitgebreide belezenheid in de Schristen van ondere en nieuwere Uitleggers, benevens een juist oordeel en ongemeene kundigheid in de oordeel- en uitlegkunde des N.T. ten toon spreidt.
In het tweede Hoofddeel maakt de Schrijver dit uitmuntend gebruik van hetgeen de inhoud van het eerste Hoofddeel hem aan de hand heeft gegeven, ter staving van de echtheid en geloofwaardigheid van het Evangelie van markus; en wel in deze orde, dat hij §. I. aantoont, voornamelijk tegen evanson, dat dit Evangelie echt, en niet eerst door een onbekend persoon in de tweede eeuw is zamengesteld. §. II. dat markus allezins een gelooswaardig Schrijver is, wiens berigten allernaauwkeurigst, menschkundig, onpartijdig, en door inwendige blijken van geloofwaardigheid gekenmerkt zijn. §. III. wordt uit deze zelfde bijzonderheden aangetoond, van hoe veel gewigt en hoe

{==681==} {>>pagina-aanduiding<<}
belangrijk het Evangelie van markus zij, tot de regte kennis der geschiedenis van jezus. §. IV. wordt daaruit bewezen, dat markus geen verkorter is van matthrus, noch ook, §. V., van luras. Hij is in de verhalen, welke hij met hen gemeen heeft, doorgaans breedvoeriger en vollediger; hij voegt daar veelal nadere ophelderingen bij; en verhaalt bijzonderheden, van welke bij hen niets voorkomt. §. VI. beweert onze Schrijver te regt tegen griesbach, dat men ook niet kan toegeven, dat markus de beide Evangelisten, mattheus en markus, voor zich gehad en uitgeschreven zal hebben. Ook kan men niet bewijzen, (§. VII.) dat markus een zeker oorspronkelijk Evangelie (Ureuangelie) voor zich zal gehad hebben, hetwelk naderhand verloren is geraakt. Integendeel §. VIII. is het waarschijnlijk, dat de oude overlevering, ook door papias gemeld, grond van waarheid hebbe, welke ons berigt, dat markus zijn Evangelie geschreven hebbe volgens de berigten hem door den Apostel petrus medegedeeld, en wel §. IX. op verzoek en ten dienste der Romeinen.
Niet alleen verdient de Heer van willes lof wegens zijne vlijt en bewezene vorderingen, maar ook wegens zijne kiesche bescheidenheid in het beoordeelen en wederleggen van andere Geleerden.
Een twintigtal uitgelezene stellingen zijn achter deze Verhandeling gevoegd.

Christelijke Opwekkingen op alle dagen der week, in vreugde en lijden, in gezondheid en krankheid; ook Overdenkingen op Feest- en Avondmaalsdagen, en in den Oogst, door Joan Lodewijk Ewald. Uit het Hoogduitsch. Te Amsterdam, bij J. van der Heij, 1811. 200 Bladz. In gr. Octavo. De prijs is ƒ 2-4-:

De Schrijver begeert, dat zijne Lezers en Lezeressen hem zullen aanmerken, als een Christelijk Leeraar, die 's morgens en 'savonds en bij andere gewigtige gelegenheden tot hen binnen treedt, bij hen gaat zitten, hun een goed woord toespreekt, hunne

{==682==} {>>pagina-aanduiding<<}
gedachten daar henen opleidt, waar zij henen behooren opgeleid te worden, met hen praat over dat eene, dat voor allen noodig is, - hen opwekt, vermaant, waarschuwt ên dankbaarheid en troost inboezemt. - Aan deze begeerte des Schrijvers zullen zijne Lezers wel voldoen kunnen, daar dit zijn Werk geheel in den eenvoudigen, hartelijken en stichtelijken trant van zulk eenen Leeraar gestemd is. En bij zulk eene gemoedsgesteldheid zullen zij ook het meest geschikt zijn, om uit dit boekje veel nuts te trekken. - Het bevat 45 Overdenkingen, die alle min of meer belangrijk zijn. Onder dezelve zijn er twee voor elken morgen en twee voor elken avond van iederen dag der week; - de overigen zijn ingerigt voor bijzondere gelegenheden. Zij loopen over de volgende onderwerpen: 1. Opwekking tot een regt gebruik van den Zondag. Noodzakelijkheid van het bijwonen van den openbaren Godsdienst; regt gebruik van de Predikatie. 2. Over geoorloofde uitspanning en bezigheid op den Zondag. 3. Men kan door het bijwonen van den Godsdienst niets verdienen; ook geene vervulling van eenigen plïgt daarmede vergoeden. 4. Dankzegging voor den zegen der openlijke Godsvereering. Bede om kracht, om daarvan regt gebruik te maken. 5. Gode behagelijke gezindheid bij den arbeid; voorbereiding tot denzelven. Goed gebruik maken van zijnentijd, naar het voorbeeld van Jezus. 6. Troost, wanneer men de vruchten van zijnen arbeid niet gerust genieten, of niet genoeg verdienen kan. 7. Over vermoeidheid, rust en slaap. - Jezus werd ook moede. Welke werken ons volgen. 8. Het is volbragt! Het lijden is geleden! - Zoo kan men elken avond zeggen. - Zoo zal men eens zeggen. 9. Herdenking aan zijn beroep. - Wij moeten
getrouw en gemoedelijk dienen; alle menschen moeten dienen. - Hoe kunnen wij God dienen? 10. Bij eenen drukkenden dienst. 11. De gelukkige avond van een goed geweten. Hoe verkrijgt, hoe bewaart men dat? 12. Herdenking aan de vergankelijkheid. Streven naar het onvergankelijke. 13. Geluk van den middelstand. Daarin is Jezus ook geboren; hij moet dus goed zijn. Dankbaarheid daarvoor. Opwekking tot regt gebruik. 14. In den middelstand is dikwijls veel geduld noodig. Vermaning daartoe. Hoogere gronden daarvoor. 15. Een lied op het ondergaan der

{==683==} {>>pagina-aanduiding<<}
zon. Haar gang is een voorbeeld voor ons. Jezus de zon des geestenwereld, voorbeeld voor ons. 16. Nacht, donkere leiding. Zoo zijn Gods lievelingen geleid. Wat de mensch dan leert. 17. Hetgeen tot bekeering wekt, is donderstem. Dit is dikwijls noodig. Waarin bestaat de bekeering? 18. Menigmaal komen er stormen des levens. Niets reinigt zoo zeer, als deze. Voorbeelden. 19. Over hevigheid, morrend bestaan. Onweders - zwoelheid. Onweders-uitbersting. 20. Verschillend gebruik van den avond. Huisselijk avondgenot. Over Kinder-opvoeding. 21. De sterfdag van Jezus. Vermaning, om Hem lief te hebben, die zich uit liefde voor ons gegeven heeft. Een lied der overgevende liefde. 22. Hoe heeft Jezus zijn lijden gedragen? Waardoor heeft hij zich gesterkt? 23. Zelfsverloochening naar Jezus voorbeeld. Hoe wij die behooren uit te oefenen. 24. Daar is een groote vrijdag. Regt gebruik van zijne vrijheid is daartoe voorbereiding. 25. Over ongekende weldaden van God. Goed gebruik is dankbaarheid voor dezelve. 26. Afgenomen, verminderd lijden. Oog op anderen, die nog meer lijden. 27. Beproeving van zijne daden, woorden en gezindheid. 28. De dood is de zaturdag des levens. Vertegenwoordiging van denzelven is wij sheid. Wedervinden van zijne Geliefden. Een lied. 29. Daags voor het Avondmaal. 30. Overdenking des morgens voor het gebruik van het Heilig Avondmaal. 31. Des namiddags, na het H. Avondmaal. 32. Opwekking in ziekte. 33.
Eenige gebeden in ziekte, - om geduld en lijdzaamheid, - om overgeving en berusting in Gods wil, - om verzachting van smarten. 34. Dankgebed na eene ziekte. 35. Voornemens, na eene doorgestane ziekte. 36. Bij zware ziekte der huisgenooten. 37. Opwekking op Kersmis. 38. Op goeden vrijdag. Een lied over het woord van Jezus: het is volbragt! 39 Op het Paaschfeest. Een lied. 40. Op het Pinksterfeest. 41. Op eenen verjaardag, of Nieuwjaarsdag. 42. Opwekking tot dankbaarheid, na eenen gezegenden oogst. 43. Bemoediging bij eenen slechten oogst. 44. Vier gezangen, voor de vier jaargetijden. 45. Bij de geboorte en den dood van een kind. - Deze opschriften der Overdenkingen, in dit Schrift vervat, toonen genoegzaam het gewigt der onderwerpen, waarover zij handelen. - Het komt ons ech-
{==684==} {>>pagina-aanduiding<<}
ter voor, dat sommige der eerste 28 te bijzonder zijn tot algemeene overdenkingen voor elken dag der week. Die moesten toch bruikbaar wezen voor ieder in alle omstandigheden, terwijl al wat bijzonder was van datgeen, dat te algemeenen gebruike geschikt was, zorgvuldig behoorde afgezonderd te wezen, en onder de laatste Overdenkingen had moeten worden gerangschikt. - Dat is niet genoegzaam gedaan. - Daarenboven hebben de Dichtstukjes, in dit Werkje voorkomende, vrij wat stijfheids, en missen die vloeibaarheid, die dezelve voor het voor aangenaam maken moeten. - Voor het overige zijn deze Overdenkingen vol van lieve, leerzame en vernustige gedachten, die stof tot ernstig en Godvruchtig nadenken verschaffen en der overweging overwaardig zijn. - Hoewel de schrijfwijze van ewald wel bekend is, zal
echter de volgende proeve voor onze Lezeren noch onaangenaam, noch nutteloos wezen.

‘Opwekking op zondag-morgen.’

‘Dit is dus de dag, op welken ik mij, zoo veel mogelijk, van aardsche bezigheden behoor los te maken en mijnen geest tot God te verheffen. Alhoewel ik de geheele week door, zoo leven moet, als of ik enkel voor deze aarde geschapen ware, echter behoore ik mij des Zondags ten minste te herinneren, dat ik nog voor eene andere en betere wereld bestemd ben. Daartoe had God reeds van ouds eenen zekeren dag bepaald; deze was de Zaturdag. Hiervoor hebben de oudste Christenen eenen anderen dag verkozen, den dag der opstanding van onzen Heer, den Zondag. Het komt er niet op aan, welke dag het is; maar daar is veel aan gelegen, dat het een dag is in elke week. - O! indien er niet een bijzondere dag bestemd was, ter gedachtenis van Gods liefde, tot aandenken van onzen lieven Heer, tot opwekking en tot troost en tot voorbereiding voor de eeuwigheid: hoe vele weken zouden er dikwijls voorbijgaan, zonder dat ik aan God zou denken, aan een toekomend leven en aan mijne voorbereiding tot hetzelve, aan mijnen wasdom in het goede! - Het aardsche ligt ons zoo nabij en het hemelsche is zoo ver! - Alles

{==685==} {>>pagina-aanduiding<<}
doet ons denken aan aardsche bezigheden; alles lokt ons tot aardsche vreugde. En niets wekt ons op tot zorge voor onze ziele; niets drijft ons tot vreugde in den Heere, die meer geeft, dan alle vreugde in de wereld. Hoe goed is het dan, dat alle aardsche bezigheden eenen dag stilstaan; dat de klokken luiden en alle mijne broederen en zusteren in één huis zamenroepen; dat er enkel hemelsche dingen herinnerd, voor het beter leven opgewekt en de mensch geheel als een onsterfelijk wezen behandeld wordt! - Op reize moet men toch menigmaal op zijn huis denken! - Kinder- en jongensspeelwerk moet toch niet den geheelen tijd innemen! - Men moet zich toch ook voorbereiden, om een man te worden! - Ja, deze Zondag behoort mij welkom te wezen. - Weg aardsche zorgen en aardsche verstrooijingen! - Ik wil mij eens zoo bezig houden, als het den toekomenden burger eener betere wereld betaamt. - Ik wil van dezen Zondag regt gebruik maken! - Ik wil de kerk bezoeken. Het zou al eene zeer gewigtige, dringende bezigheid of een liefdewerk zijn moeten, dat mij daarvan afhield, als ik gezond ben! - Paulus heeft toch gezegd: Laat ons onze onderlinge bijeenkomsten niet nalaten, gelijk sommigen de gewoonte hebben, maar laat ons malkanderen vermanen! - Doch ik wil mij voorbereiden, mij zelven eerst verzamelen, eer ik derwaarts ga. Als ik het hoofd nog vol had van mijnen arbeid, van mijne huisselijke zorgen, of zelfs van dwaasheden; dan zou ik verstrooid zijn, ik zou niet aandachtig medezingen, noch de predikatie regt opmerkzaam aanhooren kunnen. Ik wil mij dus stilhouden, of met de mijnen over iets goeds spreken, over eene bijbelsche geschiedenis, of over eene weldaad, die God ons bewezen heeft. Ook wil ik mij in de kerk niet laten verstrooijen, er niet naar zien, wie al in de kerk is en wie daar ontbreekt, of hoe elk gekleed is. - Ik wil medezingen, als er gezongen wordt, en medebidden, als de
Predikant bidt. - Ik zal ook bedenken, wat ik zing en bid; en of ik zulks met waarheid doen kan. - In de Predikatie zal het mij zijn, als of de Predikant voor mij alleen predikte. - Ik zal alles op mij zelven to pas-
{==686==} {>>pagina-aanduiding<<}
sen; ter mijner verlichting, ter mijner vermaning, tot mijnen troost. - Wanneer hij tegen eene ondeugd spreekt, welke ik niet waarlijk in mij heb, dan zal ik er niet aan denken, wie dezelve misschien aan zich heeft, of zelfs wel, wien de Predikant bedoeld mag hebben. - Ik zal mij ligt eene andere ondeugd herinneren, bij welke ik het even zoo maak, die mij even dikwijls zoo wegsleept, bij welke ik dezelfde waakzaamheid noodig heb. - Ik wil mij zorgvuldig wachten, dat ik niet voornamelijk aan de kunst van den Predikant denk, aan zijne geleerdheid, zijn aangenaam voorstel, of aan het tegendeel. - Zal ik dan daardoor beter worden, wanneer ik den Predikant, ook met regt, geprezen of gelaakt heb? - Neen! daar wil ik mij voornamelijk om bekommeren, dat ik iets naar huis, in mijn hart, medeneem, het welk mij herinnert of vermaant, of in het goede versterkt. - Dit wil ik mij dan dikwijls in de week herinneren, dit wil ik regt op mij zelven toepassen en het getrouw opvolgen. - Dan heb ik voordeel van de Predikatie; dan ben ik gesticht geworden. - Het goede is in mijn gemoed verder gekomen en voorwaarts gegaan. - Wanneer ik te huis kome, wil ik niet terstond van andere dingen spreken, of mijne ziel alleen met aardsche dingen bezig houden. - Als het eenigzins gelukken kan, zal ik met de mijnen van de preek, of van het gezang spreken. - Wij willen malkanderen mededeelen, wat wij daarvan onthonden hebben, wat ons bijzonder het hart getroffen heeft. - Wij willen zamen voornemen, het goede op te volgen, hetgeen wij gehoord hebben en ons voor de ondeugden wachten,
voor welke de Predikant gewaarschuwd heeft. - De gedachte aan God, aan Gods goedheid, Gods regering, zal ons weder regt nabij en levendig worden; zij zal mijn genot heiligen; elke spijze, die op mijne tafel komt, - elke drank, die mij verkwikt, - elke vrucht, die mij wel smaakt, - elk onschuldig vermaak, hetwelk ik mij op Zondag, na kerktijd, mag veroorloven. - Elken morgen en elken avond wil ik tot mij zelven zeggen: dit alles heest God mij gegeven; - Hij gaf het mij uit loutere liefde. - Mijn leven zij dan een vrolijke dank; - Hij blijve immer mij nabij!’

{==687==} {>>pagina-aanduiding<<}

Zulke opwekkingen moeten, dunkt ons, elken Christen wel smaken, en zijn in waarheid behoefte. - Wij prijzen ze derhalve gaarne ter lezing aan onze Mede-Christenen aan, en bidden er den zegen van den Hemelschen Vader van harte over neder!




Dissertatio Medico Chirurgica de tumoribus nervorum, quam &c. Eruditor. examini submittit F.S. Alexander, Neomagensis. Lugdini Batavorum, apud Haak et Socios, 1810. 56 Pagg. In Octavo Maj.

Dat is:
Genees- en Heelkundige Verhandeling over de Zenuwgezwellen, enz.
Eene Akademische Verhandeling voldoet reeds geheel aan haar oogmerk, wanneer zij ons eene goed geschrevene proeve levert van des Schrijvers gemaakte vorderingen, maar zij verkrijgt eene dubbele waarde, wanneer ook de nieuwheid en belangrijkheid van het onderwerp haar aanprijst.
Er is nog weinig over de zenuwgezwellen geschreven; vooral ontbreken ons bepaalde en met behoorlijke naauwkeurigheid te boek gestelde waarnemingen omtrent dezelve. De Schrijver geeft er ons hier twee uit den rijken voorraad van den voortreffelijken Genees- en Heelmeester reich, welke over dit ongemak loopen, en waaruit de aard, de zitplaats, de gevolgen en de behandeling dier gezwellen duidelijk blijkt. In beide gevallen werden zij met een goed gevolg uitgesneden. Buiten deze waarnemingen zelf, leidt ons de Schrijver, uit de Ontleed- en Natuurkundige beschouwing der zenuwen, tot de nadere kennis van deze ontaarding van dezelve op, welke kennis hij vervolgens in een derde Hoofdstuk toepast, op de onderscheiding der ziekte, de kennis van derzelver aard en oorzaken, de voorzegging en de behandeling van dezelve.
De kwaal schijnt in haren oorsprong van een' ontstekingachtigen aard te zijn, en voornamelijk in eene

{==688==} {>>pagina-aanduiding<<}
verharding en tegennatuurlijke vergrooting in somtijds volslagene ontaarding der zenuw te bestaan. Het ontleedkundig onderzoek van het gezwel zelf; de aanleidende oorzaken, meestal uitwendige beleedigingen; de gewone zitplaats van het ongemak, in de oppervlakkige zenuweu, zijn zoo vele bewijzen, welke voor dit gevoelen pleiten. Met regt raadt de Schrijver dus aan, bij elke beduidende kwetsing van plaatsen, waar langs zenuwen loopen, de ontsteking, zelfs door algemeene middelen, te keer te gaan, en dus deze ontaarding voor te komen.
Wij hebben dit Stukje met ongemeen genoegen gelezen, en wenschen den jongen Geneesheer ruime vruchten van zijne welbestede vlijt toe!

Verhandeling over de (den) Oorsprong en Aankweeking van prolifererende of uit elkander groeijende Bloemen, hoedanig men uit enkelde dubbelde, en uit dubbelde prolifererende of uit elkander groeijende Bloemen trekken kan. Door Doctor J. Hill. Uit het Engelsch, laatst uit het Hoogduitsch vertaald. Met 7 Natuurlijk Gekleurde Afbeeldingen. Te Amsterdam, bij J.C. Sepp en Zoon, 1810. 43 Bladz. In gr. Octavo. De prijs is ƒ 3-5-:

Bij de uitgave van een Werkje van Dr. hill., over de Verdubbeling van Bloemen, al voor eenige jaren, door de Boek- en Kunsthandelaars j.c. sepp en Zoon, in het licht gegeven, beloofden dezelve, het tegenwoordige Geschrift spoedig te zullen laten volgen. Bijzondere tusschen gekomene omstandigheden verhinderden dezelven hun woord te houden. Thans wordt aan den wensch van vele lief hebbers van Bloemen voldaan, welke de waarnemingen en onderrigtingen des bloemkundigen Engelschmans met verlangen te gemoet zagen. Al voor lang toch muntte Holland uit, boven de meeste gewesten van Europa, in de zucht voor het aankweeken van allerlei soorten van fraaije bloemen; de bekende Tulipomania, welke, in de voorgaande eeuw, het kunstminnende Haarlem

{==689==} {>>pagina-aanduiding<<}
vooral tot haren zetel had, kan daarvan sprekende getuigenis dragen. Het keurig uitgevoerde Werk van den kundigen Heere jan kops, onder den naam van Flora Batava bekend, wat de kleuring aangaat, mede eene vrucht van het kunstvermogen des Heeren sepp, mogen wij, als een hedendaagsch bewijs, er wel nevens voegen.
Gelijk, in het algemeen, in het rijk der planten, zoo ontmoet men bij de bloemen somtijds verschijnsels, die, hoewel niet onbevallig voor het oog, nogtans als spelingen der Natuur, en aswijkingen van haren gewonen loop mogen beschouwd worden. Proliferatie wordt dezelve bij de Bloemkundigen genoemd, en geest Dr. hill daarvan het volgende berigt: ‘Prolifererende of uit elkander groeijende Bloemen (schrijst hij) worden dezulke genoemd, bij dewelke eene tweede, met eenen nieuwen Steel uit het midden der eerste, en somtijds eene derde uit het midden der tweede Bloem, te voorschijn komt. Alle zoodanige proliferende of uit elkander groeijende Bloemen (zoo gaat hij voort) zijn toevallig, 'er is geene soort, welke natuurlijker wijze, of bestendig in die gedaante voortkomt; zij zijn afwijkingen van den gewonen staat der natuur, alleen veroorzaakt door eene bijzondere aankweeking, en zijn gemeenlijk het gevolg van eene bijzondere zorg en oppassing. Het gebeurt somtijds dat eene geslotene Bloem, eene andere uitdrijft, doch dit geschiedt geenszins naar den regel der proliferatie of uiteengroeijing, maar op eene andere wijze; zulke nieuwe Bloemen komen niet voort uit het middenpunt van eene andere, maar zijn rondom den kant derzelve geplaatst. De Maagdenlief met jongen, (voegt de Doctor er nevens) en de Goudsbloem met kinderen, zijn hiervan bekende bewijzen.’
Hoewel nu de proliferatie of uiteengroeijing eene afwijking van de gewone werking der Natuur is, meent, echter, Dr. hill, dat dezelve aan vaste regels kan onderworpen worden. ‘Indien de Natuurkundige (merkt hij aan) de natuur in de(n) voortgang van zulk eene(n) overvloedige(n) wasdom slechts zoekt op te sporen; en wanneer de Hovenier zorgvuldig

{==690==} {>>pagina-aanduiding<<}
op alle Verschijnselen acht geeft, als zulke Bloemen op hunne Bedden te voorschijn komen; zoo zullen zij beiden, door vereende pogingen, de ware regelen ter aankweeking in deze kunnen ontdekken en nagaan.’ Hieromtrent eene proeve te wagen, en hoedanig zulke Bloemen door den Hovenier moeten behandeld worden, aan te wijzen, is het oogmerk van dit Geschrift. Dit geschiedt met toepassing op de volgende Bloemen, als voor de uiteengroeijing de meest bekende voorbeelden opleverende: Ranunkel met driedubbelde kroon; enkelde, gevulde en prolifererende Ranunkel; Anemone; Nagelkruid van het Pyreneesche gebergte; de Roos; de Anjelier; en, eindelijk, de Camille. De voortkomst, gedaante, kleur en andere bijzonderheden dezer onderscheidene Bloemen tamelijk uitvoerig beschreven hebbende, in zoo vele onderscheidene Hoofdstukken, draagt de Heer hill eerst zijn Stelsel voor omtrent de voortbrenging van prolifererende of uit elkanderen groeijende Bloemen, door middel der kunst; om vervolgens voor te dragen Onderrigting hoedanig men naar het voorgaande Stelsel of Systhema handelen moet. Veel moeite en oppassing wordt er zekerlijk vereischt, om in dezen doel te treffen. Gaarne wilden wij iets overnemen ten dienste van zulken onzen Lezeren, die van het aankweeken van een der sierlijkste en bekoorlijkste gedeelten van het Plantenrijk eenigzins werk maken. Doch de natuur en inrigting dezes Geschrifts gedoogt geene bekorting; tot het Werkje zelf moeten wij derhalve verwijzen, welks opzigtelijke kostbaarheid vergoed wordt door de sierlijk uitgevoerde afbeelding der voorheen genoemde Bloemen; afbeelding, welke, zoo door hare naauwkeurigheid, als door het natuurlijke der kleuren, aan de bekwaamheid des Heeren sepp's in dit opzigt waarlijk eer doen.


{==691==} {>>pagina-aanduiding<<}

Astronomie des Enfans, ou Principes de cette Science. à Amsterdam, chés J. Allart. 174 Pagg. In Octavo. Le prix est ƒ :-16-:

Dat is:
Sterrekunde voor Kinderen, of Grondbeginselen dezer Wetenschap.
De Sterrekunde is zekerlijk eene wetenschap, welker schoonheid en nut te weinig gekend en daarom ook te weinig beoefend wordt; en iedere poging, om derzelver grondbeginselen der jeugd in te prenten en smakelijk te maken, verdient, op zich zelve, lof. Het ontbreekt ook geenszins aan gepaste handleidingen in de moedertaal. Dit Stukje is in de Fransche taal geschreven. De Auteur noemt zich op den titel niet; doch de Voorrede is onderteekend D.H.D.
De orde van behandeling is deze. Het Werkje heeft vier Hoofddeelen.
Het eerste gaat over de Hemelgloben.
Het tweede over de Hemellichten, te weten: de Zon, de Planeten, de Kometen, de vaste Sterren.
Het derde, over de Tijdrekening.
Het vierde, over de geschiedenis der verbetering van den Almanak, en den oorsprong der namen van de Sterrebeelden.
Voorts heeft het twee Plaatjes, vertoonende het Noordelijk en Zuidelijk Halfrond des Sterrenhemels.
De Voorrede beviel ons: volgens deze meenden wij hier ware, duidelijke, juiste en voor de vatbaarheid der jeugd geschikte denkbeelden te mogen verwachten: doch het spijt ons te moeten zeggen, dat deze onze verwachting is te leur gesteld.
Al aanstonds was de verklaring der Verhevelingen, die wij Bladz. 6-11 aantroffen, en die in een Werkje over de Sterrekunde zeer wel kan gemist worden, geenszins geschikt, om onze gunstige verwachting nopens het overige en eigenlijke doel van het Werkje

{==692==} {>>pagina-aanduiding<<}
te versterken: daar wij hier des Schrijvers Natuurkunde zeer ten achteren vonden. In der daad, wie zou, om maar één staaltje bij te brengen, in onzen tijd, de volgende verklaring van den Donder verwachten. ‘De Donder heeft plaats als eene verzameling van uitwasemingen in de wolken, waar zij de dampen doen uit een wijken, aldaar zoo sterk verhit worden, dat zij, bij de aannadering van andere wolken, met geweld barsten en ontvlammen, waardoor het geraas en het weerlicht ontstaat.’ (*) Zelfs het fraaije Natuurkundig Schoolboek van den Heer buijs had den Schrijver hier beter kunnen onderrigten (†).
Doch laat ons zien wat er is van des Schrijvers Sterrekunde.
Bladz. 4 vinden wij: ‘dat de Aardkloot, in weerwil van deszelfs bewegingen, helt van het Noord-Oosten naar het Zuid-Westen.’ (§)
Ieder Sterrekundige, dit lezende, zal gewisselijk vreemd opzien. Lang hebben wij nagedacht, wat toch wel de Schrijver met dit hellen van het Noord-Oosten naar het Zuid-Westen zeggen wilde; of liever, welk een valsch denkbeeld hem gedurig voor den geest zweefde, daar hij op verscheidene plaatsen de Kompas-streken te pas brengt, waar geen Sterrekundige zich dezelve immer kan verbeelden; tot dat wij eindelijk, Bladz. 17, den sleutel tot het geheim vonden (**), te weten: ‘Men moet, om de Cirkelen

{==693==} {>>pagina-aanduiding<<}
(der sfeer) te vinden, eenen Cirkel beschrijven, in denzelven eene middellijn trekken, en deze moet men zoodanig voor zich hebben, dat hare rigting voorwaarts van den Lezer is: het verst afgelegene of bovenste punt is,’ zegt de Schrijver, ‘de Noordpool, het benedenste of naaste de Zuidpool; de Middellijn zelve, de As.’ Men moet derhalve zich in dezen Cirkel al de streken van het kompas verbeelden, de westelijke ter linker, de oostelijke ter regter hand; en deze figuur met de kompasstreken nu altijd voor zich of voor den geest hebben, zal men den Schrijver kunnen begrijpen, wijl hij genoegzaam alles wat de Cirkelen der sfeer betreft, daartoe overbrengt.
En nu begrijpt men wat het eigenlijk beteekent, dat NB. de Aardkloot (in plaats van de As der Aarde) van het Noord Oosten naar het Zuid-Westen helt, desgelijks hetgeen hij Bladz. 16 van de Hemel sfeer zegt (*): ‘dat men door verscheidene waarnemingen en uit de plaatsing des Aardkloots heeft ontdekt, dat de Hemel-sfeer helt van het Noord-Oosten naar het Zuid-Westen,’ te weten, in eene zoodanige figuur.
Maar wie ziet niet tevens, dat hier de kompasstreken in het vlak van den Meridiaan worden geplaatst, en deze met den Horizon wordt verward?
‘Trek,’ zegt de Schrijver Bladz. 17 (†), ‘een' cirkel, en in dezen 1sten cirkel van het West-
{==694==} {>>pagina-aanduiding<<}
Noord-Westen naar het Oost Zuid-Oosten eene lijn; welke tegenover de Ecliptica der Aarde zich uitstrekt van den 23½ graad Noorder-Breedte tot den 23½ graad Zuider-Breedte, zij zal de sfeer in twee gelijke deelen deelen, en een tweede cirkel zijn, de Hemel Ecliptica genoemd.’
Op Bladz. 18 leert hij den Equator trekken in de punten van het ware Oosten en Westen - alles namelijk in zijne figuur, - maar nu maakt, volgens zijne zoo ongerijmde constructie, de Ecliptica met den Equator geenen hoek van 23½, maar slechts van 22½ graden; want het Oost Noord-Oosten verschilt van het ware Oosten twee streken, en iedere streek bevat slechts 11¼ graden.
Maar als men nu in deze figuur de gezegde lijnen getrokken heeft, en dan wil zien, hoe de As der Aard en Hemelglobe van het Noord-Oosten naar het Zuid-Westen helt, raakt men verbijsterd: want de eerst getrokkene lijn verbeeldt reeds deze As, en is ook de lijn van het Noorden en Zuiden, en deze moet nu naar het Noord-Oosten en Zuid-Westen hellen!
Op Bladz. 23 (*) geeft de Schrijver de wijze op, hoe een Astronomisch Quadrant te maken. ‘Stel,’ zegt hij, ‘een punt. Trek in dit punt twee lijnen van dezelfde lengte en rigting, de eene naar het Zuid-Oosten, de andere naar het Zuid-Westen, enz.’ Al weder met opzigt tot zijne figuur. Was het niet veel doelmatiger te zeggen: Trek twee lijnen loodregt op elkander, enz? Het is zoo: de Schrijver zegt in zijne Voorrede, ‘dat hij de meetkundige verklaring heeft achterwege gelaten, omdat zijn Werk geschikt is ten gebruike van kinderen, die hij niet kan vooronderstellen de Meetkunde te hebben geleerd:’ doch de Schrijver spreekt niet te min op verscheidene plaatsen van Meetkundige Figuren: bij voorb. op Bladz. 45 van Cirkels, die Ellipsen zijn; Bladz. 42 van Ovalen, die Ellipsen zijn, en twee middelpunten hebben, die brandpunten heeten,

{==695==} {>>pagina-aanduiding<<}
enz. Maar kan het immer wel gelukken, de Sterrekunde, eene wetenschap, die geheel en al meetkundig is, te leeren, zonder ten minste eenige meetkundige gronden?
Zeer verward en onnaauwkeurig zijn des Schrijvers denkbeelden nopens de Sterrekundige lengte en breedte, regte klimming en declinatie.
Lengte. Bladz. 25. (*) ‘De lengte der Hemellichten is derzelver afstand van het teeken van den Ram; het is de boog, of het gedeelte van den cirkel der Ecliptica, hetwelk, van het teeken van den Ram af, gaande van het Westen naar het Oosten langs de Ecliptica, zich uitstrekt tot aan den meridiaan van het hemellicht, dat is tot aan het punt, waar deze meridiaan, deze verticaal de Ecliptica snijdt. De lengtecirkel gaat, even als een meridiaan, door de twee polen der Ecliptica, door het zenit en het nadir van het hemellicht en door het hemellicht zelve.’
De hier cursive woorden toonen wederom verwarring van zaken en denkbeelden, en komen geheel niet te pas: wij willen ons niet ophouden met het te toonen: elk kundig Lezer zal het gevoelen.
Na de hier boven gegevene verklaring der Sterrekundige lengte vinden wij Bladz. 98 (†) eene andere. ‘In de Sterrekunde is de lengte dikwijls hetgeen men regte klimming noemt: deze twee uitdrukkingen duiden beide aan eenen afstand der hemellichten, gerekend van het teeken van den Ram.’
Nimmer hebben wij bij goede Astronomische Schrij-
{==696==} {>>pagina-aanduiding<<}
vers Sterrekundige lengte met regte klimming verward gezien; daar de eerste gerekend wordt langs de Ecliptica en de andere langs den Equator, en tot 90 graden van elkander kunnen verschillen. Niet beter is het ten aanzien der Sterrekundige breedte.
Bladz. 26. (*) ‘In de Sterrekunde is de breedte de aftland van een hemellicht tot de Ecliptica.’ - Zeer goed: maar nu: ‘Zij wordt Declinatie genoemd’ - nimmer dan door onkundigen; daar de breedte gerekend wordt van de Ecliptica naar hare polen, en de declinatie van den Equator naar de polen der wereld, en breedte en declinatie tot 23 ½ graden met elkander kunnen verschillen. - Voorts: ‘De breedte-cirkel wordt van het Westen naar het Oosten getrokken evenwijdig aan de Ecliptica.’ - Mis. - Lengte-cirkels en broedte-cirkels zijn in de Sterrekunde een en hetzelfde, en doorsnijden de Ecliptica regthoekig. - Eindelijk: ‘De breedte wordt gemeten op de Ecliptica, en gerekend op den meridiaan, of den lengte-cirkel van het hemellicht.’ - Behalve dat gemeten op de Ecliptica hier eene geheel verkeerde uitdrukking is, wordt ook wederom een meridiaan met een lengte-cirkel verward.
Op Bladz. 98 (†) treffen wij nogmaals dezelfde bijsterheid aan, ‘dat de Sterrekundige breedte, Declinatie, of, hetgeen hetzelfde is, afstand van den Equator, wordt genoemd.’
Dezelfde verwarring ten aanzien der lengte en regte klimming, breedte en declinatie, heerscht voorts in de drie volgende antwoorden op Bladz. 98 en 99.
Bladz. 28 wordt gevraagd: (§) Hoe neemt men de hoogte der hemellichten?

{==697==} {>>pagina-aanduiding<<}

Antw. ‘Om de hoogte der hemellichten te hebben, moet men hunnen schijnbaren stand nemen, hunne lengte en breedte, op het papier een' cirkel trekken, die den aardkloot verbeeldt, en den cirkel van den loopkring der aarde, en vervolgens den dampkring waarnemen.’
Wij moeten verklaren den zin van dit Antwoord niet te kunnen begrijpen. Er schijnt weder eene figuur te moeten getrokken worden; doch welke en hoe? begrijpen wij niet. Is dan dit hoogte nemen nog iets anders, dan hetgeen de Schrijver op Bladz. 24 leerde door middel van het Quadrant? - Wat hij bedoelt door het waarnemen van den dampkring, zullen wij zoo terstond ophelderen.
Op dezelfde 28ste Bladz. wordt verder gevraagd: (*) In welk punt des hemels is de dampkring het hoogst?
Antw. ‘Naarmate men de hemellichten nader bij de kim ziet, is ook derzelver dampkring en derzelver parallaxis grooter; naarmate de hemellichten nader bij hun (het) zenith komen, zijn ook hun dampkring en parallaxis kleiner.’
Bij den eersten opslag zal zekerlijk dit Antwoord vrij vreemd, en als geheel niet op de Vraag passende voorkomen: doch het wordt eenigzins verstaanbaarder, door op te merken, dat hetgeen de Schrijver in dit en in het vorige Antwoord Dampkring (Atmosphère) noemt, eigenlijk Dampheffing of Straalbuiging (Refraction of l'Effet de la refraction) is, gelijk de Schrijver zelve op Bladz. 90 l'atmosphère en la refraction duidelijk onderscheidt: doch hier verwart hij de eene met de andere, en neemt de oorzaak voor

{==698==} {>>pagina-aanduiding<<}
het uitwerksel, schoon dan nog de uitdrukking derzelver dampkring geheel verkeerd is. Wat is toch wel de dampkring der vaste sterren? De dampkring waarnemen is dan de dampheffing of straalbuiging waarnemen; en: In welk punt des hemels is de dampkring het hoogst? beteekent alzoo: In welk punt des hemels is de dampheffing of straalbuiging het grootst? En de zin van het Antwoord zal dan deze zijn:
Naarmate de hemellichten nader bij de kim zijn, is ook de straalbuiging en derzelver parallaxis grooter, en naarmate de hemellichten nader bij het zenith komen, is ook de straalbuiging en parallaxis kleiner.
Voor het overige is het niet duidelijk of de Schrijver hier door parallaxis, de uitwerking der straalbuiging, dan wel die parallaxis wil verstaan hebben, van welke hij eerst Bladz. 30 spreekt.
Op Bladz. 31 laat de Schrijver al de sterren regt over het hoofd der bewoners van de verzengde luchtstreek gaan (*), en in het laatste Antwoord in deze VIIIste Afd. bij de bewoners der gematigde klimaten, desgelijks de sterren, die boven dezer horizon zijn, en wel deze sterren alleen. (†) Hoe onnaauwkeurig is dit alles.
Voorts zegt hij aldaar nog: ‘De bewoners der gematigde luchtstreken zien de polen der wereld in het Noord-Oosten en in het Zuid-Westen.’ (§) Men versta het wederom: in des Schrijvers Figuur met de kompasstreken: anders is het onzin, gelijk de zaak zelve onwaar is.
Bladz. 38. Op de Vraag: Is de zon altijd op denzelfden afstand van ons? wordt geantwoord: ‘Neen: des Winters is zij 788 mijlen nader bij ons.’ in plaats van ruim een millioen mijlen.

{==699==} {>>pagina-aanduiding<<}

Bladz. 45 wordt gevraagd: Welke zijn de twaalf eigenlijk gezegde Planeten?
Antw. ‘Mercurius, Venus, de Aarde, Mars. Vesta, Juno, Olbers, Ceres Fernandinea, Pallas Olbersiana, Jupiter, Herschel of Uranus en Saturnus.’
De Schrijver geeft alzoo twaalf in plaats van elf Planeten; geen wonder, tusschen Mars en Jupiter voegt hij vijf in plaats van vier nieuw-ontdekte Planeten in; hij geeft twee maal eene en dezelfde, onder verschillende namen, noemende Pallas eerst Olbers, dus met den naam des Ontdekkers alleen, en nog eens Pallas Olbersiana: gelijk wij dan ook vervolgens in de behandeling van elke Planeet in het bijzonder wederom maar vier vinden, doch ten koste van eene andere onnaauwkeurigheid. Bladz. 72 wordt gesproken van Pallas en Ceres, en Bladz. 80 van Vesta en Olbers: dus wederom van eene en dezelfde Planeet onder de twee verschillende namen, Pallas en Olbers: daarentegen valt Juno nu geheel uit, en men vindt van deze geen verder gewag; dit niet alleen; maar de nieuwe Planeten worden dan nog van elkanderen gescheiden. Op Bladz. 72 wordt, gelijk reeds gezegd is, van Pallas en Ceres gesproken: vervolgens handelt de Schrijver over Jupiter, Saturnus en Herschel, en eindelijk Bladz. 80 van Vesta en Olbers.
Daarenboven, in de opnoeming der Planeten, Bladz. 45, plaatst de Schrijver Herschel of Uranus vóór Saturnus; en dat dit geene onopzettelijke misstelling is, blijkt uit de afstanden der Planeten tot de Zon, welke Bladz. 46 worden opgegeven, en waar Herschel nogmaals vóór Saturnus gaat. De afstand van Herschel tot de Zon, is, volgens den Schrijver, 92, en die van Saturnus 95 (de afstand der Aarde = 10 gesteld zijnde). Nu behoort het toch wel tot de eenvoudigste beginselen der Sterrekunde, dat de afstand van Saturnus 95, en die van Herschel of Uranus 191 is. In het laatste Antwoord op Bladz. 46 wordt Herschel nogmaals vóór Saturnus genoemd: doch Bladz. 79 volgt Herschel na Saturnus.
Bladz. 38 wordt de afstand der zon tot de aarde opgegeven 32,200,000 mijlen: doch Bladz. 52 de afstand der aarde tot de zon (hetgeen toch zoo tame-
{==700==} {>>pagina-aanduiding<<}
lijk hetzelfde is) 15,000,000, en, volgens anderen, 86, 051 398 mijlen. Welke tegenstrijdige opgaven! die van 54 tot 71 millioenen mijlen verschillen.
Onmiddellijk daarop heeft men: (*) ‘Op den 21 December is de aarde in haren digisten stand tot de zon (perigée in plaats van perihélie, digtsten stand tot de zon) 14 graden NB. boven de zon, en in haren versten stand (apogée voor aphélie) in Junij en Julij 62 graden.’ Wat zegt dit boven de zon? Kan de aarde boven de zon zijn? Zijn beide niet altijd in het vlak der Ecliptica? Doch het zal moeten beteekenen, dat de zon in December bij ons 14 graden en in Junij en Julij 62 graden middagshoogte heeft.
Bladz. 58 (†) wordt gezegd: ‘dat de Maan helt op de oppervlakte der Ecliptica ten Noorden en Zuiden 5 graden.’ Hier wordt dus de loopkring der maan met de maan zelve verward: en deze verwarring heerscht op meer andere plaatsen, waar de Schrijver ten aanzien der Planeten en Satellieten zegt, hetgeen eigenlijk tot derzelver loopkringen behoort: men zie onder andere hetgeen hij zegt van Jupiters Satellieten, Bladz. 76.
Bladz. 57 vraagt de Schrijver: (§) Hoe velerlei beweging heeft de Maan?
Antw. ‘Tweederlei: 1o. haar omloop (rotation) om de aarde. 2o. Hare omwenteling (rotation) om haren as.’ Het is hier de eenige plaats niet, waar de Schrijver rotation met revolution verwart. Bij de Fransche Sterrekundigen wordt de omloop der Planeten revolation, en de omwenteling om de as rotation genoemd. De Schrijver zelf drukt elders omloop zeer goed uit door revolution. - Vervolgens handelt hij

{==701==} {>>pagina-aanduiding<<}
over den omloop der maan; doch van hare zoo merkwaardige omwenteling, waardoor wij aardbewoners altijd dezelfde oppervlakte der maan beschouwen, spreekt hij in het geheel niet.
Bladz. 60 en volgg. over den omloop der maan handelende, brengt hij zijne kompasstreken wederom over in den loopkring der maan; en laat nu deze, op zijne figuur, al de kompasstreken doorloopen. De nieuwe maan wordt vooronderstelt aan de Noordpool der figuur te beginnen.
Bladz. 77 geeft de Schrijver niet meer dan vijf, in plaats van zeven, Satellieten aan Saturnus.
Voor het overige hebben wij nog verscheidene kleinere onnaauwkeurigheden en misstellingen ontmoet, waarvan wij er eenige zullen aanstippen.
Bladz. 19 en 20 leest men een en andermaal soltice voor solstice.
Bladz. 29 vindt men, dat de Amplitude ortive et occidue gerekend wordt op den meridiaan, in plaats van op den horizon.
Bladz. 42, in het midden, vinden wij perigée en apogée, in plaats van perihélie en aphélie. Ht is alleenlijk betrekkelijk den kleinsten en grootsten afstand der zon en der maan tot de aarde, dat perigée en apogée gebruikt worden.
Bladz. 52: dat een kogel meer dan negen jaren zoude behoeven, om van de zon tot de aarde te komen; in plaats van vijf en twintig jaren.
Wij hebben ons in deze onze aanmerkingen (en zij zijn de eenigste niet, die wij zouden hebben kunnen maken,) bepaald tot het eigenlijk gezegde Sterrekundig gedeelte van het Werkje. Op de derde en vierde Afdeelingen hebben wij niets van belang te zeggen: zij bevatten algemeen bekende zaken. Alleenlijk bad de Schrijver, onzes erachtens, wel eenige melding mogen maken van de Fransche Republikeinsche Tijdrekening; schoon nu reeds afgeschaft.
Na al het aangevoerde kan het niemand bevreemden, dat wij dit Geschrift geenszins als een Leerboekje voor de jeugd kunnen aanprijzen, althans voor zoo veel de wezenlijke gronden der Sterrekunde betreft. Zoo wij al willen vooronderstelien, dat het den Schrijver zelf niet mangelt aan duidelijke begrippen van die gronden, is het hem niet gelukt, dezelve be-
{==702==} {>>pagina-aanduiding<<}
vattelijk voor te stellen: doch alles toont, dat wij aan het eerste moeten twijfelen: en wel verre, dat de jeugd hier ware, duidelijke, juiste en voor hare vatbaarheid geschikte denkbeelden zoude ontvangen, is alles veeleer geschikt, om haar te verbijsteren, en geheel valsche begrippen in te prenten. Het moeit ons, deze edele wetenschap zoo te zien mishandelen. Daar nu de Schrijver, blijkens de Voorrede, gaarne gebruik wil maken van de aanmerkingen van deskundigen, om zijn Werkje te volmaken, hopen wij dat daartoe deze onze Recensie dienen moge! De onderwerpen zouden ook eene betere rangschikking kunnen hebben. Taal en stijl ten aanzien van het wezenlijk ware en goede hebben ons bevallen.




De twaalf maanden des jaars, door Petronella Moens: Derde Stuk; bevattende Hooimaand, Oogstmaand en Herfstmaand. Met Platen. Te Haarlem, bij A. Loosjes, Pz., 1810. 225 Bladz. In gr. Octavo. De prijs is ƒ 1-10-:

Bij de aankondiging van het Eerste Stukje dezes Werks in onze Bibliotheek voor 1810, 1ste Stuk, Bladz. 564 en volgg.; en van het Tweede Stukje in dit ons Maandwerk voor 1811, 1ste Stuk, Bladz. 119 en volgg. hebben wij, naar ons beste weten, genoeg gezegd, om onze Lezeren met den inhoud, aard en strekking van dit Werkje bekend te maken. Dit Derde Stukje is geheel in den trant der twee vorigen. Wij ontvangen hier wederom drie Platen, de op den titel vermelde maanden afbeeldende, welke en den Schilder en den Plaatsnijder eere aandoen: en de met roem bekende Schrijfster en Dichteres, p. moens, heeft hare bespiegelingen in poëtisch prosa, met dichtstukken en kleine verhalen afgewisseld, en in haren bekenden trant en stijl geschreven, hier wederom bijgevoegd. - Bij de lezing van dit Derde Stukje zijn wij bevestigd in ons oordeel, zoo als wij dat ten aanzien van de twee vorige Stukjes geuit hebben. - Wij troffen hier dezelfde schoonheden; maar ook dezelfde gebreken aan; en om niet hetzelfde te herha-
{==703==} {>>pagina-aanduiding<<}
len, gedragen wij ons, kortheidshalve, aan ons gezegde ter aangewezene plaatsen.
Onder de vele opmerkingen en herinneringen, die het wijsgeerige zoowel als dichterlijke brein dezer denkende Vrouw vereeren, is ons ook voorgekomen hetgeen dezelve aangaande de zoogenoemde Hondsdagen schrijft, Bladz. 426 en volgg.
‘De Hondsstar schuwt nog de vlammende blikken van den Leeuw, en verschuilt zich in het licht der zon, en, om de verdwijning van deze star levendig uit te drukken, verkregen de dagen, die gedurende dien tijd verloopen, de namen (den naam) van Hondsdagen, als waren zij de glansende beschermers van die schoone groote vaste star, die wij de Hondsstar, of eigenlijk Syrius, noemen. Het is dus een geheel verkeerd opgevat denkbeeld, dat bij velen heerscht, als of de Hondsdagen eenen bijzonder gevaarlijken invloed op de honden zouden hebben, en die dieren aan de hun eigene vreesselijke ziekte, de hondsdolheid genoemd, bij uitnemendheid blootstellen. Neen! dit bevallig, dit nuttig huisdier, dat zoo geneigd is, om zich door de teederste trouw aan den mensch te verbinden, bevindt zich in deze dagen even gezond en vrolijk, als in de overige tijden des jaars. Het is waar; gebrek aan overvloedig zuiver water doet het natuurlijk gestel van den hond tot de zoo verschrikkelijke razernij overhellen; doch dat heeft in alle tijden plaats, en de verwaarloosde, de door geen mensch verzorgde hond is in den winter, wanneer de vorst elken waterdroppel tot ijs vormt, in hetzelfde gevaar om dol te worden, als in de hondsdagen; schoon zeker dan de heete lucht het bloed van dit dier, wanneer het door brandenden dorst moet versmachten, spoediger in gisting brengt, en dus medewerken, om alle de levenssappen te vergiftigen.’ enz. -
Wij weten wel, dat hierin eigenlijk niets nieuws gezegd wordt: voor lang hebben wij hetzelfde aangemerkt gevonden en de waarheid van hetzelve voor ons erkend: wij bragten dit dus alleen bij, om in een klein staaltje te doen zien, hoe deze blinde, maar denkende Vrouw in onderscheidene vakken van wetenschappen regte kennis van zaken bezit, en met

{==704==} {>>pagina-aanduiding<<}
juistheid oordeelt. En wij verkozen dit te meer tot eene proeve, om de aandacht op dit aangelegene stuk te bepalen. -
Ieder weet, hoe men de zoogenoemde Hondsdagen vrij algemeen, als zeer gevaarlijk voor de honden, pleeg te beschouwen, en om die reden het vastleggen der honden, gedurende die dagen, als een middel ter algemeene beveiliging, bezigde. - Het is dus eene niet onbelangrijke vraag, of dit algemeene begrip een oud vooroordeel zij, in dagen van onkunde uit de benaming van Hondsdagen ontstaan, en vervolgens van de vaderen op de kinderen overgeèrfd; dan of deze meening op waarheid gegrond zij? - En niet minder belangrijk is de vraag, of het vastieggen der honden in de zoogenoemde Hondsdagen, geschikt is ter voorkoming van de Hondsdolheid en van de gevaren, die daaruit voor de maatschappij ontstaan; dan of integendeel hetzelve eene aanleiding tot - en eene oorzaak van - die verschrikkelijke ziekte bij honden zou wezen? -
Recensent vermeet zich niet op deze vragen beslissend te antwoorden, daar dat eigenlijk zijn vak niet is; - maar hij hoopt toch, dat het hem ten goede zal worden gehouden, wanneer hij hetgeen hij hierover of bij anderen gelezen, of ook, zoo als hij meent, opgemerkt heeft, ter beproeving aan het algemeen waagt mede te deelen. -
Daar de Hondsdagen dien naam van de zoogenoemde Hondsstar of Syrius ontleenen; en dit gesternte op de honden even zoo weinig uitwerkt, als het gesternte de Maagd op onze jonge dochters, twijfelt Rec. er voor zich zelven niet aan, of de meening van de schadelijkheid dezer dagen voor de honden is enkel een vooroordeel. - Het is wel zoo, die dagen zijn doorgaans zeer heet, en de brandende hitte kan ook voor deze dieren bijzonder nadeelig zijn; doch men heeft somtijds op andere tijden des zomers grooter hitte, dan in de hondsdagen; en de winter, gelijk onze Schrijfster aanmerkt, wanneer alles zoo bevroren is, dat deze dieren bij geen water kunnen komen, is voor dezelven even gevaarlijk. - En wat nu de vraag betreft, of men, in de zoogenoemde hondsdagen, de honden, ter bevordering van de algemeene

{==705==} {>>pagina-aanduiding<<}
veiligheid, zou moeten vastleggen; op dezelve zou Rec. voor zich zelven neen antwoorden. -
Het vastleggen der honden is goed; en noodzakelijk zelfs, wanneer er éen dolle hond geloopen heest, en men reden heeft van te vreezen, dat andere honden gebeten zijn. - Hierdoor toch wordt het gevaar voorgekomen of verminderd, hetgeen uit het dolworden dier gebeten honden voor de maatschappij ontstaan zoude. Doch het is eene andere vraag, of de honden, ter voorkoming van de hondsdolheid, in de zoogenoemde hondsdagen zouden vastgelegd moeten worden? - Dit kan Recensent niet gelooven: die dagen zijn, omdat ze hondsdagen heeten, niet gevaarlijker, dan andere. - En zoo als het hem voorkomt kan het vastleggen der honden juist in die dagen eene aanleiding tot - en oorzaak van - die ziekte worden. -
Zou de beweging, voor dier en mensch zoo nuttig en noodig ter bewaring van de gezondheid, het ook niet voor de honden: en gebrek van dezelve ook geene oorzaak van ziekte voor dezelve zijn? en zou datgeen, wat bij de honden de vochten bederft, deze verschrikkelijke ziekte niet kunnen veroorzaken? -
Daarenboven, het vastleggen maakt de honden knorrig en gemelijk: de hond, die losloopende u streelt, zal vastliggende naar u bijten. - Zou nu die bestendige knorrigheid en gemelijkheid op het ligt gistende bloed van dit dier geenen invloed kunnen hebben om eene medewerkende oorzaak der dolheid te zijn? -
Hierbij komt: de vastliggende honden kunnen bij geen water komen, en hoe veel menschen verzuimen niet dezelve op zijnen tijd behoorlijk van spijs en frisch water te voorzien. - Onder behoeftige lieden lijden ze doorgaans aan beide gebrek, en dikwijls zijn zij daarenboven nog aan de brandende zonnehitte blootgesteld. - Zou dit niet welligt eene der voornaamste oorzaken van de menigvuldige hondsdolheid zijn, vooral in die streken, waar men voorhenen ter behoeding van de jonge jagtdieren, de honden het meest pleeg vast te doen leggen? -
En eindelijk zou het bij dieren, zoo heet als de honden zijn, ook geene medewerkende oorzaak van deze voor de maatschappij zoo gevaarlijke ziekte kun-
{==706==} {>>pagina-aanduiding<<}
nen wezen, dat zij door het vastliggen geheel belet worden hunne geslachtsdrift te bevredigen? -
Men houde Recensent deze bedenkingen en vragen ten goede! - Een treurig geval van een kind, door den beet van den huishond dol geworden, en aan die jammerlijke ziekte ellendig gestorven, Bladz. 428 en volgg. door onze Schrijfster aandoenlijk beschreven; en een even treurig geval van eenen jongen mensch voor weinige dagen in den omstreek van Rec. even ongelukkig omgekomen, waaraan hij met ijzing gedenkt, bewogen Recensent bij dit stuk langer stil te staan: - en wegens dit laatste geval, kan hij er zich niet van weerhouden, om verstandige menschenvrienden op iets oplettend te maken, dat zoo rampzalig in zijne gevolgen zijn kan. -
Niettegenstaande de verlichting, waarop onze leeftijd roem draagt, heerscht er nog een bijgeloof aangaande de kracht van het branden met eenen St. Huberts sleutel, en andere dergelijke dingen, ter voorkoming van de hondsdolheid bij gebetene lieden. -
Recensent weet wel, dat het spoedig uitbranden der gebeten wonde zelve, het zij met een gloeijend ijzer, het zij met buskruid, wanneer de plaats der wond zulk eene uitbranding toelaat, heilzaam is; ook wil hij gaarne toestemmen, dat de gerustheid van gemoed, waarin het vertrouwen op zulke wondermiddelen, bijgeloovige lieden brengen kan, nuttig kan wezen, ter voorkoming van eene ziekte, waarin de zenuwen en het bloed het meest lijden; maar met dat al wenschte hij, dat allen, die eenigen invloed op de denkwijze der menschen hebben, hen tevens aanspoorden, om, ingeval zij door eenen hond gebeten zijn, de toevlugt tot geneesmiddelen te nemen, en op het branden met den St. Huberts sleutel op zich zelve, en op eene andere plaats, dan die der wond, of op andere dergelijke gewaande wondermiddelen, het niet alleen te laten aankomen. -
Wat toch is verschrikkelijker, dan dat een mensch op zulke dingen zoo geheel zich verlaat, dat hij volstrekt geene geneeskundige hulpe zoekt, en dan ten gevolge hiervan, niettegenstaande dit vertrouwen, aan het vreeselijk vergif der Hondsdolheid op eene erbarmelijke wijze sterft? -
Wij zouden nog wel het een en ander uit dit

{==707==} {>>pagina-aanduiding<<}
Werkje kunnen mededeelen, om te doen zien, dat ook het leerzame in hetzelve niet vergeten is: doch wegens de grootte van onzen gedanen uitstap, die wegens het doel van den Recensent gereedelijk verschooning zal vinden bij onze Lezeren, eindigen wij, met onze achting voor de bekwame Schrijfster bij herhaling te betuigen, en zegen over haren persoon en over haar werk te wenschen! -




Romeinsche Geschiedenissen door M. Stuart. Met Kaarten en Platen. Dertigste Deel, behelzende de geschiedenis der Alleenheersching onder Constantius, Galerius, Licinius en Constantinus den Grooten tot aan de verplaatsing van den Rijkszetel. Te Amsterdam, bij J. Allart, 1810. 246 Bladz. In gr. Octavo. De prijs is ƒ 3-15-:

Met dit Deel eindigt de Heer S. zijn uitgebreid, en, met regt, hoog geschat Werk over de Romeinsche Geschiedenissen, hetwelk in volledigheid en naauwkeurigheid uitmunt, en den roem des Schrijvers zoowel nu, als voor het toekomende gevestigd heest.
Volgens ons bestek geven wij als eene proeve: de zorg van Keizer constantinus voor het Christendom en de goede zeden.
‘Al meer en meer openlijk uitkomende voor zijn Christendom, heiligde hij den zondag tot Godsdienstig gebruik, doende alle regtspleging op denzelven stilstaan en allen arbeid verbiedende, behalve den landbouw alleen; doch vergunnende op denzelven de vrijmaking van slaven. Alle de Christenen, die in krijgsdienst waren, hadden verlof ten kerkgang. Alle de overigen werden tot een gemeenschappelijk gebed opgeroepen van dezen inhoud: “U erkennen wij voor den eenigen God; U noemen wij onzen Koning, en roepen U aan als onzen Helper. Het is uwe gunst, dat wij overwinningen behaald en vijanden vermeesterd hebben. Allen bidden wij U aan, en smeeken, dat Gij onzen Keizer constantinus met zijne dengdzame kinderen behoedt en

{==708==} {>>pagina-aanduiding<<}
zeer lang voor ons als overwinnaar spaart.” Een weinig later vergunde hij alle erfmaking ten voordeele der Christelijke kerken. - Alle tovermiddelen, tegen het leven of de eerbaarheid van anderen aangewend, werden voorts op strenge straf verboden: doch tot herstel van zieken of tot verbetering van den grond gebezigd waren zij straffeloos. - Stokslagen of zware boeten werden eindelijk bedreigd aan eenen ieder, die eenen Christen eenigen last zou aandoen ter zake van zijnen Godsdienst,’
‘Gelijk liefde voor de geregtigheid, afkeer van de onderdrukking, zorg voor de goede zeden en eerbied voor de regten der menschheid de wetgeving van constantinus regelden, zoo kenmerkte zich zijn burgerlijk bestuur aan de opvolging dier zelfde beginzelen, maar ook aan menige verschooning, kwijtschelding of strafverzachting, waar de letter zijner wetten hem zelven te streng voorkwam; hetwelk meer tot lof van zijn hart, dan van zijne inzigten als wetgever moet worden aangemerkt.’
‘Constantinus vertoefde nog lang in het oosten, alvorens hij te Rome wederkeerde, zoo wel tot herstel van al het leed, welk die gewesten na diocletianus aanhoudend hadden geleden, als voornamelijk ter voorziening in den nieuwen eerdienst, door hem thands voor den Godsdienst des ganschen Rijks verklaard. Had zijne overwinning op maxentius in het westen de zege des Christendoms op de afgoderij beslist, de nederlaag van licinius werd derzelver ondergang in het oosten. Hij toch voerde het kruis in zijne veldteekenen, en, het zij uit bijgeloof aan deszelfs wonderkracht tegen de voorstanders des ouden veelgodendoms, het zij uit personelijk belang, om één geloof met den Keizer te omhelzen, het zij door den blooten, doch onberekenbaren invloed van 's Keizers voorbeeld alleen, ook zonder eigenlijke redelijke overtuiging, de aanneming des Euangeliums werd thans algemeen, terwijl nu tevens aan deszelfs waardige belijders vrije gelegenheid voorkwam, om de goddelijke kracht ter zaligheid te doen opmerken, waardoor hetzelve schier drie eeuwen lang zich onder allerleije tegenspraak en vervolging had staande gehouden.’
‘De Keizer zond twee bevelschriften, in de Latijn-
{==709==} {>>pagina-aanduiding<<}
sche en Grieksche talen, het eene aan de Christelijke gemeenten, het andere aan de volkeren. In het laatste schreef hij zijne overwinning eeniglijk toe aan den Allerhoogsten, die hem als een middel gebruikt had, om het rijk te verlossen van onderdrukkers en zijnen naam alom te doen eerbiedigen. Voorts merkte hij op, dat alle, die geleden hadden om der geregtigheid wil, zich zelve zalig hielden en geen loon van menschen begeerden, maar toch verdienden vereerd en erkentelijk behandeld te worden. - Hij berstelde alzoo alle, die om hun geloof in ballingschap tot mijnwerk, of in eenige oneer of boete verwezen waren, tot vorigen staat, stand, rang en bezitting; en wilde, dat de nalatenschap van martelaars terug keerde tot derzelver erven of kerken. Ook beval hij eenen ieder, in wiens bezit eenig goed uit de vervolging der Christenen mogt gekomen zijn, zelfs bij Keizerlijke gift of openbaren inkoop, hetzelve uit te keeren, onder toezegging echter van redelijke schavergoeding; aan welke hoogstbelangrijke wet hij tevens zorgde, dat volkomene werking werd gegeven.’
‘'s Keizers zorg voor de zuivering en verzachting der zeden stemde alzins overeen met zijne bevordering van den heiligsten en liefderijksten Godsdienst in zijn rijk. Op het voorbeeld van Keizer philippus bestreed hij den onnaturelijken wellust door de strengste wetten: zonder eenig voorbeeld bestond hij, de spelen der zwaardvechters af te schaffen, en de genen, die weleer om misdrijf tot derzelver scholen veroordeeld werden, voortaan tot de mijnwerken te verwijzen. Het gelukte echter den Keizer beter met de verbanning der schandelijkste ondeugd, dan met de vernietiging des wreeden volksvermaaks, daar hetzelve onder zijne eigene regering vijf jaar later nog openlijk te Antiochie gegeven werd.’
Aan het einde van dit Deel zijn de noodige Bladwijzers der voornaamste personen, volken, landschappen, steden en zaken, in de dertig Deelen voorkomende, bijgevoegd, opgemaakt door den Eerw. w. chevallerau, Predikant te Ommen.


{==710==} {>>pagina-aanduiding<<}

De nieuwe Maten en Gewigten, vergeleken met de oude of thans in gebruik zijnde; benevens eenige Tafels daartoe betrekkelijk, door Albert IJges, Schoolonderwijzer te Warns. Te Leyden, bij D. du Mortier en Zoon. 24 Bladz. In gr. Octavo. De prijs is ƒ :-5-8.

Nadat de Koninklijke Besluiten van 18 Februarij en 15 Augustns 1808 de invoering van het Metrieke stelsel der maten, gewigten. enz. waren publiek geworden, heeft meer dan een zich bevlijtigd, om reductie-tafelen te vervaardigen en uit te geven, ten einde de oude maten, gewigten, enz met de nieuw in te voerene te vergelijken, en de eene tot de andere wederkeerig te herleiden. Naderhand, bij de vereeniging van geheel Holland met het Fransche Keizerrijk, is de behoefte aan goede reductie-tafelen dringender geworden; en er zijn reeds verscheidene grootere en kleinere Stukjes van dien aard in het licht, die elk hunne bijzondere meerdere of mindere waardij hebben. Wij gaan van eenige derzelve berigt doen, beginnende met het bovengemelde.
De nieuwe maten en gewigten, hier genoemd, zijn natuurlijk de metrieke; de oude, in dit Stukje, de Rijnlandsche lengte-, oppervlakte en schaften-maat; het gewigt, het Amsterdamsche en het Trooische; de holle maten zijn mede de Amsterdamsche.
De Tafeltjes zijn naauwkeurig en gemakkelijk, die der oppervlakten, Bladz. 11 en 12 uitgezonderd, waar de Schrijver eene rekenfout moet begaan hebben, hetgeen zoo ligtelijk kan gebeuren. Hij geeft Bladz. 9 de lengte van den Rijnl. voet zeer goed op; de 12 voeten, die de roede uitmaken, houden, volgens die Tafel, 3 meters, 7 palmen, 7 duimen (tiendcelige namelijk), waarvoor wij liever schrijven 3,77 mètres: multiplicerende nu 3,77 met zich zelven, zoo vinden wij 3,77 + 3,77 = 14,2129 vierk. meters, gelijkwaardig met eene vierkante roede: dit product nu wederom gemultipliceerd met 600 om het morgen te vinden, heeft men 14,2129 + 600 = 8527,7400 vierkante meters, of 85,3 akkers: doch in de Tafel, Bladz.

{==711==} {>>pagina-aanduiding<<}
12, vindt men 92,4 akkers; dus een verschil van 7 metrieke akkers op het morgen, hetgeen op al de overige getallen der Tafelen, Bladz. 11 en 12, invloed heeft, en dezelve onbruikbaar maakt.
Overigens zal de tijd moeten leeren, of de bij de gezegde Besluiten opgegevene en in deze Tafelen gebruikte Hollandsche namen voor de veelvouden en ouderdeelen van het metriek stelsel, te weten: palm voor decimètre; duimen voor centimètre; once voor hectogramme, enz. zullen stand houden. Wij gelooven, behoudens beter oordeel, dat het altijd eenvoudiger en eigenaardiger zijn zal, de namen aan te nemen, die tot het nieuwe stelsel behooren, en terstond een bepaald veelvoud of decimaal gedeelte der eenheid te kennen geven, dan wel de oude namen te behouden, die niet alleenlijk dit niet aanduiden, maar welke, daar zij nu tiendeelige onderdeelen zouden moeten uitdrukken, juist geschikt zijn, om verwarring te maken.




Vergelijkende Tafelen der oude en nieuwe Hollandsche Maten en Gewigten, door M.I.S. Bevel, Eerste Stukje. Maten voor Wiskunstenaars, Bouwkunstenaars, Houtkoopers, enz. Te Dordrecht, bij A. Blussé en Zoon, 1810. 17 Bladz. en vier uitslaande Tabellen. In gr. Octavo. De prijs is ƒ :-10-:

In dit Stukje zijn mede de oude benamingen op het nieuwe metrieke steisel toegepast: en wij houden alzoo de boven geplaatste aanmerking desaangaande, voor alhier herhaald.
Voorts bevat het eene uitvoerige opgave van de onderdeelingen der Rijnlandsche en Amsterdamsche lengte-maat, vlakte-maat en ligchaams-maat. - Eindelijk vier uitslaande Tabellen, die eigenlijk geene Taselen van gemak zijn, maar alleenlijk de verhoudingen der aangenomene en onderdeelen bevatten. Het heeft ons bevreemd, dat de Schrijver eenigzins afwijkt van de lengte der Rijnlandsche roede, bepaald bij het Besluit van 18 Februarij 1808. Volgens hetwelk die roede gelijk staat met 3,767358 meters.

{==712==} {>>pagina-aanduiding<<}
Waarvoor de Schrijver 3,7658592 heeft, hetgeen die roede nagenoeg 1½ millimetre te klein maakt: een verschil, wel is waar, niet zeer aanmerkelijk; doch het heeft op alle verdere berekeningen, die op lengte-maat steunen, meer of min invloed; en er is geene reden, om van eene naauwkeurige bepaling af te gaan, en eene min juiste in de plaats te stellen. - Overigens belet dit niet, dat de opgaven in dit Stukje, wanneer men rekenen moet en kan, tot gronden der berekeningen kunnen gebruikt worden.




I. Vergelijkings-Tafel tusschen het Fransch gewigt, of kilogramme en het Amsterdamsch gewigt.

Table de Comparaison du kilogramme et du poids d'Amsterdam. à Amsterdam, chez den Hengst et Fils et Changuion et den Hengst, 1810. 32 Pag. In Duodecimo. Le prix est de ƒ :-8-:

II. Onderrigt over de Fransche en Hollandsche Munten en derzelver vergelijking, met de nodige Tafels. Door I.H. van Swinden, Hoogleeraar te Amsterdam, enz. Te Amsterdam, bij P. den Hengst en Zoon, en Changuion en den Hengst, 1810. 107 Bladz. In Octavo. De prijs is ƒ :-12-:

III. Vergelijkings-Tafels tusschen de Elle maat en den Mètre, mitsgaders der zelver prijzen zoo in Guldens als in Francs. Door J.H. van Swinden, Hoogleeraar te Amsterdam, enz. Te Amsterdam, bij P. den Hengst en Changuion en den Hengst, 1811, 23 Bladz. In Octavo. De prijs is ƒ :-8:

IV Onderrigt over het gewigt, de gehalte en den prijs van Goud en Zilver, naar de Fransche en Hollandsche wetten en gebruiken; met de nodige Vergelijkings Tafels. Voor het Troisch- en het Karaat-gewigt met de kilogramme; voor de gehalte, en voor de Prijzen in Guldens en in Francs. Door J.H. van Swinden, Hoogleeraar te Amsterdam, enz. Te Amsterdam, bij P. den Hengst en Zoon en Changuion en den Hengst, 1811. 't Voorwerk 71 Bladz. Tafelen 116 Bladz. In Octavo. De prijs is ƒ 1-10-:

Deze vier Stukjes zijn van den Hoogleeraar van swinden; en meer behoest men tot aanbeveling

{==713==} {>>pagina-aanduiding<<}
niet te zeggen. In zijne Verhandeling over de Maten en Gewigten, in 1802 uitgegeven, zijn reeds de gronden gelegd, waarop Zijn Hooggel. en andere met hem thans bouwen. De Minister van Binnenlandsche Zaken (dus schrijft de Hoogleeraar op Bladz. 12 van het eerstgemelde Stukje, onder dagteekening van den 31sten van Hooimaand 1810,) had hem reeds voor een' geruimen tijd geauctoriseerd, om de nodige Boeken, Vergelijkings-Tafelen, enz. te vervaardigen, ten einde de inwoners des Lands, over al hetgeen deze zaak betreft, voor te lichten. - Dit eerste Stukje was de voorlooper van andere, die wij dan nu ook voor ons hebben. Aanprijzing, gelijk gezegd is, behoeven zij niet. Wij willen dus alleenlijk den inhoud van elk wat omstandiger, dan de titels melden, voordragen.
I. Deze Vergelijkings-Tafel bestaat eigenlijk uit twee naast elkander geplaatste Tafelen; de eene dient om kilogrammes tot Amsterdamsche ponden, de andere om deze tot kilogrammes te herleiden. De eerste begint met 25,000 kilogrammes; de andere met 50,000 Amsterdamsche ponden. Beide hebben eene genoegzame uitvoerigheid, ook in de onderdeelingen, tot het gebruik, hetwelk in de voorafgaande, en in de Hollandsche en Fransche talen geltelde Verklaring wordt ontvouwd.
II. Het Werkje over de Munten bevat eene kritische nasporing en verklaring der gronden, althans de waarschijnlijke gronden van de Keizerlijke Tarifs der Muntspeciën van 11 April, 18 en 30 Augustus, 1810. Dit onderzoek, hoe zeer in een klein bestek begrepen, moet, onzes inziens, den Hoogleeraar vrij veel moeite en oplettendheid gekost hebben. De orde, waarin de onderwerpen behandeld worden, is deze:
1. Algemeen grondbeginsel van het Muntenstelsel des Franschen Keizerrijks. - 2. Algemeen grondbeginsel tot vergelijking der Munten van verschillende Landen. - Toepassing van het grondbeginsel 3. op de Fransche; 4. op de Hollandsche Munten. - 5. Vergelijking der Hollandsche en Fransche Munten. - 6. Aanmerking daar op. - 7. Tarifs der Hollandsche Specien van Zijne Majesteit den Keizer en Koning. - 8. Aanmerkingen.
Vervolgens geeft de Hoogleeraar drie Vergelijkings-
{==714==} {>>pagina-aanduiding<<}
Tafelen; de eerste naar de waarde van den gulden, tegen 2 fr. 10 cent., volgens Decreet van 30 Augustus 1810; - de tweede, volgens de Tarifs van 11 April en 18 Augustus 1810: de gulden gerekend op 2 fr. 3 cent.; - en eindelijk de derde Tafel berekend à pari, dat is, volgens de wezenlijke innerlijke waarde van den frank en van den gulden, zoo lang deze blijven hetgeen zij zijn. Het spreekt van zelve, dat alleen de eerste Tafel in Holland van gebruik is. Zij beslaat niet meer dan 4 bladzijden: doch er is geen getal guldens of francs tot twee millioenen toe, dat men met behulp dier vier bladzijden niet tot franes of guldens kan herleiden, gelijk door voorbeelden wordt aangetoond.
III. In dit Stukje geeft de Hoogleeraar Vergelijkings-Tafelen: 18. om de Amsterdamsche, Haagsche, en Leydsche Ellen en derzelver onderdeelen tot mètres en deelen van den mètre te herleiden. - 2. Om met eenen opslag van 't oog te vinden, als eene der genoemde Ellen eene bepaalde Som van Guldens en Stuivers kost, hoe veel als dan de Mètre in Francs en Centimes kost. - 3. Om Millimètres, Centimètres, en Mètres in Ellen en millioenste deelen eener El over te brengen. - 4. Om, als een Mètre eene bepaalde Som Frances en Centimes kost, te vinden hoe veel dan eene El kost, te Amsterdam, in den Haag en te Leyden. -
Vooraf gaat eene duidelijke Verklaring dezer Tafelen en van derzelver gebruik. - Dit Stukje moet zeer zeker voor alle kooplieden in manufacturen van een nuttig en gemakkelijk gebruik zijn.
IV. Het Stukje over het Gewigt en het gehalte van Goud en Zilver bevat dertien Tafelen.
De eerste houdt van aas tot aas Trooisch gewigt tot aan de once; vervolgeus voor de oncen en marken tot 76 mark, en eindelijk van de 51 
{== afbeelding 	==} {>>afbeelding<<}
    
 tot de 10,000 
{== afbeelding 	==} {>>afbeelding<<}
    
, de overeenkomst met het metriek gewigt, of de kilogrammes en derzelver onderdeelen.
De 2de het omgekeerde, om, van gramme tot gramme, derzelver veelvouden, en voorts deszelfs mindere deelen tot Trooisch gewigt te herleiden.
De 3de en 4de Tafel dienen te zelfden einde voor de medicinale onderdeeling van het Trooisch gewigt, in oncen, drachma's, enz.
De 5de. - Vergelijking van gehalte van het goud

{==715==} {>>pagina-aanduiding<<}
en zilver in karaten en penningen, met de duizendsten van het nieuwe stelsel; - en prijs van het mark fijn.
De 6de. - Vergelijking van gehalte in duizendsten met die in karaten en penningen, en prijs van het kilogramme fijn.
De 7de. - Om den prijs van het mark bekend zijnde in gl., st. en penn. den prijs van het kilogramme in francs en centimes te vinden.
De 8ste. - Het omgekeerde der vorige.
De 9de. - Prijs van azen, engelschen, oncen en marken, als die van een mark in guldens gegeven is.
De 10de. - Hoeveelheid fijns bevat in het bruto, naar de gehalte gerekend.
De 11de. - Aanwijzing van de hoeveelheid fijn goud of zilver in het mark bruto, naar iedere gehalte in karaten en penningen, of in duizendsten, uitgedrukt.
De 12de. - Vergelijking van het Juweliers karaat-gewigt met de gramme.
De 13de. - Het omgekeerde der vorige.
Deze Tafelen hebben eene voldoenende uitvoerigheid. - Vooraf gaat al het noodige tot regt verstand en gebruik derzelve. - Handelaren in goud en zilver zullen hier alles aantreffen, wat zij, in den tegenwoordigen tijd, desaangaande, behoeven.
Overigens prijzen zich deze vier Stukjes nog aan door derzelver nette en duidelijke Typographische uitvoering; voorzeker altijd hoogstnoodig bij Tafelen tot behulp en gemak, hoedanige deze zijn.




Handboekje voor de Ingezetenen van Zeeland, nu het Departement der Monden van de Schelde. Eerste Stukje. Inhoudende: de vergelijking der aldaar meest gebruikelijke maten en gewigten met de metrieke van het Keizerrijk, door J. de Kanter, Phil. z. Lector in de Wis-, Natuur en Sterrekunde aan het Gymnasium illustre te Middelburg, enz. Te Middclburg, bij S. van Benthem, 1810. 68 Bladz. In Octavo. De prijs is ƒ :-13-:

{==716==} {>>pagina-aanduiding<<}


Handboekje, enz. Tweede Stukje: inhoudende Vergelijkings - Tafelen der Francs met de aldaar meest in omloop zijnde Muntspecien, zoo als dezelve aan de kantoren der Heeren Ontvangers worden aangenomen, volgens het Tarif van Zijne Majesteit den Keizer en Koning, van den 11 van Grasmaand 1810. Door J. de Kanter, Phil. z. Lector enz. Te Middelburg, bij S. van Benthem, 1811. 57 Bladz. In Octavo. De prijs is ƒ :-10-:

Waren er, bij de verandering der publieke omstandigheden, ergens reductie-tafelen voor maten, gewigten, enz. noodig, het was voorzeker in Zeeland, nu het Departement der Monden van de Schelde: daarvan overtuigt ons het eerste Stukje van dit Handboekje. De aldaar in gebruik zijnde lengte maten vinden wij hier de Rijnlandsche, Blooische, Amsterdamsche, Schouwsche en Putsche; de land- of vlakte-maat, de Rijnlandsche, Schouwsche, Blooische, Putsche; - de schaften- of ligchaams-maat, de Rijnlandsche, Schouwsche, Blooische en Putsche. - Drie verschillende hout-vademen; - Vierderlei pond- gewigt, behalve nog het Trooische; - Vijf onderscheidene ellen, en even zoo vele vocht- en koren- of drooge maten. Van al deze heeft de Schrijver hier gemakkelijke en naauwkeurige reductie-tafelen gegeven, en dus zijnen Departement-genooten eenen wezenlijken dienst gedaan. Hij heeft zich daartoe waarschijnlijk vrij wat moeite en oplettend nasporen moeten getroosten, daar men uit den inhoud kan opmaken, dat hij de meeste maten zelve op de slapers heest onderzocht en gemeten.
Voorts vindt men in dit Eerste Stukje nog de proef der slerke dranken, volgens den Franschen en Hollandschen Arcometer; - de vergelijking der oude en nieuwe goud- en zilverkeur. - Na dit alles volgt de verklaring van het nieuwe metrieke stelsel, eene Tafel der algemeene verdeeling en onderdecling van hetzelve, en eindelijk de verklaring van het gebruik der Tafelen. Daar dit Stukje eeniglijk voor de ingezetenen van Zeeland geschikt, en ook voor hen onmisbaar is, twijfelen wij niet, of het zal aldaar gunstig ontvangen zijn en een goed vertier gevonden heb-
{==717==} {>>pagina-aanduiding<<}
ben. Het is overigens, blijkens het Voorberigt, met goedkeuring van den Heer Prefect uitgegeven.
Het Tweede Stukje bevat de reductie-tafelen der in het gezegde Departement meest in omloop zijnde geld-specien, volgens het Tarif van 11 April 1810; hetgeen eeniglijk voor dit Departement, gelijk dat van 30 Augustus alleen voor Holland verbindend is. Wij vinden hier den Zeeuwschen rijksdaalder tegen 5 francs 28 cent. berekend, en niet tot 5 fr. 16 cent., zoo als zij in het Tarif staan. Zoo schijnt dan dit abuis stilzwijgend verbeterd.
Nog bevat dit Stukje iets meer dan de titel belooft; doch hetgeen de Schrijver reeds bij het eerste had toegezegd, te weten: Multipliceer-getallen voor al de maten, gewigten, enz., in het eerste Stukje voorkomende, om, den prijs van eenige gebruikelijke maat enz. en in gewone geldspecie gegeven zijnde, dezelve in francs en centimes en voor metrieke maten enz. te vinden. - Wij willen, ten slotte, een voorbeeld er van overnemen.
Het gebruik der multipliceer-getallen wordt Bladz. 46 aldus opgegeven:
Multipliceer dezelve met de gegevene Prijzen;
Van het product verwerpt men de twee laatste cijsers ter regterhand.
De overblijvende ter linkerhand zijn centimes.
Zoo 'er meer dan honderd zijn, scheidt men 'er twee ter regterhand door een komma af, dan zijn die, welke ter linkerhand blijven, Francs.
Bladz. 50. De Prijs van een Goesschen zak Tarwe zij 16 Schellingen en 8 Grooten, of 16¾ Schellingen;

Multipliceer-getal Bladz. 56.	7625
Schellingen	16¾ multipl.
	_____
	45750
	7625
¾	5719
	_____
	12,7719

Zoo kost dan de Hectolitre 12 Francs, 77 Centitimes.





{==718==} {>>pagina-aanduiding<<}

Nieuw Handboekje voor Fabrikeurs, Kooplieden, Winkeliers, Werkbazen, enz. Om met een opslag van het oog, of door eene eenvoudige Additie (zamentelling) te vinden, een zekere grootheid, het zij van Maten, Gewigten, of Arbeidsloonen, waarvan de éénheid bepaald is; in menigte, het zij, 2, 3, 4, en meermalen tot 100 toe, en zulks in Guldens, Dubbeltjes (of tiende Deelen) en Decimaal Duiten (of honderste deelen) van een Gulden, en ook in Francs en Centimes overeenkomstig de Fransche Manier van uitdrukken, als mede twee Tarifs, waar door men kan vinden de waarde van de Hollandsche specien tegen het Fransche Geld. Door Louis de Koff, voorheen Wijnroeijer der Stad Utrecht. Te Utrecht, bij B. Wild en J. Altheer, 1811. 100 Bladz. en 12 Bladz. Voorwerk. In Octavo. De prijs is ƒ :-14-:

Dezen zoo uitvoerigen titel ven dit Boekje hebben wij geheel afgeschreven, omdat zij ons van de moeite ontslaat om den inhoud van het Werkje breeder te ontvouwen. Een enkel woord dus over de inrigting. De prijs der Maten, Gewigten, enz. is gesteld in Guldens en honderdste deelen van Guldens, blijkbaar met het oogmerk, om de tafel ook voor francs en centimes te doen dienen, en dus een dubbel nut daar te stellen. De tafel begint met eene éénheid van maat, gewigt, enz. tegen 1 duit of centime, en klimt alzoo duit voor duit of centime voor centime op tot 10 guldens of francs. De maten, gewigten, enz. klimmen op bij eenheden tot 25; voorts bij 25, tot 100. Men kan voor het overige door vergaring ook de begeerde prijzen vinden voor hoeveelheden in de Tafel niet uitgedrukt. Het Voorberigt verklaart het gebruik. De orde en schikking der Tafel is goed en gemakkelijk, en wij twijfelen niet of het Stukje zal een gemakkelijk hulpboekje zijn, voor die het noodig hebben. - De honderdste deelen van guldens, of dubbeltjes en tiende deelen van een dubbeltje mogen in het eerst wat-ongewoon zijn: doch wij zijn het met den Schrijver eens, ‘dat men vooroordeelen en tegenstribbelingen moet afleggen, en zich naar den gang der zaken schikken, vooral wanneer men, zoo ver maten, gewigten en geldspecien aangaat, daar bij gemak en voordeel vinden zal.’


{==719==} {>>pagina-aanduiding<<}

Het Gouvernement Holland, naar de tegenwoordige verdeeling in Departementen, Kantons en Arrondissementen, benevens derzelver bevolking. Waarbij geveegd is eene Alphabetische aanwijzing der onderscheidene Gemeenten, met betrekking tot derzelver Arrondissementen en Kantons. Te Amsterdam, bij P. den Hengst en Zoon, 1811. 120 Bladz. In Octavo. De prijs is ƒ 1-2-:

De titel van dit Boekje, schoon nog al breedvoerig, geeft echter den inhoud van hetzelve niet volledig op, want bij de zaken, in denzelven vermeld, vindt men er ook nog in eene opgave van het Algemeen Bestuur en van de plaatsen, in welke Prefectuur, Hof van Regtspleging, Regtbanken ter eerster instantie, Vrede-Regters en Commissarissen van Politie hunne zittingen houden. - Lange titels zijn zelden volledig en ook onnoodig, wanneer daarenboven het Geschrift een Inhoud of Bladwijzer heeft. - Tegenwoordige verdeeling en bevolking van het Gouvernement Holland zou genoeg geweest zijn. - De orde, in dit Boekje gehouden, is duidelijk en geregeld. - Of elke bijzonderheid, in hetzelve voorkomende, naauwkeurig zij, durven wij niet verklaren, daar wij zelven daartoe met de tegenwoordige bevolking en verdeeling nog te onbekend zijn. - Wij hebben echter ook geene reden gevonden, om des Schrijvers naauwkeurigheid te verdenken. - Ongetwijseld kan dit Geschrift zijne nuttigheid hebben. - Het zou evenwel niet weinig gewonnen hebben, indien het met een goed, wel afgezet landkaartje verrijkt ware. - Zulk een kaartje geeft in zaken van dezen aard in een oogenblik meer onderrigts, dan alle woorden in eenen geheelen dag geven kunnen. Een uittreksel of proeve uit dit Werkje te willen leveren, zou belagchelijk zijn.


{==720==} {>>pagina-aanduiding<<}

Voorbeelden tot oefening in het natuurlijke, of zoogenaamde kunstmatige lezen. Ten dienste der Scholen. Te Groningen, bij W. Zuidema, 1810. VIII en 78 Bladz. in Octavo. De prijs is ƒ :-4-:

Men vindt hier twee en twintig Leesoefeningen, in zoo vele onderscheidene toonen; en het kwam ons, onder de doorbladering, voor, dat dezelve over het geheel, zeer wel uitgekozen en opgesteld zijn. Dit Boekje zal dan, als een Leerboek in het natuurlijk lezen, voor de leerlingen der hoogste schoolklassen, zeer bruikbaar zijn, zoodra de menigvuldige taal- en spelfouten, welke wij er in ontmoetten, zullen zijn weggenomen. Ter voorkoming van den schijn van partijdigheid zullen wij de verdrietige moeite nemen, van eenige derzelve aan te wijzen. Op Bl. 10, r. 7 v.o. staat kooken voor koken; Bl. 22, r. 1, welke voor welken; Bl. 24, r. 14, terneergeslagen voor bedroevende of derg.; Bl. 25, r. 12, 15, den voor de, nootlot voor noodlot; Bl. 28, r. 2, 3, blijf, enz. mijn lieven en teeder beminden zoon, in plaats van den eersten naamval; Bl. 29, r. 3, 4, u betreuren, even als of er een wederkeerig werkwoord zich over iets betreuren bestond; Bl. 30, r. 7, verstomd voor verstompt; Bl. 35, r. 8, welke voor welken of wien, of nog liever bij wien; Bl. 37, r. 11, 13, hunnen leugen en wedersproken, voor hunne en wederspraken; Bl. 45, r. 4, slaagt voor slaat; op verscheidene plaatsen hen voor hun; boven de lijst van den Inhoud: Inhoud der Leesoefenings; en een aantal fouten meer, welke wij maar overslaan.

    
        
{==721==} {>>pagina-aanduiding<<}

        Registers.


{==733==} {>>pagina-aanduiding<<}

II.

Lijst van Bijbelplaatsen, die opgehelderd of verbeterd worden.


Gen. XV: 6.	Bladz. 536
Exod XXXII: 25.	102
Ps. XIX: 5.	101
- XLV: 5, 9, 14.	434
- LXXX: 17.	99
Jes. XL: 2, 10.	7
- XLI: 14, 27.	8
- XLII: 1.	8
- LI: 4.	8
- LI: 14.	9
Jes. LII: 12, 13.	Bladz. 9
- LIII: 10.	9
Jer. IV: 30.	100
Thren. III: 45.	99
Mich. II: 4.	101
Zach. I: 8.	100
Joann. I: 29.	530
- XIV: 2, 3.	111
1 - III: 2.	112, 544


III.

Hebreeuwsche woorden.


זק, rigtsnoer, onderwijzing.	Bladz. 101
לפכ, dubbeld maken; ook: waarborgen.	7


IV.

Grieksche woorden.


κάνων, eene werklijn.	Bladz. 101
ϕανερ
{== afbeelding 	==} {>>afbeelding<<}
    
ν, openbaren, daarstellen.	545



{==734==} {>>pagina-aanduiding<<}

V.

Register der voornaamste zaken.

A.


Aanslagen van de magt der helle tegen de Gemeente van christus.	Bladz. 203
Abraham. Zijn geloof hem tot geregtigheid gerekend. Wat dit beteekent.	537 en volgg.
Alexander, Keizer der Russen.	320
- Zijne oplettendheid, om de meisjes van pleisier in bedwang te houden.	322
Anekdote.	41
-	63
- wegens de eerste kennismaking en het daarop gevolgde huwelijk des tegenwoordigen Konings van Pruissen, en deszelfs onlangs overledene Gemalin.	324
Azië, het oorspronkelijk vaderland van het menschelijk geslacht.	600


B.


Begrippen. (Bovennatuurkundige) Of dezelve zonder proefondervindingen, waarnemingen en wiskundige betoogen, de Natuurkunde bevorderd hebben?	209 en volgg.
Bemoediging. (Dichtstuk.)	470
Bern. Kort berigt van deze stad.	620
Bernard. (St.) Berigt van deze Berg.	617
Beza. Eenige berigten omtrent denzelven.	412 en volgg.
Bidden. (Over het)	399
Bloemen. (Bij eenlge verwelkte) (Dichtstuk)	33
Boas. Aanmerkingen over zijn edel karakter.	489 en volgg.



{==735==} {>>pagina-aanduiding<<}

C.


Carthagena. Kort berigt van deze stad.	Bladz. 663
Catechismus, geen geschikt Schoolboek.	366
chalikan. (ibn) Kort berigt aangaande denzelven.	604
Constantinus. Zorg van dezen Keizer voor het Christendom en de goede zeden.	707
Cretins of Kropmenschen. Berigt daaromtrent.	550


D.


Dankzegging aan god. Reden daartoe voor eenen Christen, zelfs in tegenspoeden.	438
Dienstboden. Nuttige raad aan dezelve,	417
Diocletianus. Deszelfs ambteloos leven.	658
Doopsgezinden. Berigt aangaande dezelve.	338 en volgg.
Dorps-Kerkhof. (Aan een eenzaam) (Dichtstuk.)	34
Drukfeil. (Misselijke)	36
Dweeperij. (Godsdienstige) Wat dezelve is.	393


E.


Etikette (Voormalige) aan het Spaansche Hof.	126
Eurydice. Zie orfeus.	


G.


Geschiedenis der Godsdiensten.	197 en volgg.
Gewoonten. (Spaansche) Zonderlinge trek van dezelve.	668
Godsdienstigheid. (Ware en valsche) Gesprek daaromtrent.	245
Gothard. (St.) Beschrijving van dezen Berg.	616
Grenada. Berigt wegens deze stad.	663
Gronden. Derzelver soorten in ons Vaderland.	654
Grondstellingen van de leer der Protestanten.	408


H.


Heeren! (Edel Geboren) Opheldering van dezen titel.	373
Hervorming. Derzelver tijdperken.	408
Honden-Kerkhof te Potsdam.	324
Hondsdagen. (Beschrijving van de)	703



{==736==} {>>pagina-aanduiding<<}

I.J.


Jagtvermaken. (Over de)	Bladz. 513
jezus (Wij zijn aan) den diepsten eerbied verschuldigd	13
- (Aan) zijn wij alle groote en troostrijke denkheelden van god verschuldigd	152
- (Wat) geleden heeft, heeft hij voor ons geleden.	486


K.


Kaffers. (Berigten aangaande de)	87 en volgg.
Kathedraalkerk te Cordoua.	669
Klipgeitenjagt in Zwitserland.	551
Kritiekers! Kritiekers!	523


L.


Lessings Oordeelvelling over zeker Boek.	522
Lofzang aan god.	157
Lijkje (Bij het) van een Kind.	166


M.


Maaltijden in de Veertiende Eeuw.	313
Marmot. Beschrijving van dit Dier.	554
Methodisten. Kort berigt van dezelve.	385
Mierennesten. Berigt wegens eene zonderlinge soort derzelver	87
Missen. (Gesprek over de)	666
Moliere in verstrooijing.	522
Mystieken en derzelver onderscheidene soorten.	387 en volgg.


O.


Oordeelkunde (De lagere en hoogere)	56
Opvoeding (Een hartelijk woordje over de Huishoudelijke) onzer Meisjes.	31
Opwekking op Zondag-morgen.	684
Orfeus en eurydice. (Dichtstuk.)	40


P.


Pace. (In) Beschrijving dezer straf.	664


{==737==} {>>pagina-aanduiding<<}


Pestalozzi. Algemeene geest van deszelfs leerwijze.	Bladz. 566
Petersburg Berigt daaromtrent.	317
Pfeiffer Deszelfs meesterstuk van bekwaamheid en vlijt te Lucern.	619
Poreus- of Jlheid. (lets over de)	564
Potemkin. (Bijzonderheden aangaande)	323
Proliferatie. Berigt daaromtrent.	689


R.


Regelen, bij het onderzoek der grondwaarheden in acht te nemen.	583
Remonstranten Kort berigt aangaande dezelve	344
Russen (De) zijn lief hebbers van eten en drinken.	321


S.


Satan. Wat dezelve in het Boek job beteekene.	535
Scheremetoff. Rijkdom van dezen Russischen Graaf.	322
School. (Nederlandsche) Waarom dezelve zoo weinig Meesters in het Historisch vak heeft opgeleverd; en middelen, om in dit land uitmuntende Historieschilders te vormen	259 en volgg.
Schoolboek der Geslachten, geen geschikt Leerboek voor Kinderen.	367
Schweitz. Kort berigt van den Regeringsvorm aldaar.	619
Staat. (Toekomende) Het geloof aan denzelven leidt den mensch op tot een onpartijdig onderzoek en geloovige omhelzing van het Evangelie.	443


T.


T. Taalkundige aanmerking over deze Letter.	18
Tooneelkunst en Tooneelpoezij. Derzelver Geschiedenis.	74 en volgg.


U.


U. Taalkundige aanmerking over deze Letter.	19
Unitarissen. Kort berigt aangaande dezelve.	337



{==738==} {>>pagina-aanduiding<<}

V.


Valentia. (Berigt aangaande)	Bladz. 129
Verval des Romeinschen Rijks. Schets daarvan.	273
Voltaire. Berigt aangaande denzelven.	555
Vrouwen. (Spaansche) Derzelver karakter en levenswijze.	663


W.


Waterval bij Trollhätta in Zweden.	516
Wegnemen of wegdragen der zonden. Wat deze spreekwijze beteekene.	531
Wijn. (Het genot van den) (Dichtstuk.)	119
Wijsheid van god, in het ontwerp der Evangelische Bedeeling.	447 en volgg.


Z.


Zeden. (Spaansche) Berigt daaromtrent.	130
Zedigheid en Voorzigtigheid moeten eenen Uitlegger der H. Schriften geleiden.	57
Zet van een eenoogig Speler.	522
Zielestrijd en angst van jezus in Gethsemané.	483
Zondags-kleederen. (De)	299
Zonen. (De twaalf brave)	574
Zwitserland. (Natuurlijke gesteldheid van)	620
Zwitsers. Berigt omtrent derzelver karakter, zeden en gebruiken.	558

DRUKFOUT.

Bladz. 672, Reg. 10, staat: De prijs is ƒ 3-8-: Lees: De prijs is ƒ :-3-8.



{==1==} {>>pagina-aanduiding<<}

Mengelstukken.

M. Mendelsohn,

over de onsterfelijkheid der ziel.

Inleiding.

De Leer van de Onsterfelijkheid der Ziel, zoo als zij de grondslag der Godgeleerdheid en van het Geloof is, splitst zich in drie hoofdverdeelingen, en het is billijk, dat wij geen derzelven voorbijgaan, wanneer wij den Lezer met deze Leer grondig willen bekend maken.
Ten eerste. De ziel is geen ligchaam, maar eene enkelvoudige zelfstandigheid; dat wil zeggen: De ziel is een geest.
Ten tweede. De ziel vergaat noch bij het sterven van haar ligchaam, noch in de eeuwigheid; dat wil zeggen: De ziel duurt altoos voort.
Ten derde. De ziel blijft ook na den dood van haar ligchaam levend en verstandig, zij herinnert zich alles wat er gebeurd is, toen zij nog in haar ligchaam woonde; dat wil zeggen: De ziel geniet een altoos voortdurend, en eigenlijk leven.
Wij willen met de eerste stelling: Dat de Ziel een Geest is, beginnen, en deze stelling door een onomstootelijk bewijs bevestigen.

Eerste hoofdstuk.

De Ziel is een Geest.

§. 1.

Al wat een dadelijk aanzijn heeft, bestaat of uit eene enkele zelfstandigheid, of uit meerder zamengestelden. Het eerste noemt men een enkelvoudig ding; het andere daarentegen een zamengesteld. De zelfstandigheden, waaruit het zamengesteld is, zijn zijne deelen.


{==2==} {>>pagina-aanduiding<<}

§. 2.

Het wezen en de gesteldheid van het zamengesteldeding, bestaat uit den aard en de hoedanigheid der deelen, waaruit het zamengesteld is, alsook uit den aard en de wijze van hun verband, namelijk uit de orde, waarin zij zich nevens elkanderen bevinden, alsmede uit de betrekkingen van het eene deel tot het andere, met opzigt tot derzelver maat en stand. De gesteldheid van het menschelijk ligchaam, bij voorbeeld, bestaat enkel uit den aard en de hoedanigheid van het vleesch, het bloed; van de zenuwen, de beenderen, enz. enz. over het algemeen uit den aard en de hoedanigheid der vaste deelen, waaruit het zamengesteld is, en uit den aard en de wijze van hun verband, met opzigt tot den vereischten stand, orde en betrekking. De gesteldheid van een' boom bestaat uit den aard en de hoedanigheid van den wortel, den stam, der takken, der bladeren, en uit den aard en de wijze hunner zamenstelling, met opzigt tot den voor hen geschikten stand, en hunne betrekking. Eveneens is het gelegen met alle zamengestelde zelfstandigheden.

§. 3.

Orde en verband behooren tot de bijzondere eigenschap van betrekking: want, men zou zich nimmer een denkbeeld van dezelve kunnen vormen, wanneer men de eene zaak niet tegen de andere overstelde, en de eene met de andere vergeleek.

§. 4.

De betrekking laat zich niet uit een eenige der tot elkander betrekking hebbende dingen beoordeelen; maar men moet die met elkander vergelijken. Bij voorb., A en B waren tot elkander betrekkelijke dingen, zoo is het zeer duidelijk, dat noch A alleen, noch B alleen, de betrekking uitmaken; zij moeten beide te gelijk hiertoe bijdragen. Men ontdekt derhalve de betrekking, wanneer men A en B tegen elkander stelt, en met elkander vergelijkt. Hierom vindt de betrekking buiten de ziel geene plaats: want het vergelijken van het eene ding met het andere, is alleen het werk

{==3==} {>>pagina-aanduiding<<}
van de ziel, die zich denkbeelden van de dingen vormt, en ze alsdan met elkanderen vergelijkt.

§. 5.

Het wezen en de gesteldheid van een zamengesteld ding heeft buiten de ziel nergens zijne volkomenheid, is nergens iets op zich zelve. Want de zamenhang der deelen, der betrekkingen en de orde onder hen behooren tot het wezen en de gesteldheid van het zamengestelde zelve, zoo als uit §. 2. blijkt; en deze zijn betrekkelijke dingen, §. 3. Tot derzelver betrekking moeten al de deelen van het zamengestelde bijdragen, §. 4., en alsdan wordt het, door eene vergelijking der deelen met elkanderen, volkomen. Ieder deeltje heeft echter op zich zelve een bijzonder aanwezen, hierom kan de zamenhang, dat is, het voorwerp der zamenstelling nergens worden aangetroffen, dan enkel en alleen in de ziel, die zich denkbeelden van de bijzondere deelen vormt, ze tegen elkander overstelt en met elkander vergelijkt.

§. 6.

Iedere gewaarwording, ieder denkbeeld, dat de ziel zich van een zinnelijk voorwerp vormt, is zamengesteld. Want de oorzaak van het gevoel is eene trilling in het ligchaam en in de zintuigelijke leden van den mensch. En, een ligchaam is zamengesteld.

§. 7.

Het voorwerp, daarentegen, aan hetwelk de gewaarwording toekomt, is een enkelvoudig wezen, en niet zamengesteld. Want, staan wij al toe, dat het zamengesteld is, zoo kan, gelijk wij te voren reeds aanmerkten, deszelfs wezen en gesteldheid in niets, dat zich buiten de ziel bevindt, zijne volkomenheid bezitten, §. 5. Derhalve zou dit onderwerp wederom een ander onderwerp behoeven, dat deszelfs zamenhang der deelen opneemt. En dit zou dan zoo in het oneindige voortgaan, hetwelk, blijkbaar, zeer ongerijmd is. Men moet derhalve eindelijk volstrekt tot een op zich zelf bestaand voorwerp komen, in hetwelk het veelvuldige der deelen, derzelver verband en

{==4==} {>>pagina-aanduiding<<}
betrekking tot elkander zich vereenigen, zonder dat er een ander voorwerp toe noodig is. En dit is de enkelvoudige zelfstandigheid, die niet uit onderscheidene zelfstandigheden bestaat, het voorwerp der gewaarwording, gelijk wij het verklaard hebben.

§. 8.

De gewaarwording is een denkbeeld van meerderheid in eenig voorwerp.

§. 9.

Daar er nu geene kennis, geene gedachte plaats vindt, wanneer zich geen verband, vergelijking, grootte, menigte, en in het algemeen geene betrekking daarmede vermengt, zoo kan het voorwerp van alle kennis en van sluitredenen niets anders zijn, dan eene eenige enkelvoudige zelfstandigheid, die niet uit meerdere zelfstandigheden bestaat.

§. 10.

Het is ook duidelijk, dat het voorwerp der gewaarwording insgelijks het voorwerp der kennisse en des nadenkens is; dewijl men, zoo als bekend is, alleen door het gevoel tot kennis en tot nadenken komt. Waren nu derzelver voorwerpen niet een en hetzelfde, zoo zouden zij ieder wederom een derde voorwerp behoeven.

§. 11.

Daar men, zoo als van zelve spreekt, begeerte, afkeerigheid en wil aan geen ander dan een gevoelig en denkend voorwerp kan toeschrijven, zoo is die gevoelige en denkende enkelvoudige zelfstandigheid juist het voorwerp van vreugde en verdriet, van de begeerte en van den wil.

§. 12.

Aan deze enkelvoudige zelfstandigheid heeft men wel onderscheidene benamingen gegeven, al naar dat zij onderscheidene eigenschappen bezit; en al naar dat zij gevoelt, afkeurt, verlangt, denkt en besluit. Doch eigenlijk vlieten al deze eigenschappen uit eene eenige

{==5==} {>>pagina-aanduiding<<}
bron; dewijl een wezen, dat niet uit deelen is zamengesteld, zich ook niet in deelen laat splitsen. Want gesteld, zij lieten zich splitsen, zoo zou een ieder van hen een bijzonder aanzijn moeten hebben, en alsdan kan de voorstelling van den zamenhang buiten de ziel nergens volkomen aangetroffen worden, zoo als te voren reeds getoond is. Derhalve blijkt het, dat het voorwerp van al de vatbaar- en bekwaamheden der ziel eene eenige niet zamengestelde zelfstandigheid, een geest en geen ligchaam is, dewijl alle ligchamen zamengesteld en deelbaar zijn.

Tweede hoofdstuk.

De Ziel duurt altoos voort.

§. 13.

Wanneer zich een ding opdoet, dat voorheen niet aanwezig was, zoo noemt men zulks: ontstaan. Houdt het op te bestaan, nadat het voorheen werkelijk aanwezig was, zoo noemt men zulks: vergaan, of gesloopt.

§. 14.

Het zamengestelde ontstaat, wanneer zijn wezen en zijne gesteldheid ontstaan; namelijk, wanneer zijne deelen in eene voor hem geschikte orde en stand zamen komen. Daarentegen vergaat het, wanneer zijne vaste deelen zich van elkander scheiden, of derzelver orde verwoest wordt. Uit dien hoofde kunnen de deelen van een zamengesteld ding reeds voor deszelfs ontstaan en insgelijks ook na deszelfs slooping aanwezig zijn.

§. 15.

Het ontstaan van een enkelvoudig iets geschiedt niet anders, dan door dat het uit niet tot dadelijkheid komt, en deszelfs vergaan of slooping geschiedt niet anders, dan door dat het uit de dadelijkheid in niet overgaat. Van dit enkelvoudig iets kan niet het geringste, noch voor zijn ontstaan, noch na zijne slooping aanwezig zijn.


{==6==} {>>pagina-aanduiding<<}

§. 16.

Noch het ontstaan, noch het vergaan van het enkelvoudige kan eenigen tijd innemen. Wanneer het ontstaat, moet het op eens ontstaan, plotselijk uit niet tot dadelijkheid komen. Even zoo, wanneer het vergaat, moet het op eens vergaan, plotselijk van zijne dadelijkheid tot eene geheel volstrekte vernieting overgaan, het moet daartoe geenen tijd behoeven.

§. 17.

Het zamengestelde kan echter, zoowel plotselijk, als door den tijd ontstaan. En zijne slooping kan insgelijks zoowel plotselijk als met den tijd geschieden. Komen de deelen plotselijk van het nietzijn tot een dadelijk aanwezen, en in behoorlijke orde, zoo als het wezen van het geheel vereischt, dan is dit zamengestelde ding plotselijk ontstaan. Bij de schepping, bij voorbeeld, gebood de Allerhoogste slechts, en terstond stonden al de schepsels in hunne volle gedaante en grootte daar. Zij kwamen uit het niet tot het aanwezen. Even zoo wanneer de deelen op eens vergaan, plotselijk van hun aanwezen tot het nietzijn overgaan, zoo leidt het hen uit het zamengestelde tot eene plotselijke vernietiging. Wanneer de deelen voor het ontstaan des zamengestelden aanwezig waren, doch naderhand uit kracht eener langzame en langdurige beweging volgens eene regelmatige orde en leiding zamen komen, zoo ontstaat het daaruit zamengestelde door den tijd. En zoo omgekeerd; wanneer de deelen na de slooping van het zamengestelde nog voorhanden zijn, zoo vergaat het eveneens door den tijd.

§. 18.

Het is klaarblijkelijk, dat eene bepaalde oorzaak, niet anders dan met den tijd werken kan. Daar nu alle schepsels bepaald en eindig zijn, zoo kunnen dezelve niet anders dan met den tijd werken. Ook zijn geene natuurlijke oorzaken in staat, iets uit het eigenlijk niet in het aanwezen te brengen, noch iets uit het aanwezen ganschelijk te vernietigen. Want zulk eene verandering kan alleen, gelijk wij te voren bewezen, eene plotselijke zijn. Maar de natuurlijke

{==7==} {>>pagina-aanduiding<<}
oorzaken kunnen enkel door den tijd werken; hare krachten reiken slechts zoo ver, dat zij uit dadelijk bestaande dingen, andere dadelijk bestaande dingen maken; iets nieuws of uit niet voort te brengen, of iets geheel te vernietigen, daartoe zijn zij nimmer in staat.

§. 19.

Iedere plotselijke verandering derhalve, die iets, of uit het dadelijk aanwezen vernietigt, of uit het nietbestaan tot dadelijk bestaan brengt, kan eenig en alleen eene werking van het Oneindig Wezen zijn, en welke naar deszelfs eigen welbehagen en op eene wonderbare wijze geschiedt; doch niet naar de regelen en wetten der aanwezig zijnde schepsels, niet door middel van natuurlijke oorzaken. Want de werkzaamheid van deze geschiedt in den tijd, en bestaat alleen daarin, dat zij iets uit iets maken.

§. 20.

Het ligchaam van den mensch kan met den tijd door middel van natuurlijke, geschapene oorzaken ontstaan. En dit noemt men de voortteling van den mensch. Het kan insgelijks door den tijd, door middel van natuurlijke oorzaken, vergaan, namelijk wanneer de deelen, waaruit het zamengesteld is, van elkander scheiden; of wanneer derzelver orde en stand, die voor het wezen van het ligchaam geschikt waren, verwoest worden, en dit noemt men sterven of den dood.

§. 21.

Maar de ziel van den mensch kan, dewijl zij eene enkelvoudige zelfstandigheid is, niet anders dan naar het welbehagen des Allerhoogsten, op eene wonderbare wijze ontstaan, en even zoo min zonder zijn welbehagen, noch anders dan op eene wonderbare wijze, die verre boven de wijze, volgens welke natuurlijke, geschapene oorzaken werken, verheven is, vergaan of vernietigd worden. Hierom zal nimmer eene plotselijke ziekte of een ander toeval van het ligchaam, noch zullen alle natuurkrachten te zamen in staat zijn, om de ziel te vernietigen. Ingevolge

{==8==} {>>pagina-aanduiding<<}
hiervan kan zij nimmer sterven noch vergaan; ten ware de wil en de wonderdadige magt des Allerhoogsten hier tusschen beide kwamen. Doch de krachten of wetten der natuur zijn hiertoe in geenen deele in staat.

§. 22.

Het Hoogste Wezen vernietigt niet het geringste. Want al zijne werken zijn in zich zelve weldadèn. En wanneer zij ons somtijds kwaad schijnen, zoo komt zulks, gelijk wij weten, slechts aan ons kortzigtig verstand zoo voor. En in der daad zijn zij, schoon zij al een zeker gedeelte mogen schaden, nogtans in den zamenhang der gansche schepping niets anders dan louter weldaden. En konden wij al zijne werken zoo doorzien, als de Allerhoogste die zelf kent, dan zouden wij Hem voor alle onaangename toevallen of onheilen veel meer danken en zijne goedheid prijzen. Want het zijn niet anders dan enkel schijnbare en ingebeelde onheilen. Doch het omkomen, het overgaan van een dadelijk aanwezen tot eene geheele vernietiging is, gelijk bekend is, eene ware en geen schijnbare of ingebeelde ellende. Zoo zijn ook alle gevolgen van een wezenlijk kwaad, insgelijks wezenlijke onheilen. Hierom vindt de Allerhoogste nimmer een welbehagen aan den dood of ondergang van een eenig schepsel, zoodat Hij het ganschelijk zou vernietigen. Het blijkt derhalve op eene redeneerkundige wijze, dat de ziel van den mensch noch bij den dood van haar ligchaam sterve, noch dat het immer de wil van den Schepper zijn kon, dat zij vernietigd zou worden; zij moet derhalve altoos voortduren. En dit is het, wat wij wilden bewijzen.

Derde hoofdstuk.

De Ziel geniet een steeds voortdurend, en eigenlijk leven.

Hetgeen ik tot hiertoe betoogde, is derhalve dit:
Ieder denkend of gevoelig wezen kan alleen eene eenheid, een enkelvoudig wezen zijn; een geest, uit geen deelen zamengesteld, kan noch ontstaan, noch

{==9==} {>>pagina-aanduiding<<}
te niet gaan, dan alleen door het welbehagen des Allerhoogsten, en wel op eene wonderbare wijze, dat is, op zulk eene wijze, die de regelen of wetten der natuur en de krachten aller schepselen te boven streeft. Doch ik heb tevens aangetoond, dat de algoede en weldadige Schepper niet het geringste naar eigene verkiezing vernietigt, ofschoon het Hem geenszins aan de krachten daartoe ontbreekt. Er blijft derhalve geen twijfel meer over, dat de ziel bij het overlijden van haar ligchaam, geenszins te niet gaat. Ja, zelfs het ligchaam kan niet ganschelijk vernietigd worden, dewijl dit door geene natuurlijke magt mogelijk is. Zeker lost zich het ligchaam op, en zijne deelen scheiden zich van elkanderen. Maar de ziel, die niet zamengesteld is, kan zich noch oplossen, noch in niet veranderen.
Nu is het echter billijk, dat wij ons ook nog tot ons derde onderzoek wenden, bij hetwelk de vraag is: Geniet de ziel in hare voortduring wel een eigenlijk leven? Blijft zij nog een verstandig, redelijk wezen? Behoudt zij nog het vermogen om te willen, nog neigingen, en in het algemeen nog die gezamenlijke zielsvermogens, zoo als zij ze alle voor de verlating van haar ligchaam bezat? Vermindert zij niet in het een of ander van al de eigenschappen en volkomenheden, welke zij zich in der tijd, toen zij zich nog van de werktuigen der zinnen bediende, hier beneden verwierf? Of bevindt zij zich in eenen geheel tegen dezen overgestelden toestand? Zij stort veelligt van deze verhevene hoogte in hare kindschheid terug, en wordt, in plaats dat zij een verstandig redelijk wezen was, verstandige besluiten vormde, en gedurig naar het goede streefde, nu een jong kind, eenen zuigeling gelijk, voor welke het goede en kwade nog eenerlei is; bijna gelijk aan de gewaarwordelijke ziel der redelooze dieren? Of zij valt mogelijk nog dieper in den toestand der ziel van een ontijdig geborene, die noch het daglicht aanschouwt, noch tot eenige volmaaktheid, welke de menschelijke zielen doet uitmunten, gekomen is?
Het is bekend, dat iedere stelling, zij mag dan ook bevatten, wat zij wil, of eene noodzakelijke, of eene mogelijke, of eene onmogelijke of eindelijk eene dadelijke stelling zij. Eene stelling, die zich zelve of eene

{==10==} {>>pagina-aanduiding<<}
andere waarheid tegenspreekt, is onmogelijk; is het echter met eene stelling zoodanig gelegen, dat derzelver tegenovergestelde stelling onmogelijk zij, zoo is zij, de onze namelijk, noodzakelijk. Mogelijk is zij, wanneer noch in haar zelve, noch in de tegenoverstaande stelling eene tegenstrijdigheid gelegen is. Zijn er oorzaken voor zulke mogelijke stellingen voorhanden, die haar tot dadelijkheid brengen, zoo wordt nu de eene, dan de andere dadelijk; zoo niet, dan blijven zij enkel mogelijk en komen nimmer tot dadelijkheid.
Nu is het klaar, dat onze stelling, die wij hier in overweging namen, noch eene noodzakelijke noch eene onmogelijke stelling is. Want, nadat wij vooraf aangetoond hebben, dat de ziel altoos voortduurt, zoo is het te haren opzigte ook niet onmogelijk, dat zij nog altijd die eigenschappen, welke zij verwierf, die ware, zuivere denkbeelden des verstands, welke zij uitoefende, behoudt. Het tegenovergestelde is echter, op zich zelve insgelijks mogelijk, en bevat geene tegenstrijdigheid in zich. Want, gelijk ons de ondervinding leert, zoo geschiedt zulks ook bij den verstandigen man in den slaap, alsmede bij eene bezwijming, bij dronkenschap, of bij andere dergelijke toevallen, dat de ziel in den toestand van een kind of van een ontijdig geborene geraakt; hare krachten en tot hiertoe opgebouwde eigenschappen of hoedanigheden verdwijnen; en wanneer dit nu voor eenen korten tijd mogelijk is, zoo is het zeker, dat het noch in zich zelve noch in de eene of andere waarheid eene tegenstrijdigheid bevat; en dit geeft den twijfelaar stof genoeg, om te denken, dat het even zoo mogelijk zij, dat eene dergelijke bedwelming de ziel na den dood overvalle, als dat het mogelijk is, dat zij hare voortduring in eenen volmaakt levenden toestand behoudt. Men ziet derhalve duidelijk, dat de stelling, die wij onderzoeken: of de ziel na het sterven van haar ligchaam een eigenlijk eeuwig leven geniet, en of zij de eigenschappen en hoedanigheden, welke zij hier op aarde erkangde, altoosdurend, in geen' minderen graad bezitte, noch noodzakelijk, noch onmogelijk is. Wij hebben derhalve nu nog maar alleen met deze onzekerheid te doen: of zij namelijk, eene enkel mogelijke, dan eene reeds dadelijk voorhanden zijnde

{==11==} {>>pagina-aanduiding<<}
stelling zij? En dit komt geheellijk op het welbehagen des Allerhoogsten en op zijne bepaling aan, of namelijk, zijne wijsheid vordert, dat er zich oorzaken moeten opdoen, door middel van welke verstandige, redelijke schepsels in vatbaar-, bekwaam- en volmaaktheden van trap tot trap opstijgen, en dezelve in eeuwigheid bezitten zullen; dan of zijne wijsheid verkiest, dat deze schepsels slechts eenen zekeren tijd lang in volmaaktheid toenemen, en dan weder achterwaarts gaan, niets dan gewaarwording of gevoel behouden, en deze eigenschappen, die haar gedurende het verstandig leven ten deel werden, ganschelijk verliezen zullen, als hadden zij dezelve nimmer bezeten.
Wij zullen onze voordragt met voorbeelden ophelderen. Wanneer het iemand, bij de geboorte van een kind inviel te vragen: of hetzelve ook als een vogel in de lucht zou kunnen vliegen: zoo zou men hem ten antwoord geven: onmogelijk. Vroeg hij verder: zal het een bepaald, eindig wezen zijn? zoo zou men hem antwoorden: noodzakelijk. Zal het wijs of dwaas, rijk of arm zijn? Daar in deze vraag, noch in de stelling zelve, noch in de tegenovergestelde stelling eene tegenstrijdigheid ligt, zoo zou men ten antwoord geven: Dit is voor het tegenwoordige eene enkel mogelijke zaak, en hangt van de oorzaken af, die zulks tot eene dadelijkheid maken, wanneer zij zich eens naar gods wil opdoen. Even zoo is het ook met de ziel gesteld. Dat de ziel bij het sterven van haar ligchaam geheel zal vernietigd worden, is onmogelijk; dat zij nimmer ophoude een gevoelig wezen te zijn, is noodzakelijk; maar dat dit gevoel sterk en duidelijk, of slechts zwak en schemerachtig zijn zal; dat de ziel naderhand nog een oordeelkundig verstand en eenen vrijen wil bezitten zal; dit is slechts mogelijk en niet noodzakelijk. Wij weten hieromtrent even zoo veel, of liever even zoo weinig, als wij van alle andere dingen weten, die mogelijk, en nog tot geene dadelijkheid gekomen zijn. Het uiterste derhalve, wat wij hier noodzakelijk dienen te weten, is het volgende: Of onze stelling overeenkomstig is met de regering des Allerhoogsten, en of zij met zijne wijsheid, goedheid en waarheid over een te brengen is, dan niet?
Men moet ondertuschen weten, dat wij hier in dit

{==12==} {>>pagina-aanduiding<<}
ons onderzoek vijf mogelijke gevallen te beschouwen hebben, waaraan redelijke wezens onderworpen zijn kunnen.

1.)Dat alle redelijke schepselen, in derzelver during, zonder verandering en zonder dat zij iets toe- of afnemen, eeuwig zoo blijven als zij zijn. Dit wederspreekt echter de wetten der bepaalde wezens. Want, deze moeten noodzakelijk in eene aanhoudende verandering zijn.

2.)Dat alle redelijke schepselen van trap tot trap gedurig hooger stijgen; onophoudelijk meer en meer in vatbaarheden, bekwaamheid, eigenschappen, volmaaktheden en gelukzaligheid toenemen, zonder dat zij ooit in gevaar zijn van terug te vallen. En deze wijze van voortschreden te doen in eene eeuwige gelukzaligheid, is gelijk aan den voortgang van eene regte lijn, die uit de diepte bij aanhoudendheid in de hoogte stijgt.

3.)Dat aan alle redelijke schepselen derzelver vorderingen, hun aanwas in vatbaarheden, volmaaktheden en gelukzaligheid slechts voor een zeker tijdvak toegezegd is, dat zij naderhand echter in verval komen, terwijl zij alsdan of lager vallen, dan zij te voren gestegen waren; of zelfs tot eene diepte nederzinken, waarin men vergeefs kennis en verstandige denkbeelden zou zoeken, waar al de vatbaarheden, al de eigenschappen der ziel, die zij in den toestand van haren wasdom overgewonnen had, ophouden, zoodat zij alsdan, den enkel gewaarwordenden en redeloozen dieren gelijk wordt. Deze wijze van verandering is gelijk aan den voortgang van eene regte lijn, die uit de hoogte naar beneden daalt.

4.)Dat alle redelijke schepselen eenen zekeren tijd opklimmen, naderhand nederdalen, dan weder tot dienzelfden graad opstijgen, dien zij te voren bereikten, of zich zelfs nog eenen graad hooger verheffen. En zoo is deze verandering gelijk aan eene beweging, die in haar eerste punt wederkeert.

5.)Dat zij in hun lotgeval onderscheiden zijn; eenige houden nimmer op al hooger en hooger te stijgen, en worden in de bevordering hunner volmaking nimmer afgebroken; andere daarentegen moeten van hunne gelukzaligheid nederstorten; eenige stijgen

{==13==} {>>pagina-aanduiding<<}
snel, andere allengskens; eenigen treft het ongeluk vroeger, anderen later.

Men kon ook, wanneer wij den tijd niet sparen wilden, nog gevallen opgeven, die uit de gemelde zamen genomen, zich op verschillende wijze laten vormen. In mijnen Phaedon heb ik daarover breedvoeriger gehandeld, en getoond, dat de opgegevene beweging of voortgang van eene regte lijn, niet overeenkomstig den loop der natuur is. Ik heb overtuigende bewijzen aangevoerd, dat de Allerhoogste geene vatbaarheid, geene bekwaamheid, geene volmaaktheid, zoo min als eene eenige zelfftandigheid geheel vernietigt, zoodat daar geen spoor meer van zou achterblijven, als hadden zij nimmer bestaan. Want, dit zou geheel strijdig met de weldadigheid en wijsheid van den door niets bepaald wordenden Schepper zijn. Ik heb getoond dat ket betamelijkste en welvoegelijkste denkbeeld, hetwelk men zich van de wetten des Scheppers en Onderhonders omtrent zijne werken vormt, en die ook het best met wijsheid en regtvaardigheid overeenkomen, dit is: dat de redelijke schepsels, wanneer zij eenmaal voortschreden in de volmaking hunner bekwaamheden, en in de vermeerdering of uitbreiding hunner gelukzaligheid gemaakt hebben, in eeuwigheid zoo voortgaan; zij vallen somtijds wel voor eenen zekeren tijd terug, maar dan verheffen zij zich weder naar boven Alles geschiedt volgens regtvaardigheid, goedheid en genade, al naar dat het de onbepaalde wijsheid aan ieder een uitdeelt, den eenen, zoodat hij naar regtvaardigheid, en den anderen, zoodat hij naar genade behandeld wordt. Want door goedheid wordt de wereld geregeerd. Op zulk eene wijze alleen zijn de wegen des Allerhoogsten geregtvaardigd. Verre zij het van ons te denken: dat goeden en kwaden een gelijk lot ondergaan; of dat er geen onderscheid zou zijn tusschen Godvereerders en Godloochenaars; tusschen deugdzamen en ondeugenden; te denken: dat de Regter van het heelal niet naar regtvaardigheid rigt!! - Doch desaangaande breedvoeriger te zijn, is hier de plaats niet.


{==14==} {>>pagina-aanduiding<<}

Een middel tegen tandpijn.

Dit ongemak is even zoo algemeen als smartelijk. Lijders, daarover klagende, vinden zelden veel deelneming. Zij bekomen eer raad dan beklag; naardien er honderde middelen tegen deze kwaal uitgedacht zijn, doch waarvan de minste eenige vermindering van pijn uitwerken. Geen wonder, wijl de oorzaken zoo zeer verschillen, en hierop de middelen moeten werken, zullen zij aan het oogmerk beantwoorden. Ja, zelfs in die gevallen, waarin men zoo gelukkig was, de oorzaken spoedig op te sporen, is het niet altijd mogelijk geweest, om de pijn spoedig weg te nemen. In vele gevallen moeten wij, eer wij op de oorzaak kunnen werken, eerst bedacht zijn op vermindering van de pijn; of op eene tijdelijke verzachting derzelve. Door deze aangebragte verligting doen wij den lijder reeds grooten dienst, ofschoon wij hem niet geheel van zijne kwaal kunnen bevrijden.
Daar ik sedert eene reeks van jaren veelvuldige gelegenheid verkreeg tot de behandeling van dit ongemak, zoo beproefde ik dikwerf, hoe zeer een- en andermaal zonder eenige goede uitwerking, deze en gene middelen, totdat ik eindelijk, in eene zekere vereeniging, het lang gezochte middel vond, hetwelk aan mijne verwachting voldeed, en waarmede ik dikwerf de zwaarste pijnen gestild heb. Is de pijn plaatselijk, dan helpt het middel onfeilbaar. Is er eene algemeene oorzaak, dan wordt in de meeste gevallen de pijn voor eenigen tijd onderdrukt of verminderd.
Het middel bestaat uit de volgende dingen:

℞	Tinct.	Guajaci volat.
	Tinct.	Cantharid.
	Tinct.	Opii vinos. a. Ʒij.
	M.D.

Hiervan drupt men eenige droppelen op een watje, en legt dit op de kwade kies of op den kwaden tand. Is er geene holligheid, dan bevochtigt men eenen

{==15==} {>>pagina-aanduiding<<}
vinger met dit mengsel, en bestrijkt daarmede het tandvleesch, hetwelk de bedorvene tanden of kiezen omgeeft.
Mogten zeer vele herhaalde en goede proeven de deugdzaamheid van dit middel verder bevestigen, en anderen daarvan zoo vele goede uitwerkingen waarnemen, als ik er sedert eenen geruimen tijd van zag, dan worden gewis nog vele, aan tandpijn lijdende, menschen van hunne knagende pijn verlost, en mij hierdoor het aangenaamste genoegen uit de overtuiging geboren, dat ik door de mededeeling van dit middel eenig nut stichten mogt.

Bijzonderheden, tot de natuurlijke historie der katten behoorende.

De Katten hebben een' ronden kop, regtstaande ooren, een welgeëvenredigd voorhoofd, groote oogen, die weinig van elkander afstaan, den neus uitspringende, een' korten snoet, den bek klein, en de kin weinig uitstekende. Het zamenstel van deze trekken geeft haar eenen schijn van goedaardigheld in het gelaat; hetwelk op eene zeer kennelijke wijze verandert, wanneer het dier door eene hevige drift ontstoken is, want alsdan opent het den bek, het blaast, de oogen zijn als vuur, het draait de ooren zijdwaarts, en drukt die neder, het toont zijne tanden, het haar rijst overeind, de oogen schijnen te schitteren, het gelaat is wreed en woest; het dier maakt vaardige en sterke bewegingen, en geeft een huilend naar gejank of geschreeuw.
Even als de meeste viervoetige dieren, hebben de Katten, aan iedere zijde van den bek, eenige lange regte haren, die stijf zijn, en niet kwalijk naar varkensborstels gelijken. In de Katten zijn deze haren zeer kennelijk, staan digt bij elkander, en zijn zoodanig geplaatst, dat men ze gewoonlijk, en niet te onregte, knevels noemt; de meeste zijn wit, en de langste bereiken omtrent drie duim
Verwonderlijk kunstig zijn de nagels bij de Katten

{==16==} {>>pagina-aanduiding<<}
geschikt, en juist dienstig tot het gebruik, hetwelk deze dieren zoo menigvuldig van hunne klaauwen maken, waarin hun grootste vermogen bestaat. De Natuur heeft op eene zonderlinge wijze gezorgd, om deze nagels voor het stomp worden te bewaren; ieder derzelven is met eenen band voorzien, die door zijne veerkracht den nagel doet inblijven; wanneer de spier, welke van binnen is, niet trekt, dan zit de nagel in de tusschenruimte der twee toonen verborgen, en komt niet ten voorschijn om te krabben of iets aan te vatten, ten zij de gemelde spier werke. Voorts dienen de uitstrekkers der vingeren, om de nagels stijf te houden, en worden door den band gehouden, die als tot eene scheede verstrekt. In het loopen, gebruiken de Katten zelden de nagels, gaande veeleer op het zachte kussentje van vleesch, dat onder hare pooten is. Dewijl haar hiel, gelijk in de Apen, Leeuwen, en Honden, verre af is van het voorste van den voet, kunnen zij gemakkelijk opzitten. In het drinken slabben zij, gelijk andere dieren, wier onderkaak korter dan de bovenste is.
Het ligchaamsgestel der Kat maakt, dat zij zeer vlug en snel is, zonder eenige vermoeijing bij loodregt staande palen en boomen opklauterende, en zonder gevaar, langs den smallen kant van heiningen en schuttingen loopende. Een vogeltje, eene muis, of ander klein dier, is naauwelijks zoodra van haar gezien, of bevindt zich in hare klaauwen.
In Europa worden de Katten doorgaans in het voorjaar, in Lentemaand, sommige vroeger, eenige later, loops of krols; doch in de Indië zijn zij het bijna het geheele jaar door. Het is inzonderheid bij nacht, dat zij uit krollen gaan, en alsdan maken zij een geluid, dat veel overeenkomst heeft met het schreeuwen en krijten van jonge kinderen, en uitermate vervelend is. In geilheid schijnt de Kat boven den Kater uit te munten, dien door haar lollen en gebaren tot zich lokkende; nogtans geeft zij in het paren alle teekenen van het gevoel eener hevige pijn, hetwelk buiten twijfel aan de scherpe puntjes, waarmede het hoofdje der schaft in de Katers bezet is, en die achterwaarts gekeerd staan, moet toegeschreven worden. De Kater parende, houdt de Kat in den nek vast, dewijl zij hem anders zou ontworstelen. Hier-
{==17==} {>>pagina-aanduiding<<}
uit heeft Dr. tyson besloten, dat dit bijten in den nek, die pijn aan de Katten veroorzaakte.
Ongemeen sterk vermenigvuldigen de Katten; doch zij brengen zelden meer dan vier jongen tevens voort, veeltijds maar drie of twee, en somtijds zelfs maar één. De tijd der dragt is omtrent negen weken, en de jongen zijn negen dagen blind. Men verkiest de jonge Katjes, die in het voorjaar geboren zijn, boven die van het najaar, en zulks om de vlooijen. Ongemeen zeer bemint de Kat hare jongen, zij duldt naauwelijks dat zij aangeraakt worden, en vat ze met den bek in den nek, om ze weder in het nest te brengen. Echter heeft men ook somtijds gezien, dat zij tot die buitensporige wreedheid komt, van hare jongen op te eten.
Onder de Katten komen ook somtijds wanschepsels voort, hetwelk niet te verwonderen is, dewijl zij ook met andere dieren paren. Volgens verhaal van boyle, had in het jaar 1684 te Londen eene groote Rat met eene Kat gepaard, waaruit een jong voortkwam, dat half Rat en half Kat was, en in de Koninklijke Diergaarde werd opgevoed. In de Miscellanea Curiosa vindt men door Dr. clauderius verhaald, dat eene Kat met een' Inkhoren te doen hebbende gehad, drie Katjes en één Inkhorentje ter wereld bragt. Het mangelt in de Kabinetten der Verzamelaars van Natuurlijke Zeldzaamheden mede niet aan Katjes met twee koppen, acht pooten, enz.
De Kat is een ontrouw Huisdier, dat men meest uit noodzake onderhoudt, om zich van het lastig bezoek der ratten en muizen te bevrijden, waarvan de Katten geslagene vijanden zijn. Men vindt weinig menschen, die de Katten enkel tot hun vermaak houden; echter kunnen zij, zeer jong zijnde, door hunne potserijen en spelen, den statigsten mensch aan het lagchen brengen, doch wat ouder wordende, verlaat hen deze speelzucht, en hoe tam zij ook mogen zijn, blijst hun zekere kwaadaardigheid bij, en de diefachtigheid schijnt van hunne natuur onafscheidelijk te wezen (*). Met veel loosheid weten zij hunnen slag

{==18==} {>>pagina-aanduiding<<}
waar te nemen, en, wanneer zij op de daad betrapt worden, behendig weg te sluipen, ontwijkende op deze wijze de verdiende straf, en veeltijds niet weder voor het licht komende, dan wanneer zij door honger gedrongen worden. In dit stuk verschillen zij te eene-
{==19==} {>>pagina-aanduiding<<}
maal van de Honden, die door slagen leerzaam worden, en zich beteren; maar de Katten, integendeel, verzetten zich met verwoedheid tegen de tuchtiging, en schijnen er grimmiger door te worden, tot gevaar zelfs van dengenen, die ze aanrandt. De Katten nog jong zijnde, kan men ze echter verscheidene aangeborene kwade gewoonten afleeren, als, onder andere, geen vogeltjes in kooijen aan te tasten; tot dat einde wrijft men hun slechts den snuit tegen de tralien van de vogelkooi, tot dat hij bloedt, dan zullen zij er voor altoos een' afschrik van hebben. Men kan de Katten ook gewennen, met een' Hond uit één bord te eten, in één nest te liggen, enz., als men ze maar van jongs af te zamen of bij elkanderen opvoedt; men heeft zelfs een' Hond, eene Kat, en eene Duif in alle vriendschap bij elkander in één nest zien wonen, en met elkanderen omgaan.
De Katten hebben de eigenschap van in donker te kunnen zien, en dit verstrekt haar tot een groot voordeel, in het vangen van ratten en muizen. Wat eigenlijk de oorzaak van deze hoedanigheid is, kan men niet regt bepalen. Zeker weet men echter, dat de Katten haren oogappel veel meer kunnen te zamentrekken dan de mensch, en genoegzaam alle andere dieren, zoodat die, tegen een sterk licht of tegen de zon gesteld zijnde, een naauwe spleet wordt, doch zoodra zij in de duisternis, of maar in het schemerlicht zijn, doet de veerkracht van het druivenvlies den oogappel zeer wijd en volkomen rond worden. Dit verschaft ontwijfelbaar gelegenheid, om in een flaauw licht klaar te kunnen zien; want hetzelfde wordt men gewaar in sommige menschen; en men heeft bevonden, dat de nachtvogels, zoo als de Katuilen, en gelijksoortige, een' zeer wijden oogappel hebben, bijna zoo groot als het geheele horenvlies. Dan, dewijl de Katten op plaatsen, waar het te eenemale donker is, klaar kunnen zien, zoo zou men waarschijnlijk kunnen stellen, dat er binnen in hare oogen, en wel in het met vaatjes doorwevene vlies, hetwelk het glasachtig vocht omkleedt, zekere eigenschap huisvest, die bekwaam is om electricaal licht voort te brengen. Men bespeurt hiervan, zelfs in ons menschen, ook eenig blijk, wanneer wij onze oogen, welgesloten zijnde, sterk wrijven.

{==20==} {>>pagina-aanduiding<<}

Eene andere eigenschap, aan de Katten, gelijk aan andere dieren, eigen, is, van in het vallen altijd op de pooten neder te komen, zelfs schoon zij in het eerst den kop omlaag hadden. Zeker is het, dat zij zich, eigenlijk gesproken, in de lucht niet kunnen omkeeren zonder eenig steunpunt; maar de vrees, waarin zij zich bevinden, doet hen den ruggegraat krom buigen, waardoor de ingewanden opwaarts worden geperst, en daar zij tevens den kop en de voorpooten uitstrekken naar de plaats vanwaar zij zijn afgevallen, als om die weder te vinden, zoo doet zulks deze deelen de werking van eenen hefboom maken op het zwaartepunt des ligchaams, zoodat zij een' halven draai in de lucht doen; gelijk parent heeft betoogd. ‘De allerfijnste kennis der Werktuigkunde,’ zegt die Heer, ‘zou in zulk een geval geen beter middel aan de hand kunnen geven, dan hetgeen de Natuur, uit eene louter hartstogtelijke drift, in deze doet gebeuren.’
De Katten zijn zindelijk, af keerig van morsigheid, en maken de pooten niet gaarne nat. Hare vniligheid bedekken zij zorgvuldig, en likken zich gedurig het lijf, de pooten en den staart. Het huis daar ze opgevoed zijn, verlaten zij niet gaarne, en keeren meestentijds, wanneer zij niet zeer verre vandaar gebragt zijn, derwaarts weder terug. - Gaarne worden zij gestreeld en gevleid, en alsdan maken zij een zacht geluid, dat naar het snorren van een spinnewiel gelijkt, en ook doorgaans spinnen genoemd wordt. - Het maauwen is eene bijzondere eigenschap der Katten. - Tot voedsel houden zij veel van ratten en muizen, alsmede van visch, spek, en vleesch, van gevogelte, en van melk. - Altijd zoeken en verkiezen zij, zoo veel mogelijk is, eene zachte legerstede. - Den reuk van den wortel der Valeriana, zoo wilde, als de tuinplant, doch inzonderheid dien van het Marum Syriacum en Nepeta, welke om die reden Kattekruid wordt genoemd, beminnen zij zoodanig, dat zij door wrijven en strijken, die kruiden, indien men ze niet zorgvuldig beschut, in het kort vernielen, makende velerlei grappige bewegingen, welke tot een blijk strekken van het groot vermaak, dat zij daarin vinden. Zij zijn ook geheel niet bij de lijken van menschen te betrouwen, dewijl

{==21==} {>>pagina-aanduiding<<}
zij die somtijds beschadigen; alsook niet bij kleine kinderen, noch in een vertrek daar men slaapt. De benaauwdheid, waarin sommige menschen geraken, die zich in eene kamer bevinden, waar eene Kat is, zelfs zonder dezelve gehoord of gezien te hebben, is niet wel aan enkelde inbeelding toe te schrijven. De Katten worden ook somtijds dol, en haar beet veroorzaakt alsdan heviger toevallen, dan die der dolle honden. Sommige zijn van gedachten, dat de adem der Katten voor den mensch gevaarlijk is; en mathiolus verzekert, dat dezelve borstkwalen kan veroorzaken. Zelfs zijn er, die gelooven, dat eenige haartjes van eene Kat, bij ongeluk ingezwolgen, onfaalbaar de tering of eene kwijnende ziekte te weeg brengen Volgens getuigenis van vele Geneesheeren, zijn niet alleen de hersenen der Katten, maar ook hare pis, haar haar, klaauwen, en tanden, een wezenlijk vergift. Hoe het met dit een en ander zij, zeker is het, dat men weldoet, zich van deze dieren niet te laten likken, of zich met hunnen snoet aan het aangezigt te wrijven, zoo als sommige menschen wel doen.
De Katten willen ook geenszins opgesloten zijn; zij beminnen de vrijheid, en eene naauwe gevangenis brengt hen in woede, en door wanhoop tot razernij, wanneer ze niet bij uitstek tam zijn; zij schijnen alsdan nergens om te denken, dan om hare verlossing uit het bedwang, en volgens het zeggen van den Heer l'emery, laten zij de ratten en muizen, die anders hunne grootste vijanden zijn, in zulk een geval ongemoeid.
Men kan de Katten, zoowel als de Honden, op de maat leeren dansen, door een' hoepel of over een' stok springen, zich dood veinzen, en meer andere dergelijke grappen en kunstjes. Voor eenige jaren vertoonde men, op de Kermis van St. Germain te Parijs, een Concert, dat veel verwondering baarde. Het was uit Katten zamengesteld, die alle eveneens gekleed, en in zitbankjes geplaatst waren, met elk een muzijkblad voor zich; in het midden was een Aap, die de maat sloeg; en op dit teeken, begonden de Katten zoo vreesselijk te lollen en te schreeuwen, dat zulks, onder het geluid van eenige muzijk-instrumenten, de zonderlingste en belagchelijkste harmonie

{==22==} {>>pagina-aanduiding<<}
gaf, die men kan verzinnen Een oneindige toevloed van menschen, waaronder vele van aanzien, gingen daarheen, om oog- en oorgetuigen van dit zeldzaam maatgelol te wezen.

De wellevendheid der Perzianen.

Geen volk in de wereld is zoo overgedreven wellevend als de Perzianen. In het jaar 1807 kwam, volgens het verhaal van den eersten Gezantschaps-Secretaris, den Heer gardane, een voornaam Perziaan tot den Franschen Gezant, ten einde hem wegens het slechte weder om verschooning te bidden.

Om kurken stoppen zoo te bereiden, dat door dezelve noch lucht indringen, noch uit geslotene flesschen iets verdwijnen kan, en door scherpe, vooral zure, vochten niet aangegrepen worden.

Door den Hoogl. Juch.

Reeds lang heeft men, om de kurken stoppen luchtdigt te maken, voorgeslagen, om dezelve in was te koken, doch dit heeft zijne zwarigheid, en is ook tamelijk kostbaar. Ik bedien mij van een mengsel uit 2 lood was, 1 lood talk en 1½ lood terpentijn, deze middelen worden te zamen gesmolten, en, na volkomene vermenging, de kurken stoppen daarin gedoopt. Daardoor worden dezelve doch slechts overtrokken. Om ze nu werkelijk door deze massa te laten doordringen, legt men de ingedoopte kurken stoppen op eene plank, welke men in den bakoven zoo laat verwarmen, dat de massa smelten en daar intrekken kan.
Ik heb een glas met salpeter-aether gevuld, met zoodanig eene stop digt gemaakt, en bemerkte na 8 weken tijds nog niet de geringste vermindering van vocht.


{==23==} {>>pagina-aanduiding<<}

Lofrede op Marcus Aurelius.

Na eene regering van twintig jaren, stierf te Vienne, marcus aurelius; op dien tijd oorlog voerende tegen de Germanen. Zijn lijk werd naar Rome gebragt, alwaar het inkwam te midden van de rouwklagten des volks, en eene algemeene verslagenheid. De Raad, met treurgewaad omhangen, ging voor de lijkkoets uit, het volk en de krijgslieden verzelden die, en de zoon van marcus aurelius volgde den trein. Statelijk en in diepe stilte ging dezelve voort. Onverwacht trad een oud man uit den drom te voorschijn; zijne gestalte was lang, zijn gelaat was eerwaardig. Hij werd door allen herkend; het was - apollonius, de Stoïcijn, te Rome geacht, en meer geëerd uit hoosde van zijn karakter, dan van zijne jaren. Hij bezat al de strenge deugden zijner sekte, en was de vriend tevens en de voogd van marcus aurelius. Hij ging, al waggelende, tot digt bij het lijk - sloeg op hetzelve een' weemoedigen blik, en vervolgens zijne stem verheffende, sprak hij aldus: ‘Romeinen, gij hebt een' groot' Man verloren, en ik ben beroofd van een' waarden Vriend; maar denkt echter niet, dat ik gekomen ben om over zijne asch te weenen. Het is alleen op de asch der boozen, dat wij eenen traan moeten storten; maar wie zou den Man beweenen, die zestig jaren deugdzaam heeft geleefd, en twintig achtereenvolgende, in weldoen aan het algemeen heeft doorgebragt - den man, die in geheel den loop zijns levens vreemd was van ondeugd; die, op den troon gezeten, de kleinmoedigheid verbannen heeft; die bestendig goed, regtvaardig, weldoende, edelmoedig was? - Romeinen! de lijkstaatsie van den goeden man, is het overwinningsfeest der deugd, wederkeerende tot haren oppersten Oorsprong. Laat ons dit feest vieren, door onze toejuichingen; niet dat de deugd onzen lof behoeft, maar wij willen haar dus
eene schatting van hoogachting betalen. Het is met uitmuntende karakters gelijk met de Goden - overladen met hun-
{==24==} {>>pagina-aanduiding<<}
ne weldaden, hebben wij niets, om hun te vergelden; wij kunnen alleenlijk hunne goedertierenheid erkennen, door openbare getuigenis. O! mogt ik het leven van dien grooten Man nog kunnen doorloopen, om de laatste jaren van mijn leven luistervol te maken! En gij, die thans naar mij hoort, gij, zijn Zoon en Opvolger, luister naar de daden en de deugden uws Vaders. Gij zult nu regeren; de vleijerij wacht op u, om u te bederven; eene onafhankelijke tong, misschien de laatste, die u zal aanspreken, eischt thans uwe opmerking. Uw Vader, dit weet gij, liet mij nooit tot hem spreken als een slaaf; hij beminde de waarheid, en thans doet de waarheid hem regt; moge zij te eenigen dage ook u regt doen! Gemeenlijk, wanneer men den lof der dooden zal verheffen, begint men met te roemen op hunne voorvaderen, even als of een doorluchtig karakter van verdienste ontbloot, veradeld kon worden door de deugden van een' ander. Wachten wij ons, Romeinen, van der deugd zulk eenen hoon aan te doen, van te denken, dat zij de hulp eener aanzienlijke geboorte noodig zou hebben. Uw geslacht van de cesars, heeft u vier opeenvolgende Dwingelanden opgeleverd; en vespasiaan, die het eerst uw Rijk verhoogd heeft, was de kleinzoon van een' gemeen Hoofdman over honderd. De Grootvader van marcus aurelius was geboren aan de oevers van den Taag. De kenmerken van onderscheiding, die hij met zich te Rome bragt, waren deugden, thans alleenlijk op eenen afstand van Rome te vinden - eenvoudigheid en voorvaderlijke zeden; dit erfdeel bleef in zijn huis ongeschonden bewaard. Dit was het, dat den waren adeldom van marcus aurelius uitmaakte. Hij was, het is waar, een bloedverwant van adrianus, doch deze eer, indien het eene eer
is, beschouwde hij als een gevaarlijk ding Ik weet, dat gij hem gaarne van numa wildet doen asstammen, maar deze hersenschimmige afkomst versmaadde hij - regtschapenheid was de adel, op welken hij roem droeg. Laat ons de Goden danken, dat hij oorspronkelijk niet voor den troon bestemd was. Hooge standplaatsen hebben meerder menschen bedorven, dan zij veradeld hebben. Geboren om een gemeen burger te zijn, werd hij een

{==25==} {>>pagina-aanduiding<<}
groot Man. Ware hij een Prins geboren geweest, hij zou waarschijnlijk een duister voorwerp geweest zijn. Alie gunstige omstandigheden liepen te zamen, om hem te vormen. Eerst verkreeg hij die schatbare gronden, waarop uwe voorvaders zulk een' hoogen prijs stelden - een gezond en sterk ligchaam. De weelde, derhalve, werd van zijne geboorte af aan, hem vreemd gehouden. Nooit was hij omringd door eenen drom van slaven, die, op zijne wenken passende, zich vereerd rekenden zijne grilligheden te gehoorzamen. Men gaf hem te verstaan, dat hij een mensch was; en het lot der menschen, de hebbeiijkheid van rampspoeden te bestrijden, was de eerste les die hij ontving. Loopen, muzijk, en krijgsmans oefeningen, werden hem eerst voorgeschreven, om zijne krachten te ontwikkelen. Hij werd vaak met stof bedekt, in hetzelfde Veld van Mars, waar uwe scipioos, uwe mariussen, en uwe pompejussen zich pleegden te oefenen. Dit gedeelte der opvoeding, Romeinen, moet ik vermelden, omdat het bij u in onbruik begint te geraken, omdat het schijnt plaats te willen maken voor de zeden der Oostersche Natien, onder welke de weelde en traagheid den mensch, van zijne geboorte af aan, verlagen, en waar de geest ontzenuwd wordt, eer hij het vermogen heeft om zijnen stand te kennen. Romeinen, zij die u vleijen, beleedigen u; het is alleen door u de waarheid te zeggen, dat onze achting jegens u betoond kan worden. - Maar indien zijne opvoeding hierbij opgehouden hadde, marcus aurelius ware niets meer dan een gemeen krijgsknecht geweest; thans moesten er eenige wetenschappen bij komen, om den Man te volmaken. De Taal van plato werd hem, allereerst, zoo gemeenzaam als zijne eigene. De Welsprekendheid leerde hem, vervolgens, hoe hij zijne rede tot de menschen moest inrigten. Daarna onderwees hem de Geschiedenis, hoe hij over hen moest oordeelen. De
Wetten dienden, voorts, om hem met de gronden der Regering bekend te maken; verschillende Wetboeken en Staatsregelingen werden hem voorgelegd, om met elkander te vergelijken. Eene strenge tucht maakte al vroeg zijne kindschheid gemeenzaam met de nijverheid, ofschoon verwant met den Beheerscher der Wereld.’


{==26==} {>>pagina-aanduiding<<}

De koning en zijn vriend; of zegepraal der vriendschap over de liefde.

Gustaaf adolf beklom zeer jong den troon. In zekeren nacht, toen hij op een bal, dat zijn eerste Minister gaf, gemaskerd danste; ontviel der schoonste zijner onderdanen het masker, en daar stond zij met eenen onverwachten en plotselingen glans voor de oogen van het gezelschap; want ofschoon adelaide van eene edele afkomst was, zoo had toch hare verstandige moeder haar verre van het Hof verborgen gehouden en haar als eene lelie des velds, ongezien en onbevlekt, met de teederste zorgvuldigheid opgevoed. De bekoorlijkheid van de onbekende schoone maakte den diepsten indruk op het hart des Konings. Adelaide raapte, wel is waar, ijlings haar masker weder op - maar de zaak was geschied, de Monarch wendde voorts geen blik van haar af. Hij riep zijnen gunsteling valvaise ter zijde, en beval hem, heimelijk te ontdekken, wie de Dame ware.
Valvaise volvoerde den last van zijnen Koninklijlijken Heer op de trouwste wijze. Hij bragt hem het berigt, dat zij wel van voorname geboorte, maar nog weinig bekend was; waar men haar ondertusschen kende, werd zij als een wonder beschouwd. -
Door een bijzonder toeval had valvaise de gunst van den Vorst verworven. Adolf was, bij de vervolging van een hert, op de jagt van zijne medgezellen afgedwaald. Dorstig en vermoeid begaf hij zich naar eene eenzame hut, die zeer bekoorlijk aan den ingang van een bosch lag. Hij bond zijn paard aan eenen boom, en toen hij nader kwam werd hij eenen jongen Herder aan den voet van eenen eik gewaar, die opmerkzaam in een klein boek las, hetwelk hij in de hand hield. De jongeling stond bij zijne aannadering op, en nadat hij hem vriendelijk gegroet had, voerde hij hem in de hut, waar hij hem op eene gulle, gastvrije wijze met het sap zijner eigene beziën verkwikte.

{==27==} {>>pagina-aanduiding<<}

‘Zeg mij, mijn Zoon! wat laast gij?’ vraagde hem de jonge Koning.
De herder. Eene onlangs uitgekomene Verhandeling over de vriendschap.
Koning. En wat denkt gij daarvan?
De herder. O, zij is zoo koud, als of zij door eenen inwoner van Nova Zembla geschreven ware.
Koning. Zoo zijn dan uwe gevoelens in dit stuk veel warmer?
De herder. Ja, zoo verschillend als de heete en koude luchtstreek zijn.
Koning. Gij bemint ook uwe vrienden wel van ganscher harte?
De herder. Dat zou ik doen, Mijnheer! wanneer ik ze had: maar ik vertrouw mij zelven bij zulk eene verbindtenis niet. Alle menschen, die ik immer kende, zouden mij zekerlijk bedriegen; ik zou tweemaal den weg voor hen doen, dien zij voor mij doen zouden.
Koning. Zulk een mensch, als gij, zou een vriend voor eenen Koning zijn.
De herder. Maar ik zou mij nimmer als een vriend eens Konings schikken kunnen. Men heeft mij gezegd, dat allen, die eenen Koning gevallen willen, vleijers moeten zijn; maar de ware geschiedenis der vriendschap is, ons onze misslagen te ontdekken.
Koning. En juist daarom neem ik u tot mijnen vriend. Ik ben uw Koning.
De jongeling, geheel beschaamd, wierp zich aan zijne voeten, maar de Monarch hief hem gezwind op, en sloot hem in zijne armen. Van dezen dag af was valvaise de gunsteling en boezemvriend van zijnen Koninklijken Heer. In der daad werd de last des Staats niet op hem gelegd; even zoo min droeg men hem bezigbeden van groot aanbelang op - dit alles zocht hij te ontwijken, geheel te vreden en gelukkig, dat hij de medgezel der eenzaamheid en de boezemvriend van zijnen geliefden Koning was.
Zoodra valvaise den Monarch het begeerde narigt ten aanzien van adelaide gegeven had, zeide gustaaf: ‘gij moet gaan, en om dit schoone schepsel uit mijnen naam vragen. Het kan u, zulk eenen vriendelijken jongeling, bij eene bezigheid niet missen, waarbij uw hart zekerlijk op het warmste voor dien

{==28==} {>>pagina-aanduiding<<}
interesseren zal, die u bemint. Zeg haar, dat ik ze onverwijld, in tegenwoordigheid harer moeder en eenige weinige andere getuigen, waarop wij vertrouwen kunnen, huwen wil. Doch dit moet ten minste eenigen tijd geheim gehouden worden: ik mogte anders mijn volk tegen mij in het harnas jagen, daar het verwacht, dat ik mijn Rijk door eene buitenlandsche verbindtenis meerdere sterkte verschaffen zal. Ga, lieve valvaise! ik bouw op uw verstand en trouw, als op eene rots.’
Zouder veel te beloven gaf valvaise door blik en houding te verstaan, dat hij het niet aan zijnen ijver zou laten ontbreken, om de wenschen van den Monarch te bevredigen, en reisde aanstonds af. Reeds den volgenden dag sprak hij adelaide's moeder, en ontvlamde weldra in haar de eerzucht en het verlangen, om haar geliefkoosd kind tot de Koninklijke waardigheid verheven te zien. De jonge schoone zelve daarentegen verborg bij herhaalde bezoeken, hare ware meening onder het masker eener jeugdige schaamte en bescheidene terughouding. Der langwijligheid moede, werd valvaise immer dringender en stelde de voordeelen van zijnen last in het glansrijkste licht. Hij hield adelaide's verbeeldingskracht de persoonlijke bekoorlijkheid zijns Koninklijken vriends voor, verzeld van al de voordeelen en gratien der ziel, en van zulk eene edele gemoedsgesteldheid, als immer de menschheid versierd hadden. Daar hij ten laatste verzekerd bad, dat gustaaf in bijzondere deugden en voortreffelijke eigenschappen de overige menschen nog veel meer dan in zijne verhevene waarde overtrof, drong hij op hare inwilliging tot eene oogenblikkelijke vereeniging aan.
Het meisje slaakte verscheidene malen diepe zuchten, verhief toen haar hoofd en gaf den spreker eenen zijdelingschen blik, die hem tot in zijn hart drong. ‘Zeg mij, valvaise!’ hervatte zij, ‘leeft er een mensch op aarde, voor wien gij met zulk eene warmte spreken zoudet, dan voor Koning gustaaf?’
Valvaise. Neen, Dame! op de gansche wereld niet!
Adelaide (blozend en stamelend). En evenwel is hier een zeker man, voor wlen gij met een veel gelukkiger gevolg spreken kondet. - Ach! wat is

{==29==} {>>pagina-aanduiding<<}
een gustaaf adolf voor mij. Mijn hart was nimmer tot pracht of Koninklijke waarde gevormd; het bemint het kleine en nederige; de stille dalen en weiden des levens; het houdt zich, als de teedere tortelduif, op de beemden en in bosschen op, en zoekt noch vindt eenige vreugde, dan in de liefde tot zijns gelijken en in de liefkozingen van eenen Gade van gelijken stand als ik. Gij, valvaise! gelijk mij gezegd is, zijt niet van hooge afkomst. Uwe zeden zijn bevallig en zacht, uw persoon stemt met uwe gevoelens overeen, en het is adelaide's vurige wensch, dat gij eene gezellin vinden moogt, die u geheel gelijk is.
Valvaise. O! waartoe wilt gij mij verleiden, gevaarlijke schoonheid? Ach, ik was reeds te genegen, om den aanblik der Sirene te volgen, en behoef hare stem niet tevens te hooren, om ganschelijk in den afgrond te zinken. Maar eer, deugd en dankbaarheid zullen mij bijstaan, zij zullen mij met diamanten ketenen boeijen, die zelfs adelaide niet kan losmaken! Neen, al opende zich aanstonds de hemel voor mij, en bood mij alle magt, heerlijkheid en gelukzaligheid onder deze voorwaarde aan, zoo zou ik die evenwel niet op kosten van de rust mijns vriends en mijner eigene regtschapenheid aannemen. Op deze voorwaarde zou er geen hemel voor mij zijn: ik zou de gansche eeuwigheid door in de verdoeming van mij zelven ongelukkig zijn.
Adelaide. Arm, ongelukkig meisje! hoe streng is uw noodlot, van alle hoop door deugden uitgesloten te worden, die uwe drift slechts nog meer ontvlammen moeten! - Doch, het zij zoo, mijn vriend! Laat ons groot, laat ons edel handelen; wij willen opzettelijk ongelukkig zijn! De deugd moge bij ons de plaats van alle overige vreugde vervangen. - Sterf, adelaide! sterf, zoo zal de trouw van uwen valvaise altijd in eere blijven.
Valvaise. O gustaaf! gij weet niet, welk een offer ik u op dit oogenblik breng. Ja, gij voorbeeld aller volkomenheid! ik moet u het laatste vaarwel zeggen, terwijl ik nog kan, terwijl mij nog krachten overig zijn, om mij los te rukken. Vaarwel, betooverend meisje - vaarwel voor - eeuwig, o, voor eeuwig!

{==30==} {>>pagina-aanduiding<<}

Adelaide (met tranen in de oogen). Ach, dierbare valvaise! - slechts nog een oogenblik. Weiger mij niet nog een kort vaarwel, welks aandenken mij welligt door mijn gansche leven en in den dood eenigen troost verschaffen kan. Het is eene uitdrukking van hoogachting, die ik aan uwe regtschapenheid schuldig ben.
Terwijl zij dit zeide, borst zij in tranen uit en sloeg hare armen om hem henen. De beroering voer plotseling door al zijne aderen, en sloeg naar zijne hersenen, gelijk een opstijgende bliksemstraal naar boven. Maar heldhaftig boog hij zich terug en gaf haar de verrukkende omarming niet weder terug. Hij knielde echter neder, greep hare hand, drukte ze zwijgend aan zijnen boezem, sprong op en ijlde voort.
Adelaide had een eenigen broeder, een Officier onder de Lijfwacht des Konings, wiens naam alleran was. Deze kwam zijne zuster vriendschappelijk bezoeken: en toen hij binnentrad zag hij valvaise in hare armen. Aanstonds sloeg hij de hand aan den degen, om de gewaande onteering zijner familie te wreken. Maar getroffen door valvaise's bescheiden gedrag, hield hij het voor verstandiger, om den gewaanden misdadiger eene strenge bijzondere rekenschap af te vorderen. Drie dagen lang ging hij den verstoorder zijner rust na, doch daar hij niet kon vernemen, wat hij wenschte te weten, zoo begaf hij zich naar den Koning en verzocht om eene geheime audientie. Vol beweging wierp hij zich aan de voeten van den Monarch, en vroeg met eene door eerbied verkoelde drift: of hij valvaise verlof gegeven had, om bij zijne zuster eenen last te volbrengen?
Koning. Gij zijt dus, gelijk ik hoor, adelaide's broeder. - Wanneer dat zoo is, kan ik mij veilig aan u vertrouwen. Ja, alleran! ik heb valvaise geregtigd, bij uwe zuster eenen last te volvoeren, doch niet in zijnen naam, maar in zijns Vorsten naam, om met haar mijnen troon te deelen.
Alleran. Zoo is dan Uwe Majesteit verraden, op het schandelijkst verraden. Bij alles, wat der waarheid en eere heilig is, zweer ik, dat deze oogen valvaise in de armen mijner zuster ontdekten, en haar door hem gelief koosd zagen.
Meer was niet noodig. Eene wolk, van verdriet,

{==31==} {>>pagina-aanduiding<<}
toorn en donder zwanger, hulde den geest en het aangezigt van den Monarch oogenblikkelijk in duisternis. De liefde tot valvaise had te diepe wortelen in zijn hart geschoten, dan dat die zonder smart daar konde uitgerukt worden. Doch jaloezij, misnoegen en verwoedheid, dewijl hij zich op zulk eene wreede wijze bedrogen zag, vervulden zijn binnenste met bitterheid, en hij troostte zich enkel met de gedachte, van zijnen lieveling in langzame doodsangsten voor zijne oogen den geest te zien uitblazen. Hij gaf daarom aanstonds bevel, om hem te vatten. Doch toen men hem narigt gaf, dat valvaise zich verstoken had, deed hij door zijn gansche land de strengste bevelen uitvaardigen, om hem te vervolgen en levend over te leveren. Want een enkele dood scheen een veel te gering offer voor eene zoo moedwillig geschondene vriendschap.
In zulk eenen toestand bevond zich gustaaf, dien de geringste zijner onderdanen hem benijdenswaardig maakte. Zijn hart werd door duizenderlei kwellingen en kampende driften verscheurd, toen hij op den vierden dag den volgenden brief van zijnen afschuwelijken, voor kort nog zoo teeder geliefden vriend ontving.
‘Sire! Ik ben meer dan vijftig uren ver van u verwijderd, en voor uwe billijke wraak beveiligd. Maar, neen! ik wil niet verder vlugten. Gave god, dat ik gebleven ware en met geduld de straf had geleden, die mijne trouweloosheid verdient, en zoo een gedeelte mijner schuld geboet. Zeer zeker zou mij eindelijk de dood van u, van mij zelven, van den knagenden worm, die niet in mij sterft, dien geene afwezigheid verzachten, geene verwijdering uitroeijen kan, bevrijd hebben. Ja, gustaaf! uw beeld, uwe vriendschap zijn te diep in mijn hart gedrukt. Gij drukt mij door uwe onuitsprekelijke goedheid neder en mijne ziel wringt zich onder de zware lasten. En is het dan mogelijk, dat ik u heb kunnen misleiden? Neen, ik kan het niet gelooven. Was ik niet met eene liefde voor u bezield, die alle zelfliefde vergeet? Zou ik niet voor u gebloed hebben, gestorven zijn, en de verschrikkelijkste pijnen geleden hebben, om tot uw geluk slechts het geringste bij te dragen? Ja, zeer zeker - ach! hoe kwam het dan, dat mijn wil tegen

{==32==} {>>pagina-aanduiding<<}
mijn wil u in de gewigtigste aangelegenheid, in de liefde tot de betooverende adelaide, doodelijk wonden kon? Ach, waarom nam ik den gevaarlijken last op mij, dien gij mij opdroegt? Daar ik u wenschte te dienen, viel ik in mijne eigene zwakheid: ik viel, zelf eene prooi van hare alles bemagtigende schoonheid. Terwijl ik mijne tong dwong, om voor mijnen Koning te spreken, moeten mijne oogen voor de zaak van den verrader valvaise gesproken hebben.’
‘Ik wil u niet bedriegen, Sire! ik wil het niet loochenen, dat ik u een gedeelte van de toegenegenheid uwer adelaide ontroofd heb. Maar ik wil u aan mij wreken, mijn Koning! ik wil u geregtigheid over mijn eigen hoofd doen wedervaren. Voor eeuwig wil ik mij van u afscheuren; mijn oog moet niet den hartverkwikkenden blik der vriendschap, niet meer do verleidende bekoorlijkheid der liefde zien. Ik ruk mij zelven voor eeuwig van gustaaf, van adelaide los, deze eenigste voorwerpen hier op aarde, die eenen straal van troost op mijnen bewolkten geest konden nederschieten. Alles is mij buitendien eene ledige wildernis, een dal van verschrikking en verwoesting. O, jammer! - maar ik stort er mij in. -’
‘Overigens, mijn Koning! word thans uw eigen pleitbezorger. Verschijn in uwe eigene bekoorlijkheid voor de oogen der bedrogene schoonheid en het aandenken aan valvaise zal zoo snel verdwijnen als de glans van een voorbijgaand luchtverschijnsel voor het opgaande licht der zon. Zijt gelukkig, o gustaaf! zijt gelukkig in uwe adelaide; onuitsprekelijk gelukkig! Hoor ik, dat gij het zijt, zoo zal welligt eenmaal een straal van vreugde het hart van uwen valvaise verkwikken.’ -
Gustaaf adolf was bij de lezing van het eerste deel dezes briefs zeer te onvreden, dewijl hij de hoop vreesde verloren te hebben, om zich aan valvaise te wreken. Maar hoe verder hij las, des te meer werd zijn hart door het gestrenge vonnis, hetwelk de misdadiger over zich zelven uitsprak, verzacht. Doch als hij weder op dè plaats kwam, waar valvaise zijne drift voor adelaide en de wederzijdsche van haar beleed, zoo steeg de vlam zijns toorns op nieuw naar boven. Maar het vuur werd weder door de

{==33==} {>>pagina-aanduiding<<}
volgende gevoelens gedempt en hij vond zich bij het slot zelf door eene menigte oproerige en tegenstrijdige driften aangetast. Hij wenschte niet, dat een oog hem in dezen toestand zien mogte. Hij stak den brief bij zich en sloot zich in eene kamer op. Hij las hem weder over, nog eenmaal en nog tienmaal. Hoe meermalen hij hem las, des te minder strafbaar, des te onschuldiger, des te edeler scheen hem valvaise. ‘Ach!’ riep hij, ‘dus is dan valvaise ook een zoon van den gevallenen adam, Was ooit iemand van zwakheid uitgezonderd, zoo ware het zeker deze man geweest. Doch hij streed, hij wederstond, en toen hij zag, dat de zegepraal hem niet ten deel kon vallen, zoo ontvlugtte hij de verzoeking, ofschoon adelaide zelve de verzoeking is. - Hij doet meer. Hij verfoeit zich zelven, daar hij aan de menschelijke zwakheid onzer natuur deel heeft: hij roept eene eindelooze wraak over zijn hoofd in, dewijl hij eenen vriend zonder oogmerk beleedigt, wiens geluk hij boven zijn eigen welzijn stelt. - Dit is meer dan overwinning! Zulk eene zwakheid verheft hem boven de volkomenheid zelve. Keer dus terug, mijn Broeder! keer terug, mijn valvaise! gij belijdt, dat gij mij der liefde ontroofd hebt! beroof mij ook niet van de vriendschap! want dan zou uw Koning troosteloos zijn! Keer weder, zeg ik, mijn Broeder! en ik wil streven, om met u om eer en grootmoedigheid te strijden. Gij wildet u zelven van uwe geliëfde om uws vriends wil berooven; maar uw vriend moet u de wedervergelding niet schuldig blijven: hij moet streven, om in het geluk van zijnen valvaise gelukkig te zijn.’ -
De troostelooze valvaise had den bovenstaanden brief uit een huis afgezonden, dat ver van zijnen weg naar de Noorweegsche grenzen afstond. Hij had in zijne vroegere jaren op de Universiteit eene vriendschap met twee studenten gesloten, waarvan de eerste duplaise, de ander christiern heette: en toen hij de genade des Konings verworven had, was het hem niet zwaar geweest, om zijnen vrienden een paar voordeelige posten in Noordelijk Zweden te verschaffen. Hij besloot daarom met regt, dat hij eene zekere schuilplaats bij hen vinden zou, die hem hun gansche geluk te danken hadden.

{==34==} {>>pagina-aanduiding<<}

Duplaise ontving zijnen vriend en weldoener met verrukking en huisvestte hem op het allervriendelijkst. Den volgenden morgen kwam hij nog voor het aanbreken van den dag zeer voorzigtig in de slaapkamer van zijnen gast sluipen. Nadat hij hem zacht gewekt had, zeide hij tegen hem: ‘Vergeef mij mijne vrijmoedigheid! gisteren middag kwam een Herault, en plakte eene Publicatie aan het Raadhuis aan, waarbij gij voor eenen verrader wordt verklaard, en twintig duizend gulden op uw hoofd gezet worden. Ik wil niet vragen, waardoor gij u de ongenade des Konings op den hals gehaald hebt. Ik weet te goed, dat hij op zand bouwt, die zijne hoop op de toegenegenheid van eenen Vorst stelt. Ik denk niet, dat gij hier iemand anders dan mij kent: nogtans ware evenwel het tegendeel mogelijk en de verzoeking tot verraderij is groot. Gisteren avond wilde ik u niets daarvan zeggen, om u niet te verontrusten. Ach! terwijl ik mijnen gast met een vrolijk gelaat zocht te ontvangen, sidderde mijn hart voor hem. Vlieg voort, dierbare Vriend! red uw kostbaar leven. Al het noodige tot uwe afreize is gereed, en mijne drie snelste paarden zullen u en uwe getrouwe begeleiders (want voor dezen sta ik) ter goeder uur buiten alle gevaar brengen.’
Osschoon valvaise thans weinig om zijn leven bekommerd was, zoo was hij nogtans dankbaar jegens diegenen, welke hem hunne voorzorg bewezen. Hij omarmde dus zijnen waard, en zeide: ‘Ik dank u, Vriend! maar ik wil uwe vriendschap niet misbruiken. Gij zijt een onderdaan, gij staat in een ambt: volbreng uwen pligt jegens uwen Vorst en omtrent de wetten des Lands. Ik geef mij zelven aan u als gevangene over. Ik weet, dat ik een verloren man ben, ik wil mij echter met de hoop troosten, dat mijne onderdrukking een middel ter verhooging van den grootmoedigen duplaise zijn moge!’
Duplaise verhief thans voor de eerstemaal zijne oogen vol toorn en misnoegen omtrent zijnen Monarch. ‘Heeft gustaaf,’ riep hij, ‘een ander Koningrijk, om mij mijne regtschapenheid af te koopen? of, wanneer hij het heeft, kan er eenig eigendom, eenige gemoedsrust voor den verrader wezen?’

{==35==} {>>pagina-aanduiding<<}

Valvaise. Wanneer niets bij u geldt, zoo verbinden u de wetten van zelfbewaring, mij der geregtigheid over te leveren. Gij zult anders mijne vlugt met uw leven moeten betalen.
Duplaise. Gave god, dat dit geschieden konde! Met welk eene vreugde zou ik mijn noodlot te gemoet ijlen! Een dood voor de zaak der deugd, - hoe schoon, hoe menschelijk! Ik zou hem niet tegen het langste en gelukkigste leven willen verruilen.
Valvaise. O Broeder! gij hebt gezegepraald! Het is billijk, dat de hoogere deugd over de mindere triomfere! - (Hij opende hierop een klein kistje, en nam eenen diamanten gesp daaruit, dien de Koning van zijn eigen hoed genomen en zijnen lieveling gegeven had.) Neem dit, mijn Vriend! als een gering aandenken, en wanneer gij het beschouwt, zoo herinner u daarbij, dat er eens een persoon, als uw ongelukkige valvaise, op aarde bestaan hebbe.
Duplaise keerde zijn hoofd en zijn hart van de schitterende bekoring af en weigerde het geschenk op eene edele wijze. ‘Spreek niet,’ riep hij uit, ‘van bewijzen en aandenken. Is niet iedere bete broods, die ik eet, elk bewijs van achting, dat ik geniet, ja alles, wat mij omringt, eene dagelijksche herinnering aan we vriendschap? Wanneer mijne gade en kinderen mij omringen, zoo lacht valvaise in hun lagchen, en dringt zich midden onder hunne liefkozingen in mijn hart. O, mijn Vriend! mijn Geliefde! het gevoel mijner eigene dankbaarheid verdubbelt iedere vreugde, die uit uwe liefde tot mij vliet.’
Zij scheidden van elkander, en valvaise vlood zoo ijlings voort, dat hij nog voor den middag over de twintig uren afgelegd had, en nu buiten het gevaar der gevangenneming en vervolging meende te zijn. Zijn voornaamste begeleider reed hem toen op zijde, trok eene beurs vol van verschillende geldstukken uit zijnen zak, en zeide: ‘Mijnheer! uw vriend duplaise heeft mij gelast, u dit niet eerder te overhandigen, dan tot de verwijdering het u onmogelijk zou gemaakt hebben, om het weder te geven, en hij fmeekt u, het als een deel des tols voor de inkomsten aan te nemen, die hij door uwe milddadigheid geniet.’
Valvaise had voor den nacht de grenzen kunnen

{==36==} {>>pagina-aanduiding<<}
bereiken, waar hij buiten de magt van gustaaf adolf geweest ware; maar dewijl hij vermoeid was en in eene groote stad kwam, waar christiern het opzigt had, hield hij het voor onvriendelijk, zijnen Akademievriend niet te bezoeken. Christiern verwelkomde zijnen begunstiger met veel sterker vreugdebetuigingen dan duplaise, en met eenen eerbied, dien hij slechts aan zijnen Koning verschuldigd was. Zijne gulheid was ook van dien aard, dat de edelmoedige valvaise het voor de snoodste ondankbaarheid zou hebben gehouden, wanneer hij hem niet zijn vol vertrouwen had geschonken. Hij riep hem dus ter zijde, en zeide hem, dat hij bij den Koning in ongenade gevallen en er eene groote belooning op zijne gevangenneming gezet was.
De gelaatsverandering van zijnen gastheer viel hem terstond in de oogen. Zijn spreken werd verward, en zijne houding gedwongen. Nogtans vreesde valvaise geen verraad, tot hij des morgens vroeg door zestig gewapende mannen uit den slaap gewekt werd. Zij sleepten hem uit het bed, en nadat zij hem geboeid hadden, bragten zij hem, op eenen gesloten wagen, naar Stokholm.
Intusschen zuchtte de troostelooze adelaide over de afwezigheid van haren geliefde; eene geheime droefgeestigheid knaagde aan hare gezondheid en de lelien en rozen op hare wangen begonnen te verwelken. Eindelijk hoorde zij het ongelukkige bevel, dat tegen valvaise uitgevaardigd was. Oogenblikkelijk vloog zij, zonder aan iets anders, dan aan hare liefde, te denken, naar het Hof, en wierp zich voor des Konings voeten neder, waar gelukkig niemand anders tegenwoordig was, dan de Officieren, die de wacht hadden, en die zich eerbiedig op eenen afstand hielden.
Geroerd en getroffen over deze onverwachte verschijuing, was gustaaf in den beginne sprakeloos. ‘Ach, mijn Koning!’ riep het troostelooze meisje, ‘wat hoor ik? Heeft mijn Koning dien, welke bereid is zijn leven voor hem op te offeren, ten dood veroordeeld, hoe zal hij dan misdadigers straffen?’
Koning. Ik versta u; maar den dood zullen al diegenen ondergaan, die mij mijne adelaide ontrooven willen. Valvaise is een verrader. Hij bekent

{==37==} {>>pagina-aanduiding<<}
zich zelven daarvoor - men heeft hem in uwe armen gezien.
Adelaide. Dat kan zijn, mijn Koning! maar geen mcnschelijk oog heeft mij in de armen van valvaise gezien.
Koning. Laat hem mij uw hart geven, en ik wil hem mijn Koningrijk geven.
Adelaide. Ach, mijn Koning! het is een onwaardig hart, hij versmaadt het. Gaarne had hij het u met alle Koningrijken der wereld en met zijn eigen edelmoedig hart ten offer gebragt. Ik zocht hem voor mij zelve; hij zocht mij enkel voor zijnen Heer: en toen ik hem door mijne tranen en liefkozingen wilde ternghouden, rukte hij zich uit mijne armen, en zwoer bij zijne vlugt, dat aarde en hemel hem niet bewegen konden, om trouweloos omtrent zijnen Vorst te handelen.
Koning. O, adelaide! gij kent zijne waarde nog niet half. Hij alleen is uwer gansche liefde waardig. Ik wenschte geregtigd te zijn, om in zijn gansche hart mede te deelen. Hij bemint u vurig, maar de liefde voor zijnen vriend en de deugd zegepraalde over de hevigste drift.
Op dit oogenblik kwam de lage christiern binnen. Vermetelheid was op zijn gelaat te lezen, en eigendunk vervrolijkte zijne houding. Hij boog zich diep voor de voeten zijner Majesteit; maar plotseling verhief hij zich weder op de spits zijner grootheid, en vol stoutmoedigheid hief hij de volgende redenen tot den Monarch aan:
‘Met uwer Majesteits allergenadigst verlof ziet gij thans den getrouwsten en eerbiedigsten aller uwer onderdanen voor u: een man, bij wien de gehoorzaamheid aan zijnen Vorst alle andere verpligtingen te boven gaat. Valvaise en ik werden van onze kindschheid af met elkanderen opgevoed; zijne vriendschap verschafte mij al de eer en goederen, die ik bezit. Hij kwam onlangs in mijn huis, verlangde bescherming bij mij te vinden, en hij verhaalde mij in vertrouwen, dat hij het ongeluk had gehad van in uwer Majesteits ongunst te vallen. Zoodra ik echter zijne schuld omtrent mijnen Vorst, en het bevel vernam, dat tegen hem was uitgevaardigd, verbrak ik alle banden van vriendschap en gehechtheid, en nu ver-
{==38==} {>>pagina-aanduiding<<}
wacht hij het vonnis, dat uwe regtvaardigheid over hem zal uitspreken.’
Langen tijd zat gustaaf adolf geheel stom van verbazing. Hij was beleedigd en verschrikt, en zag christiern met eenen verfoeijenden blik aan. ‘Wie, Booswijcht! wie zeide u, dat de overtreding van alle Goddelijke en menschelijke wetten, dat de verscheuring van iederen teederen band van dankbaarheid en vriendschap, van vertrouwelijkheid en gastvrijheid, u bij uwen Koning ter aanbeveling strekken konden? Wie dezen band niet acht, kent geene trouw, geenen pligt: hij is een verrader van zijnen Koning en van god zelven. - Hier, neemt dezen misdadiger, werpt hem van duizend vademen hoogte neder, en laat allen, die uit zijn bloed stammen, voor eeuwig uit ons Rijk gebannen zijn, opdat Zweden niet binnen kort of over lang door deugnieten overstroomd worde.’
Bleek, sprakeloos en ontsteld stond nu de ongelukkige misdadiger voor den troon. Hij werd gevat en ter volvoering van zijn vonnis weggeleid: nogtans beval de Koning den gevangene voor hem te brengen. Hij trad even zoo min trotsch de gehoorzaal binnen, als hij zijne boeijen slaafsch achter zich nasleepte. Zijn aanblik was zonder vrees, maar bescheiden en het oog neergeslagen; en hij waagde het niet, toen hij naderde, om zijne oogen tegen het aangezigt van zijnen Heer op te slaan, dien hij meende beleedigd te hebben. ‘Kom,’ zeide de Monarch, ‘kom en verwijt uwen wreeden vriend de onbillijkheid zijner bevelen.’ - ‘Gezegend,’ hervatte valvaise, ‘moge het bevel zijn, dat mij nog eenmaal het geluk verschaft, om het liesderijke aangezigt mijns Konings te zien.’
Intusschen wendde hij plotseling eenen blik op adelaide, ontroerde en veranderde van kleur. ‘Ach!’ riep hij, ‘zijt gij ook hier! de Hemel zij geprezen. Waarschijnlijk hebt gij de dwaling eener ongelukkige verbeeldingskracht erkend, en uw hart aan hem geschonken, dien het geheel behoort, en wien wij alles te danken hebben. Doch waarom zie ik u niet aan de zijde van onzen Monarch?’
Koning. Hoe zou valvaise kunnen wenschen, zijne geliefde in de armen van zijnen mededinger te zien?
Valvaise. Van ganscher harte wensch ik het,

{==39==} {>>pagina-aanduiding<<}
mijn Koning! dewijl ik uw geluk nog meer dan uwen persoon bemin.
Koning (tegen adelaide). Ofschoon gij mij als uwen minnaar niets schuldig zijt, zoo zijt gij mij toch, als uwen Koning, gehoorzaamheid schuldig. Ik beveel u, om den gevangene te ontboeijen en hem weder in de armen en aan den boezem van zijnen vriend te voeren.
Adelaide volbragt met bevende handen en een kloppend hart haren last, terwijl haar gansche aangezigt van blozing gloeide: maar zij sloot de boeijen van haren geliefde nog strenger door de ijlvaardigheid, waarmede zij hem in vrijheid wilde zetten. De Monarch steeg dus van zijnen troon, sloeg zijne armen om valvaise, en drukte hem aan zijn hart: ‘O welkom,’ riep hij, ‘driemaal welkom aan mijn hart. Adelaide heeft mij alles gezegd, zij heeft eene onwedersprekelijke getuigenis afgelegd, dat uwe edelmoedigheid boven allen twijfel verheft. Wat moet ik doen, mijn Broeder! om u uwe liefde te vergelden? Ik wil uw edel voorbeeld volgen, en ook over mijne drift trachten te zegepralen. Ik wil aan uwe grootmoedigheid teruggeven, wat mij dierbaarder dan mijn Koningrijk, kostbaarder dan het leven was. - Ik wil adelaide aan haren geliefde overlaten, en grooter dan een Koning zijn, dewijl ik mijnen valvaise evenaarde.’
Nu ontstond er een lang stilzwiigen. - Schroomvallig sloeg de schoone hare blikken op valvaise, om de inwendige bewegingen zijner ziel uit te vorschen, en daar zij deze met de grootmoedigheid harer eigene gevoelens overeenkomstig vond, riep zij uit: ‘Neen, mijn Koning! valvaise zal geene vreugde smaken, tot hij, die al zijne neigingen beheerscht, geheel gelukkig is; tot gij voor u eene adelaide gevonden hebt, die ganschelijk uwer waardig is. Valvaise leerde mij eerst de liefde door de bewondering dezer trouw, van dezen teederen ijver, dien hij voor zijnen Koning had, en kon hij eenige zoetheid smaken op den tijd, dat gij leedt, zoo zou hij aanstonds in mijne oogen die bekoorlijkheid verliezen, waardoor hij mij aan zich trok; ik zou hem verachten, hem van mij stooten. - Neen, dat zal niet zijn! Wij zwoeren elkanderen bij onze laatste scheiding eenpa-
{==40==} {>>pagina-aanduiding<<}
rig, om uwentwil afgezonderd te blijven, en aan geen geluk deel te nemen, dan aan dat, hetwelk ons de deugd en de bewustheid eener edele handeling schenken mogten.’

Dankbaarheid; of de geschiedenis van Pietro Cornaro en den dankbaren Turk.

Signor pietro cornaro, een jong edelman uit een aloud geslacht, en van aanzienlijk vermogen in de stad Ferrara, in Italie, werd van den lust bevangen tot het doen eener reize door dat vermaard gewest, ter voldoening van zijne nieuwsgierigheid, en om zijnen geest met zulke kundigheden te verrijken, welke hem en zijne verkregene wetenschap zouden onderscheiden van lieden, tot wezenlijken roem beter bevoegd, en op denzelven minder gesteld. Hij kwam te Livorno, en nam zijnen intrek in eene herberg. Zijne kamer hebbende aan de straat, wandelde hij dikmaals door dezelve, en door dikmaals uit te zien naar de straat, vermaakte hij zich met het doen van waarnemingen omtrent hetgeen aldaar omging. Het is in deze stad gebruikelijk, aan de Turken, die als slaven dienen, verlof te geven, kruijerswerk te doen, of op eemge andere wijze iets te verdienen, onder voorwaarde, van aan hunne meesters een zeker gedeelte van hunne winst af te staan, terwijl zij het overige voor zich zelven behouden. Regt tegenover cornaro's woning stond eene bank, op welke hij dikwijls een' Turkschen slaaf, peinzende en neerslagtig, zag zitten, leunende met zijn hoofd op zijne hand, en nu en dan eenen stillen traan latende vallen, welken hij heimelijk zag af te droogen met zijne touwknoopen, het ellendig onderpand van zijn ongelukkig bedrijf. De veelvuldige herhaling van dit betoon van droef heid trof den medelijdenden Italiaan, die, ernstig verlangende om de reden dier treurigheid te weten, eindelijk iemand aan hem zoud, om hem in zijne kamer te brengen. Hier ondervraagde cornaro hem naar de omstandigheid zijner gevangenneming, en hoe lang hij

{==41==} {>>pagina-aanduiding<<}
in slavernij geweest was. Met wringende handen en ten hemel geslagene oogen, als ware het om zijn gesternte over zijne onbeklaagde ellende te beschuldigen, begon de mistroostige Mahometaan zijn verhaal, onder het voortbrengen van zijne klagten telkens eenen vloed van tranen stortende. ‘Ik ben,’ zeide hij, ‘een eerlijk Musulman, een vriend van oorlog noch roof, maar eene prooi van beiden geworden. In een ongelukkig bezoek, hetwelk ik bij mijnen hoogbejaarden vader afleide, toen gezond en in vrede op het eiland Cyprus wonende, nu misschien koud en levenloos, werd ik door de Christenen gevangen genomen, tot een' slaaf verkocht, en in dien staat gebragt, in welken gij mij thans ziet.’
Deze treurklagten werden gevolgd van een opregt en volledig berigt, van al de omstandigheden, welke bijgedragen hadden om hem in dezen staat van slavernij te brengen. Hij verhaalde zijnen minzamen ondervrager, dat hij vier verdrietige jaren in dien toestand pijnlijk had doorgebragt, en drie vrouwen had, twee zonen, nu volwassen, en negen kleine kinderen, zijn verlies betreurende, geheel van de gelegenheid beroofd om narigt te bekomen, wat er van hem geworden ware. Signor pietro's meêdoogend hart, tot teedere en medelijdende aandoeningen gestemd, gevoelde de zachtste aandoeningen van droesheid, bij het ontdekken van den ellendigen en hulpeloozen toestand des klagenden Musulmans. Hem naar zijnen naam gevraagd, en andere vragen gedaan hebbende, gaf hij hem eenig geld, en liet hem gaan.
De mistroostige Turk verliet hem, tot zijn onaangenaam dagelijksch bedrijf terugkeerende. De goedhartige pietro, over diens ongelukkigen mans rampzalig lot ernstig nadenkende, en in aanmerking nemende, dat de wil der Voorzienigheid, of eenige onverwachte lot- en standverwisseling, hem te eenigen dage tot denzelfden toestand konde vernederen, besloot tot het verrigten van een werk van Christelijke liefdadigheid. Te dien einde zich bij den Gouverneur vervoegd hebbende, vond hij middel om des Turks ontslag te bewerken, voor een losgeld van honderd en vijftig dakaten. Nooit kwam tot eenen lijder een aangenamer bode, dan die den ongelukkigen Turk de

{==42==} {>>pagina-aanduiding<<}
tijding van zijne verlossing bragt. Met verrukking van uitgelatene blijdschap viel hij op zijne knieën, omhelsde de knieën zijns aangebedenen verlossers, en met ontelbare betuigingen van hartelijke dankbaarheid, smeekte hij Signor pietro, te mogen weten, hoe hij tweevoudige vergelding zoude kunnen doen voor de somme, welke zijne verlossing zoo krachtdadig had bewerkt? De edelmoedige Italiaan gaf hem tot antwoord, dat hij geene vergelding verwachtte; doch, jndien hij eene edele ziel bezat, die hem ter betooning van dankbaarheid noopte, hij slechts de plegtige belofte van hem vorderde, bij zijne wederkomst in Turkije, den eenen of anderen Christen uit zijne slavernij te willen verlossen, welken hij zulks waardig zoude achten, en hem naar zijn vaderland te doen terugkeeren. De geslaakte Turk, van kleederen en verdere noodwendigheden voorzien, begaf zich aan boord van een Engelsch schip, naar Azië bestemd, en keerde weder naar zijne woning.
Omtrent drie maanden nadat de Mahometaan van Livorno was vertrokken, werd Signor pietro, die het grootste gedeelte van dien tijd te Venetie had doorgebragt, verliefd op eene schoone jonge Dame, maria margaretha delfino genaaaid, welke verscheidene jaren in die stad had gewoond, onder het opzigt van een aanzienlijk koopman, haar vaders jongsten broeder, die met hare zusters, en hare meeste bloedverwanten, op het eiland Maltha woonde. Met den ernst, aan zijne vurige liefde evenredig, deed hij aanzoek bij den oom der jonge Dame, en verwierf te langen laatste van hem verlof, aanzoek te mogen doen bij zijne nicht, onder voorwaarde van hen beiden naar Maltha te zullen verzellen, om aldaar des vaders toestemming tot het huwelijk te verkrijgen. Na vier maanden verkeerens met het voorwerp zijner liefde, en deszelfs toestemming verkregen hebbende, gingen zij, ingevolge der gemaakte afspraken, aan boord van een schip, naar Maltha bestemd, en aldaar t'huis behoorende. Reeds hadden zij het eiland in het gezigt, toen zij eenen Turkschen Roover ontmoetten, die het schip, waarop Signor pietro met zijne beminde en haren oom zich bevond, bemagtig de, en te Smirna opbragt. Intusschen hadden de

{==43==} {>>pagina-aanduiding<<}
drie reizigers, het gevaar vernemende, waarin zij zich bevonden van te zullen genomen worden, hunne gewone kleeding tegen een ruwer een minder kostbaar gewaad verwisseld; met oogmerk, om, aldus vermomd, voor een geringer losgeld hunne vrijheid wederom te zullen bekomen. Te Smirna zijnde aan land gezet, werden zij, nevens de overige gevangenen, in ketens geboeid, naar de openbare markt gevoerd, om aldaar als ossen en schapen verkocht te worden. Signor pietro en de oom der jonge Dame werden aan elkander gebonden, en met vele anderen aan den meestbiedenden te koop geveild. Tegenover hen stond de ongelukkige maria margaretha, halfdood van schrik en angst, onder eene talrijke menigte van andere Christen vrouwen, jongen en ouden, verwachtende elk oogenblik verkocht, en van haren minnaar en oom voor altijd te zullen worden afgescheurd. Eindelijk werd de ontroostbare maria gezien door een jongen en bevalligen Turk; en met den eigenaar over den prijs zijnde eens geworden, betaalde hij het geld, en bragt haar met groote statelijkheid naar zijn huis. Moeijelijk laat het zich begrijpen, veel min beschrijven, met hoe veel droefheids haar oom en minnaar haar de markt zagen verlaten.
Terwijl zij aldus neerslagtig en diepbedroefd daar stonden, angstig bepeinzende de wisselvalligheden des menschelijken levens, verscheen er een Turk op de markt, ernstig onderzoek doende bij de verkoopers, van welk een' rang en uit wat land hunne slaven waren. Eindelijk kwam hij bij Signor pietro; vermits deze het hoofd liet hangen, naderde hem de Turk, om hem van nabij in het aangezigt te zien; eene vriendelijkheid, niet zeer algemeen onder deze lieden, die, wanneer een slaaf weigert, het hoofd regt op te houden, hem gemeenlijk ruw bij de kin vatten, even eens als een paardekooper een paard in den bek ziet. Naauwelijks had de Turk pietro's gelaat gezien, of hij deinsde zeer verbaasd achteruit, en zijne handen en oogen hemelwaarts heffende, en ontzet van deze vreemde ontdekking, riep hij uit: ‘Ik dank u, heilige Profeet! dat gij mijne schreden ter goeder ure herwaarts hebt geleid!’ De bedroefde Italiaan, op

{==44==} {>>pagina-aanduiding<<}
het hooren van dezen uitroep opziende, herkende denzelfden persoon, welken hij te Livorno uit zijne slavernij had verlost. Geene pen is in staat om zijne verrukkingen over deze gelukkige ontmoeting te beschrijven; teedere omhelzingen vervingen die verrukking; en toen de Turk van zijne ontzetting in zoo verre was bekomen, dat hij zich wederom in staat bevond om te kunnen spreken, rigtte hij zijne aanspraak tot Signor pietro in de volgende bewoordingen: ‘Ik heb u beloofd, beste der Christenen! zulk eenen slaaf voorzeker van zijne banden te zullen verlossen, welken ik meer dan eenigen anderen dat geluk waardig zoude achten. En nu, dank zij mahomet! heb ik in u zulk eenen slaaf ontdekt.’ Dit gezegd hebbende, betaalde hij het geld aan den eigenaar, en beval den vrijgekochten slaaf naar zijn huis te voeren. Met vermaak vernam de van blijdschap opgetogene Italiaan dit betoon van dankbaarheid, doch voerde hem te gemoet, dat hij het als een dubbel bewijs van dankbaarheid zoude aanmerken, indien hij zijnen ongelukkigen vriend en lotgenoot tevens wilde vrijkoopen; de belofte er nevens voegende, de uitgeschotene penningen spoedig te zullen teruggeven. De voorslag werd zoo spoedig ingewilligd als gedaan. De dankbare Turk had twee zonen; deze het toeval hebbende vernomen, waarbij hun vader den persoon had ontmoet, aan welken hij zijne vrijheid was verschuldigd, betuigden hunne opregte en dankbare blijdschap, en verwelkomden hen met onuitsprekelijke vreugde. Na de wijze verstaan te hebben, op welke zij waren gevangen genomen, en hunne jammerklagten over het verlies van eene ongelukkige maagd, die van hen zoo teeder werd bemind, riep de oudste der twee zonen op eenen ernstigen toon: ‘Bij den Godsdienst van den heiligen Profeet en zijn volk! die maagd bevindt zich in mijn vaders huis!’ Hierop verhaalde hij hun, dat hij dienzelsden morgen eene jonge Christen slavin had gekocht, om zijne
moeder en zijn vaders overige vrouwen te bedienen; dat zij hetzelfde verslag had gedaan van de bijzonderheden harer gevangenneming, als hij zoo aanstonds van hen had vernomen; dat zij zich bij de overige vrouwen bevond, en hij haar oogenblik-
{==45==} {>>pagina-aanduiding<<}
kelijk zou doen binnen komen. Wie vormt zich een denkbeeld van hetgeen er thans omging in het hart van Signor pietro en den oom der jonge Dame? Wie kah zich de verrukkingen van vreugde verbeelden, toen zij de geliefde en teederbeminde maagd zich zagen aangeboden worden door den man, wien zij, volgens de Turksche wetten, in wettigen eigendom toebehoorde?
Eene week vertoefden zij bij den goeddadigen Turk, die geene rust had, totdat hij twee slaven had vrijgekocht, en eene slavin, welke de Dame bediende; deze, nevens al de eigendommen en kleederen, welke hij van den Turk konde koopen, die hen genomen had, gaf hij terug aan de wettige eigenaars, schonk hun eene aanzienlijke somme gelds, en beschikte hun eene plaats op een Marseilliaansch schip, thans gereed liggende om naar Maltha te vertrekken. Meer dan eens stelde Signor pietro, de jonge Juffer en hare oom hunne pogingen te werk, om dezen eerlijken Turk over te halen om wissels van hen aan te nemen, of op eenige andere wijze hem verzekering in handen te geven om zijne opgeschotene penningen terug te bekomen; bestendig wees hij hunne aanbiedingen van de hand, zeggende aan Signor pietro, dat de schuld was betaald, voor dat dezelve gemaakt was. Meer dan eens leide hij zijne hand Godsdienstiglijk op zijne borst, en herhaalde deze woorden: ‘De God des hemels heeft ons met overvloed gezegend, opdat wij hem mogen wedergeven hetgeen de nood gebiedt!’ Niet zoodra hadden zij op Maltha voet aan land gezet, of Signor pietro verwierf de toestemming der jonge Dame tot het huwelijk, hetwelk kort daarna statelijk werd voltrokken.





{==46==} {>>pagina-aanduiding<<}

Bij den aanvang van het jaar 1811.


Tienwerf dook de barre noordpool 
In des winters donkren nacht, 
Sints deze eeuw aan 't niet ontvloeide; 
Maar ook tienwerf weêr herbloeide, 
Sints dien tijd, het noordlijk halfrond 
Met verjongde levenskracht. 
 
Heden daalde weêr onze aarde, 
Iu haar vaste sterrenbaan; 
Tot het laagste standpunt neder; 
Maar al klimmend vangt zij weder, 
In de rij der wereldbollen, 
Haar bestemde wentling aan. 
 
Nog weêrgalmt het woord des Eeuwgen: 
Daar zij licht! nog blinkt in 't stof 
Grootsch de weêrglans van uw' luister, 
Vader der Natnur! geen duister 
Dat weleer den Chaos dekte, 
Smoort nog 't feestlied tot uw' los. 
 
Neen, op nieuw is 't jaar herboren, 
Juich, Natuur! uw' schijnbaar graf 
Wordt getooid met heldre stralen. 
Juich, langs berg en woud en dalen 
Schudden de uren reeds verwachting 
Van hun gouden vleuglen af. 
 
'k Beef, nu 's winters adem dristig 
Langs verstorven beemden raast; 
Nu hij door zijn scherpe stormen 
Golven kan in steen hervormen, 
En, al brullend, om de noordpool 
't IJs tot eeuwge rotsen blaast. 
 
Maar geen nood, o Godlijke orde! 
Eeuwig viert ge uw zegepraal. 
Niets, niets kan uw kracht beteuglen: 
Ieder dag hecht aan de vleuglen 
Van den tijd, wiens vlugt wij zeegnen, 
Weêr een schooner zonnestraal. 

{==47==} {>>pagina-aanduiding<<}

Englen zongen, toen deze aarde 
't Eerst haar' vluggen loop begon. 
Sterfling! zouden uw gezangen 
't Lied der Serafs niet vervangen 
Wen uw wereld weêr haar loopbaan 
Intreedt, wentlende om de zon? 
 
Sterfling! juich: gods alvermogen 
Houdt der dingen loop in stand. 
Waarom zoudt ge angstvallig zorgen? 
Ieder nacht baart weêr een' morgen. 
't Stervend jaar wordt straks herboren: 
Niets verbreekt het schoonst verband. 
 
Ook de stroom der wisselingen, 
Die zoo vaak ontzaglijk ruischt, 
Volgt, hoe stout zijn golven woelen, 
Wetten, die ons heil bedoelen. 
Beef niet, schoon die stroom dan woedend 
Over 't graf des voorspoeds bruist. 
 
Bange kommer, zielenwellust, 
Smart en vreugd, die lagchend vleit, 
Wisslen telkens; doch wij weten, 
Zij zijn schakels aan die keten, 
Die het lot des wijzen vasthecht 
Aan 't geluk der eeuwigheid. 
 
Lijdende Natuurgenooten! 
Vest uw weenend oog op god. 
Hoe de rampspoed immer griefde, 
't Stil vertrouwen op gods liefde 
Oogst uit elken traan des weedoms 
Eenmaal 't hoogstvolmaakt genot. 
 
Welk een zalige bewustheid! 
Jaarsaizoenen, vreugd en leed; 
Alles wisselt vol bedoeling: 
Storm en vloed en menschenwoeling 
Rigten zich naar de eeuwge orde, 
Die van geen verandren weet. 
 
Orde, telg van gods volmaaktheid! 
Gij bezielt het groot heelal, 
Sfeer en zonnestofjes hecht gij 
Zacht harmonisch zaam; zelfs vlecht gij 
In den vasten loop der dingen 
's Kleinst, het schijnbaarst lotgeval. 

{==48==} {>>pagina-aanduiding<<}

Ook 't jaar elf moet nu den boezem 
Van de negentiende eeuw, 
Orde! op uwen wenk ontvloeijen. 
Doet geen voorspoed seestloof bloeijen, 
Dankbre toonen hupplen zeegnend 
Over 's winters doodsche sneeuw. 
 
Heil zij u, Natuurgenooten! 
Dat het pas herboren jaar 
U. na zoo veel bangen kommer, 
Eindlijk, in de lieve lommer 
Van verlangde vredeolijven, 
Blijdschaps lenterozen baar'! 
 
Dierbaar Vaderland! uw voorspoed 
Moete een' onvervalschten zwier 
Aan des Keizers rijkskroon schenken; 
Wat uw glorie ook moog' krenken, 
Hollands trouw boeij' de overwinning 
Aan der helden veldbanier! 
 
Wetenschap en edle kunsten, 
Door geen' staatstorm ooit geschud, 
Blijven Hollands grond bewonen, 
Zien zich hier met eerloof kroonen, 
En bevordren, Godlijk weldoend, 
's Vriends en 's vijands heilrijk nut! 
 
Ja. o achtbaar kroost der wijsheid! 
Eeuwig trouwe broedermin 
Strooit voor u, door heel de wereld, 
Palmen, met haar waas bepereld, 
En geleidt u Eendragtstempel, 
Zelfs bij 't brandend krijgsvuur, in. 
 
Heiligt, door uw roemvolle oefning, 
Hollands ouden achtbren grond. 
Hier, hier gioeit op 't graf der vadren 
't Godlijk vuur in hart en adren: 
Hollands lucht omwaait uw lauren, 
Tot in 's werelds avondstond. 
 
Heil, Natuur- en Landgenooten! 
Heil zij U! 't herboren jaar 
Moete uw' klaagtoon doen vervangen 
Door de blijdste feestgezangen! 
O, dat u de donkre toekomst 
Morgenglans en rozen baar'! 




{==49==} {>>pagina-aanduiding<<}

Mengelstukken.

De ware zucht voor het leven.

De zucht om te leven, of om genot van het aanwezen te hebben, is elk gevoelig wezen ingeschapen, zoowel het naauwelijks merkbaar insekt, dat in den kleinsten waterdroppel, als in eenen oceaan, rondzwemt, zoowel het wormpje, dat slechts levenskracht genoeg heeft, om eenige uren op het blad eener teedere bloem te wemelen, als het grootste der bekende dieren, als de Elephant, die de aarde onder zijne treden doet dreunen, of als de mensch, die, met de edelste vermogens toegerust, zich tot eene zigtbare Godheid verheft; en onder de tallooze getuigen van de volmaaktheid des Eeuwigen Scheppers, is ook vooral deze algemeene zucht naar levensgenot geene der minste. Zonder deze, toch, was de drijfveer, die de geheele dierlijke wereld in beweging houdt, verbroken; zonder deze gingen menigvuldige soorten van schepselen verloren; en, ach! zonder deze diep ingeschapene zucht naar levensgenot, die met een onbepaald vermogen tegen den dood worstelt, zoude de mensch, wiens moed zoo vaak voor den rampspoed bezwijkt, wiens grootheid zoo vaak jammerlijk wankelt, niet zelden in den donkeren schoot des grafs de stormen des tegenspoeds pogen te ontduiken. Het is waar, de redelijke mensch, die aan zijne eeuwige bestemming denkt, die zijne waarde gevoelt, en de nietigheid der zoo ras voorbij vliedende rampen, die hem slechts voorbereiden, om het hooger het eeuwig toenemend heil der betere wereld te genieten, beseft; die redelijke, die edeldenkende mensch, behoeft waarlijk de dierlijke zucht naar levensgenot niet, om hem het lijden des tegenwoordigen tijds, dat hij beschouwt als de donkere, de schaduwrijke vallei, waardoor hij de heerlijke toekomst, wier vrolijke glansen door de duisternis schemeren, eerlang intreedt, met onderwerping te doen verduren.
Maar, Ongelukkigen! gij, die in de smartvolste

{==50==} {>>pagina-aanduiding<<}
uren uwe blikken wel eens moedeloos op de grafrust, die gij zoo lang vruchteloos verbeid hebt, werpt, en uw hart sluit voor de vertroostingen, die de schoone Godsdienst u zoo liefdevol aanbiedt; ja, gij, die in de smartvolste oogenblikken weleens uwe laatste vriendin, de Hoop, moedeloos terug stoot, om u in den afgrond der vertwijfeling neder te storten; o! getuigt, is het de natuurlijke, de ingeschapene drift, om het dierlijk leven te behouden, niet, die weleens de afschuwelijkste gedachten in uwe diep vernederde ziel versmoort? Gij rampzaligen, die het gevoel der onsterselijkheid, dat uwe zedelijke natuur zoo diep ingedrukt is, poogt te verwoesten: wat houdt u terug, wanneer de weg naar het graf voor u in eene schrikwekkende woestenij schijnt herschapen? wat houdt u terug, om alsdan de ellenden des levens te ontvlieden, en in de door u gedroomde vernietiging eene veilige schuilplaats te zoeken? Voorzeker, het gevoel der onsterfelijkheid doet u nog voor de duisternis, die de grenzen der zinnelijke wereld voor u bedekt, terug beven. Maar, ook met dat gevoel der onsterfelijkheid, dat geene valsche wijsbegeerte immer geheel aan uwe zedelijke natuur ontrukte, vereenigt zich ook deze ingeschapene zucht voor het dierlijk leven, en doet den dolk der vertwijfeling telkens in uwe misdadige hand sidderen. Gewis, het onnatuurlijke van den zelfmoord verwekt in den mensch, die zich zelven bemint, en voor wien de bewustheid van zijn aanwezen zoo dierbaar is, een billijk afgrijzen; terwijl het gevoelvol hart door medelijden bloedt, wanneer het zich den onuitdrukbaren weedom voorstelt, die alle zelfliefde in den hopeloozen ongelukkigen, die tegen zich zelven woedde, overstemd heeft
Roemen wij dan vol eerbied de volmaakte wijsheid des Eeuwigen Scheppers, die zijne gevoelige schepselen, en onder deze ook den mensch, die rusteloos naar genieting dorst, met vaste, met heilige banden aan zijne bestemming in de wereld kluisterde, met banden, die naauwelijks in eene vlaag van razernij, of van onnatuurlijke gevoelloosheid kunnen verscheurd worden. Maar niet minder gevoelt de denkende mensch de onbevatbare liefde, de allesovertreffende goedheid van zijnen Goddelijken Vader, die de uit-
{==51==} {>>pagina-aanduiding<<}
zigten in de eeuwigheid zoo bekoorlijk voor hem ophelderde, die den weg naar het graf niet altijd met onverwelkbaar paradijsloof overschaduwde, daar toch zijne bestemming aan deze zijde des grass slechts is te ontwikkelen, de eerste morgenstralen des aanwezens te aanschouwen, en zich door afwisseling van vreugd en smart aan eindeloos toenemende zaligheid te gewennen.
Ja, nameloos groot is uwe liefde, o god! de zucht voor dit tijdelijk leven beteugelt de driftigste begeerte naar de toekomst, terwijl het edel gevoel van onze hoogere bestemming de waarde van zinnelijk genot verlaagt, ja, terwijl het vuur des beteren levens, dat in ons aanwezen gloeit, de banden, die ons aan het tegenwoordige hechten, verzwakt en als verzengt. Zelfs de rampen des tegenwoordigen tijds zijn de heilzaamste artsenijen; zij veradelen onze ware grootheid, en doen ons, in de treurigste oogenblikken, de liefelijk troostende hoop, die als de schutsengel der bedroesden op vleugelen des dageraads aan onze zijde zweeft, moedig omhelzen. Ook bij het graf van dierbare lievelingen, waar de tranen der bitterste smart, waar de tranen der lijdende menschheid dagelijks vloeijen, gevoelt de edele Christen zich boven de geheele dierlijke schepping verheven; zijn natuurlijke afkeer van den dood verliest zich daar, in het troostvolst verlangen naar de eeuwigheid. Daar beschouwt hij het tegenwoordig leven als eene verwelkende lentebloem, en verheft zijne begeerten, door het Goddelijk vuur der liefde gelouterd, tot in de gewesten des lichts en der eindelooze vreugd, terwijl de stem van den verhevensten Godsdienst, van den Godsdienst, die aan de verzwakte rede hare krachten hergeeft, hem vrolijk toeroept:

Wat weent gij bij der dooden graf? 
't Is waar, zij zijn uw oog ontweken; 
Maar zalig spiegelt zich hun geest 
In 's Eeuwgen reine wellustbeken. 
Zij waren 't zaad, door god gezaaid: 
Hun aanzijn moest in 't stof ontwikklen. 
Een hemelsch, een gevlerkt instinkt 
Bleef hen tot zelsvolmaking prikklen; 

{==52==} {>>pagina-aanduiding<<}

Ja, dat instinkt, die edle drift, 
Der menschheid zoo natuurlijk eigen, 
Doet, schoon ons 't aardsch genot omvloeit, 
Toch 't hart naar hooger heilstand hijgen. 
't Omkleedsel slechts van 't Godlijk zaad 
Moest stervend weêr tot aarde keeren, 
Zoo ras het eindloos levenskiem 
Dien grover sluijer konde ontberen: 
Zoo ras het in de aanwezenheid 
Zijn vaste wortlen heeft geschoten, 
En, rijk door 't levensvuur omstraald, 
Gods akker heerlijk is ontsproten. 
Hier wordt slechts 't wezen van den mensch 
Gezaaid voor hooger edler wereld, 
Schoon 't morgenwaas der eeuwigheid 
Hier toch 't ontwikklend kiem beparelt. 
De dood blaast grootsch 't omkleedsel weg, 
En de eeuwge spruit praalt boven de aarde, 
Volmaaktheid! met uw' bloesemtooi; 
Doch 't sluimrend stof behoudt zijn waarde; 
Zoo schoon bezintuigd, zoo bestemd 
Voor 't hoogst veradeld zinlijk leven, 
Zal ook der dingen orde in 't eind 
Dat stof met eeuwigheid doorweven. 
Gelouterd van verganklijkheid, 
Zal 't eenmaal uit het graf herbloeijen, 
Wen aarde en hemel, nieuw en grootsch, 
Den ouden bajert als ontvloeijen. 
Hoe schoon zich reeds natuur vertoont, 
Toch blijft zij naar voltooijing streven: 
't Blijft slechts ontwikkling sints gods magt 
Den chaos 't aanzijn heeft gegeven. 
Elk zonnestelsel, dat ontstaat, 
Ontvouwt voor 's eersten Serafs oogen 
Op nieuw een' trek van uw ontwerp, 
O naamloos vormend Alvermogen! 
Maar waar een wereld eeuwen lang, 
Door duizend duizend wisselingen 
Veredeld, 's Eeuwgen doel bereikt, 
Daar moet natuur gods loflied zingen. 
Triomfd een heerlijk wentlend rond 
Ontwikkelt zich; de nevlen vlieden, 
En 't licht, dat 's Eeuwgen troon omhult, 
Zal Godlijk heldre dagen bieden. 
Volmaaktheids ongeschapen glans 
Breidt eeuwig, eeuwig, toch haar stralen 
Door 't juichend aanzijn verder uit; 
Geen Engel kan dien luister malen. 

{==53==} {>>pagina-aanduiding<<}

God! onuitdrukbaar is 't gevoel, 
Dat reeds dit zwoegend hart doet gloeijen. 
Juich, Mensch! wat schaadt u 't wislend lot? 
Uwe aarde, uw hemel moet herbloeijen. 
Natuur bereidt een morgenstar, 
Met eindloos dagend licht omtogen; 
Geen duisternis geen sterflijkheid 
Bewolkt dan 's aardbewoners oogen. 
Verheerlijkt, vatbaar voor 't genot 
Van onbeschrijfbre zaligheden, 
Stroomt 's levens eeuwig heldre bron 
Dan door dit schuldloos lagchend Eden. 
Triomf! dan groet het morgenlied 
Van elk gevoelvol zeedlijk wezen 
Deze aarde, uit haren donkren nacht 
Zoo heerlijk in het licht verrezen. 
Ja, dan verliest zich 't feestgejuich, 
Dat duizend sferen doen weêrgalmen, 
Aan de oevers van het naamloos niet, 
In 't ruischen van uw gloriepalmen. 
O Menschheid! vlekloos dan in 't oog 
Van Hem, die u in jezus kroonde, 
In jezus uwe onschendbre deugd 
Met magt en majesteit beloonde 
Wat weent gij dan bij 't sluimrend stof? 
Bedroefden! droogt, o droogt uw tranen. 
Gestorv'nen zien zich boven 't graf 
Den weg tot zelfvolmaking banen. 
Daar troost hen jezus broedermin; 
Daar danken zij voor 't grievendst lijden, 
Dat hier hun grootheid heeft beproefd; 
Daar juichen zij, na 't angstvol strijden. 
Daar zien ze uit elken traan der smart, 
Die hier vol bange zorg moest vloeijen, 
Een paradijsbloem voor den krans 
Der onbezweken Godsvrucht bloeijen. 
Neen, Treurgen! weent niet bij hun graf: 
Haast zullen zij, met welkomgroeten, 
Uw ziel, die 't stervend stof ontvlugt, 
Vol vreugd en englenliefde ontmoeten. 

Ja, de ware Christen, door de onwankelbare hoop reeds zalig, veradelt de ingeschapene drift, om het leven te behouden, tot de verhevenste neiging, om het vol genot der blijde onsterfelijkheid met volle teugen te smaken. Het redeloos dier moge den dood met inspanning van al deszelfs natuurlijke krachten pogen te ontworstelen. Hierdoor wordt het doel des

{==54==} {>>pagina-aanduiding<<}
eeuwigwijzen Scheppers bereikt. De mensch, die zich verlaagt, om slechts in de dierlijke wereld zijn heil te zoeken, moge het verlies van dit tegenwoordig leven als het toppunt des ongeluks beschouwen, en met martelenden angst aan de gewisse pijlen des doods, die rusteloos om hem heenzweven, denken. De edele Christen bemint het tegenwoordig leven als de voorbereiding voor het volgend leven. Dit gewest der sterfelijkheid beschouwt hij als het geliefd moederland van zijn eeuwigdurend aanzijn, terwijl zijn hart vol verlangen hijgt naar den staat der meerdere volkomenheid, terwijl hij zijnen blik juichende op de zalige toekomst vestigt, en de beloofde verheerlijking der menschenwereld, de beloofde verschijning van zijnen Goddelijken Broeder, aan wien de heerschappij op de aarde en in den hemel gegeven is, vol vertrouwen verwacht.

Horn's waarnemingen over het nut van het welriekend Lisch (Acorus calamus L. rad. calami aromatici off.) in slepende ziekten.

Men heeft meermalen, en misschien niet altoos zonder grond, in latere dagen der Geneeskunde ten laste gelegd, dat hare kuren door zekere toepasselijke en voorbereidende gebruiken, dikwerf kostbaarder geworden zijn, dan de aard der ziekte en derzelver hevigheid zulks vereischte. Zullen wij de waarheid hulde doen, dan moeten wij bekennen, dat deze zoogenaamde duurte minder aan de methode, dan wel aan de verkwistende toepassing derzelve moet toegeschreven worden. Men heeft ook zeer onkostbare versterkende geneeswijzen, waarbij het niet noodzakelijk is, om daartoe de middelen uit vreemde werelddeelen tot hoogen prijs te ontbieden.
De Hoogleeraar horn nam reeds vele gelukkige proeven met inlandsche goedkoope middelen, waarmede wij onze Lezeren gaarne nader wilden bekend

{==55==} {>>pagina-aanduiding<<}
maken. Met veel voordeel maakte hij gebruik van inlandsche specerijachtige kruiden, waarvan hij de werking versterkte door er eene geringe hoeveelheid oether sulphuricus alcoholicus Ph.B. bij te voegen, in gevalle hij dezelve gebruikte ter bestrijding van zoogenaamde febres remittentes en in de gewone ligte soorten der asthenische Pneumonien. Naderhand heeft hij deze geneeswijze ook gevolgd bij de behandeling van vele slepende ziekten; en wij hebben ons daarbij bepaald om zijne waarnemingen deswegens en bijzonder die over het nut van het welriekend Lisch in slepende ziekten nu mede te deelen.
Bij de behandeling der meeste slepende ongesteldheden, is ons voorname doel, het algemeene werkvermogen op te wekken, en hetzelve in de bijzondere deelen van het menschelijk gestel te versterken. Hiertoe wordt vereischt, dat wij, gedurende eenen geruimen tijd, met het versterken voortgaan, en dit kunnen wij zelden lang uithouden, zonder eene groote afwisseling in de hiertoe gebruikt wordende geneesmiddelen in acht te nemen. En het is juist dit aanhoudend gebruik van krachtige middelen, waardoor de genezing van zoo vele slepende ziekten kostbaar gemaakt wordt. Eene omstandigheid, die den weldenkenden Geneesheer de verpligting oplegt, om krachtige middelen te leeren kennen, die weinig onkosten veroorzaken.
Onder deze rekenen wij nu met alle regt den wortel van het welriekend Lisch (Acorus calamus L. radix calami aromatici off.), die de voorkeur verdient boven vele andere, uit hetzelfde geslacht; en hoe veel vermogens vereenigen er zich niet in deze plant, wier aangename specerijachtige reuk gepaard gaat met eenen bitteren, doordringenden, prikkelenden smaak: men kan dezelve in vele soorten van aanhoudende ongesteldheden, in plaats van de zoo vaak te onregt verspnde Kina, met nut geven.
Horn gebruikte den Calamus aromaticus, op verschillende wijzen toebereid, in poeder met water of wijngeest afgetrokken, bij voorkeur in de volgende, verschillende, slepende ziekten:


{==56==} {>>pagina-aanduiding<<}

I. In de cachexie, kwaadsappigheid, of kropzerige gesteldheid.

Zij is het gevolg van eene zekere zachte voortslepende verzwakking, die alleen maar den overgang tot eene meerdere hevigheid behoeft, om tot de ontwikkeling eener bepaalde ziekte, die eenen eigen' naam heeft, te leiden: al de toevallen, die haar vergezellen, zijn de gemeenschappelijke gevolgen van het verminderde, algemeene werkvermogen.
De Cachexie is eene vruchtbare bron van vele slepende ziekten, wijl zij den grond daartoe legt; bij de behandeling derzelve kan men geen ander oogmerk hebben, dan om dezen graad van algemeene werkeloosheid van het gestel op te wekken en te vermeerderen.
In zulke gevallen is, naar het gevoelen van den Hoogleeraar horn, het aanhoudende gebruik van den Calamus aromaticus bijzonder aan te prijzen. Een langdurig gebruik van denzelven, gepaard met eenen versterkenden leefregel, bragt in het geheele gestel eene gewenschte verandering te weeg. De lijders verkregen een gezonder aanzien; hunne lippen werden rooder, het gevoel van loomheid kwelde hen niet meer, eetlust en spijsvertering werden beter, en spoedig ontwaarde men eene algemeene verbetering van hunnen toestand.

II. Bij aanhoudende Blennorrhöen (slijmvloeden).

Deze soort van ongesteldheid is steeds een gevolg van een onwerkzaam algemeen levensvermogen, even zoo als de aan slijmvloed onderhevige deelen aan eene uitstekende mate van zwakte kwijnen. Men telt deze onder die dagelijks voorkomende gebreken, waaraan Lijder en Arts dikwerf tijd en geld verspillen. Men is in de behandeling van deze soort van ongesteldheden dan alleen gelukkig, wanneer eene versterkende geneeswijze met een krachtgevend diëet eenen geruimen tijd elkander vergezellen, en het is langs dezen weg alleen mogelijk, om, indien geene merkelijke gebreken in de werktuigen des ligchaams dit beletten,

{==57==} {>>pagina-aanduiding<<}
eene duurzame genezing te bewerken. In zulke buitengewone omstandigheden kan men van geene soort van middelen eene spoedige herstelling verwachten. De Kina herstelt ook, in ruime giften toegediend, de Blennorrhöen even zoo min spoedig, als de bittere Extracten dit vermogen; het geheele beloop dier kwalen is kwijnend. In de meeste gevallen gebruikte horn den Calamus aromaticus met een uitstekend nut, en wij wenschen uit dien hoofde, dat Geneesheeren dit middel algemeener zullen aanwenden, dan tot hiertoe plaats had.
Mogelijk vraagt men: hoe werkt in zulke gevallen de Calamus als een windbrekend, doordringend, maag versterkend, of als een middel, hetwelk bijzonder de verminderde werkingen van het geheele gestel en van bijzondere slijm-afscheidende werktuigen opwekt? De Heer horn antwoordt hierop: De Calamus is in te vele soorten van slepende ziekten, uit zwakte ontstaande, werkzaam, dan dat men zijne eigenschappen, na de veranderingen zoude kunnen beoordeelen, die deszelfs gebruik in enkelde gevallen van ziekte te weeg brengt.

III. In Hoemorrhagien (bloedvloeijingen).

De meeste slepende vloeijingen ontstaan uit eene aanmerkelijke vermindering van het algemeene werkvermogen in het gestel, en wij zullen dus eene geneeswijze, die ten oogmerk heeft, om aan dit verzwakte vermogen nieuwe veerkracht te geven, onder zekere bepalingen en toepassingen met het gelukkigste gevolg aanwenden kunnen en moeten. De verschijnselen der algemeene Cachexie, van zwakte der werktuigen tot de spijsvertering dienstig, neiging tot krampachtige bewegingen, aanhoudend gevoel van loomheid vergezellen zeer dikwijls de slepende vloeijingen, die men zoo veelvuldig met delfstoffelijke zuren, narcotica, natte koude en rust stoppen kan.
De ondervinding heeft ons intusschen genoegzaam overtuigd van het ontoereikende van dit alles, tot de daarstelling eener grondige herstelling; er blijft bij voortduring een onaangenaam gevoel van ongesteldheid, waaraan men, bij gebrek van eenige ongewone ontlas-
{==58==} {>>pagina-aanduiding<<}
ting of van andere openbare toevallen, geenen geschikten naam weet te geven.
In zulke gevallen moet men niet al te schielijk van het gebruik der versterkende middelen afstappen, wijl men, door hiermede lang en ernstig aan te houden, alleen in staat gesteld wordt, om het kwaad met wortel en tak uit te roeijen. Ook geloove men niet, dat er bij de behandeling der ingewortelde, slepende en zoo vaak wederkeerende vloeijingen, bijzonder gelet moet worden op zulke middelen, die eenig aanzien verkregen hebben, en daardoor veel gebruikt worden. Alle krachtig versterkende middelen kunnen tot dit einde gebezigd worden, en uit dien hoofde roemt nu de Heer horn ook den Calamus aromaticus, dien hij in vele soorten van aanhoudende vloeijingen met veel nut toediende, deelende daarvan in zijne Verhandeling eene merkwaardige geschiedenis mede, die wij moeten weglaten, daar wij ons alleen bepalen, om, bij wijze van een uittreksel, onze Lezers met den geest der Hornsche waarnemingen bekend te maken.
Met even veel vrucht gebruikt men dit voortreffelijke, prikkelende middel bij vloeijende hoemorrhoïden of aanbeijen. Zeer dikwerf heeft men gelegenheid, om waar te nemen, dat deze ongesteldheid een geregeld beloop houdt, zonder, naar het schijnt, aan den welstand van het gestel eenige storing toe te brengen. Dan ik moet herhalen, dat dit dikwerf schijn is, en dat men gevaar loopt, van zich te vergissen, wanneer men uit de niet spoedige of zigtbaar nadeelige gevolgen dezer geregelde bloedontlasting, op den ongestoorden voortgang van den algemeenen welstand een besluit wilde trekken. In zulke gevallen betoont zich het langdurig gebruik van krachtige prikkelende middelen als zeer heilzaam. Hoe veel voordeel zoude het ons aanbrengen, indien wij den veelvermogenden Calamus aromaticus ook in zulke gevallen de plaats van de kostbare Kina zagen bekleeden. De Heer horn verzekert ons hieromtrent: dat de ondervinding hem de dure Kina in zulke gevallen heeft leeren ontberen, indien hij bij aauhoudende bloedvloeijingen, die door zwakte onderhouden werden, maar lang aanhield met het gebruik van het poeder van den Calamus aromaticus, alleen, met wijn, of met zuren.


{==59==} {>>pagina-aanduiding<<}

IV. In de waterzucht.

De toestand van eenen waterzuchtigen is, naarmate van deszelfs hevigheid of bijzonderen aard, aan te vele verscheidenheid onderworpen, om immer aan eenig middel een specifiek vermogen daartegen te durven toevertrouwen. Meestal is de oorzaak der langdurige waterzucht te zoeken in eene aanmerkelijke traagheid van het algemeene werkvermogen, waarbij ook die bijzondere deelen, waarin de ophooping van het water plaats heeft, in eenen grooteren staat van zwakte zich bevinden, terwijl in zeer vele gevallen hiermede nog gepaard gaan organische gebreken van verborgene ingewanden.
Het zoude vermetel zijn te willen beweren, dat men het loffelijke middel, den Kalmus-wortel, in al deze verschillende graden der waterzucht met even veel zekerheid zoude durven aanwenden. Integendeel bekent de Heer horn, dat hij in vele gevallen met dezen wortel andere vermogende middelen, bij voorb. de Scilla, oether nitricus alcoholicus, Ph.B. radix Caryophyllata en Opium verbonden heeft.
In eene algemeene leucophlegmatie, die na eenen verouderden hoest met aamborstigheid en slijmloozing uit de longen overgebleven was, vertoonden zich de heilzame uitwerkselen van dit middel spoediger, dan de langdurigheid der kwaal dit voorspelde; maar horn voegt er ook bij, dat de lijder in den tijd van veertien dagen één pond van dezen wortel gebruikte.
Huid-waterzucht is dikwijls een gevolg van andere ongesteldheden, en teekent zeer dikwijls niet anders, dan een vervolg van eene voorafgegane hevige of slepende ziekte, onder de veranderde gedaante van zwakte. Wij zouden ons tot eene onvolledige geneeswijze laten verleiden, wanneer wij ons alleen bij de waterachtige zwelling van het gezigt, van de armen of beenen bepaalden: de geheele huid is even zoo krank, als het gansche ligchaamsgestel.
Bijzondere pisdrijvende middelen zijn in zulke omstandigheden meestal vruchteloos. De voornaamste taak bestaat hierin, dat men het algemeen werkende vermogen in het ligchaam door krachtige en aanhou-
{==60==} {>>pagina-aanduiding<<}
dend gebruikte versterkende middelen op den duur zoeke te vermeerderen; terwijl men in de tweede plaats door het gebruikmaken van plaatselijk prikkelende middelen, de werkeloosheid der pis-afscheidende organen zoeke te verbeteren.
In plaats van de Kina, die men in onze dagen met zoo veel gronds in zulke leucophlegmatieke ongesteldheden aangeprezen heeft, bedient zich horn sedert eenigen tijd met veel nut van den Calamus aromaticus, waarvan hij een sterk aftreksel uit andere bittere middelen en verzoete zuren voorschrijft. Door ruime en lange voortgebruikte giften van dit middel gelukte hem de herstelling in verschillende omstandigheden altoos zeker. Hij waarschuwt ons te regt, dat wij vooral in iedere ernstige slepende ziekte ons wapenen met groot geduld en standvastigheid, zich verzekerd houdende, dat vele dier ziekten, die met den dood eindigen, gelukkig weggenomen zouden zijn geworden, wanneer men met het gebruik van gepaste middelen langer voort had kunnen gaan, en den moed niet te vroeg had laten zinken.
De Heer horn heeft ook dikwerf bij kinderen, die uit de puistige scharlaken-koorts eene huid-waterzucht behielden, den Calamus aromaticus met veel nut laten gebruiken. In acht zulke gevallen zag men, onder het ruime gebruik van dit middel, in vereeniging met andere specerijachtige, geestige en bittere middelen, de genezing gelukkig voltooijen; terwijl men ook nog in een geval, een eenvoudig bad dagelijks genomen, tot de herstelling veel zag bijdragen.
De meeste kinderen waren van 4 tot 7 jaren oud. In den beginne gaf men hun een aftreksel van 3-6 drachmen Kalmus wortel, waarbij men naderhand bittere Extracten, oether sulphuricus alcoholicus of verzoete geesten van zout voegde. De hoeveelheid werd verminderd, wanneer de kinderen, gelijk wel eens gebeurde, de middelen uitbraakten. De meeste gebruikten dit middel gaarne en zonder tegenstreven.
Nieuwere waarnemingen hebben ons geleerd, dat de Calamus aromaticus eene laxerende hoedanigheid bij deszelfs gewone uitoefent, en dit heeft hij dus gemeen met den Cortex, rad. caryophyllat. valerian arnica en andere soortgelijke middelen; wordende deze

{==61==} {>>pagina-aanduiding<<}
bijkomende werking, even als bij de andere opgenoemde middelen, door gepaste tegenwerkende middelen weder beteugeld.

V. In andere slepende ziekten der kinderen, waarde ontwikkeling der beenderen door ziekte gestoord wordt, en zij in hunnen omtrek, plaatsing en vereenigingen aanmerkelijke veranderingen ondergaan; ik bedoel namelijk de Engelsche Ziekte, waarmede de kropzerigheid en uittering zeer naauw vermaagschapt zijn.

Men zoude in vele gevallen, bij de behandeling van zulke kinderziekten, veel gelukkiger zijn, indien men in het gebruik van behoorlijk prikkelende middelen zoo beschroomd en vreesachtig niet ware. Men kan dikwerf zich even zoo min van het nadeelige der gewone losmakende en ontlastende methode, als van het gevaarlijke der vele kwikzilver-middelen, en der zoo zeer geliefkoosde worm - middelen, overtuigen.
Verre de meeste soorten van ongesteldheden, aan kropzerigheid, Engelsche ziekte of uittering grenzende, gebieden het ruime gebruik van versterkende middelen reeds in derzelver opkomst. Wij behoeven ons hier niet te bepalen bij bijzondere specifieke middelen; in deze gevallen zijn er vele aangeprezen, en wij moeten met de werking van alle deze genoegzaam bekend zijn.
De Calamus aromaticus bezit eigenschappen, die zeer veel overeenkomst hebben in zulke gevallen met de werking van de Kina. Hij vermeerdert de al te trage werkingen der zenuwen en bloedvaten in het geheele gestel; oesent eene zachte prikkeling uit op de zwakke longen, die gestadig als met slijm opgepropt zijn; zoo ook op de niet minder zwakke werktuigen der spijsvertering. Verstaat men nu de kunst om te regter tijd hiermede bittere middelen, nu en dan eene kleine hoeveelheid wijns of het gepaste gebruik van dierlijk voedsel te vereenigen, dan zal men veranderingen ten goede zien geboren worden, die men naauwelijks had durven verwachten. Het aanhoudend gebruik van den Kalmus-wortel verbetert den zwakken

{==62==} {>>pagina-aanduiding<<}
uitterenden, kropzerigen en rachitiquen toestand der kinderen in zulk eene mate, dat men al spoedig hoop op eene volkomene genezing begint te voeden. De bleeke kleur van het gezigt, het slijmkoken in de borst, de dikke harde en gespaunen buik, het afwisselende boven- en onderwaarts ontlasten van slijm, en andere toevallen van eene uitterende koorts, nemen al spoedig oogenschijnlijk af, de eetlust van het kind wordt natuurlijk en de gulzigheid verliest zich met andere verschijnselen der door ziekte aangedane zenuwen. Het kind verdraagt nu het gebruikte voedsel en den gebruikten drank zeer wel, en indien men de geneeswijze, die men voorgesteld heeft, 6, 8 tot 12 weken mag zien voortzetten, dan zal men eindelijk in de volkomene herstelling slagen.
De wijze, waarop de Heer horn van den welriekenden Lisch-wortel in vele slepende ziekten der kinderen gebruik maakt, is de volgende.
Hij begint meestal met een waterachtig aftreksel, en neemt daartoe van dezen wortel zoo veel, dat daarvan alle 1-2 dagen 2 tot 3 drachmen ingenomen wordt. Dit wordt 8 dagen voortgezet. De gebruikelijkste bijvoegselen tot dit aftreksel zijn wijn, kaneel- of peper en munt-water, oether sulphuricus of muriaticus alcoholicus, en een weinig syrupus simplex. Hetzelfde middel wordt eenige malen herhaald. Het kind, hetwelk 2 dagen besteedt om het eerste drankje te gebruiken, neemt het tweede veelal in anderhalven dag in, en zoo klimt men ingevende langzamerhand in hoeveelheid op, tot dat men het volgende drankje in eenen dag inkrijgt. Na verloop van 8 dagen wordt dit voorschrift veranderd. Het aftreksel wordt nu met wijn toebereid, en er een of ander bitter extract bijgedaan. Men neemt dan eene grootere hoeveelheid van den Kalmus-wortel. Dik wijls bedient de Heer horn zich met uitstekend nut van het afkooksel van den wortel, welke daardoor nog krachtiger gemaakt wordt, wanneer men eene hoeveelheid van den wortel daarin laat aftrekken Door de afwisselende vereeniging, met eenige gepaste bijvoegselen, kan men de uitwerkselen van dit middel op velerhande wijzen bepalen.


{==63==} {>>pagina-aanduiding<<}

VI. Bij afwissclende koortsen door zwakte veroerzaakt.

Op grond van eenige herhaalde waarnemingen, verzekert de Heer horn, dat men tot genezing der gewone en matige tusschenpozende koortsen, uit zwakte ontstaande, zijne toevlugt niet terstond tot de Kina behoeft te nemen, naardien andere, onkostbare inlandsche middelen, bij voorb. de Calamus aromaticus, volkomen toereikend zijn, tot eene zekere en voortdurende genezing dier koortsen. Reeds cullen en haller prezen den Kalmus bij tusschenpozende koortsen, door zwakte veroorzaakt, op denzelfden voet, waarop men de Kina voorheen gebruikte, en op dat voetspoor heeft horn dien wortel met ongemeen veel nut gebruikt bij verscheidene graden van zulke koortsen: hij gaf den lijderen een waterachtig aftreksel van den Kalmus, of ook het poeder daarvan. Hij strekte zelfs het gebruik van dit middel uit tot zwaardere koortsen, die door hare langdurigheid reeds eene zekere hardnekkigheid verkregen hadden, en hij was even gelukkig met dit middel in de beteugeling van deze koortsen.

VII. Bij heete koortsen, waarin eene groote mate van zwakte plaats heeft.

Volgens vroegere voorschriften, kon men in zoogenaamde rot- en zenuw-koortsen, na alvorens de eerste wegen gezuiverd te hebben, tot het gebruik van de Kina overgaan. Horn verzekert, dat zijne ondervinding hem geleerd heest, om al vroeg in de opgenoemde soort van ziekten, den Kalmus in groote hoeveelheid toe te dienen.

VIII. Eindelijk maakt de Heer Horn gewag van het uitwendig gebruik van den Kalmus.

In zulke slepende en heete asthenische ongemakken, waarbij niet alleen het geheele gestel door ziekte aangedaan wordt, maar waarin eenige deelen bijzonder lijden, kan men met reden ook zijne keuze bij het uitwendige gebruik van plaatselijke middelen bepalen. Onder

{==64==} {>>pagina-aanduiding<<}
deze nu rangschikt horn den Kalmus, waarvan men uitwendig, in heet water, wijn of brandewijn afgetrokken, de beste uitwerking te wachten heeft. Gevoegelijkst gebruikt men een aftreksel van 4 oncen Kalmus-wortel op een pintje vocht uitwendig bij atrophische, rachiticque of scrophuleuse kinderen. Met het aftreksel met brandewijn toebereid, en even laauw gemaakt, werd de buik, de borst, de ruggegraad en hals des morgens en avonds sterk bevochtigd, en dit langzaam ingewreven. In vele gevallen zag horn tot zijne groote blijdschap, dat deze aanhoudende wrijvingen den zwakken kinderen nieuwe krachten en leven gaven, terwijl het duidelijk bleek, dat deze vereeniging van uit- en inwendige hulpmiddelen, de herstelling dezer lijderen aanmerkelijk bespoedigde.
Men moest meer algemeen uitwendige, krachtige middelen in alle gevallen van ernstige, algemeene, of met plaatselijke ongemakken vergezeld gaande, ziekte aanwenden. Men zal zich gereedelijk van het veelvermogende dezer behandeling overtuigen, indien men de groote menigte van zennwen, die de huid bezit, als zoo vele werktuigen beschouwt, die, niet toelatende dat de uitwendige prikkeling der huid plaatselijk werkt, dezelve voortplanten, en daardoor in korten tijd in algemeene prikkels veranderen, waardoor hare werking aan het geheele gestel medegedeeld wordt.

Over de ontbindingen van het Copal in zuiveren wijngeest.

Door den Heer Lasch, Apotheker te Altdorf.

Om het Copal, dat reeds zoo menig eenen moeite heeft gemaakt, volkomen in wijngeest te ontbinden, bereidt men zich hoogst zuiveren wijngeest, welken men nog eens over geheel droog zoutzuur-kali overhaalt; dan stampt men het Copal fijn, vermengt hetzelve met eene gelijke hoeveelheid kwarts zand, doet beide in een glas, giet zesmaal zoo veel van den wijngeest daarop, en stelt het in eene zachte digestie.






{==65==} {>>pagina-aanduiding<<}

Berigt nopens Don Felix d'Azara.

Hoe minder een land bekend is, met hoe edeler oogmerken iemand hetze've bereisd, en met hoe meer hindernissen en gevaren hij te kampen gehad heeft, des te meer dank verdient hij bij allen die belang stellen in kenuis en in het welzijn hunner Natuurgenooten. Don felix d'azara te leeren kennen als eenen man, die zulke verdiensten in zich vereenigd heeft, kan den Lezer niet onaangenaam zijn. De landen, door hem bereisd, zijn voornamelijk de Spaansche Zuid-Amerikaansche provinciën Paraguay en Buenos-Ayres. Onze meerdere kennis van andere Spaansche bezittingen in Zuid-Amerika hebben wij in de laatste tijden voornamelijk aan Duitschers te danken; maar die van de hier gemelde landen steunde tot dus verre grootendeels op de oudere berigten van Jezuiten. Geheel Amerika bevat nog steeds voor deszelfs onderzoeker veel nieuws en bewonderenswaardigs. De Natuur heeft hier zeer veel, ten minste wat de onbezielde schepping betreft, naar eenen zeer grooten maatstaf gevormd. Bergen, meren rivieren, ver uitgestrekte graslanden, alles is groot of ontzettend. De hier boven gemelde landen, van eene verbazende uitgebreidheid zijnde, bevatten eene groote verscheidenheid van luchtstreken, van gronden, zoowel wat den vorm als wat de inwendige gesteldheid betreft, en dus ook van voortbrengsels. ‘In de eene streek,’ zegt dobrizhofer van Paraguay, ‘liggen onafmetelijke velden van 200 mijlen lengte zonder boom, zonder water (zoo lang er namelijk geen regen valt), in eene andere streek verheffen zich hooge gebergten en eindelooze wouden; weêr elders, bij voorb. bij de Abiponers, heeft men vlakten, waar men vergeefs naar eenig gesteente omziet, terwijl nog andere streken eenen rotsachtigen grond en steile steengevaarten aanbieden En, daar men aan den eenen kant dagen lang voortreizen kan, zonder eene enkele bron te ontdekken, heeft men aan eene andere
zijde de grootste stroomen te bevaren, vele kleinere rivieren over te steken, en de wijdste meren of moerassen om te trek-
{==66==} {>>pagina-aanduiding<<}
ken.’ De verscheidenheid van bewoners is niet alleen evenredig aan de uitgestrektheid dezer landen; maar dezelve bestaan hier, gelijk in de overige landen van Amerika, uit eene menigte van volken, die geheel verschillende talen spreken. Het is zeer bedroevend te vernemen, hoe sommige dezer volken door hunne veelvuldige oorlogen tot elkanders verdelging werken, en hoe eenige derzelven reeds tot op weinige leden na ganschelijk uitgestorven zijn, te meer, daar de Jezuiten heerlijke talenten onder hen schijnen ontwikkeld te hebben. Men kan echter eenige hoop koesteren, dat deze Indianen, zoo al niet door zich zelven, ten minste door den invloed van hunne meesters tot een vreedzamer en gelukkiger leven geraken zullen, indien zich maar bij de Spanjaarden, welke hen van tijd tot tijd bezoeken zullen, genoegzaam gunstige betrekkingen vereenigen met zoo veel bekwaamheid en met zoo veel welgezindheid, als wij hier nader in eenen reiziger van dien landaard zullen leeren kennen.
Geboren en opgevoed te Barbunales in Arragonie, in het jaar 1746, van ouders, welke, onder het genot van landelijk en huisselijk geluk, veel zorg aan zijne opvoeding besteed hadden, vervolgde Don felix d'azara zijne letteroefeningen op de hooge school te Huesca, bezocht vervolgens de Militaire - Akademie van Barcelona, en werd in 1764 Cadet bij het Infanterie-regiment van Gallicie. In zijn 25ste jaar bereidde hij zich, schoon onwetend, door eigene standvastigheid, voor, tot zijne aanstaande levenswijs in Amerika. Van zijnen Geneesheer, uit hoofde van eene slechte spijsvertering, den zonderlingen raad ontvangen hebbende, om geen brood meer te eten, heeft hij dezen raad standvastig opgevolgd, en, nooit meer brood etende, daar hij aan visch, moeskruiden en ooft nog schier boven het vleesch de voorkeur gaf, bestendig eene volmaakte gezondheid genoten. Le vaillant is bij het gebruik van hetzelfde voedsel op zijne Afrikaansche reis even gezond gebleven, en vele wilde volken, wier onderhoud alleenlijk in vleesch, visch, wortels, of vruchten bestaat, bezitten een gezond en gehard ligchaamsgestel, en bereiken eenen hoogen en weinig gebrekkigen ouderdom. Zonder zulk eene gezondheid zou d'azara de blijken van moed, die hij als Lieutenant, bij eene onderneming

{==67==} {>>pagina-aanduiding<<}
der Spanjaarden tegen Algiers, gaf, of zwaarder bezuurd of misschien slechts zeer kort overleefd hebben; want hij was een der eersten, welke in Afrika aan wal sprongen, maar kreeg weldra eenen kardoeskogel in de borst, welken een matroos de stoutheid had van uit te snijden. Vijf jaren leed hij echter aan deze wond; maar toen dezelve tien jaren later weder openbrak, daar zich eene schers van de gekneusde rib afgescheiden had, genas zij zorder eenige hulp der kunst, welke hij nu even zoo min genieten kon, als toen hij, op eenen anderen tijd in Amerika, door eenen val van zijn paard, het sleutelbeen gebroken hebbende, alleenlijk door de gunstige werking van zijne natuur hersteld werd.
Toen Spanje en Portugal, het aanhoudend oorlogen moede, in 1777 bij het verdrag van St. Ildefonso, en nader in 1778 bij dat van Pardo overeengekomen waren omtrent de bepaling der grenzen van hunne bezittingen in Amerika, werd Don felix d'azara, nadat hij sedert 1767 eerst als Vaandrig, vervolgens als Lieutenant, en eindelijk als Kapitein bij het Corps de Genie gediend had, met nog drie andere Zee-Officiers van de Spaansche zijde aangesteld, om gemelde grenzen af te steken, en tevens in 1780 benoemd tot Ingenieur - Lieutenant-Kolonel bij den Staf der Zee-Officiers. Daar Spanje met Engeland in oorlog was, geschiedde de overtogt in 1781 op een Portugeesch schip, en men landde gelukkig voor Rio-Janeiro. Intusschen was, bij het openen der Koninklijke bevelschriften onder de evennachtslijn, gebleken, dat d'azara den rang van Kapitein eens Fregats ontvangen had. Na een gesprek met den Portugeeschen Vice-Koning, begaven zich de Spaansche afgevaardigden te scheep naar Monte-Video aan de rivier La-Plata. Hier aangekomen zijnde, ontvingen zij van den Spaanschen Vice-Koning de nadere bevelen tot dadelijke afsteking der grenzen, en wel van de zee af een weinig boven den La-Plata-stroom tot beneden de zamenvloeijing der rivieren Quapore en Mamore, waaruit de rivier Madera ontstaat, die zich vervolgens in den Maranon ontlast. d'Azara kreeg, behalve zijn aandeel in de vijf stukken, waarin men deze ver uitgestrekte lijn verdeeld had, (er was in Amerika nog een vijfde Afgevaardigde aangesteld) nog het opper-
{==68==} {>>pagina-aanduiding<<}
toezigt over de geheele meest afgelegene Noord-Oostelijke helft derzelve. Hij begaf zich 150 mijlen ver te land naar de stad San Pedro in de Portugecsche provincie van dezen naam, om afspraak te
maken met den Portugeeschen Generaal, reisde terug naar den Plata-stroom, en ontving aldaar dadelijk bevel, zich naar Assomtion, de hoofdstad van Paraguay, te begeven, om hier de Portugeesche gelastigden af te wachten. Intusschen had d'azara gemerkt, dat het den Portugezen niet zeer ernstig gemeend was met de bepaling der grenzen, wijl zij onwettig in bezit genomene streken niet verlaten wilden, gelijk zij dan ook vervolgens allerlei nietige voorwendsels te baat namen, om het werk op de lange baan te schuiven; ja het bleek naderhand, dat zelfs Spaansche Gouverneurs aan deze vertraging deel hadden gehad. Het tijdverlies, hieruit voortgesproten, verdroot d'azara te zeer, dan dat hij niet bedacht zou geweest zijn, om zich alle uitstel en alle tusschenpozen van zijn hoofdwerk ten nutte te maken. Hij besloot de bijgelegene landen te doorreizen en in kaart te brengen, alsook de geschiedenis en de zeden van derzelver bewoners te onderzoeken; en osschoon hij dit voor eigene rekening ondernemen moest, was hij nogtans verpligt het voor den Gouverneur geheim te houden.
d'Azara schafte zich, even als le vaillant, eenen voorraad van brandewijn, glas-parels, bonte linten, messen, en andere kleinigheden, aan, alles tot geschenken voor de Indianen, voorts geene wagens of ossen, gelijk de reizigers in Afrika, maar alleen paarden, die van eenige, welke men in vorige tijden uit Europa ingevoerd heeft, voortgesproten, en in deze landen verwilderd en tot eene tallooze menigte aangegroeid zijn, en ook alleen van de langs den weg voorkomende grasvelden hun voedsel bekomen. Zijne eigene reispakkaadje bestond slechts in eenig gereedschap met eenen kleinen voorraad van koffij en zout, in eene hangmat, en in zijne natuuren wiskundige werktuigen; voor zijne gehuurde reisgezellen werden geene kleederen, maar alleen ossenhuiden, om op te slapen, medegenomen.
Onder vele voortreffelijke gewassen groeit ook in Paraguay een boom, welks bladeren en dunne takjes, boven een zacht vuur gedroogd en fijn gestampt, den

{==69==} {>>pagina-aanduiding<<}
naam van Paraguay-thee voeren, en welke vervolgens even als onze thee met heet water begoten, doch, om schadelijke werking voor te komen, slechts eene korte poos te trekken gezet, door geheel Peru, Chili, en Paraguay gebruikt worden. De boom, van welken deze thee komt, is volgens sommigen de Poralea glandulosa, en gelijkt in zijnen vorm, ook in dien der bladen, naar den oranjeappel-boom, behalve dat hij grooter en dikker is. De bloem is klein, wit, en vijfbladerig. De zuivere bladen, zonder inmengsel van stengels, geven de beste thee; men vermeerdert den geur door er de fijngestootene bladen of bast van zekeren heester, die veel naar onze jeneverbezie-boomen gelijkt, bij te voegen, waardoor dezelve tevens meer gommig of lijvig wordt. Men meent echter, dat deze thee zijnen reuk te spoedig verliest, om nog in Europa met smaak te kunnen gebruikt worden.
Eenen voorraad van deze thee, ten gebruike van zijn gevolg bij de reeds gemelde kleine uitrusting gevoegd hebbende, ondernam d'azara vele en lange reizen in het binnenste van Paraguay, en tot in de zendings-landen der Jezuiten, en in het uitgestrekt gebied der stad Corrientes. Wanneer men niets van de wilde Indianen dacht te vreezen te hebben, reisde men bij dag. Een uur voor zonne opgang rees alles van zijne legerstede op, en men bereidde en genoot het ontbijt. Een gedeelte van het gezelschap reed uit, om de paarden, welke men 's nachts op de omliggende velden liet weiden, bijeen te drijven, terwijl men zoo vele derzelven met strikken opvong, als men dien dag oordeelde noodig te hebben, om te berijden of te beladen; want men zorgde doorgaans voor ieder een dozijn paarden bij zich te hebben, om dikwijls te kunnen verwisselen, of om, in geval men er van verloor, niet verlegen te zijn. Men was ook van honden voorzien, zoowel voor de jagt, als om bij het naderen van verscheurende dieren gewaarschuwd te worden.
Twee uren na het opgaan der zon brak de trein op: en daar men in deze woestliggende Amerikaansche landen geene gebaande wegen heeft, liet men altijd op eenen afstand van ongeveer 300 schreden eenen in den weg wel bedrevenen Indiaan als wegwijzer vooruitgaan; want tot de vele zonderlinge hoedanigheden der

{==70==} {>>pagina-aanduiding<<}
Zuid-Amerikaansche Indianen behoort ook deze, dat zij, gezamenlijk met den grooten hoop voortgaande, ook met denzelven onbedachtzaam den verkeerden zoowel als den regten weg inslaan, maar daarentegen op eenen zekeren afstand alleen vooruitgaande van 's morgens tot 's avonds, zonder zich zelss aan te melden om eten of drinken, zoo lang men hun niet toeroept om halte te maken, bestendig hunnen marsch voortzetten en den regten weg aanwijzen. Achter dezen wegwijzer volgden de ledige paarden, en hierop de gewapende manschap. Zoo reisde men doorgaans voort tot twee uren voor zonne-ondergang.
Tot het houden van nacht-verblijf sloeg men zich gemeenlijk in de nabijheid van een stilstaand of van een vlietend water neder. Dan dreef men de paarden digt bij elkander, en liet dezelve dus van plaats tot plaats zoo veel mogelijk de adders dood trappen, die dus getergd, op hunne beurt, wel eens paarden door hunnen beet het leven benamen, daar zij anders, zonder schade te doen, onder de ossenhuiden der slapenden, of zelfs over de ligchamen van deze heen kropen.
Sommigen moesten, terwijl men halte hield, uit, om brandhout te verzamelen; anderen om wild of hoornvee te schieten of te vangen, dat hier, even als de paarden, verwilderd en zeer talrijk is. Wanneer men, naar de opgave der inboorlingen, streken naderde, waar weinig met de jagt te halen was, dan slagtte men van het medegevoerd hoornvee, en sneed van hetzelve lange en breede, maar dunne stukken, die, gedroogd zijnde, zoo dikwijls men dezelve noodig had, naar de wijze der Indianen, aan eene soort van houten spit gebraden werden.
Wanneer men door streken van roofzuchtige Indianen trekken moest, reisde men 's nachts, en had altijd verspieders vooruit, terwijl de gewapende manschap dan somtijds wel omtrent 100 sterk was, eenige van welke in de gevechten met de Indianen hun leven verloren.
Meermalen hield men te midden dezer onbebouwde streken verscheidene dagen, ja zelfs weken stil, en rigtte dan hutten van boomstammen op, die met gras of riet tegen den regen gedekt werden.
Met deze reizen bragt de Heer d'azara, tusschen

{==71==} {>>pagina-aanduiding<<}
het waarnemen van zijn hoofdwerk, het afpalen namelijk der grenzen, 13 jaren door. Zich als Ingenieur en Zee-Officier voornamelijk in de Sterre- en Wiskunde bekwaam gemaakt hebbende, stelde hij zich ook bij het begin dezer reizen eene Wis- en Aardrijkskundige beschrijving der bezochte plaatsen als hoosddoel voor. Alle middagen en alle nachten nam hij den stand der zon en sterren, en dikwijls de afwijking der magneetnaald waar. Als hij door eerstgemelde waarnemingen de breedte van twee plaatsen wist, dan gelukte het hem dikwijls, door het kompas, den kortsten afstand derzelven te vinden, en dus werd hem tevens het oepalen der lengten gemakkelijker. Ondertusschen vond zijn reeds zoo geoefende en weetgierige geest in eene wereld, waar alles nieuw voor hem, en waar nog zoo veel te onderzoeken overig was, in het meten en rekenen geene bezigheid genoeg. Ongelukkiglijk had hem de gebrekkige staat der letteroefeningen in Spanje verstoken gelaten van eene behoorlijke kennis der natuurlijke geschiedenis; maar toevallig, gelijk men zegt, in Amerika het werk van buffon in handen gekregen hebbende, heeft hij door zijne schriften getoond, welk een voortreffelijk leerling van dezen grooten meester hij door dit werk geworden is, daar hij de wetenschap met eenen kostelijken schat verrijkt heeft. Hij vormde zich naar aanleiding daarvan wel voornamelijk tot eenen dierkundigen; maar hij heest echter ook de delfstoffen niet onaangeroerd gelaten, en belangrijke waarnemingen omtrent het welig plantenrijk medegedeeid. Zoo heeft hij onder anderen waargenomen, dat in de bosschen van de volkplantingen der zendelingen de meer en meer toenemende varenkruiden het opgroeijen der boomzaden verhinderen, en omgekeerd, dat de oranjeappelboomen geenerhande lagere boomen, heesters, of planten onder zich dulden. Behalve de zoo gewenschte meerdere zekerheid en uitbreiding, welke hij aan onze kennis van de herten, van de buideldieren, van de fretten, en van andere dieren
dezer wereldstreken gegeven heeft, heeft hij naauwkeurig eene soort van dieren waargenomen, over welke de berigten dus verre mede zeer onzeker waren. Dezelve schijnt een nieuw geslacht uit te maken, en veel nader aan de honden, dan aan de beeren te grenzen; het is de krabbenvre-
{==72==} {>>pagina-aanduiding<<}
ter, le crabier van buffon. Hiervan geeft d'azara voor Paraguay drie verschillende soorten op. Hij noemt het geslacht zelf Agouara-gouazu. De eerste afdeeling van dit woord beteekent vos, de tweede groot. De eerste van dit geslacht zou dan de krabbenvreter van buffon zijn, aan welken de dierkundigen geene behoorlijke plaats wisten aan te wijzen. Cuvier noemt denzelven den kreeftvretenden beer (Ursus cancrivorus). Alles schijnt den Heer zimmermann bij de dieren van buffon en d'azara vrij wel overeen te komen, tot op den staart na, welke, volgens buffon, schubachtig is. Roseda, welke verscheidene dieren van deze soort gadeslagen heeft, zegt, dat zij zoo nabij den hond komen, dat men ze in het open veld, zelfs wanneer er een hond bij is, naauwelijks van dezen onderscheiden kan; alleenlijk de groote opstaande ooren van vijf duim lengte, en drie duim breedte, en de wat fijner gevormde pooten maakten het onderscheid eenigzins kennelijk. Dobrizhofer zeide dus niet ten onregte, dat deze waterhond in gedaante naar den hond, en in ooren naar den ezel geleek (de crabier van buffon heeft geene groote ooren). Het dier was, bij eene hoogte van ongeveer 30 duimen, omtrent 6 voet lang. De staart had meer dan 15 duim lengte Het ligchaam is ros van kleur. Het gebit komt met dat van den hond overeen, en is scherp. Aan den hals is een' witte plek, omringd van eene andere,
die donkerder is. Het haar is lang. Bij sommige ziet men eene zwarte streep op den rug. Dit dier woont in moerassige streken, en zwemt uitmuntend. Het leeft van vogels en andere dieren, maar eet ook suikerriet; daarenboven heeft men insekten, slangen en waterdieren in deszelfs maag gevonden; en dit schijnt voor den naam bij buffon te pleiten, maar de schubachtige staart en de korte ooren doen ons anders vermoeden, dat de krabbenvreter van Suriname eene bijzondere soort van dieren uitmaakt. Huilende, doet het hier beschreven dier op eenen vrij verren afstand de toonen goea-a-a hooren. De Abiponers maken jagt op hetzelve om het vel (*).

{==73==} {>>pagina-aanduiding<<}

Warmte, vochtigheid en insekten beletteden den Heer d'azara, om, gelijk hij van voornemen was, de huiden der gedoode dieren te bewaren; maar hij heeft dit gemis vergoed, door ons, tot aanmerkelijke verrijking der natuurlijke geschiedenis, beschrijvingen mede te deelen, niet alleen van de gedaante en de kleur der dieren, maar tevens van de karakteristieke levenswijzen der familien en geslachten.
Onder de 448 soorten van vogels, welke hij van den 24sten tot den 36sten graad zuidelijke breedte en tusschen 57 en 60 gtaden westelijke lengte van Parijs waargenomen en beschreven heeft, bevinden zich omtrent 200 te voren in het geheel niet gekende noch beschrevene soorten: en echter verwaardigde hem de Spaansche Vertaler van buffons werken, aan welken hij zijne aanmerkingen op dezelve gezonden had, met geen antwoord of opheldering.
Krenkingen en onaangenaamheden moest zich d'azara zeer vele laten welgevallen; maar hij verdroeg dezelve manmoedig, of beantwoordde ze met voortdurenden ijver voor het algemeene beste. Toen hij, na verloop van 13 jaren, zijnen last ter bepaling der grenzen voleindigd hebbende, aan zijn Hof in Europa verzocht, om naar zijn vaderland terug te mogen keeren, werden deze zijne brieven teruggehouden.
In het 14de jaar van zijn verblijf in Amerika werd hem het opperbevel over de geheele zuidelijke grenzen, en dus over de landen der oorlogzuchtige Pampas-Indianen opgedragen, en hij, daar men van voornemen was de Koninklijke bezittingen aan dezen kant nog verder uit te breiden, tevens belast met het daartoe noodige onderzoek van de gesteldheid dezer landen.
Dezen gevaarlijken last volbragt hebbende, kreeg hij verlof van den Vice-Koning, alle zuidwaarts van de stroomen La-Plata en Parana gelegene landen te onderzoeken. Twee bekwame Subalterne Officieren tot het bevaren en opnemen van den Parana-stroom aangesteld, en zich ondertusschen zelf landwaarts in, langs deze rivier, aan het meten begeven hebbende, had hij vervolgens het genoegen van de volmaaktste overeenstemming tusschen de beide volbragte werkzaamheden te ontdekken. Hij was op deze reis tot aan de stad Sta Vez de la Vera-Cruz gekomen, had

{==74==} {>>pagina-aanduiding<<}
eene kaart van derzelver distrikt gemaakt, en had het voornemen, om eveneens de provincien Cordova, Salta en Mendoza, de westelijke grenzen van Chaco en het land der Patagonen af te teekenen, toen hij plotseling naar Buenos-Ayres terug geroepen, daar men, met Engeland in oorlog, ook voor vijandelijkheden met de Portugezen vreesde, het bevel ontving over de grenzen langs Brazilie.
Hierdoor gelegenheid hebbende deze uitgebreide streken naar zijn genoegen te leeren kennen, moest hij tevens geweld tegen de Portugezen gebruiken, die zich hier van meer land meester gemaakt hadden, dan de verdragen toelieten. Vervolgens de landen ter weerszijde van den La-Plata bereisd, en een plan van verdediging tegen eenen mogelijken aanval der Engelschen ontworpen hebbende, kwam hij, na verloop van eenige jaren, andermaal in eerstgemelde grenslanden, en kreeg dus gelegenheid, om het gebrekkige, dat er in zijn eerste onderzoek overgebleven was, te verbeteren. Onder de vele zaken, welke men hem bij dit terugkeeren naar de grenzen van Brazilie opgedragen had, was er eene, met welker volvoering hij inzonderheid zoowel aan 's Konings schatkist als aan vele zijner medemenschen groot voordeel toebragt. Het Hof van Spanje had namelijk in het jaar 1778 besloten, om de kusten van Patagonie te bevolken en te doen bebouwen, en een groot getal Spaansche huisgezinnen was ter bereiking van dat oogmerk naar Zuid-Amerika ingescheept geworden, en gelukkig in deszelfs havens binnen gekomen. Men maakte ondertusschen in deze zaak weinig vorderingen, en na verloop van twintig jaren waren nog maar weinige volkplanters gevestigd. Het bleef dus voor d'azara gespaard, om hen allen aan den lediggang en deszelfs ondeugden te onttrekken. Hij ontwierp een plan en bragt binnen acht maanden eene zaak tot stand, door welke men zich zoo vele jaren had laten ophouden. Hij onthief dus den Staat van eenen last, en leverde tevens weerbare armen aan de niet genoeg gedekte grenzen tegen Brazilië, door zijne landgenooten aldaar, nabij den oorsprong der rivieren Ybicui en Sta Maria, in onbebouwde maar vruchtbare streken te plaatsen, van land en gereedschap te voorzien, kerk en huizen voor hen te bouwen, eenen Leeraar aan

{==75==} {>>pagina-aanduiding<<}
te stellen, en zelfs de op zijne kaart aangewezene nieuwe stad St. Gabriel de Batobi aan te leggen.
Het gevoel van het nut der kennis en der werkzaamheid van den Heer d'azara, en bij sommigen de vrees van met hem tevens hunne eigene aanklagte naar Spanje over te zenden, waren niet alleen oorzaak, dat men zijn verblijf in Amerika, zoo veel als mogelijk was, zocht te verlengen, daar hij intusschen zoo gaarne zijn vaderland wedergezien had, maar nijd en huichelarij, zoowel als onwetendheid en jaloezij, trokken te gelijk het harnas tegen hem aan, en verbitterden de reeds ongaarne gerekte dagen zijner vreemdelingschap. Toen hij, na den afloop van het werk der grenzen, in de archiven der steden, inzonderheid in die van de hoofdstad Assomtion, aangaande de geschiedenis van Paraguay onderrigting verlangde, en zich de opzigter der laatstgemelde archiven daartoe gunstig aan hem betoond had, ontnam men dezen de sleutels, en sloot d'azara den toegang. Dankbaar ontvingen de burgers dezer stad de van hem verzochte aanmerkingen, die hij, gedurende zijne reis in hun land gemaakt had, en zij beschonken hem op eene vereerende wijze met het burgerregt; maar men liet en deze berigten en de registers, in welke dat regt geboekt was, uit de archiven ligten. Men beschuldigde hem, van met de Portugezen geheuld te hebben; ja, men verdichtte, dat zes balen met geschenken, welke men zelf door lage toegeeflijkheid jegens de Portugezen verdiend had, voor hem bestemd waren, en ontnam hem alle kaarten en papieren, welke men meester worden kon; maar d'azara, hierover nooit geregtelijk aangeklaagd, achtte het beneden zijne waardigheid, zich openlijk tegen deze lasteringen te verklaren; hij droeg alleenlijk zorg om zijne andere kaarten en geschriften aan eenen vertrouwden en opregten Geestelijken in bewaring te geven. Toen men hem door gemelde treken nog niet de gewenschte klad had kunnen aanwrijven, begon men den schijn van vriendschap aan te nemen, en poogde zich op deze wijze van zijne leerzame
aanteekeningen meester te maken, niet alleen, om er hem van te versteken, maar ook om zich als eigene schrijvers van dezelve uit te geven. Men had reeds naar Spanje geschreven,

{==76==} {>>pagina-aanduiding<<}
dat men eene natuurlijke geschiedenis der viervoetige dieren en der vogels in de pen had; en toen deze geheele list mislukte, trad de wraak te voorschijn, en men belettede de Indianen, om den Heer d'azara gevangene of gedoode dieren meer te brengen. Men wilde volstrekt, om zoo te spreken, met zijne vederen pronken; verscheidene zijner Verhandelingen over de gesteldheid des lands en over heerschende misbruiken werden, hoewel onvolledig, en zonder naam des Schrijvers, in een te Buenos-Ayres uitkomend Journaal gedrukt, en, ten minste gedeeltelijk, in Spanje voor het werk van anderen uitgevent.
Noch deze schurkerijen, noch de moeite, die men aanwendde, om hem bij het Hof van Spanje geheel in vergetelheid te brengen, doofden den heilzamen ijver van den Heer d'azara uit. Met de grootste trouw en naauwgezetheid volvoerde hij alle reeds gemelde door den Vice-Koning en de Gouverneur aan hem opgedragene zaken. Hij stelde voor deze Heeren verscheidene Verhandelingen over deze en gene voorwerpen van Staatsbestuur op. Hij overhandigde hun verscheidene voorslagen tot verbetering, onder andere ook een ontwerp ter vestiging van de volkomene vrijheid der Indianen, die hem nog als onmondige, zonder een vrij bestuur van hunnen eigendom en hunne bedrijven, voorkwamen.
Zoo vele verdiensten werden echter eindelijk door betere Opperhoofden waardig gekeurd, dat men zijn zoo lang terug gehouden verzoek, om ontslag, naar Europa overzond, en een getrouw berigt van die verdiensten aan het Hof inleverde. Dit had ten gevolge, dat hij in het begin van het jaar 1801 verlof ontving, om naar Spanje terug te keeren. Alvorens van dit verlof gebruik te maken, liet hij nog op eigene kosten eene kaart maken van den loop der rivier Uruguay, van derzelver watervallen af tot aan hare uitstorting in den La-Plata stroom.
In Spanje teruggekomen, werd d'azara in October van 1802 bekleed met de waardigheid van Spaansch Brigade Generaal. Het eerste werk, dat hij nu begon uit te geven, namelijk zijne beschrijving der vogels, met eene liefderijke opdragt aan zijnen broeder nicolaas d'azara, Spaansch Gezant in Frankrijk, toe-
{==77==} {>>pagina-aanduiding<<}
gewijd hebbende, vertrok hij naar Parijs, om dezen broeder te bezoeken, en om denzelven eigenlijk bijna eerst te leeren kennen; want hij had dezen broeder, welke vijftien jaren jonger was, slechts eenmaal in zijn leven, en dat nog maar twee dagen lang, te Barcelona gezien en gesproken. Zamengekomen, gevoelde dit broederpaar zulk eene wederzijdsche liefde en vriendschap, dat zij niet weder scheiden konden. Don felix liet zich van zijnen broeder overhalen, om zijnen krijgspost neder te leggen, om bij hem te blijven leven, en zich geheel en al aan de wetenschappen, inzonderheid aan de beoefening der natuurlijke geschiedenis te wijden, eene beoefening, tot welke hem hier de kostbare verzamelingen zoowel als de verkeering met zeer beroemde Natuuronderzoekers, de beste hulp verleenen konden. Hij zettede nu het in orde brengen en uitgeven zijner waarnemingen en aanmerkingen voort, en maakte kennis met den Heer walkenaar, Uitgever van de Fransche vertaling der twee eerste Deelen zijner Reisbeschrijving. Beide Heeren bezochten nu dikwijls gezamenlijk het Parijsche Kabinet voor de natuurlijke geschiedenis, en de Heer walkenaar liet door bekwame kunstenaars afbeeldingen gereed maken van Zuid-Amerikaansche dieren, welke de Heer d'azara beschreven had, en welke zich ook in dit Kabinet bevinden, welke afbeeldingen vervolgens bij de Fransche vertaling van d'azara's Werk gevoegd zijn. Voorts betuigt de Heer walkenaar, dat niemand begeeriger kon zijn, dan de Heer
d'azara, om steeds meer te leeren, en om zich te laten teregtwijzen, waar hij gedwaald had, namelijk niet in zijne beschrijvingen, maar in de zamenvoeging van sommige geslachten en soorten, de synonymie, en in het beschouwen van sommige bijzonderheden, zoodat deze Heer de aanmerkingen, in welke hij deze dwalingen verbetert, op d'azara's eigen verzoek onder deszelfs Werk geplaatst heeft.
Intusschen maakte de dood een einde aan het eendragtig en minzaam zamenleven der broederen. Nicolaas d'azara stierf den 26 Jan. 1803.
Dou felix dus zijne naauwste betrekking buiten 's lands verloren hebbende, kon des te gemakkelijker den gewigtigen post aannemen, welken de Koning van Spanje, waar men zijne verdiensten nu ten volle er-
{==78==} {>>pagina-aanduiding<<}
kende, door eene zeer verstandlge keus aan hem opdroeg, namelijk dien van Lid in den Raad voor beide Indiën, waarbij hij in het bijzonder belast werd mer het bestuur van de middelen tot verdediging dier landen.
Deze waardigheid bekleedde de Heer d'azara, toen zijn vaderland eene staatkundige verandering onderging. Of hij na dezen tijd nog verder eenig ambt waargenomen, dan of hij buiten alle beslommering op zijne landgoederen in Arragonie geleefd hebbe, weet men niet; maar het is zeker te wenschen, dat de draad van zijn verdienstelijk en in zoo vele gevaren gespaard leven niet al te vroegtijdig afgesneden worde.

Praalgraven der Turken.

Castellan, die in het jaar 1808 te Parijs brieven over Morea en eenige Grieksche Eilanden heeft in het licht gegeven, geeft daarin van de Praalgraven der Turken de volgende beschrijving: Zij laten zich gaarne, naar de zeden der Ouden, langs de wegen, of op heuvels met cipressen bewassen, begraven. Zij noemen deze oorden de velden des doods, en beschouwen dezelve als wandelplaatsen. De grafheuvels hebben de gedaante van banken, en de Turk zit vaak uren lang daarop, rookt zijne pijp, drinkt zijne koffij, die hij zich uit een, somtijds nabij gelegen, koffijhuis aanschaft, en houdt zich met de gedachte aan de hem te vroeg ontrukten bezig. Gelijk de Ouden, beschouwen zij en de Grieken den dood als eene zoete, vreedzame sluimering. De dooden worden in hunne beste kleederen gehuld, met bloemen bestrooid, en in opene doodkisten, die met rijke stoffen behangen en met eenen groenen krans omslingerd zijn, ten grave gedragen. De tulband toont de grafplaats van eenen man, en zijn vorm den rang van den overledenen aan. Gewoonlijk dekt een eenvoudige steen het graf; alleen de naam der Godheid, en het gereedschap, dat het beroep van den overledenen aanduidt, staan daarop uitgehouwen. Het graf

{==79==} {>>pagina-aanduiding<<}
van eene vrouw dekt eene soert van urne of lijkbus, en dat van een jong meisje wordt met eene roos versierd. Veelal zijn de Praalgraven bont, met allerlei kleuren geschilderd, somtijds zelfs verguld, en verbeelden meestal eene kist, in welke de doode met aarde bedekt wordt, waaruit de door de bloedverwanten geplante en opgekweekte bloemen ontspruiten, die dagelijks begoten worden. Bijzondere personen begraven hunne dooden ook wel in het binnenste van hunne huizen of in den tuin, en voorzien de graven veel met gedenkteekens, in den vorm van kapellen, die deels gesloten, deels open, en waaraan vaak nog hallen of portalen aangebouwd zijn. In deze kapellen zijn de graven met steenen platen belegd en met tapijten bedekt; de tulbanden en overige zinnebeelden, welke anders in marmer zijn uitgehouwen, bestaan hier wezenlük en zijn van de kostbaarste stoffen. Aan het gewelf hangen brandende lampen, en er zijn wachters, die zich hier dag en nacht ophouden, en verzen uit den Koran lezen.

De morsige Spanjaards.

Men beschuldigt de Spanjaards in het algemeen, dat zij zoo gemakkelijk als vuil zijn. Het volgende schijnt dit te bevestigen. Een Fransch schilder, welke, om zich in zijne kunst te volmaken, door Italie reisde, zag te Napels eenen met lompen bedekten Spanjaard, met handen, onder welker vuil de kunstenaar nogtans hare natuurlijke schoonheid herkende. Hij wenschte ze als een model na te teekenen, en, door een weinig geld, was de Spanjaard gemakkelijk daartoe te bewegen. De kunstenaar nam hem mede naar zijn huis, en begeerde, dat hij zich zou wasschen. Reeds aan de deur keerde de Spanjaard terug, en vroeg: welke hand wilt gij dan teekenen?


{==80==} {>>pagina-aanduiding<<}

Over blindgeborenen, die ziende geworden zijn; naar de waarnemingen en proeven van den hoogleeraar Beer.

Door Dr. André.

De Hoogleeraar beer, te Weenen, opereerde elf Blindgeborenen met het gelukkigst gevolg, en nam alle, voor en na de operatie, zeer zorgvuldig waar, doch maakte de resultaten zijner waarnemingen, voor zoo veel ik weet, niet door den druk bekend, maar deelde dezelve slechts van tijd tot tijd aan zijne toehoorders in eene korte voordragt mede. Ik hoorde gedurende mijn laatste verblijf in Weenen eene dier voordragten, en wil het gewigtigste derzelve bekend maken.
De Hoogleeraar beer klaagt te regt, dat in nieuwere tijden zoo weinig over dit onderwerp geschreven en waargenomen is. De nagelatene waarnemingen van eenen cheselden (*), daviel (†) en janin (§) noemt hij slechts oppervlakkig en onbeduidend, hetwelk ik echter bij het nalezen geenszins heb bevonden. Cheselden sloeg maar eenen Blindgeborenen gade, doch dezen zeer naauwkeurig. Zeker moest janin, welke twaalf Blindgeborenen opereerde, zich niet enkel op die eene geschiedenis eener Boerin bepalen, van welke hij in zijne waarnemingen spreekt. Dan hij verontschuldigt zich met de gelijkheid in de resultaten, die hij bij de overigen verkreeg, en is in het verhaal van dat eene beschreven geval geens-
{==81==} {>>pagina-aanduiding<<}
zins zoo oppervlakkig, als de Hoogleeraar beer zegt.
Na deze korte historische schets kom ik ter zake. De hoofd-idéeën der geheele voordragt waren omtrent de volgende:
Blindgeborenen zijn zeldzamer dan men gelooft. De meeste, die men daarvoor houdt, zijn het in de eerste dagen na de geboorte door verwaarloozing geworden, bijzonder door te sterken invloed van licht, welke de katarakt zeer begunstigt. Stekeblinden zijn geen Blindgeborenen, zij kunnen altijd nog het licht onderscheiden, zelfs de kleuren. De eigenlijke Stekeblinde blijft het zonder redding. - Het onderscheiden der kleuren door Blindgeborenen is zeer gewigtig, vele kunnen het meer, vele minder, naar de gesteldheid hunner katarakt. Zij zien slechts de hoofdkleuren, en beslissen door hunne opgave het best over de natuurlijke wetten der kleurbreking. Een ligtrood op eenen witten muur opgehangen lint zien zij in het begin met eenen groenen rand, op het laatst geheel groen. Een geel eerst geel en paars. Oranje heeft geen rand. Himly heeft hetzelfde waargenomen. De vreugde der geopereerde Blindgeborenen, als zij den regenboog voor de eerste maal zien, is buitengemeen. - Blindgeborenen kunnen uren lang naar de zon zien, zonder dat de oogen tranen. Zij zien gaarne naar wit, zoeken het licht, haten de geelgeverwde voorwerpen, vermijden het ligt- en scharlakenrood, vooral, als het door de zon beschenen wordt; ten bewijze, dat het licht niet alleen kwantitatief, maar ook kwalitatief werkt. De begeerte naar licht is ook bij zulken, die later blind geworden zijn; bij deze evenwel niet zoo sterk; zij verdragen het licht ook na de operatie moeijeleker dan Blindgeborenen. Hiertoe behoort de geschiedenis eens mans, die in de derde maand na de operatie het kleinste geschrist in het duister lezen konde, doch van het licht altijd nog de pijnlijkste gewaarwording had.
De uitgelatene, luidruchtige vreugde, welke Blindgeborenen na de operatie voor alles betoonen, gaat kort daarop in eene stille zwaarmoedigheid en ingetogenheid over. Zij zoeken nu hunne nieuwsgierigheid te verbergen, en oefenen zich in stilte, bevoelen alles, totdat zij eindelijk alle voorwerpen naauwkeurig

{==82==} {>>pagina-aanduiding<<}
kennen. Daarop worden zij weder vrolijk, doch niet in dien graad, als na de operatie, zij zoeken dan weder gezelschap. Misschien ligt de grond van dit verschijnsel in het gevoel van schaamte, dat zij zoo onbekend met de voorwerpen der uiterlijke wereld zijn, of welligt daarin, dat zij zich van dit alles een geheel ander denkbeeld gemaakt hadden. Twee meisjes toonden na de operatie geheel het tegengestelde. Het eene van twaalf jaren bleef zonder eenige aandoening en vreugde. Men bragt haar met toegebondene oogen in den Aue-garten bij Weenen, en ontbond haar aldaar op eene der schoonste plaatsen plotselings de oogen, doch - zij bleef onverschillig en eigenzinnig; daartegen maakten zoete wijn en gebak haar zeer vrolijk. Zij verheugde zich vooral den wijn gezien te hebben. Dit meisje was eene Boerin, doch van de andere, eene 21jarige Freule, had men dit niet kunnen verwachten; hare onverschilligheid toch was even zoo groot, en nog altijd bevindt zij zich het best, als zij de oogen sluiten kan.
De indruk, dien de eerste mensch, welken een Blindgeborene na de operatie ziet, op hem maakt, is zeer hevig. Natuurlijkerwijze is de Operateur altijd de eerste, die zich aan hem vertoont, en hij behoudt ook altijd eene bepaalde genegenheid voor dezen. Een 16jarig knaapje achtte na de operatie den Hoogleeraar beer boven alle anderen, en hield hem dikwijls zelfs voor zijnen wezenlijken vader, dien hij onder de menigte slechts dan uitvinden kon, als hij een' rooden rok aan had. Hetzelfde geldt ook van blinden, die eerst later blind worden.
Het plaatsvervangen der zintuigen bij Blindgeborenen is zeer merkwaardig. Bij dat Boerenmeisje bepaalde zich alles op de maag. Bij eene andere was de reuk zeer toegenomen; zij kon geene kat in de nabijheid dulden, zonder telkens hevige stuiptrekkingen te bekomen. In de vierde week na de operatie bragt men dezelfde kat in de kamer; zij schreeuwde van blijdschap: een hond! sprong daarop toe, nam het dier op den schoot, liefkoosde en streelde het, en hoorde ook naderhand gelaten toe, als men haar zeide, dat het geen hond, maar eene kat ware. - Vooral is het zintuig van tasten zeer geoefend. Zij grijpen en tasten, (daar zij geen begrip van ver-
{==83==} {>>pagina-aanduiding<<}
wijdering hebben), naar de maan en naar de wolken, verschrikken van groote voorwerpen, waarvan zij den omtrek niet terstond vatten kunnen. Gelijkheid der gedaante en kleur van twee voorwerpen brengt hen in groote verlegenheid; zij verwisselen dan gewoonlijk beide met elkanderen.
Blindgeborenen grijpen, na de operatie, als kinderen altijd ook naar twee voorwerpen, zij zien den voor hen gehoudenen stok dubbel, en moeten zich eerst gewennen alle voorwerpen in de behoorlijke rigting van het oogaspunt zoo te bevatten, dat zij dezelve slechts enkel zien. Een' voorgestelden driehoek schrijft de Blindgeborene behoorlijk na, zoo als die voor hem staat, de golvende lijn evenwel zaagsgewijs, het parallelogram als een kwadraat.
Schilderstukken maken eenen geheel bijzonderen indruk op Blindgeborenen, die ziende geworden zijn. Men toonde aan eenen eens een schilderstuk, waarop eene gedekte tafel verbeeld was, en hij hield dezelve voor natuurlijk, en had bijna het doek doorgestooten. Toen hij zijne dwaling inzag, betastte hij elk voorwerp enkel en hield dan eene wezenlijk gedekte tafel voor geschilderd. Deszelfs aesthetisch begrip was niet zonderling; hij had zich de meuschen geheel anders voorgesteld, en wenschte bij alle den neus weg. Vrouwspersonen vatte hij voor de operatie vooral gaarne den arm en boezem; na de operatie waren hem stompneuzen het liefst.




Iets over eenige tijdverdrijven in Engeland.

Het nabootsen van Dieren.

Ten tijde der regering van Koningin anna, kwam te Londen een man, met name clench, geboortig van Barnet, die in staat was om velerlei geluiden met den mond voort te brengen. Volgens een openbaar Berigt, door hem uitgegeven, en thans nog voorhanden, bootste hij het geluid na ‘van paarden, van

{==84==} {>>pagina-aanduiding<<}
jagers, en van jagt-honden, voorts, van eenen psalterspeler, van een oud wijf, van een' dronken man, van klokken, van de fluit, van de basson, en van een orgel van drie stemmen, alles door zijne natuurlijke stem, en in de grootste volkomenheid;’ zich beroemende, ‘de eenige mensch te zijn, die zoo groot eene kunst had kunnen magtig worden.’ - Hij had echter eenen mededinger, van wien in een der Bladen van den Spectator gewag gemaakt wordt, en die de Fluitende Man werd genoemd. De uitmuntendheid van dezen bestond in het nabootsen van de toonen van allerlei zingende vogels. - Hetzelfde geschiedde, in groote volkomenheid, door een' Vogelkooper, die zich in het gezelschap van zekeren beruchten Goochelaar bevond. Deze man had den naam aangenomen van rossignol (Nachtegaal), en, nadat hij zich van den gemelden Goochelaar had afgescheiden, verscheen hij op het Tooneel van Covent-garden, alwaar hij, behalve het nabootsen van het gezang der vogelen, muzijk maakte op eene viool zonder snaren; te weten, hij bragt, op eene verwonderlijke wijze, de toonen voort met zijne stem, en vertoonde de gebaren van eenen vioolspeler, door het strijken met een dun stokje over eene viool zonder snaren. Zijne kunst vond groote toejuiching, en de opgang, dien hij maakte, verwekte hem vele mededingers, doch niemand konde hem evenaren. Dan, het werd ontdekt, dat de klanken gevormd werden door middel van een instrument, tot dat einde in zijnen mond verborgen - en toen was het met zijnen roem gedaan. - Weinige jaren geleden, was te Londen een arme boerenknaap, afkomstig van St. Alban's, die zeer naauwkeurig de onderscheidene geluiden van al de dieren, welke men gewoonlijk op eene
landhoeve ontmoet, wist na te bootsen; maar inzonderheid muntte hij uit, in het knorren der zwijnen, het schreeuwen van jonge biggen, en het grommen van twee vechtende honden.

Het Hanengevecht.

Dit barbaarsch tijdverdrijf, hetwelk aanspraak maakt op den roem van eene hooge oudheid, werd in een vroeg tijdperk geoefend bij de Grieken, en naderhand

{==85==} {>>pagina-aanduiding<<}
bij de Romeinen. Bij de Engelschen kan men het nasporen tot in de twaalfde eeuw; in welk tijdperk het zeker in gebruik was, en toen als een kinderlijk tijdverdrijf schijnt aangemerkt te zijn. ‘Alle jaren,’ dus schrijft fitzstefen, ‘des morgens op den dag van Vastenavond, brengen de schooljongens, in de stad Londen, Kamphanen bij hunne Meesters, en den geheelen voormiddag, tot etenstijd toe, hebben zij vrijheid, om zich te vermaken met die Hanen te zien vechten. De School is het Hanemat, en de Meester de Opziener en Bestuurder van het spel.’ - Deze gewoonte was, volgens een hedendaagsch Schrijver, in Schotland, in vele scholen, in de laatst asgeloopene eeuw, nog in gebruik, en houdt andaar misschien nog stand. De Schoolmeesters eigenden zich de Hanen, die in den strijd zwichtten, als hun wettig regt, welke men fugees noemde, denkelijk verbasterd van refugees, vreemdelingen.
Onder de regering van eduard den derden, werd het Hanengevecht eene fatsoenlijke verlustiging; het werd toen met meerder ernst behandeld, dan voorheen, en breidde zich uit tot bejaarde personen. In dat vroege tijdperk begon het reeds verderfelijke gevolgen te veroorzaken, en het werd daarom bij openbare afkondiging, waarin het met andere nuttelooze en ongeoorloofde tijdverdrijven in éénen rang geplaatst werd, verboden. Dan, niettegenstaande het dus vernederd en van zijn aanzien beroofd was, bleef het zich bij het gemeen nog staande houden, en is, ondanks alle tegenstand, dien het van tijd tot tijd ontmoet heeft, tot in latere tijden overig gebleven. Onder de toevoegselen, welke henrik de achtste aan het Paleis te Whitehall maakte, was ook een Hanemat; waaruit zijn smaak voor het Hanengevecht is op te maken. En jacobus de eerste was op dat spel zoo sterk gezet, dat hij tweemaal ter weke het vermaak daarvan genieten wilde. Behalve het Koninklijk Hanemat, waren er nog drie andere te Londen, namelijk in Drury-lane, in Jewinstreet, en in Shoe-lane, in welke niet zelden weddenschappen van eenige duizenden ponden Sterlings, over het kampen van twee Hanen, werden aangegaan.
Dan, om mij over den aard en de uitgestrektheid van deze volks-verlustiging niet verder uit te laten,

{==86==} {>>pagina-aanduiding<<}
zal ik alleenlijk nog melding maken van een spel, dat in latere tijden schijnt uitgedacht te zijn, en geenszins tot eere strekt van de Engelsche Natie. Het bestaat hierin: men brengt een zeker getal paren van Hanen, onderstel zestieu paar, bijeen, om tegen elkander te vechten, zoo lang, tot dat de helft derzelven afgestreden is; dan stelt men de zestien overwinnaars andermaal tegen elkanderen, tot dat de helft van dezen gesneuveld zijn; de acht overblijvende ten derdemaal; de vier overige ten vierdemaal; en eindelijk, ten vijfde, de twee nog overgeblevene: zoodat van de twee en dertig Hanen, een en dertig wreedelijk vermoord worden, tot vermaak en verlustiging der aanschouwers. -
In oude prentverbeeldingen vindt men dikwijls Hanengevechten vertoond, maar in geen derzelven ontdekt men eenig bewijs van kunstsporen; de pooten dezer dieren met scherpe stalen punten te wapenen, is eene wreedheid, welke in vroegere eenwen onbekend schijnt geweest te zijn.
Bij hetgeen tot hiertoe over dit onderwerp gezegd is, zal ik nog voegen, dat de Ouden niet alleen Hanen, maar ook Patrijzen en Kwartels tegen elkander lieten vechten, op gelijke wijze, zegt barton, als de Franschen thans doen. Of, en in hoe verre, dit voorbeeld bij de Engelschen is nagevolgd, is mij niet gebleken.

Het Hanen-knuppelen.

Dit was eertijds een zeer gemeen tijdverdrijf, inzonderheid bij de jeugd te platten lande, en werd algemeen geoefend op Vastenavond. Wanneer, bij geval, het arme dier de pooten gebroken werden, of hetzelve zoo verlamd werd, dat het niet langer staan konde, waren de onbarmhartige eigenaars gewoon, hem met stokjes te onderstutten, ten einde het vermaak, dat zij in het hervatten van zijne pijniging vouden, te verlengen. De Overheid heest, grootendeels tot haren lof, voor eenige jaren deze slechte gewoonte gestuit; en thans is het, op de meeste plaatsen in het Rijk, bijna, zoo niet te eenemaal, buiten gebruik geraakt.

{==87==} {>>pagina-aanduiding<<}

Op sommige plaatsen was men gewoon, den Haan in een' aarden pot te zetten, die tot dat einde gemaakt was, en hem daarin zoodanig te plaatsen, dat alleen het hoofd en de staart van het dier gezien konden worden. De pot, met den vogel er in, werd vervolgens, dwars over de straat, twaalf of veertien voet boven den grond, opgehangen, en elk, die lust had om zijne kunst te beproeven, konde er naar werpen, mits betalende voor vier worpen twee stuivers, en hij, die den pot brak, en den Haan uit zijne gevangenis verloste, had dien als een' prijs. Te North Walsham, in Norfolk, hadden eens eenige snaken eenen Uil in den pot gezet, en den kop en staart van een' dooden Haan genomen hebbende, plaatsten zij die even zoo, als of er een levende Haan in den pot zat. De klucht gelukte naar hunnen wensch. Een gemeen arbeider, in de stad wonende, na verscheidene malen mis geworpen te hebben, brak eindelijk den pot, doch vond zich van den prijs verstoken; want de Uil, in vrijheid geraakt, vloog, tot zijne groote verwondering, aanstonds weg, en liet hem, voor zijn geld en moeite, niets overig, dan den kop en staart van den dooden Haan, met de potscherven. Dit grappig voorval stelde den man bij aanhoudendheid bloot aan de belagching van het volk, zoodat hij, ten laatste, genoodzaakt was de stad te verlaten, alwaar hij, naar men zegt, nooit weder gezien is.

Eenige trekken uit het karakter van den grooten Turenne.

Turenne bezat alle eigenschappen van eenen held, en bovendien die edele cenvoudigheid van zeden, welke den glans dezer voortreffelijkheid nog meer verheft. Niemand was goedaardiger, zachtmoediger, vriendelijker, dan hij. Hij blonk niet uit door begaafdheden om in gezelschappen te onderhouden, maar geen Veldheer heeft hem in doordringender verstand, juister oordeelskracht en dieper inzigt overtroffen.

{==88==} {>>pagina-aanduiding<<}
Zijn moed was koel en bedachtzaam, zijn blik zeker en vertrouwelijk; altijd wist hij zijn verlies weder goed te maken, en met weinig veel uit te rigten. Lodewijk XIV leerde onder zijne leiding de kunst van oorlogen, en deed verscheidene veldtogten met hem, waarbij hij enkel hoorde, enkel aanvoerde, niets besliste.
Zijnen eersten veldtogt deed hij onder zijnen oom, van moeders zijde, Prins maurits van nassau. Hij moest van onderen op dienen; in zijn drie en twintigste jaar was hij Veldmarschalk, in zijn twee en dertigste Marschalk van Frankrijk, en in zijn acht en veertigste jaar Generaal-Veldmarschalk der gezamenlijke Koninklijke Armeeën. Zijne veldtogten, inzonderheid die van 1673, 1674 en 1675, zijn door deskundigen bewonderd geworden; hij moest zich wegens zijne kleine Armeeën verdedigenderwijze gedragen, greep aanstonds den vijand aan, en sloeg hem, schoon ongelijk sterker.
Zijn leven is eene reeks van edele, groote, luisterrijke daden, en menschlievende, wijze handelingen. - Op eenen bezwaarlijken en langen terugtogt had een soldaat zich krachteloos bij eenen boom nedergeworpen, om het einde zijns lijdens af te wachten; turenne reed juist op dat oogenblik daar voorbij, zag den ongelukkigen, steeg van het paard, hief den krachteloozen soldaat er op, en ging zoo lang naast hem te veet, totdat hij een rijtuig aantrof, om hem des te gemakkelijker voort te brengen.
Op eene Retirade zag hij eenige ruiters, die voor de snaphaankogels, welke van eenen heuvel kwamen, het hoofd bogen, maar zich, uit vrees voor den Marschalk, terstond weder oprigtten. ‘Neen! neen!’ riep hun turenne toe, ‘dat schaadt niet; zoodanig iets verdient wel een kompliment.’
De Armee noemde hem haren Vader. Toen hij, in den Winter van 1673, de vijanden uit Westialen wilde verdringen, en zich, door dagmarschen vermoeid, achter eene hegge te slapen had gelegd, kwamen er eenige Muskettiers en braken takken van de boomen, om hem eene legerhut te maken, ten einde hem voor de sneeuw te beveiligen, terwijl nog eenige andere ruiters hunne mantels daarover dekten. Tu-
{==89==} {>>pagina-aanduiding<<}
renne ontwaakte, en vroeg hun: ‘waarom zij niet marscheerden?’ ‘Wij willen ons onzen Vader behouden,’ antwoordden zij, ‘dat is onze zorg, want wie bragt ons, wanneer wij hem kwamen te verliezen, weder in ons land?’
Turenne had het zoo ver gebragt, dat hij over het plan van eenen veldtogt onbepaald Heer was. Hij gaf slechts zijnen lodewijk daarvan berigt.
De beide Koningen van Spanje en Frankrijk spraken elkander op het Fazanten-eiland bij den Pyreneschen vrede, en de een stelde den anderen de aanzienlijkste Heden van zijn Hof voor. Turenne bleef onder de Fransche Hoflieden verborgen en filippus liet zich hem toonen. Hij beschouwde hem met de grootste opmerkzaamheid, wendde zich tot zijne zuster, anna van oostenrijk, en zeide tot haar: ‘Zie, dat is de man, die mij zoo veel slapelooze nachten veroorzaakt heeft.’
In zijnen veldtogt van 1675 tegen montecuculi bewonderde men de kunst van dezen grooten Generaal in het voordeelig legeren en marscheren; de Armeeën stonden omstreeks het dorp Salzbach tegenover elkander; men bereidde zich tot eene slaglevering. Turenne recognosceerde de toebereidselen, die de vijand maakte, toen ongelukkig een kanonskogel hem doodde, die tevens st. hilaire, welke hem begeleidde, den arm wegrukte. Met tranen in de oogen riep deze tot zijnen zoon, die zich, om hem te beklagen, voor st. hilaire nederwierp: ‘Niet om mij, mijn Zoon! maar om dezen grooten man moet men weenen.’
Montecuculi riep vol verwondering, medelijden en leedwezen uit: ‘Wij hebben een mensch verloren, die de menschheid eer aandeed!’
Frankrijk beweende in hem deszelfs algemeenen Beschermer en Vader; de Koning zijnen Leermeester en Vriend - en alles! -


{==90==} {>>pagina-aanduiding<<}

De toegevende vader.

Antiochus, zoon van seleucus, Koning van Syrie, viel in eene kwijnende ziekte, van welke de Geneesheeren de oorzaak niet konden ontdekken, en welke, om die reden, ongeneeslijk scheen, en geene hoop altoos overig liet. Men oordeele van de ongerustheid en het hartzeer eens vaders, die zich op het punt achtte van eenen zoon te verliezen, in den bloei zijner jaren, eenen zoon, dien hij zich ten opvolger bestemd had in zijne uitgebreide Staten, en die al de lust van zijn leven was! Herasistratus, een der Geneesheeren, schranderder en oplettender dan al de anderen, na al de toevallen der ziekte van den jongen Prins zorgvuldig onderzocht, en van nabij nagespoord te hebben, meende eindelijk, na al hetgeen hij opgemerkt had, de ware oorzaak te hebben gevonden. Hij oordeelde, dat zijne kwaal niets anders was, dan een uitwerksel van de liefde; en hij vergiste zich niet. Maar het voorwerp te ontdekken van eenen hartstogt, zoo veel te heftiger als hij verborgen werd gehouden, was zoo ligt niet. Zich hiervan willende verzekeren, bragt hij geheele dagen door in de kamer van den zieken, en als er eenige Juffer inkwam, gaf hij naauwkeurig acht op het aangezigt van den Prins, en op alles wat zich in hetzelve opdeed. Hij merkte, dat hij, ten aanzien van alle auderen, in eene gelijke gesteldheid bleef, maar dat, zoo menigmaal als stratonice, Gemalin van den Koning zijn' Vader, het zij alleen, of met haren Gemaal, binnen kwam, de jonge Vorst niet naliet in al de toevallen te geraken, welke eene hevige minnedrift te kennen geven; verdooving van stem, brandende roodheid en verwarde beneveling der oogen, koud zweet, en groote ongelijkheid en ontsteltenis in den pols, met andere dergelijke toevallen. Wanneer de Geneesheer met zijnen zieke alleen was, wist hij, door behendige ondervragingen, zijnen geest zoodanig te leiden, dat hij hem zijn geheim ontwrong. Antiochus beleed,
dat hij op de Koningin stratonice, zijne stiefmoeder, verliefd was; dat hij zijne pogingen had aangewend om zijnen hartstogt te

{==91==} {>>pagina-aanduiding<<}
overwinnen, doch altijd vruchteloos; dat hij honderdmaal zich zelven gezegd had alles wat men hem in zulk een geval zou kunnen voorhouden - den eerbied voor eenen Vader en Koning, van wien hij teederlijk bemind werd; de schande eener verbodene liefde, strijdig met alle regelen van welvoegelijkheid en eerbaarheid; de dwaasheid van een voornemen, hetwelk hij niet konde, en ook niet moest willen volbrengen - maar dat zijne rede, verbijsterd, en tot één voorwerp bepaald, nergens naar luisterde. Dat hij, om zich te straffen over eene begeerlijkheid, die in zeker opzigt gedwongen, maar nogtans misdadig was, besloten had, zijn leven allengs uit te blusschen, door de zorg voor zijn ligchaam te laten varen, en zich van het gebruiken van voedsel te onthouden.
Het was veel, tot den oorsprong der kwale doorgedrongen te zijn, maar het moeijelijkste bleef nog overig, namelijk, een hulpmiddel tegen dezelve te vinden. Hoe konde men zulk eenen voorslag doen aan eenen Vader en Koning? - De eerstemaal dat seleucus naar den toestand van zijnen zoon vraagde, antwoorde herasistratus, dat zijne kwaal hulpeloos was, omdat ze ontstond uit eene verborgene liefdedrift, welke niet voldaan kon worden, dewijl hij eene vrouw beminde, die hij niet konde bekomen. De Vader, ontsteld en bedroefd op dit antwoord, vraagde, waarom hij de vrouw, die hij beminde, niet krijgen konde? ‘Omdat het de mijne is,’ zeide de Geneesheer, ‘en dat ik ze hem niet geven zal.’ - ‘Zoudt gij ze niet afstaan,’ hernam de Vorst, ‘om het leven van eenen Zoon, dien ik zoo teeder bemin, te behouden!’ - ‘Is dat de vriendschap, Heer, die gij voor mij hebt?’ hervatte de Geneesheer; ‘stel u, bid ik, voor een' oogenblik in mijne plaats, zoudt gij stratonice hem afstaan? En indien gij, als zijn Vader, daartoe niet verstaan zoudt ter liesde van eenen Zoon, die u zoo waard is, hoe kunt gij dan gelooven dat een ander het zal doen?’ - ‘Ach! gave god,’ riep seleucus uit, ‘dat de genezing van mijnen Zoon slechts van mijne toestemming afhing! ik stond hem van ganscher harte stratonice, en zelfs het Rijk af.’ - ‘Welaan,’ zeide herasistratus, ‘het geneesmiddel is in uwe hand; het is stratonice, die

{==92==} {>>pagina-aanduiding<<}
hij bemint.’ - De Vader draalde geen' oogenblik, en hij verkreeg zonder moeite de bewilliging van zijne Gemalin. Zij werden tot Koning en Koningin van Opper-Azië gekroond.

Gepast antwoord van eenen geneesheer.

Hendrik II, Koning van Frankrijk, de Hertogin van urbino getrouwd hebbende, was haar huwelijk tien jaren onvruchtbaar, tot groot verdriet van haren Gemaal, die op het punt stond van haar te verstooten. Het ongeduld van den Koning was oorzaak, dat men joan fernelius, een' vermaard Geneesheer van Picardyen, ten hove riep, om de gesteîdheid der Koningin te onderzoeken. Aangekomen zijnde, vraagde hem deze Vorst al lagchende: Zoudt gij wel kinderen bij mijne vrouw kunnen verwekken? Fernelius antwoordde verstandig: het staat aan god, Sire! om u door zijnen zegen kinderen te verleenen, aan u om dezelve te verwekken, en aan mij alles, wegens de Geneeskunde, van god bevolen, om de menschelijke zwakheden te hulp te komen, daaraan toe te brengen. Fernelius maakte dat de Koningin vruchtbaar werd, gevende den Koning eenen raad, dien hij met zoo veel naauwkeurigheid opvolgde, dat hij vader van tien kinderen werd. Ter erkentenisse van zulk een groot heil, gaf de Koningin, voor ieder kind, tien duizend kroonen aan haren Geneesheer, behalve verscheidene andere groote belooningen. Dupleix, Hist. de France. Tom. III.

Menschen spreken, maar vogels ook.

Sultan mahomed had, door zijne aanhoudende buitenlandsche oorlogen, en zijne dwingelandij over zijne onderdanen, zijne landen met verwoesting en ellende vervuld, en het Perzische Rijk half ontvolkt. De Vizier van dezen magtigen Vorst (het zij hij een man van vernuft, of een dweeper ware, dit durven wij niet bepalen) gaf voor, van zekeren Dervis de kunst geleerd te hebben om de taal der vogelen te verstaan, zoodat er geen vogel was, die zijnen mond konde opendoen,

{==93==} {>>pagina-aanduiding<<}
of de Vizier wist, wat hij zeide. Op zekeren avond met den Keizer van de jagt naar huis gaande, zagen zij een paar Uilen op een' boom zitten, welke nabij een' ouden muur op een' puinhoop stond. ‘Ik wilde wel eens weten,’ sprak de Sultan, ‘waarover deze twee Uilen met elkander praten; luister er eens naar, en vertel het mij.’ De Vizier trad naar den boom, en hield zich als of hij aandachtig naar de Uilen luisterde. Bij den Sultan zijnde teruggekomen: ‘Sire!’ zeide hij, ‘ik heb hun gesprek gedeeltelijk gehoord, maar durf u niet zeggen, waar het over liep’ Met zulk een antwoord wilde de Sultan zich niet laten afzetten, maar noodzaakte hem, hem woord voor woord te vertellen, wat de vogels gezegd hadden. ‘Gij moet dan weten,’ zeide de Vizier, ‘dat de eene Uil een' zoon en de andere eene dochter heeft, tusschen welke zij thans over een nuwelijk in onderhandeling zijn. Des zoons vader zeide tot den vader van de dochter, terwijl ik het hoorde: “Broeder! ik geef mijne toestemming tot het huwelijk, mits gij aan uwe dochter vijftig verwoeste dorpen tot een' bruidschat geeft.”’ - ‘Waarop de vader van het meisje tot antwoord gaf: “In plaats van vijftig, zal ik u vijf honderd verwoeste dorpen geven, indien gij het goedvindt. God schenke den Sultan mahomed een lang leven! Zoo laug hij over ons regeert, zullen wij aan verwoeste dorpen geen gebrek hebben.”’ De geschiedenis zegt, dat de Sultan over deze Fabel zoo zeer getroffen werd, dat hij de steden en dorpen, welke hij verwoest had, deed opbouwen, en, van dat oogenblik af, voor het geluk zijner onderdanen zorgde.

Aan den winter.


Voor u, die aan de wereldpolen 
Uw' troon op de eeuwge ijsrots bouwt; 
Voor u, die de oceanen kluistert, 
Het zwerk versteent en 't licht verduistert; 
Voor u huwt ook de lier haar galmen 
Aan 't stormgehuil door 't stervend woud; 

{==94==} {>>pagina-aanduiding<<}

Ja, 'ik zing u, die gods blijde schepping 
Met vleuglen der verwoesting dekt, 
Gods blijde schepping, door koralen, 
Gehuld in eeuwge morgenstralen, 
Bezongen, toen de stem der Almagt, 
Uit niet, een wereld had gewekt. 
 
Uw adem doet mijn dichtvuur flikkren, 
Schoon 't Noorden voor uw schepter beeft; 
O Winter! schoon uw scherpe stormen 
De dampen tot kristallen vormen; 
U zing ik. 't Is uw schijnbaar dooden, 
Waardoor Natuur op 't schoonst herleeft. 
 
Daar, waar in maanden lange nachten 
Vermoorde groeikracht wordt betreurd, 
Daar doet gij 's Eeuwgen liefde flikkren 
In sterrenglans, in 't helder blikkren 
Der sneeuw; daar zwaait gij noorder vlammen, 
Wier golvend licht de wolken scheurt. 
 
Dan!, ach! hier sterft ook 't siddrend leven. 
Waar ben ik? In 't verslindendst graf? 
De zee versteent bij 't woelend klotsen 
Der golven, tot onwrikbre rotsen. 
De hagel rolt op de aarde klettrend 
Van zaamgestolde wolken af. 
 
Verwoesting brult in dorre bosschen: 
Ja, grafrust legert zich op 't veld. 
'k Zie graauwe koude om 't groeijend leven 
Het verwloos vlokkig doodskleed weven, 
Daar 't scheemrig uur des flaauwen middags 
Den langsten strengsten nacht voorspelt. 
 
Waar ben ik? Welke tooverkrachten 
Ontvoerden mij aan 't lagchendst oord, 
Waar over heuvlen en valleijen, 
In schoone, in schitterende reijen, 
De lange blijde dagen dansten, 
Door vale wolk noch storm gestoord! 
 
Waar 't beekje van bebloemde bergen 
Zich stortte, met een' zilvren val, 
Natuur! om, onder 't golvend zwieren, 
U als een parelsnoer te sieren; 
Of als der zonnestralen spiegel 
Te kronklen door het rozendal! 

{==95==} {>>pagina-aanduiding<<}

Waar 't gloeijend vuur des heldren middags 
De stroomen hulde in schittrend goud; 
Waar wiegend wijploof 't hutje omkranste, 
En zacht beglansde scheemring danste 
Met koeltjes, die het loof doorsuisten, 
In 't groen gewelfde dennewoud! 
 
Daar schenen de uitgestrekte velden 
Een gouden zee van golvend graan. 
Blij graasde 't vee in vette weiden, 
Waar zorgen zich ter sluimring vleiden 
In overvloeds omhelzende armen; 
De erkentnis hief daar 't feestlied aan. 
 
Bekoorlijk zweefden de avonduren 
Daar 't werkzaam leven te gemoet; 
Verkwikking dauwde van hun vleuglen; 
Hun kalmte kon 't gewoel beteuglen. 
Verlengde schaduw speelde al hupplend, 
O Dag! nog met uw' purpren gloed. 
 
De middernacht zelf had zijn' sluijer 
Tot lucht doorschijnend gaas verfijnd, 
Ja, zag haar gouden sterrenlampen 
In 's daagraads rozenkleuren dampen 
Verdooven, daar hun licht al tintlend. 
Hier nog 't gebied des dags omschijnt. 
 
Gints bloosde ras der bergentoppen 
Door 't scheemren van den jongen dag. 
Ginds galmde 't bosch door vooglenstemmen, 
Daar 't bloeijend landschap scheen te zwemmen 
In zilvren waas; en heel de schepping 
Begroette ons met een morgenlach. 
 
O wreede wisling! Neen, mijn Schepper! 
Dit is dezelsde wereld niet. 
Een geest, die dood en grafrust ademt, 
Die land en zee, door hem omvademd, 
In steen herschept, en, schuw voor 't zonlicht, 
Met nacht zich hult, voert hier 't gebied. 
 
Of legerde, op gods wenk, verwoesting 
Zich in den lusthof der Natuur? 
Moet 's Eeuwgen vloek deze aarde omhullen? 
Neen, dit kan geen volmaaktheid dulden. 
Gods werk neemt eindloos toe in schoonheid, 
Sints 't groot, het heerlijk wordingsuur 

{==96==} {>>pagina-aanduiding<<}

Bloos, Zangster! bloos om uw verbijstring. 
Geen tooverkracht heeft u verplaatst. 
Geen wenk van 't Godlijk ongenoegen 
Doet hier een stervend aardrijk zwoegen. 
Neen, eeuwge liefde wordt op 't glansrijkst 
Van sneeuw en ijsrots weergekaatst. 
 
Vertrouwlijk toch stapt ondervinding, 
Die grootsch der eeuwen eerkrans draagt, 
Hier over 't schijnbaar graf des levens. 
Versterving en verjonging tevens 
Zijn golven van den vloed der wisling, 
Waaruit voltooijings-kroonfeest daagt. 
 
O kroost des tijds! o vlugge maanden, 
Met nooit verwelkte jeugd omvloeid! 
Gij blijft uw lokkig hoofd omkransen, 
En hand aan hand om de aarde dansen, 
't Zij gij den kouden doodslaap ademt; 
't Zij, op uw' wenk, natuur herbloeit. 
 
't Was Oogstmaand, die deez' glansrijke oorden 
Van melk en honig vloeijen deed. 
't Is Wintermaand, die 't licht verdoofde; 
Die zelfs den laatsten grashalm roofde, 
Die veld en woud met sneeuw, die 't luchtruim 
Met zaamgestolde neevlen, kleedt. 
 
Maar berg en dal moet weêr hergroenen; 
De zon herneemt haar pracht, haar' gloed. 
Juich, Zangster! 't woud, met loof behangen, 
Klinkt weêr door filomeel's gezangen, 
Wen morgendauw op rozen parelt 
En 't jeugdig bloesemknopje voedt. 
 
Zwaai, Winter! zwaai uw' marmren schepter: 
De Lente sluimert in uw' schoot. 
Laat zilvren dons vrij 't veld bedekken, 
'k Zie groeikracht weêr ten leven wekken, 
Zoo ras 't viooltje geuren offert 
Aan Lente's eerste morgenrood. 
 
Gods denkend kroost roemt u, o Winter! 
U, die, vol stille majesteit, 
Daar zelfs, waar 't licht geen' straal doet blinken, 
Waar eeuwen worden en verzinken 
In eeuwgen nacht, aan 's werelds polen, 
Der schepslen bloeijend heil bereidt. 




{==97==} {>>pagina-aanduiding<<}

Mengelstukken.

Over den oorsprong van het geloof aan de onsterfelijkheid (*).


Was staub ist, musz verstieben, 
Was moder ist, vermodern, 
Was flammt, wie flamm' verlodern, 
Was haucht, wie hauch verwehn. 
Mit mehr als erdenblüthe 
Blüth tugend, onschuld, güte, 
Ist himmlisch, göttlich, ewig, 
Mag uimmer untergehn. 
 
kosegarten. 

Onder alle ongelukken, die den mensch treffen kunnen, is geen algemeener verspreid, geen grooter, geen ontzaggelijker dan de dood, die met zijne zwarte vlerken de geheele natuur bedekt. Hij heerscht alvermogend zoo wel over het kleinste insekt, als over den mensch, het meesterstuk der schepping. Alles, wat leeft, beeft voor zijne aannadering. De gezangen der vreugde verstommen; het lagchen verdwijnt van de wangen van den vrolijken; en een groote traan glinstert in zijne oogen. De bloem, die de oplettendheid van den kenner naar zich trok, verwelkt ongaarne; de worm sterft ongaarne, en wemelt, angstvol in het stof, als onze voet hem vertreedt; - en de mensch zou niet ongaarne van

{==98==} {>>pagina-aanduiding<<}
de aarde, die zoo vele vreugde voor hem bezit, scheiden? - Leven is het eenigste beding en voorwaarde zijner werkzaamheid, - en hij zou dat leven niet beminnen, hetgeen van hem, in rustelooze bezigheden, heenvliegt, en hem met zulk vrolijk gevoel doorgloeit? Het aanzijn is het hoogste, dat hij zich kan voorstellen, en het zou hem niet smarten, van zijn aanzijn te scheiden? - Doch hoe zeer het ook zijn hart smart, eene wereld vol vreugde te verlaten; zoo beveelt dit toch eene stalen wet - noodzakelijkheid is haar naam! - en hij moet aan haar vreesselijk bevel, ook tegen zijnen wil, gehoorzamen. Het norsch, onvriendelijk geraamte met de zeissen verschijnt, en alle tegenkanting is vergeefsch; het laat zich in geene onderhandeling of verdrag in, en hoe aanlokkend ook de beminnenswaardige museus hetzelve schilderen mag; zoo heeft toch de almagt der genie geenen invloed op den onverbiddelijken dood, en hij sleept, zonder eenige inachtneming van deszelfs verdienste omtrent hem, ook zijnen goedhartigen zanger met zich weg.
Schoon het voor den grooten hoop voorzeker een troost - maar o God! welk een rampzalige troost! - is, om zijn ongeluk met velen te deelen (*); schoon het voorzeker voor iemand gemakkelijker wordt, om zich over het lijden gerust te stellen, zoodra men hetzelve, als noodzakelijk en onvermijdelijk moet beschouwen; zoo kan dit toch, zoo als mij dunkt, geene betrekking hebben op de vrees voor den dood; maar de overtuiging van de algemeenneid en noodzakelijkheid des doods, draagt, veelmeer nog zeer veel toe, om den schrik voor denzelven te vermeerderen, en den soberen vreugdemaaltijd aan de tafel des levens te verbitteren. Het laatste oogenblik des levens overvalt ons niet, zoo als het dier, onverhoeds; maar onze rede in ons, zoo wel als een blik op de wereld buiten ons, overtuigen ons reeds,

{==99==} {>>pagina-aanduiding<<}
bij de eerste ontwikkeling onzer denkbeelden, daarvan, dat wij sterven moeten, en, dat wij dit algemeen lot der menschheid op geenerlei wijze kunnen ontvlieden. Wij bezitten verstand - anders een weldadig licht, dat ons op den weg des vredes voert; maar in opzigt op den dood, ontdekt het aan het oog van den aardschen pelgrim eene grondelooze diepte, die hem onvermijdelijk zal verslinden. Wanneer er maar ééne uitzondering op de algemeene wet der natuur bekend ware; wanneer het maar geene noodzakelijkheid ware, dat het stof tot stof moet wederkeeren; zoo zou de hoop, die weldadige tooveres, die met hare tooverroede rust in het hart van elken sterveling terug brengt, aan den troost behoevenden verschijnen, en die vrolijke verwachting in zijne ziel planten, dat er eene uitzondering te zijnen voordeele zou worden gemaakt, en dat hij ten minste den gevreesden vijand der menschheid gelukkig zou ontkomen. Doch geen eene uitzondering - ten minste geene; die als eene uitzondering voor hêm voldoende is - is hem bekend, en hij gevoelt de verschrikkelijke noodzakelijkheid, dat het stof weder tot stof moet keeren; - hij voelt dezelve, en eene koortsachtige koude rilt door al zijne beenderen; - hij gevoelt ze, en beeft voor die verschrikkelijke waarheid. Eene vlugtige gedachte aan het graf en de verrotting verbittert, zelfs in eenige oogenblikken, voor den jeugdigen knaap zijne spelen (*). Eene vlugtige gedachte aan graf en bederf mengt alsem in
den vollen kelk der vreugde, welken de liefde, door de hand van een rozenkleurig meisje, aan den minnenden jongeling toereikt. De jongeling rijpt tot eenen ernstvollen man, en de hartdoorborende gedachte aan het graf en de

{==100==} {>>pagina-aanduiding<<}
verrotting boeit hem niet slechts voor oogenblikken, - maar voor uren en dagen, en verbittert voor hem de schoonste vreugde des levens. En wanneer hij een grijsaard is geworden, en weinige oogenblikken hem slechts van het nabijzijnde graf scheiden, hoe beangstigt hem dan niet, bijna onophoudelijk, het schrikbeeld des doods - schoon aan een groot gedeelte, de benaauwdheid, die bij de gedachte aan den dood onze ziel doet sidderen, alsmede de schrikkelijke beelden, waaronder wij denzelven ons doorgaans voorstellen, en de asschrikkende tooneelen, welke met denzelven gewoonlijk verzeld gaan, mag worden toegeschreven, zoo mocten wij toch openhartig bekennen, dat het enkel denkbeeld vernietigd te worden, voor ieder menschelijk gevoel, iets ontroerends mede brengt: niet te zijn is voor ons eene onverdragelijke gedachte, waarvan wij ons, het kostte wat het wil, gaarne ontslaan willen; - schoon ook hier de gedachte of voorstelling verschrikkelijker is, dan de zaak zelve. Wat was het dan toch meer, wanneer wij in het vervolg niet meer zijn zouden, dan toen wij van te voren er eens niet waren? Waar is hier het groot onderscheid tusschen het niet geweest zijn, en het niet meer zijn, dat ons de laatste gedachte, met zulken onweerstaanbaren schrik, overvalt of aangrijpt? Als wij niet meer waren; dan zouden wij ook van alle gewaarwordingen, - van de onaangename zoo wel als van de aangename - bevrijd zijn, en eene noodzakelijke voorwaarde of beding onzes nietzijn zou dan ook zijn, dat wij ook ons niet - zijn niet ondervonden (*). - Dewijl het graf ons even daarom juist niet welkom ware, als eene plaats van eenen gerusten slaap, uit welken wij, op nieuw
versterkt kunnen hopen weder te ontwaken; zoo kon het ons toch ook niet even zoo schrikkelijk voorkomen, als de woning van eene vreesselijke ellende: wij konden dan het graf onverschillig te gemoet treden, zonder hoop, zonder vrees. - Het mag wel gemakkelijk te bepalen schijnen, hoe men te moede moet zijn, wanneer ons hart zich slechts door zulke

{==101==} {>>pagina-aanduiding<<}
magtspreuken liet bepalen; het mag den bespiegelenden wijsgeer, die, wegens de onderzoekingen van zijn hoofd, de warmte van zijn hart voor eenige oogenblikken vergeet, en de, in beweging rebragt zijnde, vrees voor vernietiging voor eenige oogenblikken onderdrukt; - het mag hem, die aan het gevoel regels voorschrijft, welke hij, zelfs in het volgend uur, niet in staat is, om op te volgen, wel gemakkelijk voorkomen. Maar het hart doet, in spijt van alle betoogingen van het verstand, zijne regten gelden, en overtuigt den lastigen babbelaar van lengens. De vrees voor vernietiging ligt diep, zeer diep in ons binnenste, en de gronden of bewijzen van ons vernust zijn wel in staat, om dezelve te wijzigen, maar niet om dezelve weg te filosoferen.
Doch indien de vrees voor vernietiging, indien de gedachte aan het ophouden van ons bestaan ons met zulke vreesselijke verschrikkingen overvalt; waarvan komt het dan, dat deze vrees, dat deze schrikkelijkste van alle gedachten niet alle vreugde des levens verbittert, en voor het grootste gedeelte der menschen eene zoo gelukkige rust overblijft, waardoor de droevige uren voor hem zoo weinig worden? Deze vraag laat zich daardoor zeer moeijelijk voldoende beantwoorden, dat door het grootste gedeelte der menschen de gedachte aan den dood maar zeer zelden, in hare geheele sterkte, gedacht wordt; - eens ontwaaktzij toch, en hoe langer zij onderdrukt wordt, des te verschrikkelijker is derzelver ontwaken...En dat, dat zij niet in hare geheele sterkte ontwaakt, van waar komt dat? - Stervelingen! wie onder u miskent in hare werkingen, de weldadige hand der natuur, die, nevens de onuitblusschelijke begeerte naar het leven, en tevens de vrees voor vernietiging die vertroostende hoop in onze borst plant, die ons eene toekomende wereld met eene voor het hart zoo geruststellende zekerheid, wenschen en voorgevoelen laat (*)? ‘De geest van den mensch is door ruimte noch tijd beperkt, en

{==102==} {>>pagina-aanduiding<<}
hij heeft zich, als een, door zijne natuur gewettigden, veroveraar, in eene toekomende ingebeelde wereld ingedrongen, welke voor hem, schoon zij geheel en al buiten zijne bevatting ligt, echter, door middel van zijn voorgevoel, en door het streven naar volmaaktheid tot eene wezenlijke wordt. Was dit gevoel niet met zijne natuur vereenigd; wie had dan hetzelve kunnen uitwerken? wie het kunnen uitdenken, om het te verwekken?’ (*) - Al wat men vreest, gelooft men niet gaarn, en men grijpt zeer begeerig naar elken stroohalm, welke aan ons voor ons zelven, en voor ieder van ons eene zoo vreesselijke zekerheid om gered te worden belooft. Wat was dus natuurlijker, dan dat men zich aan eene, zoo vertroostende hoop overgaf, om niet ter prooi te worden van eene zoo vreesselijke zekerheid? Wat was dus natuurlijker, dan dat men, in den trek naar het leven, eenen grond vond, om eene voortduring na dit leven, met eene zekere verwachting, te verwachten? Wat was een, diep in ons binnenst ingedrukt, gevoel; - het was behoefte voor het hart; men moest hopen, om niet onder den schrik der vrees te bezwijken.
Hiervan kwam het dan ook, dat, hoe meer de begrippen, wenschen en behoeften van een volk, minder of meer, beschaafd en veredeld werden, ook de denkbeelden omtrent de onsterfelijkheid meer of minder zich beschaasden en veredelden, dat men zich de voortduring na den dood, geheel overeenstemmende met het tegenwoordig leven, en ook zich zelven bezield met zinnelijke wenschen en behoeften, voorstelde, in welker bevrediging men zoo lang zijne hoogste gelukzaligheid zocht, als men niets hoogers, niets verheveners kende; dat men zich, daarentegen, eene meer geestelijke onsterselijkheid vormde, zoodra men de hoogere genoegens van den geest meer leerde op prijs stellen, dan de geringere vreugde der zinnen.

{==103==} {>>pagina-aanduiding<<}
Schoon ook bijna alle volken, in het geloof omtrent een toekomend leven, overeenstemmen; schoon ook die volken, bij welken men wil, dat geen spoor van hetzelve is te vinden, en zij dus, volgens de eenstemmige getuigenis der reisbeschrijvers, bijna nog in den rang der dieren geplaatst zijn; schoon ook de Griek zijne elysische velden, even zoo als de Christen zijnen hemel, en de Turk zijn paradijs had; zoo stelden zich echter al deze volken dat toekomend leven geheel verschillend voor, en alle namen, tot model van hetzelve, de, hunne eigendommelijke, lievelingsbezigheden, lievelingswenschen en lievelingsbehoeften. Zoo liet de Griek, sedert de tijden van homerus, zijne Maues (schimmen, geesten der gestorvenen), aan den maaltijd der onsterfelijke Goden, ambrosia eten en nectar drinken; de Jood - en een groot gedeelte der Christenen - laat hen met abraham, izaak en jakob, aan tafel zitten, bekleed met witte zijden kleederen, en - dewijl de rust voor den, door zijne luchtstreek tot werkeloosheid gestemden, Oosterling het hoogste ideaal der gelukzaligheid was - in abrahams schoot een werkeloos leven leiden. ‘De oude Duitscher geloofde, dat de zielen der gestorvenen alle dagen dapper vochten, en daarna eenen heerlijken maaltijd hielden. De Groenlander laat haar met den bal slaan. De Esquimauxindianen, en vele andere wilde volken, laten haar jagen en visschen; en de Muselman haar zich met zwartoogige schoone meisjes [houris] vermaken.’ (*). Daar en tegen veredelden zich, bij den beschaafden Europeër, en in de, op zuivere gronden van het gezond verstand gebouwde, Christelijke godsdienststelsels de denkbeelden omtrent een toekomend leven zoo zeer, dat men zich meer geestelijke vreugd beloosde, en van het grof
bekleedsel, hetwelk aan de edelere werkzaamheden van het verhevener deel, in den weg stond, in het toekomend leven hoopte bevrijd te worden. Dit alles had, natuurlijker wijze zijnen grond in de vrees, om zich van datgeen te scheiden, wat den mensch hier op aarde het liefste was: en, zoo als men, in zekeren zin, met lucretius mag zeg-
{==104==} {>>pagina-aanduiding<<}
gen: Timor fecit Deos, dat is, de vrees heeft de Goden gemaakt; zoo mag men, met even zoo veel regt, aannemen of stellen: dat de vrees het geloof aan de onsterfelijkheid deed geboren worden, en aan de zwakke hoop nieuw voedsel gaf. Gevoel en behoefte leidden ons dus tot het geloof aan een toekomend leven, eer men nog wist, om zijn bewijs te gronden op zedelijke gevoelens en zedelijke behoeften.
Maar onze trots was misschien mede eene bron van het geloos aan de onsterfelijkheid. Groot zijn de voorregten van den mensch, zoo wel in den onbeschaasden Wilde, die niet boven vijf tellen kan, als in den fijnbeschaafden Europeër, die bliksemafleiders, luchtballen en telegrafen of verschrijvers (*) uitvond; en rousseau, leibnitz, newton, franklin, fredrik den eenigen, mirabeau, kant en zeer vele anderen, als zijne landgenooten vereert. In genen en in dezen zijn zij zigtbaar, dewijl zij, als oorspronkelijke aanleg van den mensch, reeds voor alle opvoeding aanwezig waren, en niet eerst door dezelve in hem werden gelegd. In genen zoo wel als in dezen leeft eene vonk van Goddelijk licht, waardoor de overtuiging der waarheid van de overoude verzekering: Θιου κομ
γενρς εσμεν, want wij zijn ook gods geslacht (§), zoo vast in het menschelijk hart wordt ingedrukt. In genen zoowel als in dezen vertoont zich een gevoel

{==105==} {>>pagina-aanduiding<<}
der voortreffelijkheid van den mensch boven de geheele zigtbare schepping, en bijna nog sterker in den ruweren en onbeschaasderen zoon der natuur, dewijl hij alles rondom zich heen op zich zelven toepast en t'huis brengt, en alles, wat hij voor zich zelven tot zijn nut gebruikt, voor hem geschapen gelooft te zijn. Er leesde reeds, eer de mensch voor zedelijke volmaaktheid eigenlijk gevoel had, dewijl zijne wenschen en behoeften zich enkel tot het dierlijk leven bepaalden, in zijne borst een donker voorgevoel voor datgeen, wat hij eens worden moest, en het bewustzijn zijner verpligting, om dat te zijn, waarborgde voor hem de mogelijkheid, om dien trap van menschelijke hoogheid te bereiken, waarvan hem een duister denkbeeld voor oogen zweefde. Schoon hij ook nog niet bepaald wist, wat hij zijn zou; schoon hij ook, bij eene niet genoegzame ontwikkeling van zijn vernuft in de keus van het goede en kwade, aan dwalingen bleef blootgesteld; schoon ook zijne denkbeelden van regt en onregt nog zeer wijfelend, en de kenteekenen, naar welke hij het zedelijk goed beoordeelde, niets minder dan juist waren; zoo voelde hij toch, dat hij voor iets hoogers, voor iets beters bestemd was, en dat het voor hem mogelijk moest zijn, om dit hoogere en betere eens te bereiken, dewijl hij het anders niet als zijne bestemming erkennen en gevoelen zou. Misschien werkte dat gevoel nog niet, om zijne zedelijke kracht, tot in het oneindige, te beschaven, volmaken te kunnen - waarop zich anders eene zoo zekere hoop op voortduring laat bouweu, en waaruit zij zich, zoodra de rede maar eenigzins beschaafd is, zoo natuurlijk ontwikkelt - juist tot op de voorkennis of het voorgevoel der onsterfelijkheid; maar de trots op de menschheid moest dit gevoel in de borst van den mensch levendig maken, en op dezen trots grondden zich naderhand zijne wenschen, voorgevoelens, hoop en verwachtingen. Zoo veel groots, goeds en Goddelijks zou vernietigd worden; de mensch, het meesterstuk der schepping,
de kroon der zigtbare natuur, zou, met zijnen geheelen aanleg, in het graf zinken, om nimmer te ontwaken: - dit te vreezen, liet de menschelijke trots niet toe, maar hij vormde zich zelven, zelfs ook aan de andere zijde van het graf, eene wereld,

{==106==} {>>pagina-aanduiding<<}
waar deze aanleg verder beschaafd, en tot eene hoogere volmaaktheid zou opgevoerd worden. Schoon hij ook geen, of ten minste maar een duister begrip van zedelijke oogmerken, en van eene zedelijke wereld had; schoon hij ook nog geenen zedelijken wereldregeerder kende of vereerde; - het denkbeeld van eene Godheid op zich zelve, als een magtiger Wezen, was zeker wel van gelijken ouderdom, en bijna van gelijken oorsprong als het denkbeeld der onsterfelijkheid - zoo liet het bewustzijn van zijne voortrefselijkheid, en de fierheid hierop hem toch een voortleven na den dood wenschen, gevoelen, gissen, hopen; alhoewel men hetzelve slechts tot zinnelijke en niet tot redelijke oogmerken wenschte, giste, hoopte.
Zeer vroeg ondertusschen, hoe het vernuft zich meer en meer ontwikkelde, en het zedelijk gevoel zich meer en meer beschaafde, ontstond er ook bij de menschen een levendiger geloof aan de onsterfelijkheid, hetwelk zich op de rede en het zedelijk gevoel grondde. Dit geloof was toch voorzeker zulk geloof niet, waarvan men de gronden duidelijk kon opgeven en ontwikkelen; doch het was aanwezig, en zoo diep in de toenmalige gevoelens der menschen gewikkeld, dat het aan alle schijntegenstrijdigheden, welke het bespiegelend vernuft daartegen konde opperen, trots bood. Een volk moest reeds eenen aanmerkelijken trap van beschaving hebben bereikt; of deszelfs beschaving moest enkel en alleen in eene eenzijdige verfijning, en niet in de beschaving van de rede bestaan, indien dit geloof en deze hoop zich weder geheel en al verliezen zou, en van de overige wenschen, bezigheden en vooruitzigten zou worden verdrongen. Het moest zijne zedelijke behoefte miskennen, of ook moest het, bij eene meerdere verstands-beschaving het nietige van eene, niet op zedelijke gronden gevestigde hoop hebben leeren inzien, zonder zich zelven, dewijl flechts alleen het verstand en niet de rede beschaafd, en het zedelijk gevoel in eene slaapzucht was verzonken, betere gronden daarvoor te kunnen verschaffen. Slechts dan is bij een volk ongodsdienstigheid mogelijk, wanneer het aan datgeen begint te twijfelen, wat het tot hiertoe, zonder te onderzoeken, geloofde, zonder eene behoefte des geestes te gevoelen, hetgeen eigenlijk, wanneer ook het geloovend onderwerp (subjec-
{==107==} {>>pagina-aanduiding<<}
tum) van hetzelve geene bewustheid heeft, aan het Godsdienstig geloof vastheid en duarzaamheid bijzet; wanneer verlichting in verfijning verandert, en het verstand alleen, op kosten der rede wordt beschaafd, wanneer de stem van god in ons, die ons hoogste zedelijk goed ons als het ideaal
voorschildert, dat wij onophoudelijk moeten nawandelen, ophoudt, om hare regten te doen gelden, en de mensch aan het kwalijk opgevoed kind gelijk wordt, hetgeen men slechts met kundigheden zocht te verrijken, zonder zijn hart te beschaven, en zijne gevoelens te veredelen.
[Bij al deze wijsgeerige bewijzen bleven echter zeer velen der Ouden onzeker omtrent de onsterfelijkheid, en spraken dan eens meer, dan eens minder twijfelachtig omtrent dezelve. ‘Indien ik hierin dwaal,’ - het zijn woorden van den beroemden cicero, welke ik hier hoofdzakelijk aanhaal - ‘Indien ik hierin dwaal, dat de zielen der menschen onsterfelijk zijn, dan dwaal ik gaarne, en ik zal mij deze dwaling, waardoor ik mij vermaak, op geenerlei wijze laten ontrooven.’ - Twijfelingen stralen hierin door, hoezeer hij anders, op andere plaatsen, die waarheid verzekerd schijnt te gelooven. - Een socrates was beter overtuigd van de onsterfelijkheid zijner ziel. Vooral moet ik hier de woorden van den beroemden ossian, in zijn laatste lied, aanhalen, voor zoo ver ik dezelve mij in het geheugen kan terug roepen. Dus zingt die voortresselijke zanger aan het einde van dat lied: ‘O deugd! vertroost mijn einde! - Ik ontwaar mijnen aannaderenden dood. Eene koude rilling gaat door mijne beenderen. Ha! zijt gij de verkleumende, de kille hand des doods? Komt gij mij naar de schimmen mijner vaderen overvoeren? Kom! ossian vreest u niet - uwe verschrikkingen doen de ziel van den Bard niet sidderen...Ik sterf...Ik zijg ter neder...Ontvang mij groote Beheerscher van het heelal!...Ontvang den stervenden ossian!....’ Hoe veel vertrouwen op een leven na dit leven liggen in deze roerende woorden van den held en zanger! -
De Godsdienst van jezus geeft den Christen die verzekering: jezus leeft, en ik zal leven. Hij kan gerust sterven, om eens heerlijk te herleven, en

{==108==} {>>pagina-aanduiding<<}
zelfs, wanneer hij aan zijn sterfuur denkt, vrolijk uitroepen:

‘Aan mijn laatste snikken 
Denk ik zonder schrikken, 
Mijn Verlosser leeft! 
't Ligchaam moog verderven 
'k Weet, dat Hij, na 't sterven, 
't Heerlijk weder geeft. 
Bange dood, 
O laatste nood! 
Doe vrij 't hart des zondaars siddren; 
Wat heb ik te siddren!’ 

Evang. Gez. LVII: 3.]

Aanwijzing der voornaamste tegengiften tegen verschillende soorten van vergiften.

Men heeft voornamelijk vier soorten of wijzen, waardoor men de in het ligchaam gekomene vergisten of wegnemen of onschadelijk maken kan; namelijk:

1)Door wegneming, uitdrijving. Hiertoe behooren: a) het braken; b) purgeren; c) uitsnijden, afzetten van het beleedigde deel. Bij voorb. bij een' dollen hondsbeet; wonden door vergiftige werktuigen. d) Uitwasschen.

2)Door inwikkelen, verdooven, stompmaken of vernietigen der vergiftige scherpten. Als talk tegen doorgeslikte glasstukken; slijm en olieachtige middelen tegen scherpe en bijtende vergiften; azijn tegen doorgeslikte naalden.

3)Door Scheikundige veranderingen; als zwavellever tegen sublimaat- en loodvergiften; zeepoplossing tegen rottekruid, enz.

4)Door aanwending der eigenaardig daartegen werkende middelen, waardoor deszelfs invloed op het gevoel en de gewaarwording verzacht of weggenomen wordt. Bij voorb. kossij tegen heulsap, enz.

Dit ten meerdere verstande hebbende doen vooraf-
{==109==} {>>pagina-aanduiding<<}
gaan, zullen wij nu eene lijst of algemeen overzigt der in elke soort van vergistiging aantewendene tegengiften laten volgen.

1)Tegen de watervrees dient de nachtschade (Belladonna, etc.), het vaste en vlugtige ammoniakzout (Sal volatile). De watervrees is het meest een gevolg van den dollen hondsbeet, men moet daarom deze ziekte goed behandelen, opdat de watervrees niet volge.

2)Tegen het addervergift is het sal volatile of in plaats van hetzelve de spiritus sal am. caust. dienstig. Men verdunne denzelven met water en wassche daarmede de gebetene wond Inwendig geve men van beide 1 tot 5 greinen of droppels in dranken.

3)Tegen kamfer dient heulsap, en

4)Tegen heulsap kamfer, azijn en koffij.

5)Ook tegen al te groote giften van het valkruid (flor. arnicoe) is de azijn goed.

6)Tegen de Indiaansche beziën (sem. cocculi indici) bewijst de kamfer goede diensten.

7)De gevaarlijke werkingen der gutte gom en van andere hevig werkende (drastische) ontlastmiddelen worden door loogzouten of wijnsteenzout verminderd.

8)Tegen de vergistigingen door de Ignatiusboonen is de wijnazijn dienstig, en

9)Tegen den witten nieswortel (veratrum album) dient de koffij.

10)Tegen de zeelbast (Mezereum) dient de Draganslijm, de kamfer, heulsap met olie, honig of slijmige dranken.

11)De werking van het Ticunasvergift wordt verminderd door delfstoffelijke zuren, en door de afzetting, als het deel derzelver aanwending toelaat, het schielijkste en zekerst weggenomen.

12)Tegen het vergist der laurierkers is de melk, het vast planten loogzout en vlug loogzout dienstig.

13)Tegen het Tosanawater dient limoensap, vloeibare azijnzure ammonia (sp. Mindereri), en andere zweetdrijvende middelen.

14)De kamfer vernietigt de scherpte der Spaansche vliegen en zeeajuin.

15)Tegen het vergift van den doornappel dienen wijnazijn- en citroenzuur.

16)De doodelijke scherpte van het rottekruid wordt

{==110==} {>>pagina-aanduiding<<}
door de zwakkere wijnproef met room en warme zeepoplossing verminderd.

Twee beroemde Geneeskundigen, de Heeren hufeland en friedrich, houden het overvloedig drinken van melk voor een hoofdmiddel bij vergiftiging door rottekruid. De eerste laat evenwel tegelijk de vloeijende potasch (Oleum tart per deliq.) tot 30 droppels alle vierde uren gebruiken, welke ontegenzeggelijk door ontleding de kracht van het rottekruid verzwakt, en wier werkzaamheid in twee gevallen zich bevestigd had. N. Acta Academiae N.C. Vol. VIII. Hufelands Journal für prakt. Heilk. V B. Scite 171.

17)Tegen alle bedwelmende en zoogenaamde verdoovende vergisten, als de nachtschade, de scheerling, het bilsenkruid, de tijloos, heulsap, enz. is de wijnazijn, na voorafgegane ontlastingen, het beste en zekerste tegengist. Men moet daartoe den sterksten azijn nemen, en denzelven in groote gisten toedienen.

18)Tegen scherpe vergiften, bij voorb rottekruid, kwikzilver- en spiesglas-bereidsels, hevig werkende ontlast- en braakmiddelen, is de zoete amandelolie met wijnsteenzout dienstig.

19)De gezuiverde soda (Sal sodae dep.) is een krachtig en hulprijk middel tegen vergiftigingen door bijtende middelen, die hare scherpte van een sterk zuur ontleenen, gelijk de bijtende kwik, enz.

20)Zoodra zich toevallen van genuttigde delfstoffelijke vergiften vertoonen, losse men een drachma (¼ lood) wijnsteenzout en gezuiverde potasch in eene halve pint water op, en reike de helft terstond en het overige een half uur daarna toe. Hierna late men dit alle 2 of 3 uren in kleine giften herhalen.

21)De Spaansche zeep (Sapo Hispanicus sive Alicantinus) is tegen de zure vergiften een voortreffelijk tegengift, daar zij de zuren onzijdig maakt en door de ontbondene olie de deelen tegen de scherpe aantastende werking des vergifts beveiligd. Opdat het schielijk en goed werke, moet het in groote gisten toegediend worden. Eene oplossing der zeep in warm water kan ook met nut in klisteren hierbij aangewend worden.

22)Het scherpe vergift der ranonkels wordt het best getemperd door het sap der zuring en wijnazijn; andere zuren (delfstosselijke), loogzouten, wijngeest,

{==111==} {>>pagina-aanduiding<<}
suiker en honig vermeerderen de bijtende en vergiftige eigenschappen derzelven. Door water wordt deze verzacht.

23)Tegen het gebruik der wilde pastinakelwortelen, en daaruit ontstane gevaarlijke toevallen, dient eerst een Braakmiddel, opdat zoodra en zoo veel als mogelijk van het genuttigde uitgeworpen worde. Is dit geschied, dan geve men amandel-, boom- en lijnolie, met boter vetgemaakte melk, room en dergelijke.


(Het Vervolg en Slot in No. 4.)

Middel tegen de Tinea.

James barlou heeft een middel tegen de Tinea uitgevonden, hetwelk, volgens zijne verzekering, zeer werkzaam is, en noch pijnen noch ongemakken veroorzaakt. Het is het volgende:

Versch bereide zwavelsoda (Hepar Sulph. miner.)	3 drachm.
Witte zeep	1½ -.
Kalkwater	7½ oncen.
Overgehaalde wijngeest	2 drachm.

Met dit water wassche men het hoofd der zieken verscheidene malen des morgens en des avonds, en iate hetzelve, zonder het aan te raken, droog worden.
Hierdoor vallen de korsten af, en de daaronder liggende deelen bekomen wederom hunne natuurlijke gesteldheid. Dit middel werkt heilzaam, zoo als de Uitvinder zegt, zoowel bij kinderen als volwassenen, zelfs bij verouderde Tinea, waar alle andere geneesmiddelen te vergeefs zijn aangewend. Hij stelt de vraag voor, of hetzelfde middel niet in Trichoma of haarvlecht (Weichselzopfe) van dienst zou zijn?






{==112==} {>>pagina-aanduiding<<}

Eenvoudige verklaring der waterweegkundige proef van Boyle.

‘Een ledig vat (*), zwaarder dan eene vloeistof, digt gesloten, in de vloeistof ingedompeld, en aan den arm eener balans in evenwigt gebragt, vervolgens geopend, en vol vloeistofloopende, doet de balans aan deze zijde doorslaan, met eene vermeerderde zwaarte, juist zoo groot, als het gewigt der vloeistof in het vat.’
Deze is de bekende Proef, die, oorspronkelijk van den beroemden Engelschen Wijsgeer r. boyle, sedert algemeen ten bewijze is aangenomen, dat vloeistoffen in vloeistoffen wegen.
Daar het mij is voorgekomen, dat door zeer vele Natuurkundigen deze Proef niet wel begrepen is, of nog wel begrepen wordt, zal ik trachten dezelve duidelijk te verklaren, en haar te dien einde, als geheel op zich zelven staande, en buiten eenig ander verband, dan dat der algemeen erkende, Waterweegkundige wetten opnemen.

Als twee massa's aan de armen eener balans in evenwigt zijn, kan men de eene aanmerken als last, en de andere als tegenwigt. Nu kan men den last op tweederlei wijze doen doorslaan: 1o. door denzelven, in den eigenlijken zin, te verzwaren, dat is, iets tot zijne massa toe te voegen: 2o. door het tegenwigt te verminderen: in het laatste geval ondergaat de last geene de minste verandering; doch het verschijnsel van het doorslaan der balans is eenerlei.
Het is dus van aanbelang, dat men, in alle Natuurkundige Proeven, waar evenwigt en verstoring

{==113==} {>>pagina-aanduiding<<}
van evenwigt plaats heeft, duidelijk wete te onderscheiden, of de daaruit ontstaande verschijnselen zijn toe te schrijven aan eene vergrooting van massa of verzwaring van den last, of van hetgeen men als last kan aanmerken, dan wel aan vermindering van tegenwigt: vooral is dit van toepassing in de Hydrostatica, die zoo zonderlinge verschijnselen oplevert.
Eene harer algemeen erkende grondstellingen is deze:
Een ligchaam in eene vloeistof geheel of gedeeltelijk ingedompeld, wordt door deze vloeistof loodregt opgeperst met eene kracht, welker hoeveelheid wordt uitgedrukt door het gewigt der verplaatste vloeistof.
Vanhier het schijnbaar verlies van gewigt van het ingedompeld ligchaam.
Van welk eenen invloed nu deze oppersing ten aanzien der verstoring van evenwigt zijn kan, zal de volgende Proef bewijzen: zij zal toonen, dat het evenwigt aan den arm eener balans kan verstoord worden, zonder dat men aan de eene of andere zijde der balans iets af- of toedoet.
Proef. Men hange aan den eenen arm eener balans een glas met water, en make evenwigt in de schaal aan den anderen arm. Nu late men in dit water een ligchaam (*), aan een koordje hangend, onderzinken: men maakt het koordje zoodanig vast, dat het ligchaam noch aan den arm der balans, noch op den bodem van het glas kunne wegen.

Het evenwigt wordt verstoord, en de balans slaat aan deze zijde door.

Onderaan het glas met water hange men nog een ander vat (†), hetgeen kleinder zijn kan, doch wijder wezen moet.

{==114==} {>>pagina-aanduiding<<}


Men hebbe ook een heveltje in gereedheid, hetwelk men over het glas hangt.

Men brenge dit alles zamen nu andermaal in evenwigt.

En nu late men het heveltje werken; dat is, het water uit het glas in het onderhangend vat overloopen.

Zoo lang er nu nog water is boven het ingedompeld ligchaam, wordt het evenwigt aan de balans niet verbroken.

Doch zoodra de oppervlakte van het water gelijk komt met de bovenste vlakte van het ingedompeld ligchaam, begint de schaal van het tegenwigt door te slaan, en gaat daarmede gedurig voort, zoo lang het heveltje werkt (*).
Niemand, der zaken kundig, zal ontkennen, dat het eerst verbroken evenwigt wordt te weeg gebragt door de hoogere zij - kolommen van het water rondom het ingedompeld ligchaam, welke haar oppersend vermogen tegen deszelfs bodem uitoefenen: en daar dit ligchaam, als zwaarder dan het water, niet kan opwaarts wijken, het grootere vat, en gevolgelijk den arm der balans nederwaarts drukken.
Even duidelijk is ook het verbreken van het evenwigt aan de andere zijde der balans, bij de overlooping van het water door het heveltje. Want, toch, men kan het tegenwigt in de andere schaal beschouwen, als bestaande uit twee deelen:

1o.Het gewigt van het glas, van het water, van het onderhangend vat, en van het heveltje

2o.Het gewigt, hetwelk evenwigt maakt tegen de kracht der oppersing, en hetwelk gelijk is aan het gewigt der verplaatste vloeistof In het eerste gedeelte van dit gewigt komt, gedurende de Proef, geene de minste verandering: want het overgeloopene water weegt even zoowel in het onderaan gehangen vat, als te voren in het glas aan den arm der balans.

Zoo lang nu al het water, hetwelk zich boven het

{==115==} {>>pagina-aanduiding<<}
ingedompeld ligchaam bevindt, in het onderste vaatje niet is overgeloopen, moet ook het evenwigt der balans onveranderd blijven; wijl nog altijd dezelfde hoeveelheid vloeistof verplaatst blijft; en de zij-water-kolommen hare betrekkelijk meerdere hoogte behouden: doch zoodra het water beneden de bovenste oppervlakte van het ligchaam zou komen, begint het evenwigt verstoord te worden, en de schaal met het tegenwigt slaat meer en meer door; wijl natuurlijk nu onophoudelijk eene hoeveelheid verplaatste vloeistof wordt weggenomen, die telkens door het dalen der schaal als wederom wordt aangevuld.
Men kan anders, zoodra het water tot aan de bovenste vlakte van het ingedompeld ligchaam gedaald is, en de andere schaal zou doorslaan, den toestel vasthouden, om dit te beletten: en wanneer dan het water aanmerkelijk beneden den bovensten bodem van het ingedompeid ligchaam is gedaald, het tegenwigt laten doorslaan: hetgeen juist zoo ver, en niet verder zal geschieden, totdat het nog overige water in het glas weder tot gelijk met den bovensten bodem van het ligchaam is opgeperst, en alzoo weder eene even groote hoeveelheid vloeistof is verplaatst, als het ligchaam zelve uitgebreidheid heeft.
Indien men de Proef op dezelfde wijze, niet met een ingedompeld, maar met een drijvend ligchaam, inrigt, bespeurt men natuurlijk de verbreking van het evenwigt van eersten af.
In deze Proeven wordt een gedeelte der verplaatste vloeistof buiten het ingedompeld ligchaam asgeleid: doch uit de verklaring der vorige Proef volgt reeds van zelve, dat het verschijnsel volmaakt eenerlei moet zijn, wanneer men dat gedeelte binnen in het ligchaam zelven bergt; en dat de oppersing ook even zóó veel moet verminderen, als het gewigt der vloeistof in het ligchaam bevat, bedraagt.
Proef. Men hange een glazen of ander vat met water aan den arm eener balans: men make evenwigt in de schaal aan den anderen arm.

Een kleiner hol vat, ledig en gesloten, late men, even als in de eerste Proef, in het vat met water onderzinken, en make het koordje, waaraan het hangt, wederom zoodanig vast, dat het noch aan

{==116==} {>>pagina-aanduiding<<}
den arm der balans, noch op den bodem van het vat kunne wegen.

Het evenwigt wordt verbroken, en de balans slaat aan deze zijde door.

Men herstelle het evenwigt, door bijgevoegde gewigten in de schaal des anderen arms.

Men opene het vaatje en late het vol loopen (*).

Het evenwigt wordt ten tweedemale verstoord: doch thans is het de schaal met het tegenwigt, welke doorslaat.

Men giete zoo veel water in het grootere vat, als het kleine ondergedompelde vaatje kan bevatten, hetwelk men daartoe te voren heeft asgemeten, en het evenwigt herstelt zich.
Het eerste gedeelte dezer Proef is reeds verklaard; en wat het tweede betreft; - de oppersing is gelijk aan het gewigt der verplaatste vloeistof: bij het volloopen van het vaatje moet die oppersing dus even zoo veel verminderen als het gewigt der in hetzelve bevatte vloeistof bedraagt (†), hetgeen de uitslag der Proef ook allenthalve bevestigt.
Tot hiertoe zagen wij wat aan de vloeistof gebeurt, in welke het ligchaam wordt ingedompeld. Onderzoeken wij nu, wat er plaats heeft bij het ingedompeld ligchaam zelve.
Het ingedompeld ligchaam wordt, gelijk reeds gezegd is, door het oppersend vermogen der hoogere

{==117==} {>>pagina-aanduiding<<}
waterkolommen rondom hetzelve opwaarts geperst, en aldus ondersteund met eene kracht, gelijk aan het gewigt der verplaatste vloeistof.
Men kan dus die oppersing beschouwen als het geheele of gedeeltelijke tegenwigt (*) tegen de daling van het ligchaam in de vloeistof; wordt nu, door het volloopen van hetzelve, dit tegenwigt verminderd, zoo moet het ingedompeld ligchaam juist zoo veel zwaarder schijnen te worden, als de oppersing afneemt; dat is, juist zoo veel als het gewigt van het ingeloopene water: even gelijk een last aan den arm eener balans doorslaat en zwaarder schijnt te worden, als men het tegenwigt aan den anderen arm vermindert. Gevolgelijk:
In de Proef van boyle slaat de arm der balans, waaraan het ingedompeld ligchaam of fleschje hangt, niet door uit hoosde der zwaarte van het ingeloopene water, maar door de daarmede noodwendig gepaard gaande vermindering van oppersing.
En deze is, mijns inziens, de eenige, eenvoudige, ware verklaring dezer Proef.
Zou men ze betwijfelen? - men overtuige zich dan van hare bondigheid, door deze andere en beslissende Proefneming.
Proef. Men neme een hol vaatje, gemakshalve, rolrond, voorzien van twee losse bodemtjes, die waterdigt kunnen gesloten worden (†).

Men mete af, hoe veel waters het bevatten kan; men giete dit in eenig vat of glas, en zette het voor eenige oogenblikken ter zijde: men heeft het straks noodig.

{==118==} {>>pagina-aanduiding<<}


Men sluite het vaatje weder, en hange het aan den arm eener belans, late het in een vat met water onderzinken, waartoe men het, zoo het noodig is, genoegzaam moet bezwaren.

Men make evenwigt in de schaal van den anderen arm. Een gedeelte van het tegenwigt zij een glas, waarin zoo veel water kan, als het vaatje inhoudt.

Nu opene men het onderste bodemtje of dekseltje; en hange dit aan het vaatje: men late het met de opening nederwaarts onderzinken, zorg dragende, dat er alle lucht uitga.

En nu - slaat ook dit van ondergeopende en aldaar bodemloos vaatje, door; en om het evenwigt te herstellen, heeft men niet meer en niet minder water noodig (*) dan men te voren met hetzelve heeft uitgemeten: men giete dit nu in het glas, in de schaal van het tegenwigt, en het evenwigt keert weder.

Men herhale de Proef op dezelfde wijze, door de beide bodemtjes of dekseltjes te openen, en de uitslag is nogmaals dezelfde.
Nu zal toch wel niemand willen beweren dat het water in dit eerst van onderen, en vervolgens geheel bodemlooze vaatje, aan den arm der balans weegt of wegen kan. - Neen - het vaatje, ledig en gesloten zijnde, verplaatst een even groot volume water, als zijne eigene uitgebreidheid: het onderling evenwigt der waterkolommen wordt verbroken; de oppersing werkt tegen den ondersten bodem, en is

{==119==} {>>pagina-aanduiding<<}
dus, in den verklaarden zin, tegenwigt. Geopend zijnde treedt een gedeelte der verplaatste vloeistof in hare vorige plaats, en dus wordt ook het tegenwigt der oppersing even zoo veel verminderd als het vaatje water kan bevatten; en zoo heeft men dan ook juist dezelfde hoeveelheid vloeistof noodig om evenwigt te maken, als of dezelve op den bodem van het ingedompeld vaatje met al hare zwaarte drukte.
Ik onderwerp deze mijne hoogst eenvoudige verklaring der Proef van boyle, aan het onbevooroordeeld onderzoek en de bescheidene beoordeeling van alle Beoefenaren der Proefondervindelijke Natuurkunde, en verzoeke hen (zoo zij het anders der moeite waardig keuren) dezelve te toetsen aan al de verschijnselen, die de geheel of gedeeltelijk ingedompelde ligchamen in vloeistoffen ons opleveren: ik vlei mij, dat zij met die alle volmaaktelijk zal strooken: misschien zelfs er eenig meerder licht over verspreiden. Zoo ik echter mogt gedwaald hebben, zal mij hunne heusche teregtwijzing hoogst aangenaam zijn.
Doch is mijne verklaring de ware; dan bewijst de Proef van boyle gewisselijk niet dat water in water weegt. Neen voorwaar! want dan is het geenszins de zwaarte van het water, die een volloopend vat doet zinken: dan is het geenszins door de zwaarte van het indringend water dat een zinkend schip te gronde gaat: maar door het hersteld wordend evenwigt der waterkolommen onderling, en de daar door vernietigde oppersing.
Dan weet men ook wat men te denken hebbe, althans voor zoo veel deze Proef betreft, van den twist over het wegen van vloeistoffen in vloeistoffen, die sedert twee of drie jaren, door verscheidene Vaderlandsche Geleerden is gevoerd. Alle Proefnemingen, alle redeneringen, hoe schrander ook uitgedacht, om de Proef van boyle bij haar vermeend gezag te handhaven, vervallen van zelve. Dan is het ontwijfelbaar zeker, (ik zeg het noode) dat zoo vele Natuurkundigen, als boyle, sturmius, 's gravesande, musschenbroek, desaguliers, nollet, sigaud de la font, en wie zij ook verder zijn mogen, die deze Proef ter staving van het wegen der vloeistoffen in vloeistoffen of in hare eigene plaatsen, hebben bijge-
{==120==} {>>pagina-aanduiding<<}
bragt, zich grootelijks hebben vergist, en de Proef niet wel begrepen.
Wat nu voorts het al of niet wegen, of zwaar zijn, of gewigt of zwaarte hebben van vloeistoffen in vloeistoffen betreft; zulks beschouw ik als een afzonderlijk onderwerp, waar alles aankomt, op de beteekenis of het denkbeeld, hetwelk men aan die uitdrukkingen wil gehecht hebben. Mijn oogmerk was alleenlijk de Proef van boyle te verklaren, en, daar ik meen te hebben aangetoond, dat zij met het betwiste leerstuk niets gemeens heeft, behoef ik mij daarop niet verder in te laten.

Middelburg den 15 Februarij 1811.
j. de kanter, phil. z.

Lector in de Wis- Natuur- en Sterrekunde aan het Gymnasium Illustre te Middelburg.

Over het beste voedsel voor jonge kinderen.

Met hoeveel zorg en oplettendheid het eerstgeboren kind moet opgevoed en behandeld worden, weet alleen de regtgenarde moeder, welke haar kind zelve zoogt en oppast; en ook het brave meisje, dat deze moeijelijke en verdienstelijke taak op zich neemt, wanneer zij dezelve naar pligt en naar behooren waarneemt, de belooning, haar toekomende, rijkelijk verdient.
Dan de Moeder, welke tot haar groot verdriet, het ongeluk heeft, niet te kunnen zogen, geen zog hebbende, of hetzelve op de eene of andere wijze verloren hebbende; heeft echter een' zwaren post met het toedienen van den pappot, en wat gewoonlijk daarbij voorvalt en te bedenken is. Wanneer niet daarmede een naauwkeurig toezigt, en goede keuze van het voedsel, naar de gesteldheid van het kind, verzeld gaat, moet het arme wicht het, in den eigenlijken zin, bezuren, Namelijk het zuurworden van het voedsel in de maag van het kind, is eene plaag voor hetzelve, waarmede verscheidene, zelfs somtijds gevaarlijke toevallen gepaard gaan. En deze omstandigheid is de reden van dit geschrijf van eenen Leek in

{==121==} {>>pagina-aanduiding<<}
de Geneeskunde, die hier als een enkel man zijne aanmerking opgeeft, zonder de autoriteit der Priestereren van aesculapius te willen kwetsen.
Deze Heeren toch zijn het geenszins eens, welk voedsel men jonge kinderen moet geven, en op welke wijze. Meermalen zag ik onze beklagelijke schepseltjes zulken dunnen onvoedzamen kost toedienen, welken zij terstond met rommeling weder ontlastten, en het kind niets bij zich hield. Ja dikwijls, voornamelijk eenige jaren geleden, ging de bastaardwijsheid van den een en ander dezer Heeren zoo verre, dat zij, alle meelspijzen verbannende, echter zemelwater ten voedsel aanraadden!!!
Waar van daan komt toch dat belagchelijk vooroordeel, dat onze Amsterdamsche kinderen de zoete melk niet kunnen verdragen? Daarvan, dat de Geleerden en Ongeleerden dat reeds in de kindsheid hebben gehoord, en blindelings aangenomen, zonder naar de ware reden gezocht te hebben. Wij krijgen hier de melk niet geheel versch: zij begint reeds het menigvuldig plantzuur te ontwikkelen, dat zij bevat, en dat in de zwakke maag der kinderen gansch niet gemakkelijk ten onder kan gebragt worden. Voeg hierbij dat de zeer eenvoudige en dooreerlijke Landlieden deze melk hare al te sterk voedende en dus schadelijke kracht benemen, door dezelve met water te verlengen. Het is waar, dat, daar zij slootwater daartoe bezigen, het zuur der melk daardoor verzwakt wordt, omdat kleine dieren, insekten en derzelver voortbrengselen, veelligt ook nog andere dierlijke zelfstandigheden in hetzelve zich bevinden, dan, dit is eene waarneming die in geen een voedings compendium staat. Er is wel een gering huismiddel tegen het ligt zuur worden der melk, het koken derzelve; dan, de boter wordt door koken scherp, zegt boerhave. Hij heeft gelijk, deze gewis groote Geneeskundige: de boter wordt door koken, snerken noemt men het in de keuken, scherp of sterk, dat kan men proeven; maar de melk, geen enkele boter zijnde, proef die eens, wanneer zij gekookt is.
Maar de zoete melk is brandig. Nu, dit ziet men aan de kalveren, die daarmede vet worden gemaakt, en derzelver vleesch. Zie eens de kinderen der land-
{==122==} {>>pagina-aanduiding<<}
lieden, de kinderen in andere oorden, plaatsen en landen, waar geene - neen dat zeg ik niet, zijn. Het was eertijds de mode, den eerstgeboren kinderen de heilzame eerste moedermelk te onthouden, en laxerende siroopjes te geven; deze zijn afgedankt maar er is suikerwater in de plaats gesteld. Dat kan tot oorzaak van het zuur dienen, wanneer de dunne waterpap, met een scheutje ongekookte zoete melk verslimmerd, daar boven op komt.
Er is niets beter, dan het zog van eene gezonde vrouw; dan vele kinderen zijn zoo nerk van maag dat zij ook wat zelfstandig voedsel eischen. Dat dit een geschikt en ligt verteerbaar voedsel zijn moet, verstaat zich van zelven. Men moet dit aan den verstandigen, onbevooroordeelden Arts overlaten. Echter kan ik niet voorbij hier het voorschrift van eene pap op te geven, die ik in alle gevallen, welke ik gezien of bijgewoond heb, dienstig en heilzaam heb gevonden. Men zet een pannetje met zoete melk, zoo zuiver men ze kan hebben, op een zacht vuur, en wanneer dezelve aan het koken is, strooit men zooveel gestampte beschuit daarin, dat de pap de vereischte lijvigheid verkrijgt. En deze verdraagt zich met het zog van alle vrouwen in de wereld. Tot besluit zal ik nog een recept van een poeder tegen het zuur, want recepten te geven is toch onzer aller zwak! geven, dat bij velen zeer werkzaam, en onschuldiger dan het Krijtpoeder bevonden is.
℞. Pulv. Gummos. Ph. B. Ʒiij.

Lap. Cancr. ppt. Ʒij.

Ol. Anis. gtt. ij.
Een of twee eijerlepeltjes tevens met de voorschrevene pap.


{==123==} {>>pagina-aanduiding<<}

Over het schellak en de bereiding van verscheidene soorten van zegellak.

(Door een' Fabrikeur in Zegellak.)

I. Over het Schellak, als handels-artikel.

Van het zoogenaamde Schellak, het voornaamste ingredient van het Zegellak, komen gewoonlijk drie bijzondere soorten in den handel voor, namelijk: Stoklak, Greinlak en Schellak. Het Stoklak is datgeen, hetwelk nog zijne volkomene natuurlijke gedaante heeft, en zonder de minste bereiding in den handel voorkomt. Het Greinlak is van de takken, aan welke het gevonden wordt, afgezonderd, en van de roode, kleurende stof, welke het bezit, grootendeels beroofd. Het Tafellak, of eigenlijke Schellak, wordt, als het in water afgekookt en van zijne kleurende eigenschap beroofd is, op een zacht vuur gesmolten, en waarschijnlijk, door trekken, in dunne platte stukken gebragt.
Van het Schellak komen twee bijzondere soorten in den handel voor, en kunnen, volgens uiterlijk aanzien, niet van elkanderen onderscheiden worden, daar noch kleur, noch breekbaarheid, noch iets uiterlijks, beide soorten kenmerkt.
De eerste soort is smeltbaar, en wordt ook juist daarom smeltbare Schellak genoemd; het bezit de eigenschap van in eenen warmtegraad van kokend water te smelten, en in eene gelijkvormige massa over te gaan. Deze soort kan enkel en alleen ter bereiding des Zegellaks aangewend worden; de tweede soort is onsmeltbaar, en wordt onsmeltbare Schellak genoemd. Als het op de gewone wijze verhit wordt, dan verbrandt het eer dan dat het smelt, en kan, volgens mijne ondervinding, door geen bijvoegsel, hoegenaamd, tot den staat van vloeibaarheid gebragt worden. Het grootste nadeel voor Lak-Fabrikeurs is, als beide soorten met elkanderen vermengd zijn; en zoo eenig uiterlijk kenteeken, om ze van elkanderen

{==124==} {>>pagina-aanduiding<<}
te onderscheiden, gelden kan, dan is het de grootere sterkte der stukken; want dik Schellak schijnt op verre na minder smeltbaar te zijn dan dun: doch dit is geen geheel zeker teeken. Diegeen dus, welke Zegellak vervaardigen wil, moet volstrekt eerst eene proef door het vuur met het te koopene Scheilak nemen.

II. Algemeene voordeelen, welke bij de bereiding des Zegellaks waar te nemen zijn.

Vooreerst moet men zich van potten voorzien, welke van goedgebakkene klei bereid en van binnen verglaasd zijn. Derzelver grootte hangt van de menigte des te bereidenen Zegellaks af, doch men moet ze niet al te groot kiezen, en liever verscheidene bij de hand hebben, daar de groote potten van kleiaarde aan het springen meer blootstaan en ook niet voordeelig daarmede te werken is.
De kegelvormige gedaante der potten, welke men te dezen einde wil aanwenden, is de beste, en eene hoogte van 7 duimen, eene wijdte van 8 duimen toereikende, om eene tamelijke hoeveelheid Zegellak te bereiden; zelfs ook voor de grootste sabrijk het gevoegelijkste.
Men moet vaten om te smelten en om te mengen hebben. Die, welke dienen om te mengen, kunnen iets grooter dan de smeltvaten zijn. Als men in dezelfde vaten, welke dienen om te smelten, mengen wilde, dan zoude men gevaar loopen, eene veel donkerder kleur te krijgen, dan men wenscht; daar door de lang aanhoudende warmte, niet alleen het vermiljoen, maar ook de harsen donkerder zouden worden.
Wanneer nu tot de bereiding des Zegellaks zal overgegaan worden, dan brenge men het Schellak in den smeltpot, en zette hetzelve op gloeijende kolen, waarna men het, onder gedurig roeren, volkomen smelten of vloeijen doet, zonder iets anders daarbij te doen. Zoodra het Scheilak gelijkelijk vloeit, wordt het van het vuur genomen, de Terpentijn, - als deze in het mengsel komt, - daarbij gedaan, en, beide zelfstandigheden naauwkeurig vermengd (*),

{==125==} {>>pagina-aanduiding<<}
hetwelk het best met eenen houten spadel geschieden kan. Als alles gesmolten en naauwkeurig vermengd is dan worden de andere ingrediënten daarin gedaan en alles bij eenen behoorlijken warmtegraad naauwkeurig vereenigd.

III. Voorschriften ter bereiding van verscheidene soorten van Zegellak.

Geheel fijn Zegellak moest enkel en alleen uit goede Schellak en fijn gemalen Vermiljoen, ten hoogste met bijvoeging van weinig Terpentijn en iets welriekends, bereid worden. Doch dit geschiedt gewoonlijk niet, deels uit winzucht, deels wijl men het Vermiljoen zeldzaam zuiver bekomt (*).


{==126==} {>>pagina-aanduiding<<}

Bereiding van fijn rood Zegellak.

Eerste voorschrift.

Men neme:

1 pond smeltbaar Schellak,

18 lood fijn gemalen Vermiljoen,

3 - Venetiaanschen of anderen geheel helderen Terpentijn,

6 grein Amber.


Tweede voorschrift.

Men neme:

2½ pond Schellak,

22 lood Vermiljoen,

5 - Terpentijn,

¼ - Storax.


Derde voorschrift.

Men neme:

1 pond Schellak,

11 lood Vermiljoen,

5 - Krijt (*),

⅓ - Storax.


Voorschriften van middelmatige soorten van rood Zegellak.

Eerste voorschrift.

Men neme:

1½ pond Schellak,

18 lood gemeene Hars,

9 - Terpentijn.

Deze drie dingen worden tot eene gelijksoortige massa te zamen gesmolten, en dan hierbij gevoegd:

8 lood Vermiljoen,

8 - Krijt,

4 - fijne Engelsche Aarde.



{==127==} {>>pagina-aanduiding<<}

Tweede voorschrift.

Men neme:

18 lood Schellak,

15 - Hars,

6 - Terpentijn.

Hiermede handele men op de voorschrevene manier, en menge dan hierbij:

6 lood Vermiljoen,

3 - Krijt,

5 - Engelsche Aarde.

Op deze wijze kan men zoo veel verscheidene soorten van rood Zegellak maken, als derzelver prijzen voorgeschreven zijn.

Bereiding van fijne soorten van zwart Zegellak.

Om schoon zwart Zegellak te kunnen bereiden, moet men eene zwarte verwstof kiezen, welke in het vuur zich niet laat veranderen, geene merkbare gewigtszwaarte kan veroorzaken en het branden of smelten der zelfstandigheden van Zegellak niet verhindert. Dit in alle opzigten voldoenend mindel is het zoogenaamde beenzwart, of zwart gebrand ivoor.
De bereiding van dit middel is zeer eenvoudig, en bestaat slechts in eenige handgrepen. Men vult namelijk eenen nieuwen aarden pot met het afvalsel van ivoordraaijers, voorziet denzelven met een deksel, leemt denzelven met klei, en zet hem op het vuur. Het vuur wordt nu zoo lange aangehouden, tot dat er geen rook meer uit de voegen van den pot stijgt. Als alles koud geworden is, en men den pot openmaakt, vindt men eene zwarte massa, welke tot een zeer fijn poeijer gemaakt, en ten gebruike moet bewaard worden.

Voorschriften van fijne soorten van zwart Zegellak.

Eerste voorschrift.

Zeer fijn zwart Zegellak.

Men neme:

1 pond fijn Schellak,

16 lood poeijer van gebrand Ivoor,

5 - besten Terpentijn,

¼ - Storax.



{==128==} {>>pagina-aanduiding<<}

Tweede voorschrift.

Geringere soort van zwart Zegellak.

Men neme:

1 pond Schellak,

1 - Hars,

10 lood Terpentijn,

1½ pond zwart gebrand Ivoor.

Op deze wijze kan men de evenredigheid der benoodigde stoffen veranderen, als men het verkiest, en alles naar de bepaalde prijzen inrigten.

IV. Bijlage over de bereiding van eenige soorten van Zegellak van andere kleuren.

Ofschoon de gewone kleuren des Zegellaks enkel rood en zwart zijn, zoo wordt toch door vele ook dikwijls eene andere kleur van dit handels-artikel begeerd; deswegens geloof ik den dank of de opmerkzaamheid van het publiek te verdienen, als ik eenige uit eigene ondervinding goed bevondene gekleurde mengsels van Zegellak alhier mededeele.

1.) Bruin Zegellak.

Eene vermenging van rood en zwart Zegellak geeft wel is waar een bruin mengsel, doch die kleur is niet zeer bevallig, en daarom zocht ik een ander voorschrift, en vond het volgende zeer schoon, duurzaam en dienstig:

1 pond Schellak,

7 lood Engelsche aarde,

3 - Terpentijn.

Men kan deze evenredigheid veranderen, hars en meer roode Engelsche aarde daarbij doen, en de bij de andere soorten opgegevene handelwijze volkomen behouden.

2.) Geel Zegellak.

Gewoonlijk neemt men tot het gele Zegellak, om aan hetzelve eene bevallige gele kleur mede te deelen, fijn gewreven operment, eene verbinding van arsenik met zwavel. Als men dit gele Lak om te zegelen warm maakt, of verbrandt, dan bespeurt men eene zeer onaangename knoflookachtige lucht. Dit mengsel is dus aan de gezondheid zeer nadeelig, daar de hit-
{==129==} {>>pagina-aanduiding<<}
te sterk genoeg is, om het arsenik vlugtig te maken.
Ik bedacht daarom een ander ingrediënt, hetwelk in staat was, aan het Zegellak eene bevallige- en duurzame kleur mede te deelen. Het zoogenaamde Cassels- of Mineraal-geel vond ik tot dit einde zeer geschikt; alleen moet het tot een zeer fijn poeijer gebragt worden.

Het voorschrift is het volgende:


1 pond Schellak,

24 lood fijn gewreven Casselsgeel,

1 - Vermiljoen,

6 - Terpentijn,

½ - Storax.


3.) Groen Zegellak:

Om dit te verkrijgen, make men de volgende menging:

20 lood Schellak,

10 - Mastik,

10 - Casselsgeel,

5 - Mineraal blaauw,

4 - Terpentijn.


4.) Blaauw Zegellak.

Om blaauw Zegellak te kunnen bereiden, moest men in het algemeen eerst een middel vinden, waardoor men aan het Schellak, zonder verlies zijner overige eigenschappen de bruine kleur te ontnemen en dezelve dus volkomen te vernietigen wist. Voor eenige jaren reeds hield ik mij met dit onderwerp bezig en deelde de resultaten dezer onderzoekingen in trommsdorffs Journal der Pharmacie mede. Uit deze proeven bleek, wel is waar, dat men het Schellak, door gedephlogistiseerd zoutzuur bleeken kon, dat het evenwel verscheidene andere, aan hetzelve bij het zegelen noodzakelijke eigenschappen ontnam; vooral verloor het veel van zijne smelt- en brandbaarheid; daarom is het tot soorten van Zegellak, welke eene kleur vereischen, die niet zeer dekt, zoo als b.v. het vermiljoen, niet aan te wenden. Om dus blaauw Zegellak te bereiden, moet men een ander voorschrift, verschillende van het gewone, kiezen. Ik vond het volgende tot dit einde zeer geschikt:

{==130==} {>>pagina-aanduiding<<}


8 lood Mastik,

2 - Terpentijn,

5 - fijn Mineraalblaauw,

1½ - Krijt.

Deze dingen worden over een zeer zacht kolenvuur met malkanderen gemengd. Bij het zegelen moet men zich van het voordeel bedienen, om het lak niet te doen branden, anders valt de kleur niet zoo helder uit, dan de pijp is
Het gladmaken (polijsten) des Zegellaks geschiedt, als men de op warme marmeren platen evenredig gerolde stukken in eenen kleinen daartoe geschikten oven houdt en dezelve zoo lang daarin laat, tot dat derzelver oppervlakte daarin gesmolten is; dan worden de pijpen weder op platen, om koud te worden, gelegd.

Suiker van melk.

Eene zoete soort van gom, welke men door uitwaseming en crijstallisatie uit de melk verkrijgt, wordt melksuiker genaamd. De inwoners van Irkuz gaan daarbij op de volgende wijze te werk. Zij laten de pas gemolken melk langzamerhand bekoelen, en gieten ze ongekookt en onafgeroomd in ijzeren vaten, zetten ze aan de vorst bloot en laten ze bevriezen. Wanneer zij tot ijs bevrozen is, verwarmen zij het vat slechts een weinig, opdat zij al de ijsklompen met eenen houten spadel van het bovenste des vats zouden kunnen afscheppen. Rondom deze ijsklompen zet zich weldra, een vinger dikte, wit poeder aan, dat gestadig meer naar boven dringt, hoe meer men de ijsklompen aan de bloote lucht blootstelt, en dit is de melksuiker. Neemt men een stukje van dit tot eenen ijsklomp gestampt poeder, en lost men het in water op, zoo heeft men aanstonds de smakelijkste melk.


{==131==} {>>pagina-aanduiding<<}

De harp van AEolus.

Eene aeolus harp is zoodanig eene, welker snaren door de lucht geroerd worden. Men heeft namelijk reeds dikwijls bemerkt, dat een sterk gespanne ijzerdraad somwijlen, inzonderheid wanneer het weder veranderen wil, eenen harmonischen klank liet hooren. Dit bewoog den Abt gattoni te Milaan, van den eenen toren zijns kasteels tot den anderen, ijzerdraden te spannen, welke zoo gestemd waren dat zij de zeven grondtoonen aangaven. Dewijl de gansche toebereiding veel gelijkheid met eene harp heeft, zoo noemde men dezelve Reus- of AEolus harp. Van tijd tot tijd geeft zij langer of korter, sterker of zwakker toonen aan, gelijk aan een aangenaam muzijkaal gemurmel. Men kan er zelfs het weder uit opmaken. In het klein wordt dit Instrument, dat men ook Meteorologische Harmonica noemt, uit twee langwerpig vierkanten zangbodems bestaande, op welke twee op eenen kam, rustende koperdraden gespannen zijn, aan zulke plaatsen vrij opgehangen, waar de lucht doorspeelt, zoo dat men, bijzonderlijk op eenen afstand, eene geheel zonderlinge mengeling van toonen verneemt.

Hooge graad van ijverzucht.

Zeker Landman, ezzelin genaamd, leefde in dat onbeschaafde rijdsgewricht, waarin ligchamelijke krachten veelal verre boven de voortreffelijk heden van den geest geschat werden, en men de driften den ruimen teugel vierde, daar men zich derzelver bevrediging onder alle omstandigheden veroorloofde. Ezzelin was met eene stoutmoedige en trotsche ziel begaafd. Over elk eenmaal beraamd plan was zijn geest steeds ingespannen en onveranderlijk werkzaam; allerhevigst was de ontvlamming zijner driften. Zulks bewees zijn voormaals oorlogzuchtig leven; en ook zijne liefde voor olympia, zijne echtgenoote, strekte ten bewijs daarvan.

{==132==} {>>pagina-aanduiding<<}

Midden tusschen het gebergte in de Mark Treviso, in Italie, aan welks voet olympia's weide en hof lagen, hoedde, reeds sints eenen geruimen tijd, fabri, een jonge Herder, zijne kudde. Hij was gewoon, om, tegen eenen heuvel leunende of op eene vooruitstekende rots gezeten, een landlied op zijne fluit te spelen. De zachtvloeijende en wegsmeltende toonen, die door den afstand nog verfraaid werden, baanden door olympia's oor eenen weg tot haar hart. Vaak, wanneer zij in de gezellige stilte der avondschemering, of op eenen schoonen herfstdag, zijne kunstelooze muzijk vernam, vloeiden er onophoudelijk tranen van stille aandoening uit hare oogen; zonder dat zij het zelfs wist, zonder dat zij er aan dacht, om te klagen, ontglipte haar een zucht. Het scheen haar leed te doen en evenwel was zulks streelend voor haar hart. Ook het geblaet zijner schapen, zelfs het geruisch zijner weidende geitjes geviel haar. Schilderachtig was haar de aanblik zijner opwaarts klimmende kudde. Olympia had dit met alle gevoelige zielen gemeen, dat voorwerpen uit de natuur, vooral uit het bergachtige, krachtig op haar werkten.
Doch ezzelin, van een veel ruwer gestel, kende geene werkingen van dezen aard. Met verbazing zag hij zijne echtgenoote, bij den eenvoudigen toon eener fluit, tranen storten; hij bespeurde, dat de indruk dezer landmuzijk langdurig bij haar werkte; dat olympia dikwerf daardoor den volgenden avond in eene soort van zwaarmoedigheid verzonk; en in plaatse van zich over deze teedere, gevoelvolle ziel te verheugen, of door opwekkende gesprekken deze stille droefheid te doen verdwijnen, gaf hij aan den rampzaligsten argwaan gehoor; vierde den gevaarlijksten vijand van de gelukzaligheid des huwelijks, jaloezij, in zijn hart den ruimen teugel, en de ongelukkige scheen vast bij zich zelven overtuigd, dat zijne vrouw op den Herder verliefd ware.
Zijne rust was nu verstoord en zijn arbeid hem tot eenen ondragelijken last. Zwijgend en koel was zijne verkeering, norsch elke zijner thans schaarsche woorden, veelbeduidend elk zijner nasporende blikken. Onderdrukte zuchten lagen in zijn hart als opgesloten. Hij had nu voor olympia geene liefkozingen meer, stelde in hare bezorgde moeder geen vertrouwen, des

{==133==} {>>pagina-aanduiding<<}
nachts ontbeerde hij den slaap en den ganschen dag door beheerschten hem niets dan kwade luimen. Een booze geest, dit voelde en beleed hij zelf, woedde in zijn binnenste. Doch hij schaamde zich zelf, om dit jaloezij te noemen, en bevond zich in de noodzakelijkheid, om zulks niet blijkbaar te toonen. Hij gaf daarom voor, dat het gewetensangst was over te voren gepleegd onregt en besloot, ten einde zich daarvan te bevrijden, eene reis naar het heilige land te doen.
Reeds langer dan eene eeuw had toen reeds in Europa de gewoonte van Kruisvaarten geheerscht; die drift, wel is waar, ontvlamde niet meer met die eerste, bijna onbegrijpelijke woede, waarin, tot schande des menschelijken verstands, een half naakte, eenvoudige kluizenaar geheele millioenen ligtgeloovige dweepers ontstoken had; doch dezelve was nog sterk genoeg, om vele duizenden naar het Oosten te drijven, waar zij gemeenlijk, in plaats van voor zonden te boeten, nog nieuwe en grootere op zich laadden. - Ook ezzelin nam thans het kruis op. Vergeefs weende zijne vrouw, vergeefs smeekte hare goede moeder. Hij scheurde zich met een ernstig afkeerig gelaat los en ging. Eenige jonge Tempelheeren, die alles, wat hun in Europa slechts voorkwam, verzamelden en door dezen edelen troep het graf van den messias uit de handen der ongeloovigen rukken wilden, namen gewillig den aangeboden dienst van onzen held aan en onderscheidden hem weldra van den overigen tros; want zij vonden allen in hem den moed, dien een gewoon oorlogsheld, en dien koelen overzienden blik, dien de Bevelhebber behoeft. In verscheidene kleine gevechten dreef hij, door de kracht van zijnen arm, den vijand op de vlugt, en zijn moedig voorbeeld strekte zijnen medgezellen ter navolging. Men overlaadde hem met lof, en hij bleef daarbij even koelzinnig als bij aannadering van het gevaar en des doods. Stilzwijgend ging hij naar den strijd, en ook, wanneer hij als overwinnaar terugkeerde, geschiedde zulks met langzame schreden, duistere blikken en zamengebetene lippen.
Hij was naar Palestina getrokken, om in het gewoel des oorlogs zijne inwendige rust weder te vinden. Hij dwaalde. De Saracenen vreesde hij niet; maar olym-
{==134==} {>>pagina-aanduiding<<}
pia en fabri verscheurden zijn hart. De afwezigheid had hem troost moeten schenken, doch had zijne kwelling slechts vergroot. Slaap en dood schenen overeengekomen te zijn, om van hem te vlieden. Hij kon deze folteringen niet langer verdragen. In de eerstkomende Lente, scheepte hij zich op het eerste het beste vaartuig in, keerde naar Italie terug, en ijlde naar de woning van olympia. Hier, in het kleine woud, waarin dezelve lag, verborg hij zich, om zijne echtgenoote te bespieden.
Ook hier bragt hij het grootste gedeelte van den nacht slapeloos door. Eerst den volgenden morgen zegepraalden moed en natuur over zijn onrustig hart. Hij was in sluimering gevallen, juist toen de zon opging en plotseling de klank van fabri's rampzalige fluit hem in de ooren drong. Welk bitter, hem steeds vervolgend, noodlot! Om ze niet meer te hooren en hem niet meer te zien was hij naar Azië gevloden. O, waarom moest het zijdgeweer der ongeloovigen hem verschoonen! - Thans begon fabri's fluit een nieuw lied. Het was nog kwijnender en teerder, dan het eerste; het scheen geheel een lied der liefde te zijn. Woedend rees ezzelin op en ijlde naar het gebergte: zoo doorzweeft in Arabie een doodende wind de woestijnen; zoo stijgt uit zee eene vreesselijke waterzuil op, en doet elk schip, dat dezelve nabij komt, naar den afgrond zinken. Hij zwoer den Herder den dood; maar de beschermende Godheid waakte over den onschuldigen. Hij zocht hem overal, maar vond hem niet.
Op dit oogenblik trad zijne echtgenoote voor de deur der hut; wendde haar oog naar de afhelling, zag en vertrouwde hare blikken naauwelijks. Zij gaf eenen luiden gil van verrukking, toen zij eindelijk gewaar werd, niet te dwalen. Zij ijlde hem te gemoet, breidde van verre reeds hare armen voor hem uit, en werd, toen zij, dronken van vreugde, aan zijne borst zonk, sterk door hem aangezien on toen - weggestooten. Ook hare grijze moeder, die naderhand kwam, werd koel bedankt, toen zij hem hartelijk welkom heette. Alle vragen of aanspraken werden meer met ja of neen afgewezen, dan beantwoord. Nog eenmaal wilde zijne vrouw hem omarmen; hij

{==135==} {>>pagina-aanduiding<<}
ontrukte zich haar nogmaals, en ging morrende in de hut.
Hij greep zijne spade en bijl weder op. Hij werd ook spoedig weder werkzaam, maar niet vrolijker. Vergeefs sprak men met hem, hij antwoordde niet; vergeefs weende zijne echtgenoote; hij slo g geen acht op hare tranen. Wanneer hij des avonds naar huis kwam, zat hij met een norsch gelaat in eenen hoek, en nam eene slapende houding aan, om alle gesprek te vermijden. Zijne legerstede moest men op eene eenzame plaats in gereedheid brengen. In zijn binnenste smeulde een onweder en wachtte slechts op de geringste aanleiding om uit te bersten.
Terwijl ezzelin in zijn eigen huis zoo koelzinnig, zoo afkeerig van zijne huisvrouw leefde, onderzocht de ongelukige vergeefs haar leven, haar gansche gedrag, en vond niets in haar, wat den toorn van eenen, anders zoo liefderijken echtgenoot kon verwekken. Zich geener buitensporigheid, zelfs geener strafwaardige gedachte bewust, waren gebeden hare eenigste toevlugt. Zij smeekte zoo innig om de verandering en wederverkrijging van het hart haars mans, en bleef - want onbegrijpelijk zijn dikwerf de wegen der Voorzienigheid - onverhoord. Had ezzelin slechts door een enkel woord lucht gegeven aan zijn hart, hoe gaarne zou olympia hem van iets anders overtuigd, hoe gaarne alles gedaan hebben, wat zijne eigenzinnigheid slechts begeeren konde - maar eene wrokkende achterhoudendheid is het ongeluk van den jaloerschen. Hij houdt zich zeker overtuigd, wil niet wederlegd zijn, dewijl hij gelooft, dat hij niet wederlegd kan worden, en zoo woeden de vlammen in zijn binnenste des te sterker, naar mate zij minder uitbersten kunnen.
Op zekeren morgen, dat ezzelin, tegen zijne gewoonte, later, dan de zon opging, ontwaakte, was zijne eerste ontdekking, dat olympia reeds opgestaan, en niet meer in de hut was. IJlings vloog hij op, trok zijn kleed aan, greep eene spade en ging de deur uit. Wat hij vermoed had, hetwelk, hoe wel onschuldig op zich zelve, nogtans eene misdaad in zijne oogen was, was geschied: olympia zat voor de deur en luisterde naar fabri's fluit. - ‘En wat doet gij thans reeds hier?’ voer ezzelin op eenen toon uit, waar voor olympia verschrikt terug-
{==136==} {>>pagina-aanduiding<<}
deinsde. - ‘Ik luister (hervatte zij bevend) naar het lied van dien Herder.’ - ‘En waartoe zulks?’ ‘Waartoe? Goede Hemel! dat is nog mijne eenige vreugde, die ik heb.’
‘Uwe eenige vreugde!’ riep ezzelin brullende uit, wierp het werktuig, dat hij in zijne hand had, ver van zich weg, en liep met groote schreden op en neder. - ‘Het is klaar,’ bromde hij bij zich zelven, ‘het is klaar, dat zij hem bemint! Zij heeft het mij zelve beleden! Nu is zijn lied hare eenige vreugde. In mijne afwezigheid - schandelijk! schandelijk!’ Olympia, die den immer stijgenden wasdom van zijne gemoedsonrust zag, die zelfs nu nog niet wist, waarmede zij hem zou kunnen beleedigd hebben, vloog naar hem toe, wilde hem omarmen, hem geruststellen; maar met afkeer stiet hij haar van zich af. Op dit geraas kwam ook de moeder toeschieten.
‘Mijn zoon!’ riep zij; ‘wat deert u? Wat deert u?’
‘Woede en razernij hebben mij bevangen!’
‘Hemel! uwe blikken zijn vreesselijk. Bedenk u. Uw kwaad groeit zigtbaar aan!’
‘Er zal spoedig een eind van komen!’
De onschuldigste, gevoelvolste aller vrouwen waagde thans de laatste, uiterste beproeving, om hem tot bedaren te brengen, om ten minste het treurige geheim uit zijn hart te wringen. Niet afgeschrikt door de wijze, waarop zij het eerst was ontvangen, wierp zij zich in zijne armen. In eene ijlingsche en blinde woede trekt hij zijnen dolk, dien hij steeds onder zijn kleed verborgen droeg en doorsteekt haar. De ellendige wist zelfs in zijne zinneloosheid nog te goed, waar het hart lag, dat stil voor hem klopte. Olympia zeeg neder; schaduwen des doods omhulden hare oogen, zij zeeg neder, terwijl zij stervend nog de hand van haren barbaarschen man drukte. Zij blies den geest uit, zonder eene luide klagt te doen.
Met strakke en drooge oogen, maar met eene verontruste ziel, zag ezzelin haar in zijne armen sterven. Hij hoorde niet naar de jammerklagten van hare ongelukkige moeder, en zag niet, hoe zij, bedwelmd, in onmagt naast hem op den grond neder zeeg. Eerst toen hij hare hand in de zijne voelde

{==137==} {>>pagina-aanduiding<<}
koud en hare lippen bleek zag worden, toen eerst ontglipte hem een zucht. Een onwillekeurige angst bemagtigde zich zijner; gewetensangst en berouw grepen zijne ziel aan - om ze voor zijn gansche leven niet weder los te laten. Hij vlood van deze schouwplaats der onmenschelijkheid, en vervloekte op hetzelfde oogenblik zijne razende jaloerschheid, vervloekte zijn aanzijn en zich zelven - den onmenschelijksten moordenaar.

Gedachten.

Verwin de drie vijanden van uw eeuwig geluk, door de drie bescherm-engels van uwe eindelooze zaligheid. Het geloof is de eerste der drie Goddelijke deugden, eene telg der waarheid. Sla dan geen geloof aan den vijand des geloofs; en gij hebt den duivel, den eersten vijand van god, en den vader der leugentaal, door het geloof verwonnen: de ware hoop is bestendig: stel uwe hoop dan niet op de onbestendige wereld; en gij hebt door de hoop de wereld verwonnen. De liefde, de derde in de rij der verdedigsters van 's menschen geluk, is eeuwigdurend. Bemin dan het vergankelijk en kortstondig vleesch niet; en gij hebt het vleesch door de liefde verwonnen.

Die zich tusschen den dood en het leven beschouwt, die bevindt zich tusschen vermetelheid en neerslagtigheid geplaatst. Zoo lang er leven is, zegt men, is er hoop, en zoo lang er hoop is, is er leven. Stel den dood altijd vóór- en het leven achter u: gij mogt anders misschien op de zijde des wankelenden levens leunen. Die den dood voor oogen ziet, en het leven achter den rug gesteld heeft, dien zal noch de schrik des doods ter nederslaan, noch het bedrog des levens misleiden.

De volgzucht schijnt ons allen aangeboren. Maar wij handelen daarin als sommige trekvogels; wij stel-
{==138==} {>>pagina-aanduiding<<}
len altoos den oudsten voor op. Vandaar dat het goed voorbeeld van den bejaarden zoo noodzakelijk wordt. Men steunt op hem als op iemand, die men meent, dat met den weg wel bekend is, omdat hij dien reeds zoo dikwijls bewandeld heeft. Echter, mogten wij het pad somtijds missen door den grijsaard te volgen, dat zal aan ons geweten worden: daar wij op den weg des levens niet geplaatst zijn, om den grijsaard - maar om den weg te volgen.

Die het deugdzaam of slecht gedrag van iemand aan zijnen godsdienst wijt, die kent ook het onbesproken of wangedrag van den soldaat aan het vaandel toe, waaronder hij dient. De Heiden zeide van den braven Christen, het is jammer, dat hij Christen is: de Christen zegt insgelijks van zijnen onwaardigen wapenbroeder: het is jammer, dat hij Christen is. Beter en gepaster, dunkt mij, zeide de eerste: het is jammer dat hij geen Heiden - en de laatste: het is jammer dat hij geen Christen is.

Verzin, eer gij begint, zegt het spreekwoord. Men kon er bijvoegen: begin voor het einde. De overhaasting deed ons dikwerf vergeten, dat wij beginnen moesten. Dat de mensch dikwerf zoo laag nedertuimelt, dit komt daardoor, dat hij in ééns twéé stappen te hoog doet, het begin namelijk en het einde, zonder er op bedacht te zijn, dat voorbedachtzaamheid de eerste trap zijner onderneming is.

Verleiding is als de Engel des lichts, zij houdt in hare onderneming zelfs de regels der deugden in acht: zij zoekt, zij klopt. Zij bidt door hare aanzoeken, zij zoekt door haar bedrog en zij klopt aan de deur van ons hart door hare verdubbelde pogingen.

Den Jood werden de goederen dezer wereld, den Christen, de rampen derzelve beloofd; het is dus regt Joodsch, alleen naar vermaak, rijkdom en eer te streven; Christelijk, droefheid, ellende en vernedering met geduld te dragen.

{==139==} {>>pagina-aanduiding<<}

De deugd bestaat in eene gelijkvormigheid des levens en in eene ordelijke overeenkomst van al onze daden. Men kan zeggen, dat zij gelijk is aan den cirkel, welke als de eerste en voornaamste der figuren beschouwd wordt, uit hoofde der gelijkheid van al hare deelen.

De Christelijke liefde is in de ziel, waarin zij huisvest, een afbeeldsel der Godheid. Zij blijft er in zich zelve verborgen, en is zoo vol, zoo te vreden, zoo voldoende aan zich zelve, als de Godheid het aan zich zelve is. Zij bevat alle andere deugden, gelijk de Godheid alle volmaaktheden in zich bevat.

Alles komt op de Godheid t'huis, maar niet allen weten zich harer waardig te maken. Sommigen eeren den God openlijk, welken zij heimelijk honen. Men herkent in dezelven gemakkelijk die voor het oog der wereld brave veinzers: anderen, schoon zeer weinigen, dienen den God heimelijk, welken hun gedrag voor het oog der wereld onteerde. Wie herkent dezelven niet in die heimelijk geknielde boetelingen? Allen stemmen toe in de liefde, welke men der Godheid schuldig is; dan slechts zeer weinigen in de wijze, waarop zij moet bemind worden. Van het algemeene op het bijzondere kan wel een gevolg getrokken worden; maar van het bijzondere op het algemeene geldt die regel niet. Dan des niet te min heeft hierin eene uitzondering plaats, vooral wanneer god die uitzondering daarstelt. Te regt dus, (schoon men het bestaan der Godheid uit de algemeene overeenstemming der Volken afleidt) bewijst men den pligt, welke het algemeen dien god schuldig is, uit de bijzondere overeenstemming van eenige weinige braven De reden is, omdat er onder de vele geroepenen maar weinige uitverkorenen zijn. Het voorbeeldig gedrag dus van weinige vromen is de algemeene regel, die het geheele menschdom verpligt. Vraag dan eerst aan de wereld: Is god? en dan aan den braven: hoe moet Hij bemind worden? Ga in dit geval tegen de gewone redeneerkunde in, en zeg: hier moet van het bijzondere tot het algemeene een alver-
{==140==} {>>pagina-aanduiding<<}
pligtend gevolg getrokken worden: nu deze weinige en bijzondere deugdzamen beminnen god aldus; derhalve moeten allen, hem op dezelfde wijze beminnen. Dan de meesten gaan hierin verkeerd te werk. Zij hooren, zien en maken eerst uit de algemeene overeenstemming der volken het bestaan der Godheid op; maar gewoon aan de menschelijke redeneerkunde, passen zij in alles het gedrag van het algemeen als eenen pligt op het bijzondere toe. Zij raadplegen de wereld, hoe die god moet bemind worden, en
redeneren aldus: van het algemeene moet de alverpligtende gevolgtrekking op het bijzondere toepasselijk gemaakt worden: nu het algemeen of de wereld handelt dus; derhalve moet ik ook zoo handelen. Een bewijs voorwaar, dat rede somtijds geen rede is!

Ook onder de wilden treft men uitnemende voorbeelden van kinderlijke liefde aan.

Cimon en pera blijft eene eeuwig onvergetelijke geschiedenis der kinderlijke liefde uit de vorige eeuwen, dewijl eene dochter haren vader, die veroordeeld was om van honger te sterven, in de gevangenis met hare borst zoogde. Of de volgende van de teedere liefde eens Negerzoons in Afrika jegens zijnen vader, deze nabij kome, moge men zelf beoordeelen. Het is eene geschiedenis, waarin vader en zoon gelijkelijk wedijveren, om elkander de teederste en hoogste liefde, waarvoor menschen vatbaar zijn, te bewijzen.
De Negers zijn met eene buitengewone teederheid omtrent hunne kinderen bezield. Wel is waar hebben de vaders het regt, om hunne kinderen te verkoopen, maar dit geval is zoo ten uiterste zeldzaam, dat men zulks naauwelijks gelooven kan, en een vader, wanneer hij schuldshalve gedrongen ware, om geld op te brengen, zal eerst alle mogelijke wegen beproeven, eer hij zijne kinderen aantast. Een treffend voorbeeld daarvan vond onlangs ter eere der menschheid plaats.
Een Neger was door ongelukkige omstandigheden in schulden geraakt, die hij niet kon betalen. Hij ging naar zijnen schuldeischer, en beleed hem, dat hij tot

{==141==} {>>pagina-aanduiding<<}
betaling niets anders had dan zijn eigen ligchaam, dat hij, wanneer hij wilde, verkoopen konde. De verbitterde crediteur ging daarop met hem naar het Fort Köningstein, en verkocht hem, vanwaar hij naderhand met verscheidene andere slaven in boeijen naar het Hoofd-Fort overgevoerd werd. Hier bleef bij omstreeks zes weken, totdat het schip, waarmede hij naar Oost-Indie moest gaan, zijne volle lading had bekomen.
Gedurende dezen tijd had zijn zoon het edel, meer dan kinderlijk, besluit genomen, om zijnen vader uit deszelfs boeijen te verlossen. De vaderlijke teederheid, die zijnen vader niet veroorloven wilde, hem, den zoon, in zijne plaats te verkoopen, had deze onnavolgbare gedachten bij hem opgewekt. Hij kwam derhalve met eenige zijner bloedverwanten, en wilde eenen slaaf inruilen. Dit geschiedt dikwijls, wanneer de Europeanen hun voordeel daarbij vinden.
Ik bevond mij juist ter dier tijd in het pakhuis, van wege handelzaken, en liet mij dien, welken zij begeerden, en tevens den anderen, dien zij in plaats geven wilden, toonen. En daar deze laatste een schoonjongeling was, zoo was de ruiling spoedig in orde. Men bragt de ketenen der ongelukkigen te voorschijn. Hemel! hoe geroerd moest zelfs de anders harde en ongevoelige menschenhandelaar bij dit tooneel worden, daar de zoon van den Neger zijnen vader in de boeijen herkende! - Hij viel hem om den hals en weende tranen van dankbaarheid en vreugde, dat hij zoo gelukkig was, om zijn vader te kunnen verlossen. Men maakte de ketenen los; ontsloeg den vader, en ontboeide den zoon. Hij was volkomen gerust, en bad zijnen vader, om zich zijnentwege niet te bedroeven. - En dit was slechts een Neger!
Intusschen was den Gouverneur deze geschiedenis bekend gemaakt. Deze, van menschlievendheid doordrongen, sprak met den vader en zijne bloedverwanten, of zij de waarde, die men voor hem betaald had, binnen eenen zekeren tijd betalen wilden. Zij beloofden het. De zoon werd weder uit de ketenen ontslagen, en allen reisden vergenoegd en vrolijk naar hun vaderland.
Eene menschenliefde, waarbij men evenwel zorgde, dat het eigenbelang niet te kort kwam.


{==142==} {>>pagina-aanduiding<<}

Het geregtshof der geschie denissen.

Er was reeds voor lang, en nog hedendaags, in China een Geregtshof der Geschiedenissen, aan hetwelk door eene grondwet bevolen is, in de Jaarboeken des Keizerrijks aan te teekenen de deugden en ondeugden van den regerenden Vorst. De Keizer tai-t-zong gaf eens bevel aan dit Geregtshof, hem de Geschiedenis zijner regering te toonen. - ‘Gij weet,’ zeide de Voorzitter tegen hem, ‘dat wij een naauwkeurig verhaal geven van de deugden en ondeugden onzer Opperheeren, en wij zouden niet langer vrij zijn om de waarheid te schrijven, indien gij het oog sloegt op ons, aanbetrouwd goed.’ - ‘Hoe!’ zeide de Keizer, ‘als gij de geschiedenis van mijn leven aan de nakomelingschap zult overbrengen, zoudt gij dezelve dan ook kennis willen geven van mijne gebreken, haar onderrigten van mijne misslagen?’ - ‘Het is,’ antwoordde de Voorzitter, ‘onbestaanbaar en met mijn karakter, en met de waardigheid mijner bediening, de waarheid te krenken. Ik zal meer zeggen: indien gij eenig onregt pleegt, zult gij mij verlegen maken, indien gij u slechts aan eenige geringe onbescheidenheid schuldig maakt, het zal mij gevoelig smarten; maar ik zal niets verzwijgen. Zooverre zelfs gaat de stiptheid en gestrengheid der pligten, welke mijn ambt als Historieschrijver mij oplegt, dat het mij niet geoorloofd is met stilzwijgen voorbij te gaan de zamenspraak die wij thans houden’
Tai-t-zong had eene verhevene en edelmoedige ziel. ‘Ga voort,’ zeide hij tot den Voorzitter, ‘schrijf, en zeg onbeschroomd de waarheid. Indien mijne deugden of mijne gebreken iets te algemeenen nutte, en tot onderrigting mijner opvolgeren kunnen toebrengen; uw Geregtshof is vrij, ik bescherm hetzelve, en sta toe dat mijne geschiedenis met de uiterste onpartijdigheid geboekt worde. Journal Encyclopedique.


{==143==} {>>pagina-aanduiding<<}

De christelijke eerdienst.


Hij, die, ten troon van alvermogen, 
Geheel de schepping overziet, 
Als zijnen tempel overziet, 
Waar 't lofmuzijk der sterrenbogen 
En ook het strijd- en pelgrims lied 
Zijn naam, zijn liefde en magt verhoogen, 
Behoeft, o kind des stofs! uwe aardsche templen niet. 
 
Hij wil de dankbre hulde ontvangen, 
Die ge uit de diepte rijzen doet. 
Hij kent in 't nederig gemoed 
Zijn Heillgdom en losgezangen, 
Zoo wel als in den jubelgroet 
Der Wezens, van verheevner rangen, 
Die, boven stof en tijd, zich buigen aan zijn' voet. 
 
De hulde aan eenen ongezienen 
En onbegrijpelijken god 
Verbreidt zich als zijn hoog gebod, 
Om waarlijk geestlijk Hem te dienen, 
Verheven boven zingenot. 
Geen Sions, geene Palestinen 
Bezondren meer gods kerk, bij ark en priesterlot. 
 
De schaduwdienst der vroeger dagen, 
De morgenschemering verdween, 
Met de oude Tempel plegtigheên, 
Sints 't beidicht van gods welbehagen 
Ons als de middagzon omscheen, 
Om de offers, aan Hem opgedragen, 
Te ontvlammen in het hart, zoo vrij als algemeen. 
 
Dat dan de dankbre hartaltaren, 
In 't eertijds heidensch werelddal, 
Verhelderd rijzen, overal, 
En uwen eerdienst openbaren; 
En, onder 't hooge lofgeschal 
Der vlekkelooze Hemelscharen, 
Klinkt ook uw strijdlied, dat uw' god behagen zal. 
 
o Christenen, zoo rijk omschenen 
Door 't Evangelie zonnelicht! 
Behoeft nog plegtig kerkgesticht 
U zinnelijk sieraad te leenen, 
Ten geestelijken offerpligt? 
Neen: waar zich harten hier vereenen, 
Is 't outer des geloofs, gods tempel, opgetigt. 

{==144==} {>>pagina-aanduiding<<}

Of wilt ge, om uw' Verlosser te eeren. 
Op zijn' Gedenkdag boven al 
Met uw gebed en psalmgeschal, 
Liefst openlijk te zaam verkeeren: 
't Bijeenvergaderd Christental 
Vereert ook daar den naam des Heeren, 
Waar Hij de zamenkomst der vromen zeegnen zal. 
 
Brengt dan vrijwillige offers zamen, 
Ter heilige vergadering, 
En wat ter stichting, onderling, 
Naar tijd en orden, zal betamen. 
Een regt gechristende oefenkring, 
Van onderscheiden stam en namen, 
Aanbidde en hoore daar gods heilverkondiging. 
 
Brengt uwe schatting, naar vermogen. 
Het ruimschoots uitgereikt talent, 
En 's Armen penning zijn bekend 
Bij Hem, die zijne gunstige oogen 
Naar 't hart van zijne opregten wendt, 
En zeker, op 't welmeenend pogen, 
Den zegen, de uitkomst geeft, die 't Christendoel volendt. 
 
Dat doel volendt! - Ja, naar zijn leiding, 
En onder 't kruis van tijd en lot, 
Om eensgezind, naar zijn gebod, 
Ons te oesenen ter voorbereiding 
Voor bovenzinnelijk genot, 
In liefde- en in geloossverbreiding, 
Tot op den jubeldag der komst van onzen god. 
 
Zoo Tempelen voor Hem te stichten, 
En in ons binnenste allermeest, 
Wordt voorsmaak van het Hemelfeest, 
Bij helderder vooruitgezigten; 
En wat hier schaduw is geweest, 
Zal jezus christus daar verlichten 
En louteren, gelijk den Tempel van zijn' Geest. 
 
Daar zullen wij voor wisselingen 
Noch onderscheid van naam of oord 
Meer vatbaar zijn, om ongestoord 
Hem aan te bidden, lof te zingen, 
Wien, naar zijn Evangeliewoord, 
Alle eerdienst door de onmeetbre kringen 
Der schepping, eeuwig en volkomen toebehoort. 




{==145==} {>>pagina-aanduiding<<}

Mengelstukken.

Over het bestaan, de onsterfelijkheid en het wederzien.

Philotas aan psϒcharion.

Hier, geliefde psycharion, op dit stille eiland, werwaarts ik, gij weet het, mij zelven, tot welzijn van mijn vaderland verbande, hier in de getrouwe armen der eenzaamheid, heb ik eindelijk, bevrijd van het gedruisch van Athene, mij zelven weder gevonden! Hier onder deze vreedzame cipressen, die eens mijne lijkbus overschaduwen zullen, is de glorie van mijn wezen weder zigtbaar voor mij omhoog gestegen, de ketenen van mijn dierlijk bestaan zijn gevallen, de natuur heest, met eene zachte hand, het floers van het aatdsche voor mijne verlichte oogen weggenomen, en ik ademe reeds de fijne lucht van den Olimp in.
Zuiver, getrouw, met glocijende verwen staan de beelden der zalige oogenblikken voor mij, waarin ik aan uwen hals hing, en dan eens in uwe, in heilige tranen der liefde zwemmende, dan door hemelsch vuur glinsterende oogen, dan weer op uwe purperen lippen mijne verdwaalde ziel zocht; ik poogde dan, met eene zekere onstuimigheid, geest in geest, wezens uit te gieten, tweederlei bewustzijn tot één zamen te smelten, twee bronnen van gevoel tot ééne te vereenigen welke dan eenig en een, alleen het bewustzijn van hare dubbele voorbestaanlijkheid (praeexistentia) uitgezonderd, in de gelukkige velden van Elysium zacht en stil zouden overvloeijen!
In deze oogenblikken, psycharion! in deze zalige oogenblil ken, welker bewustzijn aan wijne ziel vleug len geeft, welker herinnering den avond van mijne aardsche wandeling vergullen, in deze oogenblikken scheurde: gij u dikwijls uit mijne, u omvattende armen, ve borgt gij uw vriendelijk oog, en weerstond gij mijn smeekend vragen, tot dat de natgeweende sluijer u verried! -

{==146==} {>>pagina-aanduiding<<}

‘Het oogenblik,’ riept gij dan uit, ‘draagt alleen deze gewaarwordingen op zijne snelle vlerken! Zijn broeder kent dezelve niet meer. En toch in dit oogenblik is derzelver stempel, derzelver karakter: voortduring! onsterfelijkheid! - Hetgeen in mij gloeit, en stroomt en stormt, ziet zich zelven eenzaam en vreemd in de onmetelijke ruimte der schepping! - Afgescheurd van het geheelal vindt lietzelve zich slechts weder in gelijke gewaarwording, in de uwe! En ook het uwe flikkert op - om te verdwijnen, zonder terug blijvend spoor. - Al dit indringen en uitstorten, dit stroomen en kloppen, deze gloed, deze vlammen der liefde en der gewaarwording zal eens door eene kleine lijkbus bevat worden! Dood, levenloos stof! - Geliefde! geef mij aan mij zelven weder! Toon mij den gouden genius dezer gevoelens vrij, zelfstandig, eenig! Hij is slechts psycharion. Lieve! roep hem! wek hem op, zoo hij sluimert, ontruk hem aan mij zelven, en kan hij alleen uit mijn graf opstijgen, zoo laat ons in hetzelve nederdalen!’ -
Ik zweeg! - De vloed uwer tranen vergoot zich daarop onstuimig. ‘Nederdalen?’ - zoo jammerdet gij met half verstikte zuchten - ‘nederdalen? en niet meer uit te spruiten? niet meer elkanderen weder te zien, en voor eeùwigheden te beminnen? Schrikkelijk! nameloos verschrikkelijk!’
Ik lag dan aan uwe voeten, en bevochtigde uwe, omlaag gezonkene hand met vreugdetranen der liefde, voelde, werd zelfs in de toover-melodij uwer klagende toonen, dezen genius gewaar, hoorde hem zachtjes ruischen door al mijne aderen en zenuwen, en verstomde in het beluisteren der heilige voorgevoelens der toekomst!
Daar thans de zee onze aardsche wezens van elkanderen scheidt, nu onze gevoelens tegen elkanderen, stormeloos, gerust en stil opwellen. Thans kan ik, psycharion, u antwoorden. Gij verwacht van mij geen wijsgeerig leerstelsel. Dit behoort in de leerscholen der Academici. Gevoel is de overnatuurkunde van het zacht, bevreesd, vrouwelijk wezen. Alleen in u vindt hetzelve bewijs, en sterkte en rust. Alleen de voorgevoelens, alleen de stille, geheime

{==147==} {>>pagina-aanduiding<<}
klanken van mijn binnenste over het bestaan der menschen, deszelfs oogmerk en voortduring wil ik u opgeven. Weergalmen zij weder in de snaren van uwe gevoelens, vinden zij daar een zuiver accoord, dan zijn uwe vragen beantwoord, uwe tranen opgedroogd, uwe rust verzekerd, en gij kunt lagchende uwe lijkbus omhelzen.
Gij weet het, psycharion, dat wij, in de zaligste oogenblikken der liefde, der begoocheling onzes gevoels, over het bestaan van een oorspronkelijk beginsel overeenstemden, welks aanzijn, zoo het zich al niet geheel toestemmend laat beantwoorden, zich toch uit de onmogelijkheid van het niet-zijn laat bewijzen. De regelmatigheid, de orde, de zamenhang van alle aardsche voorwerpen rondom ons, van de wereld in het geheel, en van ieder deel derzelve, van het ondeelbaar stofje (atomus) tot de planeet, van het onbemerkbaar mugje tot aan het geestdier, mensch genoemd; deze overal doelmatige bewerktuiging, dit eeuwig zeker en juist invatten en passen van vele raderen in het werktuig van het geheel, zonder horten, zonder wanorde, zonder verslijten; deze almagtige wet van overeenstemming en zamenhanging (harmonia et cohaerentia); deze eeuwig jonge rij van opkiemen en rijpworden, van bloesem en vruchten, van leven en verrotting, van verwelken en opstaan, veronderstelt eene denkende wijsheid. Een bloot geval kan geene overeenstemming, geene eeuwig wederkeerende wetten vaststellen; een toeval zelf is een ijdele klank, want voor en onder onze zintuigen is niets, volstrekt geene werking, welke geen beginsel en oorzaak heest.
Voorzeker kan de mensch geen ander denkbeeld van dit oorspronkelijk of eerste beginsel droomen, dan dat, wat met de masse van zijne zamenstelling, van zijn wezen overeenstemt. Hij kan, overeenkomstig deze zamenstelling, slechts uit zinnelijke voorwerpen oordeelen, alleen uit werkingen oorzaken afleiden en aftrekken; hij kan dus geen klaarder en bestemder denkbeeld van dit eerste beginsel hebben, dan het begrip eener eigenschap, en deze is: wijsheid.
De mensch ontwaart in de diepste schuilhoeken van zijn binnenste een wezen, dat bijzonder, zelfstandig is, van zijn dierlijk bestaan, van zijne veranderlijke

{==148==} {>>pagina-aanduiding<<}
werktuigen onafhankelijk en scheidbaar, dewijl het bestaat, zonder werktuigen, gevoel, noodig te hebben. Het aanzijn en bestaan van dit wezen moet eene bron hebben, die met deszelfs karakter, natuur en eigenschappen overeenstemt; een eerst beginsel, dat ik u niet anders zinnelijk kan voorstellen, dan als eenen vloed, van welken elke zelfstandige kracht des gevoels uitstroomt. En deze hooge adel, voor welken deze kracht, zelfs onder de sterkst stremmende, en drukkende, en inééndringende bewerktuiging, vatbaar is, veronderstelt noodzakelijk den hoogsten graad der volkomenheid van haren oorsprong, en dus deze seerste oorspronkelijke kracht. Deze eerste kracht is dus de masse van dat alles, wat wij gevoel noemen.
De Stichters van ons mythologisch stelsel hebben den aanvang gemaakt met deze waarheid, terwijl zij voor verschillende gevoelens of gewaarwordingen bijzondere Goden hebben uitgedacht en verwezenlijkt. Aan hen heeft, op deze wijze, het allergelukkigmakendst, het allesbevattendst onder alle diugen, de liefde, Cythere en Amor zijn aanwezen te danken.
Even gelijk dit eerste beginsel, dat wij den oorspronkelijken geest willen noemen, van alle eenwigheid aanwezig moet zijn, dewijl buiten dat deszelfs ontstaan altijd weder een ander oorspronkelijk beginsel moet veronderstellen, zoo is deszelfs aanwezen toereikend, om de noodzakelijkheid van zijnen uitvloed te bewijzen; want werking en kracht zijn onafscheidbare denkbeelden. En in dezen zin en beteckenis kunnen wij voorzeker, zonder den oorspronkelijken geest te beleedigen, zeggen: dat het zelfs niet van hem afhangt niet te werken. Alleen de formen en gedaanten, in en onder welke hij wilde werken, waren in zijne magt.
Gij ziet dus, psycharion! dat men, volgens deze stelling, niet de schepping van eene nieuwe kracht in elken nieuwen sterveling moet veronderstellen; eene leer, die, terwijl zij ons, zonder draad in eenen doolhof van wonderlijke denkbeelden doet verdwalen, tevens het, door alle zinnelijke gewaarwordingen en ondervinding bevestigd, stelsel van de eeuwigheid en onveranderlijkheid der natuurwetten omver smijt; want de, uit het oorspronkelijk beginsel op het eerste be-
{==149==} {>>pagina-aanduiding<<}
werktuigde geestdier gevloeide kracht, moest noodzakelijk op het gansche menschdom voortstroomen. Gij ziet, dat, naar mijn stelsel, de gevoelens, gewaarwordingen, of dat, wat wij ziel noemen, en dat wij in het vervolg met den bevalligen naam: genius, bestempelen willen, niets is, niets zijn kan, dan eene vonk uit de vuurzee; een droppel uit den vloed, dien ik den oorspronkelijken geest noem. En deze vonk, dierbaarste psycharion! dit iets, hetgeen door geen woord juist kan worden afgeteekend, dewijl een half-dierlijk wezen hetzelve niet juist, niet geheel kan bevatten, maar slechts in staat is, om het zachtjes te gissen, te gevoelen; dit iets, dat de menschen ziel noemen, ja, psycharion! het is, nog meer, het is een eigen zelfstandig wezen. Ik wil met eene koene hand den sluijer der geestenwereld opheffen, wegnemen; ik wil beproeven, om dit iets aan uw binnenste te ontrukken; ik wil het, gelijk eene glorie van uw aardsche wezen, voor uwe oogen stellen, maar slechts zoo, als waartoe de aardsche wandelaar in staat is; gelijk een bliksem, dien men aan een' dooden steen, gelijk den klank van een accord, dat men aan levenlooze snaren ontwringt, en die reeds in het oogenblik van zijn bestaan niet meer zigtbaar is.
Niets in de wijde natuur is zonder doeleinde. De kleinste mug, die in de stralen der zon snort, het lage bloempje, dat aan den oever van het beekje bloeit, alles, alles heeft zijn eigen zigtbaar doelwit voor zich zelf, en voor het grootste gedeelte een zigtbaar oogmerk tot welluidendheid van het geheel. Elk wezen streeft, arbeidt, kiemt, en loopt uit op zijn, tot zijne bewerktuiging geschikt, wit. En de mensch alleen zou dus een wezen zonder doeleinde in zijnen boezem ronddragen, en ik noem het aanwezen der gevoel -kracht zonder doeleinde, als zij niet een eigen, zelfstandig, van zijne aardsche werktuigen verschillend en afgezonderd wezen is.
Ik geef den Wijsgeeren, die de ziel in de zamenvoeging van deze werktuigen zoeken, gaarne al die gewaarwordingen, die voor het dierlijk bestaan noodzakelijk zijn, over; die slechts noodzakelijk zijn, om aan het aardsche aanwezen al die bekoorlijkheid, al dat genot, al die vatbaarheid voor zinnelijke vreugde te schenken, welke dierlijke bewerktuiging moge-
{==150==} {>>pagina-aanduiding<<}
lijk maakt: - want al deze gewaarwordingen hebben haar doelwit voor deze bestaanlijkheid, voor dit bestaan.
Maar waaronder zal ik de vlammen der zuivere liefde rangschikken, die uit den hoogeren adel der ziel ontbrandt, die niets wenscht, niets hoopt, niets verwacht dan het geluk van den geliefden? die over rötsen, holen en afgronden klimt, zich in vloeden en vlammen nederwerpt, die alle menschelijk lijden verdraagt, en lagchend zich den dolk in den boezem drukt - om het aanwezen der geliefden te vergrooten, heerlijker te maken? -
Gij weet, psycharion! of zulk eene liefde hier beneden haar vaderland heeft, en onder alle vrouwen op deze aarde weet gij misschien dit alleen. -
Waaronder zal ik de tranen rangschikken, die de ellende van mishandelde stervelingen gevoelige wezens uit de oogen perst, schoon zij aan dezelve wel vreemd zijn, door geenen zigtbaren band, maar toch door het onzigtbare van eenen gemeenschappelijken oorsprong, van de gemeenschappelijke uitvloeijing uit den stroom der oorspronkelijke kracht, aan dezelve vermaagschapt?
Waartoe of waaronder behooren de edele, zuivere, zonder eenig opzigt, onbaatzuchtige gevoelens van medelijden, van deelneming aan het lijden van eenen vreemden? Waaronder dat medesidderen en medebeven van ons gevoel, bij de smart van een lijdend wezen? Waaronder die bereidwilligheid, waarmede - psycharion, verberg uw gloeijend aangezigt in uwen boezem - de edele de tranen van den ongelukkigen opdroogt, balsem giet in de wonden van den lijdenden, zegen en overvloed stort in den schoot der ellende, en daarbij sidderende, zelf te edel voor den loon des danks, gelijk een weldadige genius zich in cene wolk verbergt?
Waaronder de sterke drift van den eenzamen, stillen, met geenen glans of roem bekenden, wijzen, om waarheid en deugd te verspreiden, en om den weldoener der, van hem afgescheidene, menschen to worden? welke hij toch niet noodig heeft?
Neen! neen! Gij alle, zuivere, onbaatzuchtige, van alle belooning, van alle wedervergelding, van allen egoismus afgetrokkene en vrije gewaarwordingen,

{==151==} {>>pagina-aanduiding<<}
verheven ader des gevoels, gij, dien ik aanbid, dien ik alleen den wierook toezwaai, gij zijt of geheel zonder doelwit in de schepping, of gij moet een eigen zelfstandig wezen zijn! U heeft de mensch niet noodig voor dit bestaan of leven; zonder u kan hij genieten en smaken, hij kan goed, regtvaardig en vreedzaam ten grave dalen.
En gij, brandende dorst, vurig streven naar waarheid, naar altijd nieuwe waarheid! Rustelooze begeerte naar kennis, die zeer ver zweven buiten den engen kring van deze dierlijke bewerktuiging, zeer ver uitsteken boven hare lage en verachtelijke behoeften, boven haren armzaligen werkkring - vanwaar kwaamt gij? En wat wilt gij hier? Geest van mijnen vader, mijnen vriend, mijnen weldoener, socrates, vanwaar kwaamt gij, en wat hadt gij op deze aarde te doen?
En die geheime, onloochenbare gewaarwording van cenen vrijen staat, naar welks zacht geruisch zelf de lichtmis luistert, gij inwendig onuitwischbaar gevoel des drukken en benaauwen dezer hulle in al de inspanning van geest- en gevoels-krachten - vanwaar kwaamt gij? wat wilt gij? zoo gij niet uitvloeit uit een eigen zelfstandig, in deze werktuigen slechts uitgestort, ingedrukt wezen? zoo zij niet uwe herberg, uw bekleedsel zijn, hetwelk gij kunt afleggen, en dan vrij en in grootere kracht omhoog kunt vlammen?
Waarheen dan, en waartoe al die onverzadelijke behoeften van den geest en van het gevoel, die aan het dierlijk wezen vreemd zijn, die op hetzelve zelfs niet de minste betrekking hebben? welker aanwezen zelfs het dierlijk aanwezen dikwijls stoort, drukt en verkort? En zonder welke de mensch alle vreugden van zijne dierlijke bestaanlijkheid, zelfs des gezelligen levens evenwel, ja zelfs dikwijls reiner, zuiverder en langer zou kunnen genieten?
Alles, wat diegenen, die het aanzijn van een zelfstandig geestelijk wezen loochenen, en de denk- en gevoel-kracht alleen in de wijze van zamenstelling van de geheele machine, in den omloop van het bloed en van het zenuwvocht, in de mechanische beweging der vezelen zoeken - alles, wat zij voor hunne leer kunnen bijbrengen, bestaat: in het zigtbaar ophou-
{==152==} {>>pagina-aanduiding<<}
den der werking van alle kracht van het verwoest dierlijk wezen. Doch volgt ult het zigtbaar ophouden dezer werking ook het ophouden van het beginsel uitsluitender wijze? Kracht moet altijd een werktuig (Vehiculam) hebben, op en waardoor zij werkt. De oorspronkelijke Geest heeft deze kracht in de wereld gelegd, in eenen sfeer derhalve, die, over het algemeen, uit eene oudwordende ephemerische, slechts gedurende een bepaald tijdvak duurzame, masse bestaat. Hij moest haar dus eene gedaante of vorm geven, die, ten opzigte van hare bestanddeelen, en aldus ten opzigte van hare voortduring in dezen steer pastte, en met haar eenen gelijken tred hield. Deze vorm kiemt, bloeit, ontwikkelt zich, veroudert, verwelkt en vervalt met het geheele overblijffel der natuur, uit welker schoot zij genomen is, en in welker stroom zij zwemt.
Niets getuigt sterker voor de wijsheid van den eersten geest. Hoe had, buiten denzelven, een wezen zonder werktuigen uit de stof van de rest of het overblijfsel der schepping, met haar vermaagschapt, en dus ook met haar voortgaande, in dezen sfeer denk en gevoel-kracht ontwikkelen en beschaven kunnen, hoe kunnen werken? Alles in de natuur verwisselt en verandert, bloeit, en kiemt, en verderft, en bloeit weder in eenen rusteloozen kringloop, en de mensch, zonder deze werktuigen, zou vreemd, cenzaam, dood en zonder doelwit zijn voortgekomen midden in den schoot van zijnen kring.
Maar zijn zelfstandig wezen, deze denk- en gevoelkracht, wisselt en veroudert niet. De broosheid zijner hulle kan de zigtbare werkingen van den genius wel verlammen, drukken en stremmen, maar dien graad van kracht, waartoe hij eenmaal is opgeklommen, niet weder vernietigen, niet weder aan de keten van het heelal ontrukken. En de geest van socrates, toen hij den vergiftigden kelk dronk, zal met den kranken socrates, echter in volle kracht naar de plaatsen der gelukzaligen zijn overgewandeld.
Laten wij het toestemmen, psycharion! de vergankelijke hulle of het bekleedsel, in hetwelk de oorspronkelijke Geest den onvergankelijken genius heeft besloten, is schoon, edel en geheel naar zijn doelwit

{==153==} {>>pagina-aanduiding<<}
berekend. Zelfs de onsterfelijke gewaarwordingen, zelss de zachte voorgevoelens van een hooger doeleinde, van een hooger aanwezen, van een hooger genot, kunnen, met de gloeijendste verwen der hoogste spanning van eene scheppende verbeeldingskracht naauwelijks eene glorie rondom den schoonen edelen vorm van den mensch schilderen. Schoon de genius een af keer heeft van alles, wat hem hier beneden omringt, schoon hij zich verheft boven den kring van alle, diep beneden onder zijne voorgevoelens en aanspraken of eischen en verwachtingen liggende, vergankelijke dingen, schoon hij zich onbevredigd, voor alle aardsche voorwerpen verbergt, en zich in zich zelven opsluit, zoo valt hij toch voor het standbeeld van venus anadyomene, bevredigd en aanbiddend neder. - Neen! de oorspronkelijke geest is niet in staat, om eenen beminnelijkeren en bevalligeren vorm te scheppen, dan dien van deugd en gevoel hier beneden, zalige psycharion! - Hoe vol gewaarwording is niet deze gestalte! O hoe zeer verraadt zij het bestaan van den genius, die haar bewoont, en den aanstaanden, den naasten vorm, die op haar wacht.
Hoe zacht, hoe veelbeteekenend en hoe vriendelijk blikt niet in de oogen van den mensch de onsterfelijke geest uit de sterfelijke herberg. Hoe vast kleeft niet het gewaad aan den onsterfelijken genius, en toont hem in den geschaduwden omtrek of afteekening de glorie van zijn aanstaand bekleedsel!
En hoe overeenkomend met zijn geheel oogmerk is niet deze vorm! Welk onmetelijk ruim geeft zij niet aan de uiteenzetting, aan de uitbreiding van deze denk- en gevoelkracht! - Hoe getrouw huisvest hij zijnen lieven vreemdeling! laat hem zelfs in het zinnelijk genot, in den hoogsten zwaai der muzijk en der kunsten hem overal zijnen aanstaanden hoogeren sfeer voorgevoelen, en geleidt hem zacht en stil naar het einde van zijne loopbaan, waar eene nieuwe hulle den onsterfelijken wandelaar wacht.
O, gewis psycharion! terwijl de leer van die Wijsgeeren, die den geheelen mensch in zijne urne zoeken, overal doolhoven opent, overal knoopen doorhakt, overal raadsels opgeeft, lost het stelsel van mijne gewaarwording vriendelijk alle raadsels op. Het

{==154==} {>>pagina-aanduiding<<}
treurfloers van donkere onverklaarbare tegenwoordigheid valt, en achter den weggenomen' sluijer der toekomst flikkert mijnen geest licht tegen! - Alle knoopen van het heelal zijn voor hem losgemaakt; nergens is het nacht; eene zuivere lucht suist rondom hem; alles is helder en licht! In het heelal is zamenhang en harmonij! Alles vereenigt en verbindt zich bevallig met de groote ladder; van den onbegrijpelijken eersten Geest tot aan het zonnestofje biedt alles zich vriendelijk, vertrouwend en broederlijk de hand!
Ja, psycharion! de genius is een zelfstandig, hier in dezen vorm herbergend wezen, en legt zijn gewaad af. Doch waarom beeft de dwaas voor deze verandering? Ziet hij niet rondom zich eene tallooze reeks van dierlijke wezens hun bekleedsel verwisselen, en in nieuwe bekleedsels verjongd worden? De rups kruipt onbezorgd over de verslenste huid, welke nog maar weinige oogenblikken van te voren haar bekleedde. De kapel verwijlt niet bij haren doorgebroken' kerker, en de mensch, die toch de heilige vlugt zijner onsterfelijkheid begluurt, noemt zich zelven sterfelijk? Hij beeft voor het oogenblik zijner verjonging? omhelst met weedom zijn verflenst bekleedsel, en zoekt het, met brandende tranen, te verwarmen? - Hij ziet, dat alles, wat sterfelijk is in de natuur, rondom hem verandert en zich verjongt, ziet denzelfden tak, die in de Lente bloemen en rozen droeg, in den Herfst verdorren, en toch weder in de nieuwe Lente op nieuw herleven, en met eene onweerstaanbare almagtige kracht uitspruiten! Hij ziet, hoe alles rondom, in de met hem vermaagschapte schepping in eenen eeuwigen loopkring zich beweegt, in eeuwig nieuwe, jeugdige, eeuwig schoondere gestalten weder voortspruit, en hij denkt en gelooft, dat hij is losgerukt uit de onmeetbare keten van zijne aardsche verwandschap? Hij alleen, die nog geene verandering zijner hulle gezien heeft, hij alleen twijfelde niet alleen aan derzelver mogelijkheid of dadelijkheid, neen, maar aan derzelver onfeilbare noodzakelijkheid? -
Maar deze verandering is voor de achterblijvende menschheid niet zigtbaar! Maar de vlam der lijkstaatsie verteert dit geheele wezen; eene handvol stof is het geheel zigtbaar overblijfsel van hetzelve, en uit

{==155==} {>>pagina-aanduiding<<}
hetzelve ziet hij geene nieuwe bewerktuiging voortkomen! O, die ongelukkige! -
Dit bekleedsel was slechts voor dezen trap van ons aanwezen bestemd; derhalve was zij uit de algemeene masse van dezen sfeer of kloot gevormd. Wat is natuurlijker, dan dat de onsterfelijke vreemdeling hetzelve verlaat, zoodra de stof van hetzelve aan deze algemeene eeuwige wetten moet gehoorzamen? - Wat is natuurlijker, dan dat dan het werkend vermogen van den onsterfelijken op deze stof moet ophouden? Maar volgt hieruit wel noodzakelijk de vernietiging der werkende kracht? - Deze sfeer, en op dezen sfeer zulk een kleed, was voor den genius volstrekt noodzakelijk, om zich te ontwikkelen, en tot zijn oneindig oogmerk te kunnen voortstappen. Maar is het wel beslist, dat de onsterfelijke geest, over het algemeen ten minste, werktuigen noodig heeft? In den toestand, waarin de genius geheel in zich zelven verloren is, in de vreugdevolle oogenblikken der liefde, in het gewoel der smart of der vreugde, of in de oogenblikken van diepzinnige overdenking, vergeet hij alles rondom zich, ziet en hoort en werkt hij niet op uitwendige voorwerpen, is enkel gevoel of gedachte, en voelt zijne onafhankelijkheid van den sluijer, die hem bedekt, zijne zelfstandigheid! Doch toegestaan, psycharion! - hetgeen uwe klagt schijnt te hopen, te verlangen - toegestaan, hij moest een bekleedsel noodig hebben! Is het niet genoeg, dat wij eene begeerte hebben of een verlangen naar deszelven onafhankelijkheid van dat bekleedsel? Hoe kunnen wij voorstellings-vermogens, begrippen, en wel zeer duidelijke en volkomene, van werktuigen hebben, die als een stoffelijk voorwerp uit eene andere masse bestaan moeten, dan diegene, voor welke de tegenwoordige bewerktuiging onzer zinnen vatbaar is? - De tegenwoordige onzigtbaarheid van dit nieuw bekleedsel sluit derhalve deszelfs mogelijkheid niet uit; deszelfs zigtbaarheid is zelfs voor deze bewerktuiging onmogelijk. Werp zelfs eenen blik op de voorwerpen dezer schepping. In het verrottend stof, in de
zaadkorrel is thans voor uw oog geene kiem der bloem zigtbaar, die in het volgend oogenblik, met glinsterende verwen getooid, uit dezelve voortspruit, en eenen balserngeur rondom zich verspreidt.

{==156==} {>>pagina-aanduiding<<}

Uw oog ziet, weinige oogenblikken voor de ontwikkeling, in de doode wanstaltige pop geene kiem der kapel, die met purperen vlerkjes zich in de fijne lucht verheft.
Wij zien dus zelfs hier reeds de werking van deze onzigtbare veranderingskracht van aardsche stoffen, welke de eeuwige natuurwet eenig en alleen voortbrengt, en welke de kunst niet in staat is, voort te brengen, en wij zouden twijfelen aan de mogelijkheid, aan de waarschijnlijkheid, aan de dadelijkheid van deze veranderingskracht bij het edelste wezen van het geheelal?
Voorzeker, psycharion! zelfs uit de verwelkte stof van dit schoon bekleedsel kan eene nieuwe bewerktuiging voortspruiten, wanneer de nieuwe stof, de nieuwe werkkring, waarin onze naakte genius overgaat, dezelve vordert. Zij kan alleen aan onze zintuigen in zachte, onmerkbare schaduwen en verdiepingen worden voorgesteld. Zij bezitten tot eene zinnelijke daarstelling alleen een begrip van ligchamelijke stoffen, en de hoogste zwaai en zwier der, hier begrensde, verbeelding of fantazij geeft aan het nieuwe wezen, benevens den menschelijken vorm, het zacht bekleedsel eener glorie, glans of heerlijkheid.
Maar de hoogste spanning van veredelde gewaarwording heeft voorzeker ook eenen trek of begeerte voor het ongehulde, onbedekt aanwezen van den genius; voor het geluk van deszelven aanwezen: in het bewustzijn van den adel van zijn wezen, in het ineensmelten van edele gewaarwordingen, die zich zonder spraak, als in eenen spiegel, zuiver, getrouw en levendig, wederzijds afdrukken. Beschuldig mij van dweeperij, psycharion! wanneer deze voorstelling geene snaar van uw gevoel tokkelt. Ik heb dezen klank aan het binnenste van mijne ziel ontrukt.
Doch indien ook in dit bekleedsel geene veranderingskracht lage, wanneer ook de genins in zijnen nieuwen sfeer nieuwe werktuigen noodig hadde, zoo zal, zoo moet hij dezelve ontvangen, dewijl zijn aanwezen, en dus ook zijne werkkracht onvernielbaar is.
Hij zal dezelve bekomen, en wel op eene wijze, die met het groot oogmerk instemt, tot hetwelk de vuurzee van den oorspronkelijken Geest deze vonk uit zijnen schoot uitstiet.

{==157==} {>>pagina-aanduiding<<}

En dit oogmerk, psycharion! is in de bewerktuiging van het heelal onloochenbaar. Het is: voortgang, van trap tot trap, om den grooten oorsprong gelijkvormiger te worden, om met zijnen vloed, aan hem gelijk, zich weder te vereenigen; het is: veredeling!
Alles in het zigtbaar aardsch geheelal streeft naar dit doelwit. Alles kiemt, en ontwikkelt zich, en verheft zich omhoog, en vormt zich, en dringt zich onophoudelijk naar het hoogste, voor zijne bestemming geschikte wit en einde.
De genius van den mensch heeft aan het graf geen einde. Misschien stond hij reeds eens op eenen lageren trap; maar op dezen gaf de wijsheid van den oorspronkelijken Geest een bekleedsel, dat aan zijne denkkracht eenen hoogeren zwaai vergunde, dat de vrijheid zijner gewaarwording niet stremt; dat hem ruimte geeft, om hoogere geestvatbaarheden en eenen rijkdom van deugden, edele en zachte gevoelens te ontwikkelen; drukte denzelven, met gloeijende letters, het onuitwischbaar kenmerk zijner onsterfelijkheid in: bewust - zijn, gevoel voor regt en onregt, rusteloozen, nimmer bevredigden aandrang naar uitbreiding van zijnen werkkring, naar voortgang in de volmaking van zijnen toestand. - Veredeling is derhalve het groote drijfrad van den onsterfelijken genius. Veredeling is de bestemming, waarom hij uitvloeide uit den vuurvloed van den oorspronkelijken Geest, om van trap tot trap te klimmen: de hoogste adel der gewaarwording, grenzenloos weten is het punt, de stip der hoogte, op welke hij alleen rusten kan; derhalve terugkeering, wedervereeniging met den vuurgloed, waaruit hij uitvloeide.
En hoe groot, hoe aanbiddenswaardig moet eerst daardoor deze oorspronkelijke Geest aan de ziel van mijne psycharion voorkomen! Hij zocht zijn geluk, zijn aanzijn in den eenig zuiveren, alleen vereering verdienenden adel, die uit zich zelven zich spande, en dien werking en daad ontwikkelde, en die zelfs aan Hem alleen zijn begin, zijne bloemen, zijne vruchten, doch zijn waar aanzijn aan zich zelven te danken heeft! Mijne wangen gloeijen, al mijne zenuwen trillen, mijne tranen vlieten bij de majesteit en glorie dezer gedachte!

{==158==} {>>pagina-aanduiding<<}

Gij ziet nu wel, psycharion! dat wij den Stichteren onzer Godenleer hunnen Orcus, hunnen Phlegeton en hunne Furien kunnen overlaten.
Wanneer het gansche heelal, wanneer de zachte gewaarwording van ons binnenste ons toeroept: Veredeling is het doeleinde van alle wezens, en dus ook van onzen onsterfelijken genius, dan lost deze toeroep zeer vriendelijk alle twijfelingen, aangaande het tegenwoordig noodlot, en toekomstig aanwezen, op. Laat socrates hier altijd de giftbeker drinken, laat altijd druk, lijden, ziekte, krankheid, smart en tranen het lot van den wijzen en deugdzamen zijn; de oorspronkelijke Geest, die, naar eeuwige onveranderlijke wetten van het heelal, ieder bijzonder lid deszelven aan den loop dezer wetten moet overlaten, denzelven niet stremmen kan, zonder rusteloos de raderen van het geheel op te houden, en de schoone harmonij zijner zamenstelling te storen. - Hij zag, hoe de onsterfelijke aandrang naar veredeling al deze oogschijnlijke onregtvaardigheid overtollig vergoedt; Hij zag, dat juist deze toestand, juist de bekommeringen de dengd en wijsheid schielijker omhoog voeren, vroeger ontwikkelen, en dus den lijdenden aan het einde van zijn aardsch aanwezen op eenen hoogeren trap verheffen, dan hij buiten dat zou bestegen hebben. Want lijden is de moeder der deugd; en in den schoot des geluks wast derzelver plant slechts zeldzaam en ellendig. De wijze kan gelaten den booswicht zegepralend den dolk zien opheffen, en over lijken rondstappen; hij kan den ondeugenden aan den boezem van aardsch geluk, vol vreugde, zien genieten. De begeerte naar oorspronkelijke bestemming drijft hem, gelijk alle wezens, geweldig sterk tot veredeling. Heeft de booswicht zich miskent, heeft hij het tijdvak van dezen trap verzuimd, dan zijn de vlammen van zijnen Orcus reeds geschapen. Hij staat, aan den rand van zijn graf, op zijnen eersten trap; aan het einde zijner baan gekomen, heeft hij slechts eenen kring gemaakt, en de spoor zijner bestemming dringt hem naar zijn volgend
bestaan, en op deze wijze van werelden tot werelden tot hetzelfde doelwit, hetgeen de wijze en deugdzame reeds nevens zijne urne, zijne lijkbus vindt.
Slechts dit, waarlijk, lieve psycharion! alleen dit

{==159==} {>>pagina-aanduiding<<}
zoo eenvoudig, in de keten van alle dingen zoo schoon passend, leerstelsel, maakt alle bergen gelijk, lost alle raadsels over den loon der deugd en over de strafsen der ondeugd hier en daar op, waarin onze geest anders verdwaalt. Dit leerstelsel alleen verlicht zeer vriendelijk den aether van het heelal, en beschermt, verdedigt voor den denkenden wijzen de altaren van den oorspronkelijken Geest, als den bevatter van alle wijsheid, deugd en geregtigheid.
De uitvloeijing van den genius uit den oorspronkelijken Geest, en zijne inkleeding in een, uit vergankelijke stof geweven, gewaad, konde alleen volgens het groot plan van het heelal, konde alleen volgens groote, eeuwige, algemeene wetten geschieden. Derhalve moest noodzakelijk bij bijzondere eenlingen onder het menschdom, de, der stoffe des onsterfelijken genius eigene vrijheid van denk- en gewaarwordingskracht, door duizend eigendommelijke betrekkingen, luchtsgesteldheid, woning, opvoeding, sterkte of zwakheid, en in het algemeen door den aard van dierlijke bewerktuiging, temperament, enz., beperkt kunnen worden. Deze verscheidenheid, deze opklimming in de vrijheid van denk- en gewaarwordingskracht, uit welke zoo dikwijls deugd of ondeugd voortkomen, kan de oorspronkelijke stof van den onsterfelijken, zelfstandigen genius niet veranderen, maar slechts deszelven ontwikkeling stremmen. Zij kan, zonder de wijsheid en geregtigheid van den oorspronkelijken Geest te kwetsen, op geene andere wijze dan naar dit stelsel naauwkeurig vergoed worden. Uit den schoot der deugd kan geen wezen voortkomen, welks onuitwischbaar karakter ondeugd is; uit de zee der volkomenheid geen wezen uitvloeijen, welks eindelijk doeleinde ongeluk zou zijn. De eenig-mogelijke bestemming van het, uit dezelve voortgevloeid, wezen, is: aandrang, drift der beschaving, der volmaking! De eenige regtvaardige straf der ondeugd is: Ondeugend, Goddeloos te zijn.
En waarlijk, psycharion! deze straf is regtvaardig, want zij staat met den graad der schuld in het naauwste verband; zij bevat toereikende pijnen genoeg, dewijl zij, aan den avond van dit aardsche leven, het ondeugend wezen juist op den laagsten trap

{==160==} {>>pagina-aanduiding<<}
naar het hooge doeleinde laat staan, op welken hetzelve, door eene nalatige beschaving van zijnen genius, zich gesteld, geplaatst heeft; dewijl de onuitwischbare aandrang tot dit doelwit dit wezen van sfeer tot sfeer, van bestaan tot bestaan voortdrijft; met elken trap het gevoel van dezen aandrang, door de voortduring des bewustzijns, door het beschouwen van hooger staande wezens scherpt, en, terwijl het met eene naauwkeurige en onpartijdige weegschaal aan het ondeugend wezen zijn verdiend deel van ongeluk, namelijk eene gelijke derving van het geluk der veredeling, toeweegt, aan het einde alles weder in de masse der volmaaktheid vereenigt, uit welke alles uitvloeide, tot welke alles terug moet keeren - zoo anders de onsterfelijke genius een edel en goed beginsel als de oorspronkelijke stof van zijn zijn erkennen zal.
Of hoe? Heeft de oorspronkelijke Geest juist aan den rand van eene enkele vlugtige bestaanlijkheid, in de duizende toevallen het, tot beschaving noodig, tijdruim kunnen verkorten, en voor het berouw, die zedelijke veredeling, met eene gruwelijke woestheid de ijzeren deur toegesloten? -
Neen! neen! psycharion! spreek, verzet uwe goedaardige ziel niet tegen dit, tegen de ware deugd strijdend, denkbeeld? Verheugt zij zich niet daarentegen bij de schoone, zalige gedachte, om ook den allersnoodsten booswicht, het zedelijk monster, aan het einde zijner loopbaan, als een oorspronkelijk met u vermaagschapt, goed, veredeld, broederlijk wezen met verrukking in uwe armen te slniten? met alle, alle uit de oorspronkelijke stof van het uwe gevloeide wezens, de zaligheden van het doelwit te deelen?
En deze zaligheden van het veredeld wezen! O psycharion! laten wij altijd aan onze Priesters hun Elysium, de bloemrijke velden aan gene zijde van den Phlegeton, en de bosschen, waarin de zalige schimmen wandelen, over! Zij hebben het penseel tot hunne schilderij in de bronnen van aardsch aanzijn gedoopt; wij willen hetzelve doopen in den heiligen gloed des gevoels, der gewaarwordingen, der voorgevoelens van onzen onsterfelijken genius!
Heeft het, naar veredeling dorstend, wezen wel

{==161==} {>>pagina-aanduiding<<}
eene zinnelijke voorstelling van het Elysium noodig? Kan het wel een verhevener gevoel bezitten dan de vreugde: om van lieverlede de slakken van dit wezen van het zuiver goud zijner oorspronkelijke stof zich te zien afzonderen; de schaduwen van zijnen oorspronkelijken glans wijken, langzamerhand, uit de schemering van zijn bestaan, de zon zijns adels, in vollen, altijddurenden en onveranderlijken glans, glorie en majesteit omhoog stijgen te zien? Heeft het wel, of kan het wel een hooger genoegen van geluk bezitten, dan: het hartelijk, zuiver bewustzijn en gevoel dezer waarde, dezes adels? van den verkregen krans?
En dit zuiver accoord bij de toonen zijner gewaarwording, in hetwelk alle, met hetzelve op gelijken trap staande en verbroederde, wezens
    overeenstemmen! Deze harmonische weerklank van den, door eenen onsterfelijken aangegeven' toon door de onmetelijke familie! En dit algemeen
    inéénsmelten van veredelde, goede, toegenegene gevoelens! Deze wederzijdsche, getrouwe en reine, alle bedrog, alle misleiding, allen sluijer uitsluitende spiegels en afdruksels der gedachten en gewaarwordingen! Dit zuiver, door geene ketenen van dierlijke bewerktuiging meer verzwakte, door geen denkbeeld van broos en vergankelijkheid meer vergiftigd, vol, onbeschrijfelijk genot! Deze oplossing van het geheele zijn in algemeene, gloeijende, hemelsche, heilige, eeuwige liefde en liefde! - O psycharion! Liefde! Liefde is het eindpunt des geluks van alle onsterfelijke geesten. Edele liefde, reeds hier het eenig luide voorgevoel van ons doelwit; liefde, de inhoud van alle deugden, en derhalve van alle uit te denken geluk! Liefde alleen verheft ons reeds hier met, door de zon bestraalde, glinsterende vlerken boven de grenzen van den duisteren dampkring dezes gezigteinders, liefde veredelt reeds hier ons wezen en rijpt het voor het doeleinde der terugkeering in den vuurvloed van den oorspronkelijken Geest. Uit haren beker, en enkel uit den haren drinkt reeds hier het veredelde wezen den nectar van den Olimp - en hare hoogste verrukkingen zijn slechts een zacht suizen des hemelschen aethers, ontzagvolle, heilige gewaarwording der bestemming van

{==162==} {>>pagina-aanduiding<<}
den onsterfelijken genius, van zijn doeleinde en van zijne vreugden.
Het geheim gevoel van deze groote waarheid, psycharion schiep de schoone fabel van psyche, uwe zuster. Psyche vereenigde zich met de liefde. In de liefde moet zich alles oplossen, wat uit den stroom van den oorspronkelijken Geest opwelde. En, o! welke verrukkende gedachte, door haren weldadigen dauw bevochtigd, zullen en moeten zelfs eens in de drooge, dorre woestenijen van ondeugende zielen, deugden voortspruiten.
Maar hoe? psycharion! een traan glinstert in uw beminnelijk oog? Ha, ik versta u! want ook deze getrouwe spiegel van het menschen-oog, deze verhevene kracht zijner mededeeling en uitdrukking - door welke zich stilzwijgend zuivere en gloeijende gewaarwordingen vertoonen - ook zij is eene oorkonde onzer onsterselijkheid!
‘Zal ik in uw Elysium ook u, ook al mijne lieven wedervinden, en wederzien, en weder kennen? Zullen, met dit bekleedsel, ook al de, mij zoo heilige, bloemen van mijne tegenwoordige gewaarwording verwelken? Zal ik met hetzelve al de rozen-ketenen van aardsche liefde en vriendschap afleggen? Dezelve verwisselen met den band, die dan alle edele wezens omvat? O! behoudt dan uwe onsterfelijkheid voor u zelve! Laat mijne asch zich met de uwe vereenigen, en laat ons zoo, ten minste tot aan het eindpunt van dit zijn onafscheidbaar vereenigd, in de groeve der vernietiging nederzinken!’
Psycharion! uwe klagende gevoelens weergalmen in de mijne. Alle goede wezens kwamen uit eene oorspronkelijke stof te voorschijn, en dit, tooverkunst der sympathie! is uwe ontwikkeling, uwe oplossing! Ja, Geliefde! twijfel niet, want Lethe schiep geene beminnende wezens. Gij zult ons wedervinden, wederzien, en weder kennen, en eeuwig, eeuwig onafscheidbaar vereenigd, zullen onze wezens daar naauwer, altijd naauwer in één zamensmelten.
Bewustzijn is het wezenlijk karakter van de uitvloeijing van den oorspronkelijken Geest, van de onsterfelijkheid. Zonder bewustzijn vervalt de, op het

{==163==} {>>pagina-aanduiding<<}
geheelal gedrukte stempel zijns oogmerks: de veredeling; vervalt allen voortgang tot dat oogmerk. Vernietiging des bewustzijns is vernietiging van het toenemend wezen en schepping van een nieuw. Met het bewustzijn zinkt alle oogmerk van het aanzijn weg, alle denkbeeld van langzaam voortgaande veredeling van dit wezen, van den loon van deszelss deugd, en van de straf van deszelfs ondeugd. Met hetzelve vervalt al het toekomende. Zonder bewustzijn was zij een nieuwe oorsprong, eene nieuwe uit de zee der oneindigheid uitgeworpene schepping; en het tegenwoordig aanwezen zonder doeleinde, zonder plan, vergeefs! Toekomst kan alleen de voorzetting van dit tegenwoordige zijn, kan alleen aan dit aanwezen zich aansluiten. Deze wezens alleen kunnen dezelve voortzetten! Neen, psycharion! alleen dit bekleedsel werpen wij af; hetzelve wordt slechts stof; onze gewaarwordingen blijven, want zij zijn het onsterfelijk deel, de genius van ons wezen. Wij dragen dezelve volstandig en getrouw naar onze nieuwe loopbaan over, want zij alleen bepalen de trappen van ons zijn. Zij zijn derhalve voor geene verzwakking, voor geene verandering of verwisseling vatbaar, als die de neiging tot ontwikkeling van het goede, tot vordering ter volkomenheid voortbrengt.
Zonder herinnering van ons vorig zijn was ook ons waar aanzijn verloren, zonder herinnering werd aan den veredelden de vreugde der zegepraal over lijden, hartstogten en zwakheden, en dus het zaligst genot, onmededoogend ontroofd; zonder herinnering werd aan den ondeugenden de pijn van het terugzien op een verloren, vermoord bestaan, die krachtige aansporing ter veredeling in eene nieuwe voortgezette loopbaan, ontnomen.
Ja, psycharion! wij zullen, wij moeten ons wederzien! - Voor eeuwig van u op aarde te aanschouwen verbannen, verwacht ik de nabijzijnde losmaking mijner boeijen, en als ook eens uw bekleedsel zal afgelegd worden, zal uw, naar deugd en liefde dorstende geliefde, onder millioenen zalige geesten, de trekken van de aannaderende zalige aan uwe glorie herkennen, en vreugde - vreugdedronken aan uwen verheerlijkten boezem zinken! - !! - !!!

{==164==} {>>pagina-aanduiding<<}

* * *

Dit uitmuntend Stukje, vervaardigd door den braven en kundigen Rijksgraaf, julius soden, geef ik hier vertaald, zoo naauwkeurig mogelijk, den Lezeren van dit Maandwerk ter aandachtige lezing en overweging over. En schoon zij alles in hetzelve niet zullen toestemmen (dit ook doet de Vertaler niet) zoo zullen zij echter in hetzelve uitmuntende gedachten aantreffen; gedachten, die hun eene ruime stof tot denken zullen opleveren. Die waarheid: wij zijn onsterfelijk! wordt hier uitmuntend, wijsgeerig betoogd. En wanneer wij, die als Christenen met het helder licht des Evangeliums bestraald zijn, die waarheid overdenken o! dan wordt dezelve eene stof voor ons van gejuich, halleluja's en lofliederen! -

Aanwijzing der voornaamste tegengiften tegen verschillende soorten van vergiften.

(Vervolg en Slot van Bladz. III.)

24) Een goed en heilzaam tegengift tegen bijna alle vergiften, als reeds de hevigste en dringendste toevallen der vergiftiging gestild zijn, bestaat in een' goeden en zuiveren wijn, zoo ook geestrijke en specerijachtige middelen, bij voorbeeld: Aq. menth. pip., Cinnam. vinos., om daardoor de verzwakte levensgeesten en ingewanden te versterken, de slappe vezelen op te wekken, de algemeene zwakte weg te nemen en de napijnen en gevolgen te verzachten en tegen te gaan.
25) De Engelschman clutterbuck heeft tegen de loodvergiften het kwikzilver met gelukkig gevolg aangewend. Hij liet de verlamde leden met kwikzilverzalf inwrijven, en tegen de hevigste kolijkpijnen en buiksverstoppingen liet hij Calomel in kleine herhaal-
{==165==} {>>pagina-aanduiding<<}
de giften aanwenden. (Medicinisch-chirurgische Zeitung, Salzburg 1795, No. 84.)
26) Tegen vergift door heulsap raadt de beroemde fothergill het volgende aan. Als het beulsap reeds één uur en langer gebruikt en in de bloedmassa overgegaan is, dan zoeke men, door middel van een' katheter of eene buigzame buis, alle uren of meermalen een once wijn van Braakwortel met warme hui uit wijnazijn toe te dienen, en ondersteune tevens de werking door een warm bad en verdunnende dranken. De meening is, om dit vergift, door den Braakwortel, in een zweetdrijvend middel, volgens de wijze van het poeijer van dower, te veranderen. (A praeservative Plan or hints for the praeservations of persons exposed those accidents which suddently suspended vital action bij a. fotherghl. Londen 1798.)
27) Ingevalle door het gebruik der zoutzure zwaaraarde kwade gevolgen ontstaan mogten (zoo als zulks ligt mogelijk zijn kan, bijaldien men het onbedachtzaam aanwendt, of bijaldien zuur in de maag aanwezig is): raadt de Heer pelletier terstond eene oplossing van zwavelzure potasch aan, welke door ontbinding der zoutzure zwaaraarde eene onschadelijke zwavelzure zwaarspath te voorschijn brengt. (Recueil periodique de la Societé de Médecine à Paris. No. VII. An V.)
28) In een Fransch Dagblad heeft men den azijn als een tegengift tegen het rottekruid (arsenicum) aangeprezen. Dr. mandel heeft het gevaarlijke dezes voorstels aangetoond, daar hij bewezen heeft, dat door den azijn het rottekruid nog meer geoxijdeerd, bijgevolg nog corrosiver wordt. Daarentegen verzekert hij uit eene langdurige ondervinding, dat geen middel zoo werkzaam tegen de gevolgen der vergiftiging door rottekruid ware, dan magnesia, in eene groote hoeveelheid gebruikt. (Bulletin des Sciençes du Departement de l'Eure, 1808.)
29)Ook het uitwendig gebruik van koud water heeft men als een spoedigwerkend middel aangeprezen, daar verscheidene, door misbruik van brandewijn en opium, in den staat van schijndood vervallene personen door niets anders, dan door zeer krachtoadige aanwending van water, zoo koud mogelijk, bijgebragt werden. Met hetzelve wordt het ontbloo-

{==166==} {>>pagina-aanduiding<<}
te ligchaam overgoten, ook klisteren daarvan gegeven. Een kind, eenige maanden oud, aan hetwelk de meid heimelijk veel opium toegereikt had, verviel in den schijndood, werd evenwel zeer spoedig tot het leven teraggeroepen, toen men het in een vat met koud water dompelde. De weder in het leven gebragte personen waren in het vervolg zoo gezond als te voren. (Heidelb. Jahrb. der Med. 1809. IV. Seite 198.)
30) In bijna alle soorten van vergistigingen (zegt de Hoogleeraar wolfart) heeft men de melk, de olie, en de zeep, sedert onheugelijke tijden, als tegengiften in zeer vele, ja de meeste gevallen, zelss in zeer ongelijke graden dikwijls werkzaam, als beproefd opgegeven. (j.h. kopp, Jahrbuch der Staatsarzneikunde, Erster Jahrgang, 1808. Seite 43.)
31) Eindelijk moet men vooral op de loogzouten opmerkzaam zijn, welke, volgens Dr. moodie en Dr. kamsay in Charlestown, ook tegen het adder vergift bijna specifiek werken. Men zie hierover na het Medical and Physical Journal, 1804. Ik heb in drie geheel verschillende gevallen van vergiftigingen dit middel met het beslissendste klaarblijkelijkste gevolg aangewend; namelijk: in vergiftiging van dolle kervel (Cicula), aan een huisgezin van acht personen, waaronder twee volwassene, twee kinderen van 3 tot 6 jaren, en vier van 12 tot 17 jaren waren, - alsook in vergiftiging door bittere amandelen aan een ongeveer zesjarig knaapje - en eindelijk in vergiftiging door kolendamp, ook aan een gansch huisgezin van vijf personen, waaronder vader en moeder, eene dochter van ongeveer 13 jaren, en twee kinderen van 4 tot 8 jaren.
In het eerste geval, bij de vergistiging door dolle kervel, gaf ik de Tinctura Kalina, volgens de Pruissische Apotheek (*) bereid, van 5 tot 15 droppels

{==167==} {>>pagina-aanduiding<<}
alle uren, waardoor ten spoedigste de hevigste toevallen, vooral het braken, duizeligheid en stuiptrekkingen, ophielden.
In het tweede geval, vergiftiging door bittere amandelen, gaf ik bij voorkeur de Liquor ammonii anisatus alle kwartier uren tot 5 droppels, dewijl alle teekenen des geheel naderenden doods reeds bijgekomen waren, toen ik de zieke bezocht en bijgevolg door spoedige en sterkwerkende middelen alleen nog redding mogelijk was, welke ook volkomen en trapsgewijze, tot verbazing, spoedig volgde.
In het derde geval, vergistiging door kolendamp, werd de genezing der insgelijks bijna reeds met den dood worstelende, benevens eenen hierbij passenden levensregel, door de Tinctura Kalina bewerkstelligd.
Van al deze vergistigingen, welke ik onder de hevigste en doodelijkste toevallen bevond en waaronder mij eenige reeds ganschelijk zonder redding toeschenen, stierf er geen een, en ik heb den overtuigendsten grond, om verzekerd te zijn, dat door de loogzouten hunne redding en zoo spoedige genezing volgde, en zelfs zoo volkomen, dat bij geen derzelver nadeelige gevolgen nableven. (j.h. kopp, Jahrbuch, Erster Jahrg. Seite 45.)

Oplosbare sublimaatpillen.

Door Dr. Hufeland.

Het is bekend, dat ter aanwending van scherpe en bijtende minerale zouten, bij voorbeeld van het sublimaat, het koperammoniak en dergelijke, de form van pillen, met kruim van wittebrood bereid, een der beste is, daar door de inwikkeling van het meel en door deszelfs langzamere oplossing de eerste prikkel van dit middel op de maag en het darmkanaal verzacht, hierdoor alle kwade toevallen, die zij veroorzaken kunnen, tegengegaan, en deszelfs gebruik bijgevolg veel zekerder en aangenamer gemaakt wordt. Doch even zoo bekend is het, dat deze broodpillen, in

{==168==} {>>pagina-aanduiding<<}
weinige dagen, zoo hard als steen, en daardoor in de maag onoplosbaar worden, waarvan de gevolgen zijn, dat zij zonder nut onoplosbaar in het darmkanaal doorloopen, of daarin liggen blijven, en zich verzamelen, en dat dan zulke verzameling van pillen, gedurende verscheidene dagen te gelijker tijd zich oplost en de zieke plotselijk de toevallen eener sublimaatvergistiging bekomt. Dit wederhield mij en meerdere Artsen telkens, om deze form aan te wenden.
Ik verheuge mij derhalve, een bijvoegsel bekend te kunnen maken, waardoor deze Pillen maanden, ja jaren lang derzelver oplosbaarheid behouden, en hetwelk ik den Heere bonzel verschuldigd ben, en zulk een is de suiker. Het voorschrift der Sublimaatpillen, waarvan ik mij nu bediene, is het volgende:
℞ Merc. subl. corrosiv. gr. vi.

solv. in

Aq. dest. ferv. s.q.

adde

Micae pan. alb.

Sacch. alb. ana q.s.

Ut f. bene subig. Pil. No. 180.

D.
Dertig pillen hiervan bevatten één grein sublimaat, en zij lossen zich, al zijn zij ook nog zoo hard en oud, binnen eenige minuten in den mond op.
(Hufelands Journal, etc. V. B. Seite 454.)

Over de veelvermogende kracht der opvoeding, vooral in zaken van den Godsdienst.

Hoe veel invloeds de kracht der Opvoeding op de menschelijke natuur hebbe, en de driften en begeerten der menschen uitbreiden of bepalen, is blijkbaar voor allen, die de onderscheidene volken, en de verschillende rangen der menschen onder hetzelfde

{==169==} {>>pagina-aanduiding<<}
volk, met elkander vergelijken. Gewoonte, zijnde eene aaneengeschakelde opvolging van voorbeelden, zwaait het verstand, en, naar gelange zij gevolgd of verwaarloosd wordt, verstrekt zij tot eene regelmaat van wijsheid of dwaasheid. De menschen kunnen niet gedoogen, dat anderen den spot drijven met hetgeen, waarvoor zij zelven eerbied hebben, zoo min als dat anderen eerbied hebben voor iets, hetwelk zij zelven als belagchelijk beschouwen. Zeer algemeen is het, dat menschen opgevoed worden in eerbied voor eene soort van dwaasheid, en in verachting voor eene andere, die niet grooter, zelfs niet zoo groot is; in hoogachting voor eene soort van wetenschap, en in afkeer voor eene andere, die even goed is; sommigen te beminnen, enkel omdat zij ter goeder naam staan, en anderen te haten, om hunne beste hoedanigheden; sommige voorwerpen te aanbidden om eene slechte reden, en anderen te verfoeijen tegen alle reden.
De Turken bezitten even veel natuurlijk gezond verstand als andere volken; en nogtans wordt hun door de Opvoeding ingeprent, dat er iets Goddelijks is in het missen van alle gezond verstand; Idioten en krankzinnigen achten zij als Profeten; hunne wartaal beschouwen zij als hemelsche ingevingen, omdat dezelve onzin is, en hunne redeneringen als leerzaam, omdat zij onverstaanbaar zijn. Indien gij in de zaak van den Godsdienst gezond verstand verwacht of voordraagt, wordt gij belacht, of ontvangt gij eene oorveeg; maar indien gij een krankzinnige zijt, zijn uwe woorden Godspraken, en dollemanschap is heiligheid.
Een onkundige Roomschgezinde lacht om deze Godsdienstige zotheid en woede der Turken, maar mishandelt u, indien gij hem belacht, omdat hij dezelfde dingen doet! Nooit waren er grooter zotten en dollemans dan verscheidene Roomsche Heiligen, doch zij worden daarom niet te minder, ja zelfs nog meer geëerd. Gelijk zij dweepers waren naar gelange van hunne krankzinnigheid, worden zij naarmate hunner zotheid aangebeden.
Dat dit alles zijnen grond heeft in de Opvoeding, of het voorbeeld, kan hieruit blijken, dat geen mensch, zonder bijgeloof, of eenige bijzondere wijze

{==170==} {>>pagina-aanduiding<<}
daarvan, opgevoed, tot de ijdelheden van eenige redelooze Godsvereering, op eenmaal, indien immer, kan overgehaald worden. De menschen moeten daartoe voorbereid worden door den tijd, bij stappen, en bij herhaling; na verloop van zekere levensperken komen de voorbeelden te laat, os doen weinig uitwerking. Een volwassen Spanjaard kan bezwaarlijk immer een Franschman worden, zoo min als een Franschman een Spanjaard. Men ziet de menschen vechten en sterven voor zekere praktijken en gevoelens, en zelfs voor dwaasheden en zotternijen, welke zij, indien zij anders waren opgevoed geweest, zouden veracht hebben, en zij zouden misschien het leven hebben gelaten voor de dingen, die zij nu verachten.
Blijkbaar is het uit de zelfs nog partijdige en vermomde berigten, door de Zendelingen gegeven aangaande hunne vordering in de bekeering der inwoners van Oost en West-Indie, dat hunne Proselijten weinig in getal zijn, en deze weinige nog zeer laauw en onverschillig, steeds gesteld op hunne oude bijgeloovigheden bij de geringste verzoeking gereed, om tot het Heidendom weder te keeren, hetwelk zij naauwelijks verlaten hadden. Ik geloof, dat dit vrij algemeen het geval is van de volwassene Indianen, en dat het hun veelal gaat als Vader hennipers oudwijf, die, toen alle andere bewijzen niets baatten om haar te overtuigen, hare toestemming gaf om zich te laten doopen voor eene pijp tabak, en deze uitgerookt hebbende, aanbood, voor nog eene pijp tabak zich nog eens te laten doopen. Zeker is het, dat de Chinezen de Jezuiten bekeerd hebben, die deze halsstarrige Heidenen ten minste beleefdelijk ter halver wege zijn te gemoet gekomen, en zoo goed als tot het Heidendom overgegaan, om van de Heidenen goede Katholijken te maken: eene niet onnatuurlijke vereeniging; alleenlijk vrees ik, dat het vreedzame Heidendom van confucius bedorven is door den barbaarschen geest van het Pausdom, hetwelk niet slechts van den beginne de aloude Heidensche afgoderij aangenomen, maar ook dezelve door wreedheid misvormd heeft.
Door de kracht van Voorbeeld en Opvoeding kun-
{==171==} {>>pagina-aanduiding<<}
nen de menschen zoo verre gebragt worden, dat zij afstand doen van alle slikkering van gezond verstand, van allen aandrang van mededoogen, en tot de verste uitersten van dolzinnigheid en onmenschelijk heid vervoerd worden Er zijn landen, alwaar het dooden van eene slang u het leven zoude kosten; en dezelfde menschen, die eenen mensch zouden vermoorden en opeten, zouden beven op de gedachten, van eenig leed te doen aan eene ratelslang, voor welk heilloos kruipend dier zij eenen Godsdienstigen eerbied hebben. De onnatuurlijke barmhartigheid, welke het bijgeloof hun leert, is de eenige barmhartigheid, die zij bezitten, en te werk stellen aan een schepsel, een bekend vijand van 's menschen leven
De Iroquisen, niet te vreden met hunne vijanden in koelen bloede te dooden, verbranden hen levende, na alvorens hun andere folteringen te hebben doen ondergaan, snijden stukken uit hun raauw vleesch, slaan het te lijve, en geven hunne kinderen het bloed te drinken, om dezelve denzelfden bloeddorstigen geest in te prenten. Aldus plant zich de wreedheid, door voorbeeld en opvoeding, van vader tot zoon voort, en wordt door de gewoonte natuurlijk. Eveneens behandelen hen hunne vijanden; doch door de bedenking hiervan wordt geen van beiden teruggehouden. Het is heldhaftigheid, barbaarsch te zijn, en de wreedste Cannibaal is de dapperste krijgsheld. En met dit alles zijn deze Wilden, in hunne eigene hutten, zachtmoedig en goedaardig omtrent elkander, en leven onderling in meer dan gemeene onschuld, eenvoudigheid en eensgezindheid.
Gelijk de Amerikaansche Natiën, die aldus zich onderling verdelgen, zeer weinig talrijk zijn, zoo is meer dan genoeg gronds voor hun allen; ook behoort de Landbouw niet onder hunne kunsten; en er zijn bosschen, meer dan groot genoeg voor hen om er in te jagen, en rivieren om er in te visschen; en daar zij allen van de hand tot den tand leven, bekommeren zij zich niet over armoede. Maar verouderde geschillen, van geslacht tot geslacht voortgeplant, en dagelijks sterker aangezet, doen hunne wederzijdsche woede en wreedheid al oosdurend worden. Dikmaals brengen zij dagen achtereen in honger en gebrek door, om hunne vijanden te bespieden, hoewel er in het

{==172==} {>>pagina-aanduiding<<}
einde niets anders te verwachten is, dan bloedvergieten aan der vijanden of hunne eigene zijde. Maar, waar ook het bloed vergoten worde, bloedvergieterij is glorie.
Nog verder gaat deze wilde en woeste wreedheid in sommige oorden van Peru. De hoogste roem dier volken is, vrouwen op hunne vijanden te veroveren; op eene zonderlinge wijze maken zij dezelve tot hare slavinnen; zij verwekken bij haar kinderen; wanneer deze den ouderdom van tien of twaalf jaren bereikt hebben, eten zij dezelve, na alvorens hen wel vet gemest te hebben; eveneens gaan zij te werk met de vrouwen, nadat zij over het kinderhalen zijn. Onder deze volken schijnt het gevoel van schaamte geheel te zijn verdwenen, of liever nooit een bestaan gehad te hebben. Even openbaar geschieden de zoo natuurlijke als onnatuuriijke tebestegevingen hunner ligchamen, als hun eten en drinken. Sommigen onder hen beschouwen den maagdom als eene groote schande, en de jonge meisjes moeten het aan hare vrienden en bloedverwanten verpligt zijn, daarvan beroofd te worden, voordat zij met eenen man gemeenschap kunnen hebben. Hunne vrouwen loopen openlijk de Spanjaards achterna, in al de vervoeringe van vrouwelijke woede, hun smeekende, haren lust te willen voldoen. Maar, hetgeen nog onnatuurlijker en schier ongeloofelijk is, men vindt er onder deze volken, die openbare tempels hebben tot het plegen van onnatuurlijke zonde, als een Godsdienstig werk: want, met al deze versoeijelijkheden, hebben zij eenen Godsdienst, die een gedeelte van dezelve uitmaakt; en zij dienen ten bewijze, tot welke uitersten een kwalijk begrepene Godsdienst de menschen kan doen overslaan. Zij gelooven de onsterfelijkheid der ziele; zij houden bedestonden voor de dooden; zij aanbidden de zon; zij gelooven in eenen Schepper van alles; zij doen offeranden aan hunne Goden, somtijds slagten zij menschenoffers. Vraagt iemand, of het niet beter ware, dat deze lieden geenen Godsdienst hadden, dan eenen Godsdienst, die hun zulke snoode gruwelen voorschrijft? Mijn antwoord is, dat het wenschelijk ware, dat deze Heidenen de eenigen waren, die Rede en Menschelijkheid aan den
Godsdienst opofferen. Moeijelijk, indien niet onmogelijk, zoude het vallen, deze

{==173==} {>>pagina-aanduiding<<}
wilde Peruvianen te bekeeren. Vergeefs is het, van hunne verschrikkelijke gastmalen van menschenvleesch hen te willen terugbrengen; en terwijl zij zelven zoo veel smaak hebben in het bloed van menschen, zullen zij van meening zijn, dat het hunnen Goden insgelijks aangenaam is. De menschen toch, waar zij zich ook bevinden, of wie zij zijn, verbeelden zich, dat de Godheid bemint en haat, zoo en al wat zij beminnen en haten; en hunne doorgaande wijze om tot god te gaan, is, de Godheid tot hen te doen nederdalen.
Even gemakkelijk valt het, eenen Franschman of Duitscher, of eenig ander beschaafd Europeaan, de denkwijze en zeden der Hottentotten en Groenlanders te doen aannemen, als dit omtrent de laatsten ten aanzien des eerstgenoemden te bewerken; het eene is even onmogelijk als het andere: de Hottentot is morsig en naakt, en leeft of sterft bij visch; de Groenlander woont in snerpende en ongezellige sneeuwgewesten, in een land, door de Natuur verwoest, alwaar zich niets streelends of aangenaams vertoont, maar alles met duisternis en de woede der Elementen is bedekt. En, evenwel, deze ellendelingen, immers ellendelingen in onze oogen, zijn op hunne holen en rampzaligheden onveranderlijk gezet; al de lekkernijen en bekoorlijkheden van Europa zouden hen daarvan niet kunnen aftrekken. Hunne gevangenis, te midden van overvloed, gerijfelijkheden en eene vriendelijke behandeling, doet hen van verdriet en hartzeer sterven, of is oorzaak, dat zij, in hun vaderland zijnde teruggekeerd, aan hunne barbaarsche zeden en aan hunnen staat van behoefte en ellende zich des te vaster verbonden.
Wat zullen wij zeggen van al deze bevreemdende verkleefdheden - bevreemdende wel in onze oogen, maar natuurlijk? Zij zijn de uitwerksels van opvoeding, gewoonte en vooringenomenheid, waarvan zeldzaam iemand geheel vrij is, door welke de meeste menschen beheerscht worden, en uit welke eene goede les kan geleerd worden, hoe de menschen omtrent elkander moeten handelen.


{==174==} {>>pagina-aanduiding<<}

Eene weldadige deugdlievende op haar doodbed vertegenwoordigd.


‘Treed dikwerf in den geest naar 't graf, 
Waarin uw ligchaam neêr zal dalen. 
Zeg: god, wilt gij mij bij het stof, 
Waaruit ik ben gevormd, bepalen? 
Bepaal mij daar, bij ied'ren dag, 
Opdat ik wijzer worden mag.’ 
 
Quidam. 

Welaan mijne ziel, daar het mij nog niet vergund is, de weldadige door uwen tolk op haar leger te troosten, en hare smart, waarbij de kille wreedaard zich een gloeijend hart voelt geboren worden, door uwen echo te verlichten: welaan, laat dan uwe gedachte als een snelle bode over de bergen huppelen. Zie, hoe de deugd den mensch leert sterven, en herken het leven uit den dood. Want zij is niet vruchteloos geboren, noch heeft onnut geleefd, die wel sterft. O konde ik die brave, door de geringe kennis der Wijsbegeerte, welke hare gulle weldadigheid mij naast den Schepper geschonken heeft, moed in de ziel storten! Dan bond dankbaarheid vleugelen aan mijne voeten. Zij is zulks waardig, daar zij zelve zoo dikwerf de troost - engel der bedrukten was. Wanneer ons rampen treffen, wanneer de gunst der menschen ons den rug toekeert, dan leert men de ware en onbaatzuchtige weldadigheid kennen en hoogschatten. Daar ligt zij nu, die mij weleer uit mijne kwijning opbeurde, toen ik, gelijk de verlaten behoefteling, op mijne eigene wieken scheen te drijven: toen wekte die Engel, onder het kleed der menschhetd bedekt, mij, als eenen anderen elias, uit den slaap der droesgeestigheid op. Steeds was hare regterhand onkundig van de milddadigheid der linker Gelijk de kapel, die door de hoven vliegt, de schoonheid harer verwen niet ziet, gelijk de roos den geur niet riekt,

{==175==} {>>pagina-aanduiding<<}
welken zij rondom zich verspreidt: zoo scheen zij, in het koesteren des ellendelings, als het ware, zich zelve niet te kennen, en die onkunde, god! hoe kenmerkte die hare nederigheid! Toen vaderloo zen haar toeriepen, en het hart der weduwe inkromp, toen zij haren bijstand met stille tranen afsmeekten: toen reikte zij hare hand dien hulpeloozen toe, en schreef haren naam, als op gedenkzuilen, in hunne harten. Duizenden den dood op te offeren, dat maakt den Held niet, maar die den ellendigen het leven teruggeeft, die is onsterfelijk. Held boven alle Helden. Hoe dikwerf hebben de vleugelen harer erbarming den rampeling voor den dood behoed! En die den behoestigen zoo gulhartig doet herleven, kan die eeuwig sterven en hulpeloos kwijnen? Als de hulp der menschen geweken is, dan is de Goddelijke bijstand ons het naaste bij. En geen wonder! Zoo lang de ster van voorspoed en welvaart voor onze oogen flikkert, ziet men dikwerf den afgrond der ellende of den kuil des doods niet, die voor onze voeten gegraven liggen. Men stort er onbedacht en hulpeloos in, en dan eerst door de roede des tegenspoeds getuchtigd, of door de zeissen des doods getroffen, erkent men, en soms voor eeuwig, zijne dwaasheid. Dan, reeds lang was die koning hares troosts door haar te gemoet gezien. Daarom was hare geliesde bezigheid zich, gelijk de rups, voor haar sterfuur te bereiden. Hare vurige gebeden, door geduld en milddadigheid gevleugeld, en door de zegeningen der armen geschraagd, op de wieken der genade, voor den troon der vergelding opsturende. Datgeen, waarvoor de wereldling zich een solterend nawee koopt, wist die Hemelling voor hare grafplaats te sparen. Zij heeft dus, als het ware, haar eigen graf getimmerd, en zich voor haren dood begraven. Dikwerf, Brave! was uw levenskelk met gal gemengd, en dikwerf werd gij in rampen door den ondankbaren miskend; maar dan naderde, terwijl het baatzuchtig menschdom voor uwen weêrspoed vlugtte, de Godheid aan uwe
ziel. En voor wie is de Godheid meer Godheid, dan voor hem, die, door de menschheid verlaten, zich op de Godheid alléén verlaat, en haar door weldaden te digter nadert. Maar, waarom blijft gij dan onbeloond? Waarom moest gij, Kind der Deugd! met

{==176==} {>>pagina-aanduiding<<}
rampspoed worstelen?....Het is hier de dag van wedervergelding niet. Indien onze paden hier steeds effen waren, wie kende dan zijne ballingschap? Wie gevoelde dan de grenzenlooze zucht naar onsterfelijkheid, zijne eindelooze bestemming? (*) Dikwerf brengen nu ondermaansche tegenheden, hinderpalen op den weg des gewaanden geluks, en storten ons niet zelden van den top des bergs, waarop wij wel gaarne tabernakelen wilden bouwen, liefdadig neder? Hij, die zijne kinderen met de roede der liefde kastijdt, vermeerdert ons lijden, om onzen luister te vergrooten. God! hoe trest mij de gelatenheid dier vrome! Waarlijk, hij, die de straf aar de schuld bond, en de geesel aan een kwaad geweten, hij deed de deugd hare belooning in zich zelve bezitten. Innig zielsgenoegen, die schat, welke duizend schatten teelt, is zoo vast aan de deugd gestrengeld, als het klimop zich om de ranken weeft. Vandaar, dat de onschuldige geene gevaren ducht. Al hoorde hij jehova door zijnen donder het Al weder in het Niet spreken, of al zag hij den schudder des heelals met zijne bliksemroede den kruin des Tabors voor zijne voeten geeselen, en de schepping voor haren Schepper vlieden: hij steekt vrijmoedig het hoofd op, als de Ceder op Libanon, en herkent, onder het geroffel van de dondertrom, onder het getrappel der hemelpaarden, onder het wapperen des klatergouden vaandels, geenen Kwel God, maar zijnen emmanuel, zijnen Schutsheer, als op den wolktroon, waarvoor snoodheid zwicht, wien onschuld te gemoet snelt. Wie leert bij het sterven eener deugdzame niet leven en sterven? Zie, zij schetst haar rein geweten in eenen bezielden lach: de aarde, die nietige aarde kan hare ziel niet

{==177==} {>>pagina-aanduiding<<}
folteren door aanhankelijkheid: het groene der aarde is verflenst voor hare oogen, maar verwachting bloeit voor hare ziel, eene blijdere toekomst dauwt, midden in hare felle worstelingen, vreugde in haar gemoed. Dan, hoe? De onschuld weent? Een traan biggelt langs hare wangen?....Die traan is niet die der bewustheid, het is die der weldadigheid en van een moederlijk hart. Voorwaar, zij draagt haar eigen lijden met den moed eens mans, maar gevoelt dat van anderen met de teederheid eener vrouw. De Wijsgeer mag zegevieren, maar de mensch met den Wijsgeer vereenigd, kan niet altijd onderdoen. Die traan zal eenmaal nog als eene parel aan hare onverwelkbare kroon in de eeuwigheid blinken.....Ach! hij sterft wel nooit te vroeg, bij wien de onschuld leeft, maar hij leaft te kort, die, schoon voor zich zelven stervende, nog voor anderen leeft! Daarom zullen de zuchten der behoeftigen en de tranen der moederloozen hare lijkkoets volgen. Weldra is hare taak afgesponnen. O! die de ondeugd voor het einde zijns levens doodt, heeft niets te doen, dan te sterven. De dood is voor haar geen Kwelgeest. Deze en de slaap zijn als tweelingen in hare oogen. De verschrikkingen des doods, zijn geene verschrikkingen voor de goeden Hij, die de dreigende baren schier ontworsteld, zijn kwijnend oog op de haven zijner behoudenis vestigt, juicht het oord zijner verlossing toe, terwijl bruisende afgrondskolken nog zijne veiligheid betwisten,

‘Maar een veel grooter vreugd, 
Gevoelt de mensch, die, nu aan 't einde van zijn leven 
Terugziet, niets verneemt, dat hem van schrik doet beven, 
Omdat hij altijd ploegde in 't zoet gareel der deugd. 
Het zien van 't graf kan zelfs zijn' kwellingen verzoeten, 
't is voor zijn scheem'rend oog als met gebloemt' versierd, 
Want als opregte deugd rondom het stofhuis zwiert, 
Dan zwicht de wringende angst, die andren daar ontmoeten.’ 

Hare vlugge ziel neemt bij het afnemen haars ligchaams in krachten toe: terwijl de nacht des doods

{==178==} {>>pagina-aanduiding<<}
haar ligchamelijk oog benevelt, ontluikt de dageraad der eeuwigheid voor hare onsterfelijke ziel. Treedt nader, gij, die de deugd een droombeeld noemt! leert de stille bedaardheid der onnoozelheid ver boven het woest getier des wanhopenden dwaalgeest waarderen! Hare tong, haar oog spreekt bezadigdheid, en wie hoort met aandoening hare kalmte niet? ‘Het einde mijner rampen nadert met snelle schreden. Daar god ons wekt schiet de kunst te kort. Bid, (dat smeek ik hem voor u, mijn brave, mijn lijdende wederhelft, en voor u, onze hulpelooze kinderen,) bid den Opper Arts, die niet alleen ons minwaardig gedeelte geneest, maar zelfs den geheelen mensch verengeld doet bloeijen, dat, wanneer zijn almogende wenk mijnen leemen tempel slecht, mijne ziel van haar aarden hulsel ontheven, uit dit haar louter-oord tot het einde mijner wenschen opzweve. Ik gevoel mijn sterven en mijn lijden verslaauwen. Vaarwel mijn Echtgenoot! Vaarwel mijne Kinderen! Leeft voor het sterven! Sterft voor het leven! Daal avond van mijn lijden! Rijs morgen mijns geluks!’
Het doodzweet, de morgendrop der onbeperkte zaligheid, beparelt den blos harer lagchende wangen: zij sterst, of liever, ontzinkt den dood en houdt op te sterven. Zoo leest, zoo sterft een deugdlievende sterveling! - Maar waarom moest gij, wilhelmina! een rampvol jaar over uwe kruin in de eeuwigheid zien wegrollen? Waarom moest de dag, welken gij, van eene schrikkelijke toekomst zwanger, boven uw reeds beneveld oog zaagt opdagen, met uwe levenszon in den nacht des doods verdwijnen? Soms was uwe ziel in den louter-kroes der martelingen nog niet volmaakt gezniverd: want ook gebreken kenmerkten uwe menschheid. Welk stoffeling betreedt dezen grond, wien niet eenig stof aan de voeten blijft hangen? Soms moest u met het oude jaar de oude mensch ontvallen, en de zon van het nieuwe u verengeld aanschouwen (*). -

{==179==} {>>pagina-aanduiding<<}

Dat haar voorbeeldig leven nimmer met haar gestorven ware! Dat haar dood voor den geest des schuldigen leefde! Dan, velen wenschten met eene laïs te leven en met eene wilhelmina te sterven. Zij leeft nog in onze harten, zij sterft voor onzen geest. Eeuwigheid! vloek des snoodaards! troost der braven! Hare gelatenheid in hare rampen berusteden alleen in het vooruitzigt op uwe zaligere gewesten: hare menschlievendheid, hare loffelijke daden hadden u ten doel; haar onschuldig leven was naar u gerigt: hare bedaardheid stempelde reeds bij voorraad uwe oneindige belooningen. Eeuwigheid! waart gij slechts een ijdele waan, een vleijende troostklank en het kunstbeeld des bedrogs of der kortzigtige bijgeloovigheid: dan sneefde de onschuld der deugd als cen vloek te gelijk met den zegen der ondeugd: dan waren Regtvaardigheid en Voorzienigheid hersenschimmen, onschuld zelve, eene dwaasheid, en die eindelooze drift naar betere bestemming, zoowel, als ons geheele bestaan eene onbegrijpelijkheid.
Treur niet, waardig Echtgenoot! uwe Gade is niet dood. Schreit niet, gij kinderen, die het geluk hadt, haar Moeder te noemen. Zij leeft meer dan wij. Wat is meer sterven, dan dit stervend leven? Wat meer leven, dan de heilvolle onsterfelijkheid? Wij sterven dagelijks éénen dag, worden dagelijks éénen dag min sterfelijk, naderen dagelijks éénen dag digter aan de onsterfelijkheid en worden door dit sterven onsterselijk. Haar sterfdag dus was eene volmaakte geboortedag. - Indien een Lofgedicht hare zerk moet versieren, dan moge de vrek met huivering en schaamte (indien zijn met goud beslagen hart voor die aandoeningen vatbaar is,) op deze woorden, uit dankbare harten voortgevloeid, staroogen:

‘De armoede betreurt haar gemis.’ 

De neerslagtige zal, op het hooren van haren naam en harer worstelingen, in zijnen loop op de folterbaan bemoedigd worden, haar uitnemend geduld zal hem kracht in zijne leden storten. De bloem der deugd, door hare hand, bij haar leven, in het hart van haar kroost geplant, zal na haren dood nog

{==180==} {>>pagina-aanduiding<<}
jeugdig bloeijen; zoo volgen hem zijne daden, die zijne daden volgt.

‘Mogt dit tafreel uw hart, o Christenen! zoo treffen, 
Dat 't u 't volzalig lot der braaf heid deed beseffen, 
En gij aldus verkreegt die kalmte in uw gemoed, 
Die steeds de deugd aan haar betracht'ren smaken doet!’ 

O! mogt de dood dier deugdzame u de bestemming uws levens en het loon der deugd zelve leeren! Gedenk en herdenk steeds, Sterveling! zij stierf voor het leven, want zij leefde voor den dood!

Gedachten.

De Faam brengt onze daden en woorden over, als het gebergte den donder; dat is: altijd met verdubbeling. Zij bezigt voor haar verhaal zoo veel tijd, dat het gebeurde met al deszelfs omstandigheden wel twéé malen kon gebeurd zijn, gelijk aan den echo des douders, die langer nabrult dan de donder duurde. Te regt vorderde dus cicero, dat men zijnen vriend op de grootste aanklagte juist zoo schielijk niet moet verdacht houden, altijd overtuigd, dat de stem der Faam maar eene Echo is.

Men zegt: de trotschaard verheft zich en steekt het hoofd op. En geen wonder: daar zijne verhevene bestemming boven hem is, en zijn hoofd het voornaamste zijner deelen is, waarop hij het meeste zich zoude kunnen beroemen. Zie daar, waarom hij, overtuigd van zijne verhevenheid, met dat hoofd wil pronken; zoo niet, dan behoort zijne trotschheid tot die van lagere zielen, die zich niet als menschen, maar als redelooze dieren verheffen. Voor onze voeten ligt het stof, waaruit wij genomen zijn, en waartoe ons ligchaam verwezen is, en zie daar de reden, waarom hij zijne oogen, als van het vernederendst voorwerp, daarvan aftrekt. Men vergelijkt hem dus

{==181==} {>>pagina-aanduiding<<}
te regt bij eenen Paauw, welke het gezigt zijner voeten als beschaamd en neerslagtig maakt. Zag de trotschaard meer naar de aarde, hij zoude geen stof met purper dekken: hield hij in zijne gedachten, dat ieder mensch zich zoowel op zijn hoofd kan beroemen als hij, hij zoude het zijne niet boven dat van anderen uitsteken. De trotschaard heeft dus niets van het hoofd tot de voeten, waarop hij zich boven zijnen evenmensch kan verheffen.

Vele zaken zijn voor ons proefappelen. Ook de vrucht van den noodlottigen paradijsboom groeide niet voor niet, en evenwel stierf adam aan het eten van denzelven. Er groeit dus niets voor niet, noch alles voor allen.

De Voorzienigheid heeft alles ten beste geschikt. De Olifant weet alles bedaard ter zijde te stellen, wat hem in den weg staat: een gramstorig mensch doet alles voor zijne voeten zwichten, en gelukkig dus, dat hij de logge zwaarte van den Olifant mist.

Men prijst den luiaard, wanneer men hem met den naam van Ezel bestempelt, en men laakt den Ezel te onregt wanneer men hem luiaard noemt. Men schaamt zich dikwijls te onregt over zijne eer zoowel als dat men zich soms over zijne schande verheft. De Ezel knielt onder den te drukkenden last neder, en zegt, als het ware: ‘ik kan niet;’ de luiaard staat tegen ons op, en zegt: ‘ik wil niet.’ De Ezel is ondergeschikt zelfs aan die hem haten; de luiaard haat zelfs die hem beminnen. Den Ezel bij den luiaard vergelijkende, zegge men: Zie hier den vriend zijner vijanden! Zie daar den vijand zijner vrienden!

Een wijs man is als tweehoofdig, gelijk de Tijd-God Janus werd afgebeeld. Hij vergelijkt het verle-
{==182==} {>>pagina-aanduiding<<}
dene met de toekomst, en alleen daarop starende, blijst hij op het tegenwoordige niet zien, maar zijn oog dringt door het heden als door een floers. Hij ziet op zijne nederige geboorte terug, en staroogt op zijne oneindige bestemming: hij vestigt zijn oog niet op de praal, welke hij geniet, dan ter sluiks, ja zelfs wanneer men hem als in eenen tempel eerbiedigt.

De achterdocht is uit ondervinding geteeld. Stel het kind nooit voor de moeder, maar de moeder voor het kind: de moeder alleen mag voor de komst van hare dochter beslissen: ondervinding wettigt wantrouwen, wantrouwen de zorg voor onze veiligheid.

Barmhartigheid en Regtvaardigheid zijn beiden oneindig en onbeperkt in zich zelven, en hare uitgestrektheid hangt van geen schepsel af. Zelfs de beperkte zon, schoon somtijds achter de wolken verborgen, of het andere halfrond haren glans onttrekkende, verliest daardoor haar natuurlijk licht en koesterende warmte niet. Pas dit, morrend menschdom! op het oneindige toe, en noem de Godheid steeds regtvaardig, steeds barmhartig, schoon zij somtijds voor u hare stralen verbergt.

De vrijheid is eene menschelijke zaligheid. Men verkoopt zijne vrijheid zoodra men zich verbindt, men verbindt zich zoodra men zich verpligt, men verpligt zich zoodra men iets ontvangt. Hij is dus te mild, te verspillend met zijne vrijheid, met deze zaligheid, die gretig is in het ontvangen.

Vergeef uwen broeder zijne mishandeling omtrent u zeventigmaal zevenmaal. Dan, breng hem nimmer in rekening, hetwelk gij hem ééns hebt kwijtgescholden.

{==183==} {>>pagina-aanduiding<<}
Gij hebt hem geen zeventig malen zeven maal verpligt, maar zóó veel maal alles kwijtgescholden. Mishandelt hij u daarenboven nog even zóó veel maal, breng hem dan uwe vorige kwijtschelding niet te berde. Elke mishandeling, welke een Simei u aandoet, is eene rekening, u door hem van gods wege t'huis gezonden, welke gij met geene vorige reeds voldane rekening, maar door nieuw geduld betalen moet. Gij verpligt dus geenen schuldenaar, maar betaalt uwen schuldeischer, en twee malen zeventig malen zeven maal kwijtschelden is even zoo vele keeren uwe schuld betalen.

De Voorzienigheid heeft ons allen voor elkanderen geschapen. Zoo heeft zij den rijken het bestaan van den behoestigen in handen gegeven. Hem dus, die alles voor zich behoudt, en den armen met trotschheid van de hand wijst, mag men met regt, ter zijner vernedering, toeroepen: gij leeft van den armen! De weldadige beschouwt den ellendigen bedelaar als eenen Tolmeester, door zijnen Vorst op het pad des levens aangesteld: hij voldoet den tol en behoudt den naam van een eerlijk man. Maar de gierigaard sluipt als schelm door.

De waarheid blijkt nooit meer waarheid, dan wanneer de leugen zich van dezelve als van een masker bedient: de leugen schijnt nooit meer als leugen uit, dan wanneer dat masker haar wordt afgerukt, of blijkt het eigendom der waarheid te zijn. De fabelleer hulde zich in de waarheid van den Bijbel, de Bijbel bleef zich zelven gelijk, en men zag door die gelijkvormigheid haar eigendom in het masker der Fabelleer. Zoo toonde de Fabelleer de echtheid van den Bijbel, en de Bijbel de valschheid van de Fabelleer.

Ons geheugen is te zwak, om naar hetzelve het lang verledene met vaste zekerheid te beslissen; onze rede te kruipend, om naar hetzelve over het vlug-
{==184==} {>>pagina-aanduiding<<}
tig tegenwoordige een stellig vonnis te vellen; ons oog te kortzigtig, om tot in de duistere toekomst door te dringén. Hij, die zich doorzigtig genoeg rekent om door zich zelven over die drie duisternissen stellig te kunnen beslissen, die vergeet voorwaar, dat er maar één (*) jehovah is.

De gelaten Christen ziet in tegenspoed een verkwikkend daglicht, en in voorspoed den nacht van geestelijk ongeluk. De twijfelmoedige of de neerslagtige Christen ziet den t genspoed als eene nachtelijke en schrikverwekkende duisternis. Dit is niet aan het geluk zelve te wijten, daar zij beiden hun hemelsch en waar geluk beoogen en beminnen: het is aan de tegenoverstelling hunner geneigdheden te wijten. Zij zijn als de Antipodes. Is het dag voor den éénen, dan is het nacht voor den anderen, en dus wederkeerig, schoon dit niet aan de zon, maar aan de tegenovergesteldheid hunner standplaats te wijten is, en beiden staren even gaarne het zonlicht aan.

Wanneer de waarheidlievende zich tusschen waarheid en doling bevindt, en niet weet, welk pad hij kiezen moet, hij kiest niet, zonder raadplegen, maar volgt den leiddraad van anderen. Bevindt hij zich in het doolhof, hij blijft er niet, maar keert langs dienzelfden leiddraad terug. De dwaalzieke en stijfhoofdige wijst den veiligen raad van iedere welradende Ariadne van de hand, loopt stijszinnig door, geraakt in het labijrinth, is met de schoonheid dier kronkelpaden dezer gewaande wandelwegen ingenomen, en wandelt in zijn bederf.


{==185==} {>>pagina-aanduiding<<}

Een nieuw middel tegen den droes der paarden.

De Hoogleeraar waldinger prijst het inblazen van versch gebrande houtskolen in den neus, gedurende het eerste en tweede tijdperk van den Droes der Paarden, zoo dezelve nog plaatselijk is, als een bijna onfeilbaar middel, aan. In plaats van inblazen, laat de Hoogleeraar waldinger ook eenen zak, met kolenstof gevuld, aan het paard als een voederzak hangen. (Waldinger's Abhandlung über die Kohle als Heilmittel der verdächtigen Drüsen bei Pferden. Wien 1809.)

Tegenwoordige bevolking van het Engelsche rijk.

Engeland (behalve het Land van Walles, Schotland en Ierland) heeft tegenwoordig eene bevolking van 8,331,434 menschen, en onder deze bevinden zich 455,918 jonge lieden van 19-26 jaren. - Geheel Groot-Brittanje (behalve Ierland) telt tegenwoordig 10,472,048 menschen, en onder dit getal bevinden zich 574,436 jonge lieden. - Sedert honderd jaren heeft Engeland eene aanwinst van 4 millioenen en Schotland slechts van 750,000 menschen gehad.

Menschenliefde en dankbaarheid.

Toen, in den jare 1793, de Pruissische Onder-Officier lerch in Fransche gevangenschap geraakt was, werd hij met twintig gemeenen van on-
{==186==} {>>pagina-aanduiding<<}
derscheidene andere Pruissische Regimenten onder anderen naar het stadje Rochain aan de Seine getransporteerd. Men droeg aan hem, als de eenige Onder-Officier onder de hem verzellende mede-gevangenen, het commando over deze laatste op. Hij moest hen op zijn geweten af bewaren, en daar hij zich op het woord zijner landslieden meende te kunnen verlaten, genoten deze gezamenlijke krijgsgevangenen veel vrijheid. Eens gingen zij over de aldaar zijnde massive Kanaalbrug, in welker nabijheid het sterk stroomende water beneden de brug eenen molen beweegt. Op dit oogenblik zag men omstreeks 50 schreden boven op de brug eene Fransche vrouw van de waschbank in het water vallen. Daar de snelvlietende stroom haar ijlings naar de brug dreef, zoo kwamen alle gewone hulpbewijzingen ter harer redding te laat. Ieder een zag angstig in het nabijzijnde waterrad van den molen den dood van de worstelende voor oogen. Er was daarom ook geen oogenblik te verliezen.
‘Wie van ons kan zwemmen?’ riep de Onder-Officier lerch zijnen mede-gevangenen toe. - ‘Ik’ - riep een moedig gemeen soldaat van het toenmalige Infanterie-Regiment Vittinghof, en op hetzelfde oogenblik sprong hij ook reeds in den vloed. Hij zwom met inspanning van al zijne krachten; maar de stroom was hier sterk, en zijne kleederen, om welke af te werpen hij geen oogenblik te verliezen had, binderden hem zeer. Met de uiterste inspanning wederstond hij het medeslepend geweld des waters, en streefde de op hem toedrijvende verongelukte te gemoet. Angstig vreezende, staarden aller oogen op de zwemmende, die spoedig zoo nabij elkander waren, dat hij met de tanden den rok der reeds zinkende vrouw kon vatten. Was het hem tot hiertoe zwaar geweest, om zich tegen den stroom te verzetten, nu maakte de last, die aan zijne tanden hing, hem dit bijna onmogelijk.
Hoe gaarne hadden de aanschouwers, die op het algemeen hulpgeroep in groote menigte waren toegeschoten, hier hunne hulp bewezen! maar daar was, wegens den hoogen oever, geen genaken, er ontbrak eene stang of stok, en men kon nergens een touw bekomen, om het den worstelaars met den stroom

{==187==} {>>pagina-aanduiding<<}
toe te werpen. Niet zonder waarschijnlijkheid vreesde daarom bijna een ieder, dat de zwemmer den hem te zwaren last weder zou laten varen, om ten minste zich zelven te redden; maar neen! - de brave Pruis wilde of zegepralen of met de slechts half geredde te gelijk sterven. Gelukkig werkte hij langzamerhand tegen den stroom op, en bereikte eindelijk de waschbank, waar aller handen naar hem uitgestrekt waren: zoo redde hij zich en de verongelukte, in wier kleederen hij zijne tanden, als het ware, verbeten had.
De Onder Officier lerch verzekert, dat het volksgejuich op dat verblijdende oogenblik onbeschrijfelijk groot was. Hier, zeide hij, openbaarde het zich door een toomeloos luid gejuich; daar door eenen stillen, half verborgenen vreugdetraan, die in het oog van den zachter gevoeligen menschenvriend glinsterde. Hier hief de dochter der geredde dankbaar hare gevouwene handen ten hemel; daar verzamelde gegoede lieden een sommetje voor den menschenredder; hier drongen verrukte Franschen, zoowel van het vrouwelijke als mannelijke geslacht, van alle kanten, op den Pruis toe, en omarmden den druipenden met de grootste welmeenendheid; daar naderden hem gelukwenschend zijne krijgsgezellen, de ernstige Duitschers, en drukten en schudden hem met hartelijkheid en trouw de natte hand; nergens zag men een gelaat, waarop niet de trekken der menschlievendste en edelste vreugde te lezen waren.
Ondertusschen waren hier ook twee Municipaliteitsleden bijgekomen, en tot herstelling der onmagtige vrouw de noodige maatregelen genomen. Den Pruis, wien, in de vrolijke bewustheid zijner daad, niets ontbrak, dan drooge kleederen, namen zij in hun midden, en voerden hem, als in triomf, van daar. De trein der overige Pruissische gevangenen, benevens de juichende menigte, sloot zich bij hen aan. Op de marktplaats vertoefde men eenige oogenblikken; een dezer Regeringsleden stelde, nadat hij stilte en rust geboden had, in eene korte aanspraak tot het volk, den edelen Pruis als een voorbeeld van onpartijdige en opofferende menschenliefde voor, en wekte de inwoners der stad tot eene dadelijke dankbaarheid op. Men voer voort met vrijwillige geldbijdragen in te

{==188==} {>>pagina-aanduiding<<}
zamelen, en weldra bood de erkentelijkheid der Franschen den menschenredder een geschenk van 700 Livres aan.
De edele Pruis wees in den beginne het geschenk grootmoedig van de hand. Als de eenige, die zwemmen kon, meende hij, had hij niets dan zijnen verschuldigden pligt volbragt, en dit slechts zoo, als ongetwijseld een ieder zijner Duitsche landslieden zou gedaan hebben. Ondertusschen was de verzoeking, waarin men eenen in gevangenschap zich bevindenden armen soldaat bragt, te aanlokkelijk, dan dat hij de overreding van dankbare Franschen lang had kunnen wederstaan, en zoodanig een sommetje standvastig had kunnen afwijzen.
Van dit gansche voorval werd berigt naar Parijs gezonden. Het Fransche Bestuur nam genoegen in deze edelmoedige daad van den Pruis, en deed denzelven de somme van 700 Livres nogmaals voortellen. En wie zal ontkennen, dat een soldaat, die ook nog in de gevangenschap zijn vaderland eer aandoet, eene dergelijke belooning en een dankbaar aandenken waardig is!.....

Een paar anecdoten van den beroemden schilder Apelles.

De uitmuntende bedrevenheid in de Schilderkunst, was de eenige verdienste niet van den beroemden apelles; de beschaafdheid, de kennis der wereld, de minzame, innemende, en geestige manieren, maakten hem zeer bemind bij alexander den grooten, die dikwijls gewaardigde den Schilder te gaan bezoeken, zoo om de bekoorlijkheden zijner gesprekken te gaan genieten, als om hem te zien arbeiden, en de eerste getuige te zijn van de wonderen, die zijn penseel te voorschijn bragt.
Ondertusschen behaagde het eenvoudig en openhartig bestaan van apelles niet eveneens aan al de Veldheeren van den jongen Monarch.

{==189==} {>>pagina-aanduiding<<}

Ptolomeus, een van hen, en wien naderhand het Rijk van Egypte ten deele viel, was onzen Schilder niet zeer toegenegen geweest. Men weet niet om wat reden Wat daar ook van zij; apelles, eenigen tijd na alexanders dood, zich te scheep begeven hebbende, om naar eene stad in Griekenland te reizen, werd ongelukkiglijk door storm gedreven naar den kant van Alexandrie. Hier werd hem door den nieuwen Koning geen het minste onthaal aangedaan. Behalve dit ongenoegen, hetwelk hij voorzien konde, vond hij er benijders, boos genoeg, om te trachten hem in hunne strikken te doen vallen. Met dit inzigt, beweegden zij eenen der hofbedienden, om hem, als uit 's Konings naam, ter maaltijd te noodigen, niet twijfelende, of deze vrijpostigheid, welke hij schijnen zoude uit zich zelven genomen te hebben, zou hem de gramschap op den hals halen van eenen Vorst, die hem niet beminde, en van het bedrog onkundig was. In der daad, apelles begaf zich, uit eerbiedenis, derwaarts. De Koning, door zijne vermeende onbeschaamdheid getergd, vraagde op een' brusken toon, wie van zijne bedienden hem tot zijne tafel geroepen had, en met de hand op zijne gewone noodigers wijzende, voegde hij er bij, dat bij volstrekt weten wilde, wie van hen hem deze stoutheid had doen nemen. De Schilder, zonder zich te ontstellen, redde zich uit dit geval, als een verstandig man, en als een volmaakt Teekenaar. Hij nam uit een komfoor, dat daar stond, eene koutskool, en teekende op staande voet aan den muur, in drie of vier trekken, de schets van het wezen desgenen, die hem genoodigd had, tot groote verwondering van ptolomeus, die uit deze eerste trekken aanstonds het gelaat van den bedrieger kende. Dit geval bragt hem geheel in gunst bij den Egyptischen Koning, die hem vervolgens met geschenken en eerbewijzingen overlaadde.
Dan het bevredigde hem niet met den nijd, welke daardoor maar te heviger tegen hem ontstoken werd. Men beschuldigde hem, eenigen tijd daarna, bij den Vorst, dat hij met theodotus de zamenzwering tegen hem gesmeed had, welke in de stad Tyrus was uitgebarsten. Het was een ander berucht Schilder,

{==190==} {>>pagina-aanduiding<<}
genaamd antifilus, die hier zijn aanklager was. Ondertusschen had de beschuldiging geen den minsten schijn van waarheid. Apelles was te Tyrus niet geweest; nooit had hij theodotus gezien; noch zijn karakter, noch zijn beroep, maakten hem geschikt, om zulk eenen aanslag te ondernemen; de beschuldiger, een Schilder zijnde, gelijk hij, maar verre beneden hem in bekwaamheid en achting, konde, zonder verongelijking, verdacht gehouden worden van kunstnijd - doch de Vorst, zonder naar iets te hooren, zonder iets te onderzoeken, hield apelles voor schuldig, en voor tegen hem uit in verwijtingen, over zijne ondankbaarheid en trouweloosheid. Men stond gereed om hem ter straffe te leiden, wanneer een der medepligtigen, door medelijden getroffen met den onschuldigen, dien men ter dood wilde brengen, zich zelven schuldig beleed, en verklaarde, dat apelles geen deel altoos aan de zamenzwering gehad hadde. - De Koning, beschaamd, van zoo ligt den laster geloof gegeven te hebben, schonk hem zijne vriendschap weder, begiftigde hem zelfs met honderd talenten, om het ongelijk, dat hij hem aangedaan had, te vergoeden, en leverde antifilus aan hem over, om zijn slaaf te zijn.

Bij de aanbrekende lente.


De jeugdige Lente, gehuld in een' sluijer 
Van blinkende neevlen, zweeft ginds om de bergen, 
In 't blozend verschiet. 
Te schuw voor den adem des vlugtenden winters, 
Versieren haar bloesems den voedenden boezem 
Der aarde nog niet. 
 
Neen, 't Noorden blaast huivring langs heuvlen en dalen; 
Toch dauwen fiooltjes en bloempjes der heiden 
Reeds geuren in 't rond: 
Toch lacht ons het waas der verjonging reeds tegen; 
Toch hupplen de stralen des dags reeds om 't spruitje op 
Den groenenden grond. 

{==191==} {>>pagina-aanduiding<<}

Nog dauwen de nachten der Lente geen' wellust, 
Om 't rozenprieeltje, waar de onschuld zich zorgloos 
Ter sluimering vleit. 
Nog suizen geen koeltjes, zoo zacht als de zuchtjes 
Der min, door de boschen, waar 't maanlicht, vaak spelend 
Met schaduw, misleidt. 
 
Neen, noordlijke nachten doen wellust verstommen. 
Schoon zijn zij, met sterren, die heerlijk den luchtstroom 
Doortintlen, getooid; 
Maar koud, als de Winter, bevriezen de dampen, 
En de ochtend ziet, rillend, het rijm nog als loovren 
Van zilver, gestrooid. 
 
O jeugdige Lente! vaak worstlen uw dagen, 
Hoe lagchend, hoe glansrijk, op 't vreeslijkst ontluisterd, 
Met wolken vol nacht. 
Woest vliegen dan buijen, op vleuglen der winden. 
Vaak wekken zelfs stormen in huilende wouden 
De sluimrende kracht. 
 
Vaak schudt nog de vlugtende Winter, van vleuglen, 
Zoo zwart als een eeuwige nacht aan de polen, 
De sneeuwvlokken af. 
Zie, weenende Moeders! in 't geurvol siooltje, 
Door hagel verpletterd, het beeld van uw zuigling, 
Nog lagchend in 't graf. 
 
Maar, welkom toch, Lente! uw zegepraal nadert. 
Reeds fladdren de Sefirs, op dauwende wiekjes, 
Langs heuvel en dal: 
Zacht spieglen de stralen der zon zich in 't beekje, 
En tooijen, in kleuren des regenboogs dansend, 
Den ruischenden val. 
 
Uw zegepraal nadert; zijt welkom, o Lente! 
Sints lang zong de Leeuwrik uw' lof door den dampkring; 
Nu juicht heel natuur. 
Ja, 't vlindertje klapwiekt; zacht gonzen de insekten; 
't Gevoel zweeft op galmen des Nachtegaals dankend, 
En zegent elk uur. 
 
Triomf! 't is uw hoogtijd, o schuldlooze Liefde! 
't Is feest op de bergen; 't is feest in de dalen, 
Op 't veld, en in 't bosch. 
Nu bloeit weêr gods lusthof vol jeugd, vol genieting, 
Herleving kroont lagchend hier statige dennen, 
Ginds 't groenende mos. 

{==192==} {>>pagina-aanduiding<<}

Reeds vormen de out wikklende bladen een loofhat, 
Voor minnende toriels en zingende tolken 
Van 't innigst gevoel. 
O heilige schaduw der eenzame wouden! 
Gij ademt verkwikking in zwoegende boezems. 
'k Ontvlugt hier 't gewoel. 
 
'k Ontvlugt hier de stormen der ramp in den Tempel 
Der Godlijke ontferming; hier fluistren de koeltjes 
Vertroosting in 't hart. 
Uw weenende toonen, o Nachtegaal! roeren; 
Ze ontlokken aan 't oog, dat reeds brandde door wanhoop, 
De tranen der smart. 
 
Vloeit, tranen des weemoeds! o vloeit hier verzachtend. 
Hier wraakt u geen trotschheid, geen koelheid veracht u. 
Ach! bloesems der vreugd 
Versieren de hoop weér, o tranen des weemoeds! 
Natuur toch troost ons huld, en toont in de toekomst 
Haar de eerkroon der deugd. 
 
Zijt welkom dan, Lente! kom, vier uw triomfen 
Op dorheid en doodslaap; uw jonge gespelen 
Zijn blijdschap en hoop; 
Zij kleuren de vleuglen der uren op 't lieflijkst. 
De stroom zelfs des tijds, door uw bloesems omschaduwd, 
Veredelt zijn' loop. 
 
Die stroom, die zijn afloop naar 't nameloos eeuwig, 
Schoon werelden vallen en zonnen verdooven, 
Geen oogwenk vertraagt, 
Die stroom, door den glans der herleving beschilderd, 
Toont golvend het beeld van den dag der ontwaking, 
Die Godlijk cens daagt. 
 
Juich, Sterfling! 't is Lente; lees vrolijk de beeldspraak 
Der dankende schepping: geen dood kan u kluistren; 
Kniel juichend bij 't graf. 
Daar blinkt weêr de dauw op 't herbloeijende bloempje; 
Daar keert gij tot stof; maar daar schudt ge eens de sneeuwvlok 
Des winterslaaps af. 




{==193==} {>>pagina-aanduiding<<}

Mengelstukken.

Gedachten over het oogmerk der schepping van redelooze wezens.

(Uit het Hoogduitsch.)

Het beoefenend vernuft heeft eindelijk, waartoe het bespiegelende niet in staat was, het groot eindoogmerk gevonden, waarom de Schepper het heelal voortbragt. Dit oogmerk van al het geschapene is geen ander dan: de oneindigè som van zedelijkheid in eene harmonische verééniging met gelukzaligheid. Het vernuft strekt dit oogmerk maar alleen tot het menschdom uit, wijl zij hetzelve eenig en alleen vatbaar rekent voor hetzelve. ‘Dat, wat alleen eene wereld tot een voorwerp van het Goddelijke raadsbesluit en tot oogmerk van den Schepper maken kan (zegt kant ergens), is het menschdom, het redelijk wezen in de wereld over het algemeen, in zijne zedelijke geheele volkomenheid, waarvan, als de hoogste en eenigste voorwaarde, de gelukzaligheid het onmiddelbaar gevolg in den wil van het Hoogste Wezen is.’ - Dewijl wij nu aan den Schepper der wereld, welken wij ons, als het Ideaal van alle volmaaktheid voorstellen, tegelijk eenen oneindigen wil en almagt moeten toeschrijven, zoo hij aan het volmaaktste Ideaal geheel en al zal beantwoorden; zoo moeten wij ook vaststellen tegelijk, dat hij zulk eene inrigting beraamd heeft, waardoor zich de hoogstmogelijke som van zulke schepselen ontwikkelt, aan welken hij zijn oogmerk der schepping bereiken kan. De oneindige som van, voor de bereiking van het volmaakte goed vatbare, schepsels was dus tevens het voorwerp van den Goddelijken wil bij de schepping van het heelal. Uit deze, onwederlegbare, stellingen van ons beoefenend vernuft leiden wij dus, met alle regt, af, dat geen levendig, voor dit eindoogmerk vatbaar, schepsel verloren gaat. Zij zijn alle voor eene eeuwigheid bestemd. Zij zijn alle leden van een zedelijk rijk, dat volstrekt in den tijd niet tot wezen-
{==194==} {>>pagina-aanduiding<<}
lijkheid kan worden gebragt. Alle schepselen, die, als vatbaar voor hetzelve, leven en aanwezen hebben ontvangen, zij mogen zich hier in den tijd veel, weinig of volstrekt niets ontwikkeld
hebben, leven voor dit groote oogmerk van alles. Ging één van dezelve verloren, dan was er in die oneindige som eene gaping. De Schepper bereikte dan zijn eindoogmerk niet in deszelfs hoogstmogelijke uitgebreidheid. Ging één van dezelve verloren, dan was de oneindige som van zedelijkheid en gelukzaligheid kleiner. De wil en de almagt des Scheppers was dan bepaald. Deze wettige gevolgen doen dus het geloof, dat zelfs de onrijpe geboorten voor eene zedelijke wereld, en dus voor de eeuwigheid, het leven hebben ontvangen, geboren worden; want niemand zal toch ontkennen, dat ook aan haar, bij hare ontvangenis, het leven ten deel viel. Ja, wij bepalen den wil des Scheppers in het scheppen van eene oneindige som niet alleen tot deze wereld, of liever aarde, dewijl daardoor toch altijd eene bepaling plaats vindt; maar wij strekken denzelven ook uit tot de oneindige sterrenwereld, welke onze oogen maar ten deele 's nachts gewaar worden. Zij, dus besluiten wij, is aanwezig tot dat groot eindoogmerk der schepping, om op dezelven een oneindig getal van, voor hetzelve vatbare, schepselen te onderhouden. Hierom moeten (dus besluit daarom ons vernuft) die tallooze werelden in den onmetelijken aether aanwezig zijn. Zij zijn de plantscholen, zij zijn de opvoedingsplaatsen, in welke de, voor het oogmerk der schepping bestemde oneindige som van schepselen haar aanzijn ontving, waar zij tot deugd gevormd, en ter gelukzaligheid vatbaar zullen worden gemaakt. Alles moet dus in de geheele schepping daartoe zijn ingerigt, om dat hooge eindoogmerk te verwezenlijken, alles moet middel zijn en worden, om deze levende krachten tot dit groot eindoogmerk te ontwikkelen.
De bestemming der redelijke schepping is dus aan geenen twijfel meer onderworpen, doch het oogmerk der redelooze schepping is voor ons nog een raadsel.
De stelling, dat zij eenig en alleen om der redelijke schepselen wil geschapen zijn, is even zoo trotsch, baatzuchtig en bepaald, als te stellen, dat het geheele stergewelf enkel tot nut en vermaak voor eene handvol

{==195==} {>>pagina-aanduiding<<}
aardbewoners geschapen zij. De ondervinding bevestigt dit ook volstrekt niet. Het is niet te ontkennen, dat een groot gedeelte van redelooze schepselen voor ons noodig en nuttig is en ons vermaakt. Doch dit is toch maar een zeer klein gedeelte tegen het geheel van alle redelooze wezens. Men kan zelfs stellen, dat een nog veel grooter getal ons schade toenrengt. De tijger, leeuw, hyena, de krokodil, de insekten, en zeer vele anderen, ontrusten, plagen en benaauwen ons veel meer, dan zij ons nut en genoegen geven. Schoon ook eenige deelen van hun ligchaam, na hunnen dood, dienen tot onze weelde of tot ander gebruik; zoo zijn dit toch enkel toevallige voordeelen, die het menschelijk vernuft van dezelve trekt. Wij konden leven, al ware dit zoo niet. De eerste menschen, welke nog niet zoo ver in de, hen omringende, schepping waren doorgedrongen, leefden, zonder het gebruik van deze voordeelen, die wij van de redelooze dieren trekken. - En - hoe is het dan met de ontelbare soorten van insekten gelegen, welke zich meer van ons, dan wij van hen voeden? Hoe is het gelegen met die dieren, die wij, doch slechts met een gewapend oog, in eene ontelbare menigte, op de oppervlakte en in het binnenste van ons, en van elk ander ligchaam, gewaar worden? Zou ook wel de blaasworm (Hydatis multiceps), die zich in de hersenen der schapen ophoudt, den menschen tot nut dienen? of de lintworm (Taenia), die in snoeken en brasemen groeit? of de haarworm (Echinorynchos Trichuris), die in den blinden darm leeft? of de worm (Lambricus intestinalis), die zich in de darmkanalen onthoadt? of de Amerikaansche zandvloo? of de walvischluis (Phalongium balaenarum)? Hoe kan men, zonder geheel zot te oordeelen, stellen, dat deze dieren vooral tot nut van den mensch geschapen zijn? Hoe staat het verder met de tallooze waterdieren, waarvan er duizenden in eenen droppel leven, en met
welke wij niet in de minste, of ten minste in eene allergeringste betrekking staan? Hoe met diegenen, die wij, zelfs met het gewapend oog niet meer zien, en welker bestaan wij echter moeten aannemen, wijl wij der levendige schepping geene grenzen stellen kunnen? Ik stem toe, dat alles in de geheele schepping als eene keten zamenhangt, en dat het wegnemen van eene enkele scha-
{==196==} {>>pagina-aanduiding<<}
kel, zelfs van de kleinste, uit dezelve, tot nadeel van het geheele schoone gebouw strekken zou. De Wijsste kan niets vergeefs, niets zonder oogmerk hebben geschapen. Het eene dier dient tot nut, en leeft voor het andere. Geen een is bloot om zijn zelfs wil aanwezig, om alleen op en voor zich zelven te werken. Alles in de natuur is harmonij of overeenstemming. Harmonij kan men zich niet voorstellen in vereeniging met geïsoleerde krachten. De mensch kon niet zonder dierlijke schepping leven, en ook deze niet zonder genen. De insekten zuiveren de lucht en de aarde van vuiligheden. De waterdieren bewaren deze hoofdstof voor verderf. Dit alles heeft, ten laatste, zijne betrekking op den mensch. Maar neem den mensch uit de rij der schepselen weg, en millioenen dieren, die eenig en alleen van hem leven, keeren tot hun niets terug; deze nemen weder millioenen anderen, welken zij ten voedsel strekten, uit de schepping der levendige dingen weg, en op deze wijze zou zich dood en verderf over het geheele verspreiden. Alles is, tot onderhouding van het onmetelijk geheel in de zinnelijk levende schepping, een middel, zoowel de mensch als het dier. Wie zou zich derhalve verstouten en vaststellen, dat alle redelooze schepselen enkel om der menschen wil aanwezig zijn, en voor hem dienen tot onderhoud, tot zijne vermogens en tot ontwikkeling van zijne zielskrachten? Het zou dwaasheid zijn te stellen, dat zij, welker getal het geheele menschdom zeer ver te boven gaat, eenig en alleen voor ons hun aanzijn bezitten. Het zou vermetelheid zijn, dit te stellen, daar wij zoo weinig den zamenhang van
het geheel kennen, en men door de ondervinding tot geene onfeilbare en onwederlegbare zekerheid geraken kan.
Doch even zoo als alle levendige schepselen middelen zijn tot instandhouding van het geheel, zoo zijn zij alle en ieder bijzonder doelwit op zich zelven. Alles, wat leeft, is doelwit op zich zelf. Leven is het doeleinde van het geheel. Het leven heeft zijne waarde. Alleen van de levenlooze schepping kan men, in den eigenlijken zin, zeggen, dat zij eenig en alleen middel is. De dierlijke schepping bezit leven, zoowel als de mensch. Beide staan in eenen gelijken rang. Het dier is bijgevolg ook doelwit op zich zelf.

{==197==} {>>pagina-aanduiding<<}
Doch er zijn, ten opzigte van het doeleinde, trappen. De mensch is, in de levendige schepping, de hoogste trap. Het dier is aan den mensch, uit hoofde van zijn verstand en van zijne rede, ondergeschikt. Het staat op eenen veel lageren trap van geestbeschaving dan de mensch. Deze onderwerpt aan zich, door zijne bekwaamheden en talenten, de geheele schepping, en doet alles aan zijne verhevene waarde beantwoorden. Maar daarom houdt het dier juist niet op, om doeleinde op zich zelf te zijn. Doch als het dier voor den mensch strekt tot zijn onderhoud, nut, vergenoegen en zielsbeschaving, zoo zijn dit bijoogmerken, welke de Schepper van het heelal hiermede vereenigde. - Maar - waarin bestaat dan nu het eigenlijk oogmerk der onvernuftige schepselen?
Wij moeten zien.
Dat de dieren eene, geheel van hun ligchaam verschillende levende kracht, die wij ziel noemen, bezitten, dit bewijzen al hunne handelingen, en vooral diegenen, welke uit hunne willekeur ontstaan. De cellen der bijen en mieren, de bouwing der bevers, het weefsel der spinnen en rupsen, de verbeteringen, die zij ondernemen, als men hunnen arbeid verstoort, de schranderheid van den elefant, de dankbaarheid van den hond, de drift van navolging in de apen, het geheugen en de droomen, en zoo vele andere merkwaardige handelingen der dieren getuigen van eene vertegenwoordigende kracht, die geheel en al van hun ligchaam onderscheiden is. Reimarus heeft dit, in zijne Kunstdriften der Dieren, allerduidelijkst aangetoond. Even zoo duidelijk is dit bewezen door l. smith in zijne Proeve van een volmaakt leerstelsel der Natuur en der bestemming der Dieren, en de pligten van den Mensch jegens de Dieren. Uit deze uitmuntende Werken blijkt genoeg, dat zij geene bloote werktuigen zijn, dat de stof voor zulke verrigtingen niet vatbaar is, hoe kunstig zij ook wordt zamengesteld. De stof is op zich zelve een doode klomp, welke voor de levendige schepping alleen dient tot verblijfplaats, tot ontwikkeling en tot onderhouding. Zoo veel leert reeds de ondervinding. - Vereenigt men nu met deze ondervindelijke bewijzen nog de volgende, die van alle ondervinding onafhankelijk zijn, zoo geraakt men nog tot grootere zekerheid, dat de

{==198==} {>>pagina-aanduiding<<}
levendige kracht der dieren geheel en al van de stof on Jerscheiden, en bijgevolg ook onvergankelijk is.
Wij zijn, op den weg der beoefenende rede, tot de onsterfelijkheid der ziele gekomen. De wetten van ons zedelijk vernuft hebben volstrekt niets gemeens met de wetten der physische natuur. Beide zijn van elkander onafhankelijk. Het vernuft bepaalt zich naar wetten, die van de natuurwetten geheel en al verschillen. Zij handelt naar vrijheidswetten, terwijl de natuur aan dwang en mechanismus onderworpen is. Wij houden ons zelven voor redelijke wezens, die uit kracht van hunne rede verpligt zijn, om zedelijk goed te handelen. Wij erkennen, dat wij voor eene zedelijke orde geschapen zijn, waatin zedelijkheid en gelukzaligheid op het naauwste zijn vereenigd, en alzoo de wetten der natuur aan die van de rede zijn verbonden, en aan dezelve moeten onderworpen worden. In eene zedelijke orde of zamenschakeling kunnen echter zedelijke wezens niet aan eene tijdsbepaling onderworpen zijn; anders is hunne vrijheid weg, en hunne zedelijkheid bezit geene waarde meer; anders staat de plant met eenen newton, en het kruis met jezus in gelijken graad. Niets heeft dan eenen voorrang boven het andere. Dewijl dit echter het geval niet is, zoo als ieder een zich van zijne hooge waarde, die hij zich, uitsluitender wijze, boven de geheele schepping toeëigent, overtuigen kan; zoo volgt daaruit noodzakelijk, dat hij boven de natuur verheven is, en bijgevolg niet vernictigd kan worden, gelijk dit jacobi, in zijn bewijs der onsterfelijkheid der ziele, uit het begrip van pligt, duidelijk uit elkander gezet heeft. Door deze ontleding, welke het praktisch of beoefenend vernuft met zijne eigene natuur heeft ondernomen, geraken wij, in het algemeen, tot de overtuiging, dat er bniten de stof nog andere verstandelijke krachten zijn, die door geenen tijd kunnen worden verbroken, en bijgevolg voor eene eeuwigheid leven. De levende kracht nu van het dier heeft met de onze zeer veel gelijkheid. Zij is, zoo als
reimarus, smith en anderen bewezen hebben, en ieder een zal toestemmen, iets overeenstemmends, iets overeenkomends (analogum quid) met ons vernuft of rede. Zij is, zoo als de ondervinding leert, eene, van de stof onderscheidene, kracht, Bijgevolg is zij ook eene verstandelijke,

{==199==} {>>pagina-aanduiding<<}
verstandmagtige soort, der verderving niet onderworpen, en derhalve onsterfelijk.
Ieder levendige kracht, die met een zinnelijk ligchaam vereenigd is, streeft naar de bevrediging zijner driften en neigingen, of naar gelukzaligheid. Zij bestaat in de overeenstemming der gewaarwordingen met de driften en neigingen, waaruit het zinnelijk wezen is zamengesteld. Gelukzaligheid is het onderwerpelijk doelwit der geheele zinnelijke levendige schepping. Het dier behoort zoowel in de klasse der zinnelijke schepselen als de mensch, als zinnelijk wezen beschouwd. Het heeft neigingen en driften, even als deze. Het jaagt naar overeenstemming van zijne gewaarwordingen met zijne driften en neigingen, even als deze. Het vliedt smart en verdriet, elke niet-overeenstemming met zijne driften en neigingen, even als deze. Wij besluiten daarom met regt, dat het doeleinde der redelooze schepping gelukzaligheid is. Alle dieren zijn levendige, gevoelige, verstandige wezens, aan elk van welken het bepaald is, om gelukkig te zijn. Dit bevestigt ook de ondervinding. - De geheele inrigting van het dier is van dien aard, dat het tot bevrediging van zijne driften en neigingen geraakt. Al deze krachten, zoowel die van zijn ligchaam als van zijne ziel, zijn, wijl aan hetzelve de rede ontbreekt, ten opzigte van dit doelwit, bepaald. Elk weet zijnen honger te stillen, zijnen dorst te lesschen, de geslachtsdrift te bevredigen, de rust te zoeken, en zich voor gevaar te beveiligen. Al hunne driften worden bevredigd. Dewijl wij nu de onsterfelijkheid der zielen van de dieren vaststellen; zoo moeten wij ook aannemen, dat zij niet alleen voor deze wereld, maar ook voor de eeuwigheid, tot genot van gelukzaligheid, bestemd zijn. Hierop heeft het geheele onderzoek, hetwelk l. smith over de bestemming der dieren, in zijn boven aangehaald Werk, heest in het werk gesteld, zijne betrekking. Hij grondt zich hierbij alleen op de ondervinding en op de beschouwende en geopenbaarde kennis van god. Ik ben bijgevolg ook tot hetzelfde wit, doch op eenen veel
zekerder weg, geraakt.
Wen wij ons echter het boven aangehaald doelwit des Scheppers, bij de schepping van het heelal, voor oogen stellen; dan schijnt de bestemming der onver-
{==200==} {>>pagina-aanduiding<<}
nuftige wezens tot genot van gelukzaligheid niet de eenige ware, en der Godheid waardige, te zijn. God is geen zinnelijk wezen, dat alleen gelukzaligheid beoogt. Hij is vernuft, die de gelukzaligheid wel billijkt en goedkeurt, doch slechts onder beding van waardigheid. Gelukzaligheidswaardigheid is het eindoogmerk, waarom hij het geheelal schiep. Moet hij niet tot dat einde de geheele levendige schepping tot het aanwezen geroepen hebben? Moet zijn eindoogmerk met de wereld zich ook niet tot de redelooze schepping uitstrekken? Ons beoefenend vernuft of rede, op welke des Scheppers eindoogmerk met de wereld, eenig en alleen, berust, heeft ten minste daarin een zeer groot en gewigtig belang. Men overwege dus:
De praktische rede of beoefenend vernuft wil, dat zedelijkheid in overeenstemmende vereeniging met gelukzaligheid, in de hoogstmogelijke uitgebreidheid, verwezenlijkt worde. Zij moet dus ook willen, dat de grootst mogelijke som van zulke schepselen hun aanzijn ontvangen, bij welke dat eindoogmerk der wereld kan bereikt worden. De grootst mogelijke som van, voor dit eindoogmerk vatbare, schepselen is de eenige voorwaarde, waaronder zedelijkheid en gelukzaligheid in den hoogsten graad wordt bereikt. Zij stelt zich, en moet zich ook, op dezen grond, het getal of de som der vernustige schepselen als oneindig voorstellen. Zij ziet nu, dat er, behalve de menschen, nog andere levende krachten aanwezig zijn, aan welke zij de onsterfelijkheid niet weigeren kan. Zij ziet, dat deze levende krachten in eene zeer naauwe betrekking met haar staan. Zij ziet ook tevens, dat het eindoogmerk der wereld, nog in eene veel grootere uitgebreidheid, kan worden bereikt, als ook deze levende krachten tot zedelijkheid en gelukzaligheid beschaafd en gevormd worden. Zij zou ook, als zij in staat geweest was het heelal te scheppen, voorzeker zulk eene inrigting en wereldregeling hebben voortgebragt, waardoor ook eindelijk aan de dierlijke schepping dat groot eindoogmerk der wereld verwezenlijkt was geworden. Indien zij anders zou hebben gehandeld, dan had zij niet verstandig, maar tegen haar eigen eindoogmerk gehandeld. Zij kan dus niet anders dan gelooven, dat de Alwijze en Almagtige Schepper der wereld, dat de

{==201==} {>>pagina-aanduiding<<}
hoogste Wijsheid dadelijk zoo gehandeld, en bijgevolg eene wereldregeling of orde had voortgebragt, waardoor ook aan de dierlijke schepping eindelijk dit eindoogmerk der wereld bereikt wordt.
De bespiegelende rede of het beschouwend, het theoretisch vernuft kan hier niets tegenwerpen, zij kan de onsterfelijkheid der dieren even zoo weinig als der menschen bepalen, vaststellen of ontkennen, en de bestemming van het dier zoowel als van den mensch voor dat eindoogmerk bewijzen noch verwerpen Zij strekt zich alleen uit tot de ondervinding, en deze gaat niet verder dan tot het graf. Zij heeft slechts kennis van een gering gedeelte van het heelal. En volgens deze moet zij, veeleer de stelling toestemmen, dat alle leven met den dood ophoudt, dat gelukzaligheid het hoogst eindoogmerk van den mensch is, en het vernuft alleen het middel, de lantaarn, waardoor hij voor zich zelven eene duurzame gelukzaligheid kan uitvinden. Dewijl zich derhalve de kennis van het beschouwend geluk niet tot het geheel, maar slechts tot een klein gedeelte uitstrekt; zoo kan zij ook daartegen niets inbrengen. Zij kon ook den zielen der onvernuftige dieren den aanleg, om nader tot dat groot eindoogmerk te komen, niet weigeren. Het beoefenend vernuft daarentegen gelooft zoowel de onsterfelijkheid als de zedelijke ontwikkeling van de zielen der dieren uit grond van het ideaal van eene zedelijke wereld, hetwelk zich op hetzelve grondt; het gelooft, uit grond van het groot en verheven eindoogmerk, op welks verwezenlijking het, in de hoogstmogelijke uitgebreidheid, aandringt, hetzelve. En zelfs deze bestemming der dierlijke schepping is nuttig en dienstig voor het theoretisch vernuft. Hierdoor leert zij een eindoogmerk kennen, in hetwelk zij orde en doelmatigheid ziet, waarop zij aandringt, en welke het zelfs wenschen moet.
Het oogmerk der dierlijke schepping was derhalve: eene trapswijze langzame nadering tot het volmaakte goed, hetwelk de beoefenende rede als het laatste eindoogmerk des Scheppers beschouwt.
Maar - men kon vragen: waarom de Schepper niet aan de geheele levendige schepping eene gelijke vatbaarheid verleent, om haar gemeenschappelijk doel, met gelijke krachten, naderbij te komen? Men kon

{==202==} {>>pagina-aanduiding<<}
vragen: waarom Hij aan het eene gedeelte eenen lageren trap aanwees, dan aan het andere? De wijsheid des Scheppers duldt geenen sprong in de schepping, dit zegt ons reeds ons vernust of het gezond verstand, als zij van alle ondervinding aftrekt of abstraheert. Het is wijsheid, geene plaats onbezet te laten, geenen trap te overschreden. Doch trappen zijn in eene schepping, die slechts in den tijd bestaan kan, noodzakelijk en van dezelve onafscheidelijk. Wijsheid is het hier, om al deze trappen aan te vullen, en geene gaping open te laten. Wijsheid is het, om alle levendige schepselen, waar zij ook op eenen van deze trappen staan mogen, vatbaar voor het laatste eindoogmerk te scheppen. De vroegere of latere ontwikkeling van deze schepselen is voor de verwezenlijking van het eindoogmerk des Scheppers met de wereld geen hinderpaal. Hij leeft niet in den tijd. Zijn eindoogmerk met de wereld is aan geene tijdsbepaling onderworpen. Hij is boven allen tijd verheven, hij is voor de eeuwigheid. In dezelve bereikt hij zijn oogmerk aan elk schepsel, schoon het ook op nog zulken geringen en lagen trap in den tijd stond.
En deze onderscheidene trappen van altijd vatbaardere en ingewikkelder schepselen, met betrekking tot hare levende kracht, wordt ook bevestigd, en wel oogenschijnlijk, in de wezenlijke wereld. Van den polypus of veelvoet, die half dier, half plant is, tot den orang-outang, o, welke trapswijze graden van levende kracht! Van trap tot trap altijd meer verbetering, altijd meer ontwikkeling! Hoe geringer de levendige kracht, ten opzigte der beschaving is, des te naauwer zijn de krachten der ziel en des ligchaams bepaald en bestemd. Hoe meer ontwikkeld de levende kracht is, des te minder zijn ook de krachten der ziel en des ligchaams bepaald. De meer ontwikkelde kracht kan, vereenigd met een volmaakter ligchaam, reeds beter en vrijer voor haar behoud naar denkbeelden en willekeur zorgen. Even daarom vindt men bij de insekten veel meer kunstdriften, dan bij de viervoetige dieren, en onder dezen bij verscheidene soorten altijd minder. De meer ontwikkelde kracht van eenen elefant, aap, paard, of van andere, heeft zulk eene naauwe bepaling (Determinismus) niet noodig, als het insekt. En - hoe verschillend zijn de trap-
{==203==} {>>pagina-aanduiding<<}
pen in de redelijke wereld! Hoe verschillend ontwikkelt zich dezelfde levende kracht bij den Irokees en den inwoner van Labrador tot aan eenen kant, fichte, reinhold, enz., die toch alle bezield zijn, en die wij toch gelooven, dat zij voor eene eeuwigheid zijn bestemd. In den Irokees werkt dezelfde levende kracht, die ook eenen kant bezielt, meer uit instinct, terwijl zij bij den laatsten meer naar vrijheidswetten werkzaam is. En, volgens deze gelijkvormigheid, voegen wij, zich altijd meer ontwikkelende, krachten zamen, zelfs tot aan de Godheid toe. Wij stellen en verbeelden ons hier geene bepaling.
De verschillende trappen van, altijd hooger stijgende, zielskrachten waren dus op de rede en de ondervinding of waarneming gegrond, en de bestemming van het dier voor deze wereld was de bevestigde ondervinding voor genoegen, zou eenig en alleen genot der gelukzaligheid zijn. Het is dienvolgens alleen voor het eene bestanddeel van het volmaakte goed, en wel voor het, der zedelijkheid ondergeschikt, goed, aanwezig. De bestemming van het dier is bijgevolg met die van den mensch in zijne kindsheid dezelfde. Ook in den kinderlijken onderdom leeft de mensch nog eenig en alleen voor het genot der gelukzaligheid. De overeenstemming zijner gewaarwordingen met zijne neigingen en driften is zijn eenigst doelwit, zijne eenigste bezigheid. Alleen dit onderscheid scheidt: beide van elkander, dat de mensch, met het toenemen zijner jaren, ook het opperste bestanddeel van het volmaakte goed, zedelijkheid, leert kennen; doch het dier doet dit nimmer in dit leven.
Men kon echter ook tegen de bestemming der dieren tot gelukzaligheid in dit leven tegenwerpen, dat de geweldige dood, waartoe bijna allen schijnen bestemd te zijn, deze stelling wederlegt. Doch deze tegenwerping verliest haar geheele gewigt, als men bedenkt, dat het aanzijn, hoe kort het ook zij, eene waardij op zich zelf heeft, welke met niets te vergelijken is. Niets gaat boven het leven. Zelfs het diertje, dat zich maar eenen dag over zijn leven verheugt, is oneindig gelukkiger te achten, dan wen het zijn aanzijn niet gevoeld had. Het heeft geleefd, en zich over zijn leven verheugd. Men overwege verder, dat juist de tegenwoordige inrigting der dieren,

{==204==} {>>pagina-aanduiding<<}
zoo ver ons de ondervinding leert, het mogelijk maakt, dat de grootst-mogelijke som van levende krachten hun aanwezen behoudt, en het eindoogmerk des Scheppers met de wereld, hetwelk de grootstmogelijke som van levende schepselen noodzakelijk maakt, in eene grenzenlooze uitgebreidheid kan worden bereikt. Ontelbare soorten van dieren kunnen nu aanwezig zijn en leven, welke anders op de aarde geen voedsel hadden gevonden, wanneer zij zich alleen van het plantenrijk moesten onderhouden. Gesteld zijnde, dat de dood van het eene dier niet het leven van het andere behield, dan zou de som van de dierlijke schepping oneindig geringer zijn. Leefden de bladluizen en de kakkerlakken verscheidene zomers, zonder dat hunne vijanden met hunne buitengewone sterke vermenigvuldiging in het naauwste verband stonden; dan zouden zij ten laatste alle voedsel voor hare medeschepselen, zelfs verscheidene behoeften voor het leven der menschen verwoesten, en eindelijk zelve door honger omkomen. En - welke smartvolle dood was dit niet voor de redelooze schepping, welken zij toch voor het grootste gedeelte blootgesteld zouden zijn, als zij eenen natuurlijken dood sterven moesten! Een hooge ouderdom is, wegens de daarmede verbondene zwakheden des ouderdoms, reeds voor den mensch niet wenschelijk, of vervrolijkend, niettegenstaande dezelve, door de zorg en oppassing van zijne nabestaanden, dragelijk gemaakt wordt. Doch het dier heeft volstrekt deze hulp niet. Het leeft niet in eene maatschappelijke vereeniging zoo als de mensch. En schoon dit al bij eenigen het geval is, zoo strekt zich deze gemeenschappelijke vereeniging of maar zoo lang uit, tot dat hare nakomelingen de ouderlijke hulp niet meer van nooden hebben, of tot dat de paartijd voorbij is, of het geschiedt alleen ter eigene beveiliging, om zich gemeenschappelijk tegen hunne vijanden te verdedigen, zoo als het geval is met de steenbokken, walrussen, rendieren, zeeleeuwen en anderen. Doch zoodra een van dezelve krachteloos
wordt, dan laten zij het aan zich zelven over, en handelen hierin even zoo, als eenige wilde volksstammen, welke de zwakken onder hen, met eene gevoellooze onverschilligheid, of aan hun noodlot overlaten, of doodslaan. Het is derhalve eene weldaad voor de dierlijke schep-
{==205==} {>>pagina-aanduiding<<}
ping, dat altijd de eene soort der andere tot spijze strekt. De smarten van het oogenblik, die het dier lijden moet, als het een roof van den sterkeren wordt, zijn zeer verre der som van smartelijke gewaarwordingen voor te trekken, welke het door zwakheden, krachteloosheid en gebrek, bij eenen langzamen dood ondervinden moet. en wat schaadt het ook, ten aanzien van de bestemming des diers, of het misschien, eenen of meer zomers vroeger deze schouwplaats verlaat? Het leeft toch niet alleen voor deze wereld. Ja! als zijne bestemming enkel zinnelijke gelukzaligheid, en alleen tot deze wereld beperkt ware, dan zou het langstmogelijke leven voor hetzelve te wenschen zijn. Doch op deze wijze is zijne bestemming gelukzaligheidswaardigheid, die alleen in eene eeuwigheid kan verwezenlijkt worden. Het doorleeft hier maar slechts een gedeelte van zijn, voor de eeuwigheid bestemd, leven.
De bestemming nu der redelooze schepping is grootsch en verheven. Wij zien daardoor het laatste eindoogmerk met de wereld, om welks wil het heelal geschapen is, in eene veel grootere uitgestrektheid verwezenlijkt of gereälizeerd. Deze aarde levert reeds eene zeer aanmerkelijke bijdrage op, en zoo op de geheele grenzenlooze sterrenwereld (dat ook deze met schepselen voorzien is, lijdt, dunkt mij, geene tegenspraak) eene gelijke trapswijze wet gevolgd is, hetwelk het beoesenend vernuft of rede tevens noodzakelijk maakt; dan zien wij in de verwezenlijking van het hoogste doeleinde der wereld, geene beperking. Er bestaat eene oneindige som van schepselen, die zich zedelijk ontwikkelen, en zedelijkheid en gelukzaligheid wordt in den hoogsten trap bereikt. Wij geraken tot het geruststellend geloof, dat deze wereld, onder alle mogelijke, de beste en de doelmatigste is, dewijl zij geheel en al voor dat groot eindoogmerk geschikt is geworden. Er ontstaan geene twijfelingen tegen de beste wereld, schoon ook millioenen dieren voor de menschen tot plagen strekken, schoon zelfs de weinigsten tot nut strekken. Alle zijn, voor dat groote doeleinde met de wereld, geschapen. De mensch moet zich, zoo lang hij leeft, eene beperking laten welgevallen. Wie voelt hier niet het grootsche en verhevene

{==206==} {>>pagina-aanduiding<<}
in de gedachten van den Apostel paulus (*): want het schepsel, als met opgeheven hoofde, verwacht de openbaring der kinderen Gods. Want het schepsel is der ijdelheid onderworpen, niet gewillig, maar om diens wille, die het der ijdelheid onderworpen heeft: op hoop, dat ook het schepsel zelf zal vrij gemaakt worden van de dienstbaarheid der verderfenis, tot de vrijheid der kinderen Gods. Want wij weten, dat het gansche schepsel te zamen zucht, en te zamen als in barensnood is tot nu toe. Dat paulus hier de geheele levende schepping verstaat, schijnt mij nu, dewijl de praktische rede verklaart, dat de redelooze schepping, voor een zedelijk oogmerk met de wereld, geschapen is, zeer duidelijk en overtuigend klaar te zijn. Van eenen paulus, die geheel in geestdrift voor eene zedelijke wereldorde ingenomen was, kan men verwachten, dat hij de geheele levendige schepping wilde laten zalig worden en gelukkig maken. Het is ook zeer waarschijnlijk, dat hij door de toenmalige zeer geliefkoosde leer der zielsverhuizing, in betrekking tot het groot eindoogmerk, hetwelk hij door den Christelijken Godsdienst had leeren kennen, op die verhevene gedachte gebragt is. De zielsverhuizing was plegtig onder de Joden aangenomen, gelijk dit duidelijk blijkt uit hunne Rabbijnen. Zij was onder den naam Ibbur bekend. Een treffend bewijs, ter bevestiging van deze leer, vindt men zelfs in de oorkonden van den Christelijken Godsdienst, in de vraag aan johannes: Zijt gij elias? Zal zich niet een paulus, die in de geleerde school van eenen gamaliël onderwijs ontvangen had,
en in dezelve zeer zeker aangaande de verschillende voorstellingen der Ouden omtrent de zielsverhuizing zal zijn onderrigt geworden, bij zijne verhevene denkbeelden en doorzigt, tot de, voorzeker verhevene gedachte, eener trapswijze ontwikkeling der redelooze schepping verheven hebben? Deze stelling ontvangt nog meer gewigt daardoor, dat ook philo, en wel zeer duidelijk, de hoop te kennen geeft, dat de geheele wereld (die thans onder veel lijden zucht), en vooral de dierlijke schep-
{==207==} {>>pagina-aanduiding<<}
ping, tot eenen volmaakteren en gelukkiger staat komen zal (*).
Het is voor ons onbekend en ondoorgrondelijk, welken gang de ontwikkeling der dierlijke schepping neemt, of bij dezelve eene hooger stijgende zielsver-
{==208==} {>>pagina-aanduiding<<}
huizing plaats heeft, gelijk vele oude Wijsgeeren gesteld hebben. Het is voor eene beoefenende of praktische rede alleen van belang, dat zij voortleeft.
Of de menschheid eens op dien trap stond, op welken wij tegenwoordig de redelooze schepping zien, is ook even zoo weinig te bepalen en even zoo min belangrijk. De trapswijze ontwikkeling schijnt hiervoor te pleiten. Zelfs de theorie der schepping van mozes schijnt ook daarheen te wijzen. Volgens dezelve ontstond eerst de levenlooze natuur, op deze volgde de redelooze schepping, en eindelijk de mensch (†). Dat wij ons onzen vorigen toestand niet herinneren, bewijst niets. Wij herinneren ons ook niet onze eerste kindsche jaren, en ons aanwezen in het ligchaam onzer moeder, en leefden evenwel. Wij kunnen dus ook reeds vóór dit leven hebben bestaan, zonder dat wij ons dit thans bewust zijn. Een vernuftig, redelijk bewustzijn schijnt zich eerst op dien trap te ontwikkelen, op welken de tegenwoordige mensch staat. En deze eigenschap moet dan ook het wezen, dat zich voor dezelve ontwikkeld heeft, in de eeuwigheid navolgen, dewijl zonder dezelve de gelukzaligheids-waardigheid geene plaats vinden kan.
In hoe ver eindelijk de dierlijke schepping van ons verschilt, als zij tot een vernustig zelf-bewustzijn geraakt, hoe zij voortleeft, vereenigd met een ligchaam of niet, dat zijn alle vragen, die voor ons van weinig belang zijn. Genoeg - wij weten, dat ook aan haar dat groote eindoogmerk des Scheppers met de wereld verwezenlijkt wordt.
Dat het oogmerk der redelooze schepping, hetwelk ik hier voorstel, meer dan eene veronderstelling of hypothese is, ziet ieder een zeer gemakkelijk. Het berust op eenen zekeren grond der praktische rede. En op dezen weg en wijze kan men zekerder over

{==209==} {>>pagina-aanduiding<<}
het oogmerk der redelooze schepping oordeelen, dan op den weg van het theoretisch vernust of rede, welken een meier, winkler, reimarus, sander, smith en vele andere, zoowel oudere als nieuwere, Wijsgeeren betraden.
Ik zal mij verheugen, indien ik, door deze reeks van gedachten, verscheidene denkende Lezers op dit gewigtig en belangrijk onderwerp oplettend heb gemaakt, en hen, tot eene nadere en meer uit één gezette ontwikkeling en bevestiging van deze stof, opgewekt heb.
[De Schrijver van dit Stukje is w.c. thurn, Doctor in de Wijsbegeerte, enz. te Katzenelnbogen; hij heest hetzelve gevoegd achter een uitmuntend, door hem geschreven Werkje, betiteld: Der mensch, was er ist, seyn und werden soll, u.s.w. - Het bovenstaande Stukje bevat zeer veel, dat eene naauwkeurige overweging verdient, maar ook zeer veel, dat nimmer kan bewezen worden. - Thurn schijnt door de Fichtiaansche Filosofy (deze is in ons Vaderland nog weinig bekend) dikwijls van het spoor afgedwaald te zijn. - Ik heb dit niet willen aantoonen, daar, waar mij dit toescheen, elk kundig Lezer zal het ware van het valsche, zonder mijne aanwijzing, zeer wel weten te onderscheiden. Ik heb enkel eene, zoo ik geloof, getrouwe vertaling geleverd.

Over eene buitengewone buiksverstopping.

Door den Hoogleeraar Giacomo Tommasini te Parma.

Een man. 30 jaren oud, vroeg mij, wegens eene hardnekkige, en van dag tot dag toenemende, buiksverstopping, om raad. De kwaal had reeds lang zijnen oorsprong gehad, en duurde in het 20ste jaar dikwijls 8 tot 10, ook wel 12 dagen; in het 25ste jaar 2 weken; in het 28ste jaar 22 dagen; in het vervolg evenwel slechts 18 tot 20 dagen. Op een na de laatste maal, toen de zieke bij mij kwam, had de

{==210==} {>>pagina-aanduiding<<}
verstopping 3 weken, en nu reeds weder 20 dagen geduurd. Hij verhaalde mij, dat hij van zijne jeugd af altijd magerder met de toeneming dezer ziekte geworden, zijn eetlust altijd goed was, en hij bijna eens zooveel dan gewoonlijk at. De urin was, zoowel in hoeveelheid als hoedanigheid, geregeld, de dorst was bij tijden sterker. Kruiden en vruchten, hui en andere dergelijke middelen, hadden niets gebaat; afvoerende middelen slechts tijdelijke diensten gedaan en de krachten en eetlust verminderd. Bij de ontlasting ondervond hij geene pijn, doch hij kon naauwelijks zonder klisteren zijn oogmerk bereiken. De ontlastingen zelve waren zwart, droog, hard, en zeer weinig. Bij alle vertigtingen had gezondheid plaats, en ik kon daarom niet van mij verkrijgen, het jonge mensch iets voor te schrijven.

Over de aanwending van het zwavelzuur tegen de schurft.

Daar het getal der schurftigen onder het Leger in Dalmatie, bij hetwelk de Heer vagneris als Médecin en Chef diende, zoo aanmerkelijk was, en de gewone middelen hem te langzaam en onzeker schenen, zoo geloofde hij, dat wasschingen uit zwavelzuur, met water verdund, dezelve met nut vervangen konden. Deze waren van een gewenscht gevolg. De Geneesheer chailly herhaalde deze behandeling bij een groot aantal schurftigen, en zeide, dat hij de gelukkigste gevolgen daarvan ondervonden had.
Hij gaf deze wasschingen in de volgende evenredigheid:


Zwavelzuur van 60 graden, 1½ drachma.

Water,...6 oncen.


Voor twee wasschingen, eene des morgens en de andere des avonds. Men bedient zich hiertoe van eene spons of linnen, en wassche allengskens de onder-
{==211==} {>>pagina-aanduiding<<}
scheidene deelen des ligchaams, den eenen dag dit, den anderen dag dat gedeelte, zonder dat het noodzakelijk zij, eerder met de leden dan met het lijf te beginnen.
In eenige ziekenhuizen neemt men, in plaats van zwavelzuur, salpeterzuur, de gist alsdan de helft kleinder makende.
Eene twaalfmaal herhaalde behandeling is tot eene volkomene genezing genoegzaam. De nageblevene roodheid op de huid verdwijnt na eenige baden of slijmige wasschingen.




Over het misbr uik der brillen en het verkeerde denkbeeld aangaande de versterking derzelve voor het zwakke gezigt.

Door W. Mensert, Oculist te Amsterdam.

Er is geene geneigdheid zoo algemeen of krachtig onder het menschdom, als zieken raad te geven (*). Hoe zeer dit gezegde omtrent de ziekten in het algemeen bewaarheid wordt, kan men echter in de ooggebreken hetzelve het duidelijkst bevestigd vinden.
Geen zieke is er, die zoo spoedig raad bekomt, dan hij, die aan eene ongesteldheid der oogen lijdt; geen huisgezin wordt er gevonden, of men weet, het zij door aanprijzing, het zij door zoogenaamde ondervinding, voor de oogen een zeker middel tot berstel. Dan, helaas! niet zelden ondervindt hij, die zich zoo ligtzinnig aan zoodanigen raad overgeeft, het ongelukkig gevolg daarvan. Ware het, dat deze natuurlijke geneigdheid tot raadgeving gepaard ging met werkelijke kennis van het teeder maaksel van dit, voor ons zoo belangrijk, zintuig, men zoude omzigtiger te

{==212==} {>>pagina-aanduiding<<}
werk gaan: in der daad, geen gedeeke der Geneeskunde wordt, over het algemeen, meer verzuimd, meer verkeerd behandeld, en aan de genezende kracht der Natuur overgelaten, dan de oogziekte; en, wanneer wij uit het groot aantal oogziekten slechts de zwakte des gezigts gadeslaan, en de geneesmiddelen, daarvoor aangeraden, in aanmerking nemen, zal de dwaling spoedig blijken: want wanneer men van zwakke oogen hoort spreken, schijnt men, als om strijd, den bril te willen aanraden, en wel, zoo als men vertrouwt, om het gezigt te bewaren en te versterken; dan, op welken grond is deze raad gevestigd, is het op de ondervinding? Neen, het is slechts gewoonte en blinde volging, welke deze dwaling veroorzaken; ware het nog de nieuwheid der uitvinding, die zoo dikwijls misleidt; maar integendeel, de bril is omtrent zes honderd jaren in gebruik, en nog is deszelfs uitwerking op het gezigt niet genoeg bekend, en in acht genomen: want, hoort men niet, als uit eenen mond, dat de bril de oogen versterkt? Geenszins is dit mijn gevoelen, de ondervinding overtuigt mij te veel van het tegendeel: want het is zeker, dat zwakke oogen door den bril nog meer verzwakt worden. Niet zelden wordt mijn raad omtrent de keuze van eenen bril ingewonnen, en dikwijls vraagt men mij, wat ik van den bril denke?
Dit heeft mij aangespoord, om mijne gedachten omtrent het gebruik van den bril en het zoogenaamde versterkend vermogen van denzelven bekend te maken, opdat velen zich voor het verkeerd gebruik van denzelven wachten kunnen, en het gezigt van menig eenen daardoor behoed wordt: want voor het behoud van het gezigt te zorgen, kan, wel ingezien, dikwerf nuttiger zijn, dan oogziekten te genezen; barbeu du bourg zegt te wel: het is goed wanneer men de ziekten kan genezen, het is echter beter dezelve te voorkomen (*); dit is dan ook de reden, dat sommige, en vooral Duitsche Oculisten, zich beijverd hebben, om aan het algemeen voorschriften te geven, allerbelangrijkst tot bewaring van de gezondheid der oogen.

{==213==} {>>pagina-aanduiding<<}

De beroemde sömmering belijdt openhartig, dat zijne lessen en verhandeling tot onderrigt en waarschuwing omtrent de oogen, misschien, meer nuts hebben gesticht, dan de door hem voorgeschrevene middelen (*).
Indien wij het teeder maaksel van ons allerbelangrijkst zintuig, het gezigt, gadeslaan, is het bewonderenswaardig, dat door de verwaarloozing van hetzelve, zoo in den gezonden, als zieken staat, niet een grooter gedeelte van het menschdom tot blindheid is verwezen. Dikwijls wordt tot behoud van hetzelve den verkeerden weg ingeslagen, waarvan de Hoogleeraar van maanen de voldoenendste reden heeft opgegeven: ‘Want, (zegt hij) dewijl de nuttigheid van het gezigtzintuig zich zoo verre uitstrekt, wat wonder dan, dat de menschen op deszelfs behoud altoos zijn bedacht geweest, en alle hulp en geneesmiddelen, welke aan dit oogmerk eenigzins schenen te kunnen beantwoorden, vlijtig hebben aangewend; en daar dit aan de menschelijke natuur eigen is, dat men een bedoeld einde altoos langs den kortsten en gemakkelijksten weg zoeke te bereiken, wat wonder dan tevens, dat het gebruik van brillen, hetwelk in die gevallen, waar dezelve te pas komen, allergemakkelijkst is, en spoedig aan het oogmerk voldoet, ook in gevallen, waar dezelve niet te pas komen, is beproefd geworden; ja zelfs, dat, daar men in sommige gevallen zoodoende zijn oogmerk eenigzins bereikte, men in het gebruik derzelve is blijven volharden, schoon in der daad het aanwezig zijnde gebrek juist door het gebruik van zoodanigen bril verergerde en het gebruik van een' bril naderhand volstrekt onvermijdelijk werd. Ziedaar dan, door der menschen dwaling en onkunde, het gebruik der brillen vermeerderd.’ (†)

{==214==} {>>pagina-aanduiding<<}

Wanneer men op het zwak en gebrekkig gezigt van vele jonge menschen acht geeft, is de oorzaak daarvan niet zelden in het verkeerd gebruik van den bril, tot versterking van de oogen, te vinden; dan niettegenstaande het mij, als door de ondervinding bewezen, voorkomt, dat de bril groot nadeel aan zwakke oogen toebrengt, moet evenwel de uitvinding van den bril, over het algemeen, op hoogen prijs gesteld worden: want hij, die de nuttigheid der brillen wilde ontkennen, zoude even zoo zeer het pad bijster wezen, als hij, die voor alle oogen éénen bril zoude noodzakelijk achten; dan, twee uitersten schijnen bij de brillen plaats te hebben, en wel eene te groote vooringenomenheid, of een te sterke afkeer van dezelve; beiden zijn nadeelig, maar vooral het te groot vertrouwen in den bril. Ongelukkig is het, dat jonge menschen, die denzelven moesten mijden, er zoo verzot op zijn, en oude lieden daarentegen, waarvoor hij zoo noodzakelijk kan worden, denzelven somtijds ontwijken willen.
De gevoelens, welke het algemeen omtrent den bril koestert, nagaande, komt het daarop neder, dat de brillen het gezigt versterken en bewaren (conserveren), en, gevolgelijk, derzelver vroegtijdig gebruik niet alleen voordeelig, maar zelfs noodzakelijk is. In hoe verre men hierop vertrouwen kan, zal uit het volgende genoeg blijken.
Voorgenomen hebbende alleen over het misbruik en de verkeerde denkbeelden aangaande het versterkend vermogen der brillen op het gezigt te spreken, zal ik mij, omtrent de eigenschappen derzelven in het algemeen, weinig bezig houden; bijzonder is het evenwel, dat, wat ook van de ware werking, zoo van vermeerdering als vermindering van prikkel van de brillen op de oogen, als van de vergrooting of verkleining, kan gezegd worden, de uitwerking, of liever het gevolg derzelven op de oogen, altijd dezelfde is, namelijk, dat de oogappels (pupillen) zich door der-
{==215==} {>>pagina-aanduiding<<}
zelver gebruik verwijden; ja, de oogappels, welke de Schepper zoo geschikt gevormd heeft voor uitzetting en vernaauwing, worden altijd door den bril, zoowel door holle als bolle glazen, in eene gedurige verwijding gehouden, waardoor, na lang dragen van den bril, eene verlamming of gebrek aan wederinkrimping van de oogappels ontstaat, en waardoor de bril, alhoewel dezelve zoo nadeelig werke, volstrekt noodzakelijk schijnt geworden te zijn.
Het versterken der oogen door den bril, is eene verkeerde uitdrukking, welke alleen door onkunde en verkeerd begrip ontstaat, en geenszins met de ondervinding overeenstemt. Wie toch zoude er op kunnen roemen, van door het gebruik eens brils zijn gezigt versterkt te hebben? want hij, die eenmaal zich tot deszelfs gebruik bepaald heeft, kan niet zonder moeite en opoffering weder er van afzien. Zeker is het, dat mij enkelen zullen tegenwerpen, van jong zijnde eenen bril gebruikt te hebben en met het vijftigste jaar, misschien vroeger of later, denzelven te hebben afgelegd, zonder niet alleen daardoor geen nadeel aan de oogen te hebben geleden, maar met dat goed gevolg van zonder bril te kunnen zien, en wel tot een' zeer hoogen ouderdom. Dan, wanneer wij deze gevallen van nabij beschouwen, zouden wij, eerstens, kunnen aanmerken, dat dit zeker bijzigtigen (Myopes) zijn, die alleen door de bolheid van het horenvlies (*) (Cornea) genoodzaakt zijn geweest den bril te dragen, in welk geval de verklein- of hol-geslepene bril vooral nuttig kan zijn; maar dan zal de vraag wezen, is nu deze bijzigtigheid of bolheid van het horenvlies door het gebruik van den bril genezen of weggenomen? Het antwoord is: neen. Het is aan den ouderdom eigen, dat de oogen en dus het horenvlies zich verplat, waardoor het tegengestelde, namelijk verzigtigheid, ontstaat; op welke gronden wij gelooven, dat zij, die deze gunstige uitwerking van den bril ondervonden hebben, zonder het gebruik van denzelven, op hun gezigt zouden hebben mogen roemen; maar nog meer

{==216==} {>>pagina-aanduiding<<}
komt hierbij in aanmerking, en wel, dat de kortzigtigheid ook vermeerdert of vermindert, ja zelfs veroorzaakt of voorgekomen wordt, door den aard van bezigheden, of het beroep; daar het zeker is, dat men onder de Geleerden, of liever bij hen, die veel lezen, en bij kunstenaars, die kleine voorwerpen behandelen, meer bijzienden aantreft, dan onder den boerenstand en de zeelieden. Eindelijk zal men nog hierbij kunnen voegen, dat zij, die op de goede uitwerking van den bril roemen, voorzeker geene zeer hol-gellepene brillen zullen gedragen, en zelden bruine of zwarte, maar veelal blaauwe of graauwe oogen hebben, dewijl de laatste veel meer inspanning verdragen kunnen, dan de eerste.
Dan, veronderstellende eens, dat sommigen eene voordeelige uitwerking van den bril tot versterking des gezigts ondervonden hebben, moet dit evenwel op het algemeen niet toegepast worden; want hoe velen zoude men daar niet tegen kunnen stellen, welke eene andere uitwerking van den bril ondervonden en hun gezigt door het onberedeneerd gebruik van denzelven hebben verloren, of aan eene onherstelbare zwakte der oogen lijden?
Hoe velen dragen eenen bril, bij welke geene de minste overmaat van bolheid van het horenvlies wordt waargenomen, maar wier ooggebreken door Scrophulziekten, kinderpokken of andere ziekten ontstaan zijn; deze zullen voorzeker het nut van den bril zoo zeer niet roemen; maar ongetwijfeld van de verzwakking hunner oogen, door het gebruiken van denzelven, overtuigd zijn. Deze immers zetten niet alleen met de toeneming der jaren den bril niet af; maar dezelve wordt hun onontbeerlijk; daar en boven moeten zij van tijd tot tijd eenen scherperen nemen, tot dat zij eindelijk geenen bril meer kunnen vinden, door welken zij zien kunnen.
Zouden zij, die gewoon zijn eenen bril te dragen, en daardoor genoodzaakt zijn bijna jaarlijks eenen nieuwen te koopen, uit hoofde dat zij niet langer door denzelven kunnen zien, durven beweren dat de bril eene versterkende uitwerking op hunne oogen had? ik vertrouw dat het tegendeel er te klaar door bewezen wordt.
Dit alles nu betreft de verklein- of hol-geslepene

{==217==} {>>pagina-aanduiding<<}
brillen; dan, zoude men geene beter uitwerking van de vergroot- of holgeslepene brillen en derzelver versterkende kracht mogen verwachten? hieromtrent vertrouwen wij dat de overtuiging nog minder moeijelijk zal vallen; want ieder, die eenen bril zal kiezen, vreest voor eenen te veel vergrootenden bril, en waarom? al weder sommigen van hooren zeggen; maar anderen ook, doordien zij bij ondervinding van deszelfs nadeelige uitwerking overtuigd zijn. Men is dus beducht voor de te veel vergrootende brillen en zoekt altijd de minst vergrootende. Adams, die veel nut van de brillen veronderstelt, zegt: ‘Weinige gezigtkundigen zullen er gevonden worden, die geene voorwerpen gezien hebben, welke hun gezigt, door zich te zeer aan korte brandpunten, of sterke vergrootingen te gewennen, zoodanig bedorven hadden, en deze teedere zintuigen in die mate geschonden, dat zij in het vervolg geen' dienst van eenige glazen meer hebben konden.’ (*)
Het is echter niet alleen het verkeerd begrip, welke de Myopes of Bijzigtigen, en Presbyopioe of Verzigtigen, aangaande de versterking der oogen door de brillen hebben hetgeen wij bestrijden willen, maar ook vooral het gebruik van den bril tot bewaring, somtijds van de gezondste oogen: want zeer verkeerdelijk heeft men gedacht, dat er Conserves of Conserveerglazen, of bewaarders van het gezigt bestonden: dan het is zeker de benaming, welke het algemeen doet dolen; want in der daad worden er geene brillen gevonden, welke een volkomen gezond gezigt bewaren kunnen. Sömmering zegt daarom: ‘Brillen zijn krukken, en conserveerkrukken voor gezonde beenen zijn er niet en behoeft men ook niet.’ (†)
Wanneer wij nu daarbij nagaan, wat gewoonlijk die gewaande conserveerglazen zijn, dan zal men zijne dwaling nog duidelijker bespeuren: want hoewel men dan eens de minst vergrootende, en dan eens de groene glazen den naam van conserves toevoegt, schijnt echter het ware conserveerglas niet anders te zijn dan een natuurlijk zuiver glas, dat noch vergroot

{==218==} {>>pagina-aanduiding<<}
noch verkleint, en wat dit tot bewaring of versterking des gezigts zal kunnen toebrengen, is gemakkelijk te begrijpen en te beoordeelen; namelijk, dat het een nietig middel is, alleen dienstig om de mode van eenen bril te dragen, te begunstigen.
Een goed gezigt behoeft geenen bril, ook kan het gezonde oog door geenen bril, wanneer dezelve slechts in de kleinste vergrooting valt, de voorwerpen duidelijk onderscheiden; en wat de verkleinbril betreft, die heeft men slechts een oogenblik voor de oogen te hebben om deszelfs vermoeijing te gevoelen en pijn in het oog gewaar te worden; wel is waar dat zich de oogen aan den bril gewennen, dan dit is niet ten voordeele van het oog, en bewijst niets ten nutte van den bril; maar het doet klaar zien, dat dezelve de oogen verzwakt, doordien men het duidelijk zien met het bloote oog, door het dragen van den bril onmogelijk heeft gemaakt.
Van den bril wordt dus een zeer verkeerd gebruik gemaakt, en dit is nog, behalve al het bijgebragte, duidelijk merkbaar: want zonder geheel en al uit het oog te verliezen, dat de verschillende beroepsbezigheden, deszelfs gebruik meer of min noodzakelijk kunnen maken, komt het ons toch in het oog loopende voor, dat jonge Heeren, wanneer wij volgens het veelvuldig gebruik van den bril moeten oordeelen, verre wat meer dan jonge Jufvrouwen, kortzigtig of zwak van gezigt zijn. Het gebruik van eenen bril tot lezen en schrijven, tot verrigting van sijne handwerken, enz. laat zich duidelijk verstaan dat noodzakelijk kan wezen; maar het zoo algemeen gebruik des brils op straat is veelal overbodig, en allernadeeligst tevens voor het gezigt, en het zotte daarvan is al te duidelijk; want zoude het niet een' ieder belagchelijk voorkomen wanneer zich een jonge boer op weg van eenen bril bediende? De vermaarde oogarts beer zegt te regt: ‘De meeste zwakken van gezigt meenen, dat zij zich met brillen, het zien veel verligten kunnen, en de kracht hunner oogen behouden of zelfs versterken; ja eenige gaan zelfs zoo ver, dat zij uit de heilzame werking, die de groene kleur zelfs op gezonde oogen heeft, het verkeerd gevolg afleiden, dat groene brillen een zwak oog bijzonder ondersteunen moeten. - Maar wee het oog, dat door

{==219==} {>>pagina-aanduiding<<}
een bril moet zien, wanneer het nog niet voor deszelfs gebruik geschikt is!’ (*)
Wat mag toch de reden wezen, dat men zoo op de groene brillen gesteld is? of zoude het alleen de kleur wezen, welke zoo behaagt? want de nadeelige werking des groenen brils op de zwakke oogen is dikwijls nog grooter; wel is waar dat de groene voorwerpen de zachtste en aangenaamste voor het gezigt zijn, dan deze aangenaamheid en verzachting verdwijnt spoedig wanneer men gestadig een groen glas voor de oogen heeft, in welk geval alle voorwerpen, ja de geheele oppervlakte, welke men beschouwt, een groen aanzien krijgt; daar en boven doen zich de voorwerpen niet in die aangename groene kleur als het brilleglas zelve op; maar in tegendeel, alles is met eene vuile kleur overdekt, ook strijdt het met de Natuur, welke geene algemeene kleur voorschrijft, maar alles onder verschillende kleuren doet voorkomen; de eentoonige kleur is beleedigend voor het gezigt, daar in tegendeel de afwisseling of verschillendheid derzelve voor ons oog aangenaam en nuttig is.
Geenszins zijn mijne gedachten, om den groenen bril geheel te verwerpen, neen! deszelfs nut is mij veelmalen in de ziekten der oogen gebleken, het is deszelfs verkeerd gebruik en zijne zoogenaamde versterkende en conserverende kracht, welke ik bestrijde. De Oculist beer, met wien ik hierin bvereenstem, zegt: ‘De groene brillen, waarvan zich de zwakken van gezigt zoo gaarne bedienen, zijn, zoo wel bij het werk als buitendien, zeer nadeelig, dewijl zij alle voorwerpen geheel anders vertoonen, dan zij er dadelijk uitzien, en aan alle dingen een duister, morsig aanzien geven; want daardoor veroorzaken zij het buitendien reeds zwakke en lijdende oog, dat evenwel de voorwerpen zien wil, hoedanig zij wezenlijk zijn, eene nog meer dan gewone inspanning, en helpen dus de verzwakking der oogen slechts vergrooten.’ (†)
Daar wij dan door dit alles vertrouwen aangetoond

{==220==} {>>pagina-aanduiding<<}
te hebben, dat de zwakken van oogen, veelal verkeerdelijk hunne toevlugt tot eenen bril nemen, en dat dezelve in der daad de oogen niet versterken kunnen, en volstrekt geene kracht tot bewaring van het gezigt bezitten, zoude het mijns bedunkens veel voordeeliger voor de Maatschappij wezen, indien men voortaan, in plaats van den bril zoo onbepaald aan te prijzen, zich van dezen raad wilde bedienen:
Wees toch voorzigtig in de keuze van eenen bril, of ga te rade met iemand deskundig, alvorens gij eenen bril gebruike, opdat gij uwe oogen niet bederve, ja uw gezigt gcheel verloren ga.

Middel tegen den stinkenden adem.

Er zijn zeer vele menschen, welke eene onaangename lucht uit den mond van zich verspreiden, of eenen zoogenaamden stinkende adem hebben, en evenwel gezond zijn. In dit geval neme men:

Salie, één lood. 
Rozebladen, 
Kruidnagelen, van elk één half lood, 
Beste Kaneel, één vierde lood, 
Één Notemuscaat, 
Muskus, één grein. 

Dit alles make men tot een zeer fijn poeijer, en bereide hieruit, met een toereikend bijvoegsel van zuiveren honig, een conserf. Met dit middel bestrijke men dagelijks een weinig het tandvleesch, of slikke het door, als men met grond vermoeden kan, dat de stinkende adem uit de maag voortkome.

Brunswijker groen.

Deze verwstoffe wordt op de volgende wijze uit koper bereid: Men lost één pond zeezoutzure

{==221==} {>>pagina-aanduiding<<}
ammoniak (Salmiak) in zes ponden water op, giet deze oplossing in eenen steenen pot op drie pond oude koperen platen, en laat het vat open op eene matig warme plaats staan. Eenigen tijd daarna vindt men het koper doorknaagd en met eene groene stoffe bedekt. Deze wordt verzameld, afgewaschen en gedroogd, de overgeblevene koperen platen evenwel make men wederom in Salmiakwater week. Het Brunswijker groen, hetwelk men op deze wijze verkrijgt, is waarschijnlijk niets anders dan zeezoutzuur koper met overgebleven koperoxijde. Twaalf deelen koper geven, als zij doorvreten zijn, zeventien deelen van deze groene kleur.

Nieuw uitgevondene zwemmachine.

De Heer Baron von lüdgendorf in Weenen, door zijne veeljarige zeereizen bekend, heeft eene Zwemmachine uitgevonden, die zeer nuttig en aanwendbaar is. Dit zwemkleed of hemd, hetwelk niet uit kurk bestaat, laat alle verrigtingen des ligchaams toe. Men kan daarmede allen arbeid op het water verrigten, verongelukten redden en geheele dagreizen op hetzelve doen. De proeven, die daarmede op den Donau door eene daartoe benoemde Commissie gedaan zijn, hebben de voordeelen dezer uitvinding aangetoond.

Op welken tijd van den dag moet men geene brieven lezen?

Nooit - zoo schreef eertijds een man, niet minder beroemd door zijn vernuft dan door zijne geleerdheid, - nooit lees ik brieven, aan mij gezonden, 's avonds kort voordat ik te bed ga, noch omtrent den middag kort voor den maaltijd. Meer slecht dan goed nieuws bevatten doorgaans de Brieven; en dezelve gelezen hebbende, heeft men dikmaals stoffe ter verontrusting in het hoofd, die de nachtrust en den maaltijd storen.


{==222==} {>>pagina-aanduiding<<}

Mirza; of de betrachting van de gezellige pligten.

(Eene Oostersche Vertelling.)

Het behaagde den magtigen alleenheerscher abbas carascan, van wien de Koningen der aarde eere en heerschappij ontleenen, zijnen knecht mirza het bewind over de provincie Tauris op te dragen. In mirza's hand hing de schaal der vergelding aan een onpartijdig punt; onder zijn bestuur werden de zwakken beschermd, de geleerden met eere bekroond, en de vlijtigen rijk. Vanhier, dat eens ieders oog op mirza met genoegen was gevestigd, en elke tong zegeningen over hem uitsprak. Maar men merkte op, dat hij, onder het oefenen der weldaden, die hij alom verspreidde, geene vreugde smaakte; hij werd peinsachtig en droefgeestig; zijne ledige uren sleet hij in eenzaamheid; in zijn paleis zat hij roerloos op eene sopha; en wanneer hij uitging, trad hij langzaam voort, en waren zijne oogen op den grond gevestigd. Met tegenzin nam hij zijne beroepsbezigheden waar; zijn plan hield in, de teugels van het bewind te laten varen, waarvan hij het loon niet langer konde genieten.
Dienvolgens verkreeg hij verlof, zijns Vorsten troon te mogen naderen; gevraagd zijnde, wat hij had te verzoeken, was zijn antwoord: ‘Mogt de Heer der wereld het den slaaf vergeven, welken hij verheerlijkt heeft, indien mirza zich vermete, abbas's weldadigheid voor zijne voeten neder te leggen. Gij hebt mij het bewind over een land gegeven, vruchtbaar als de tuinen van Damascus, en over eene stad, grootheerlijk boven alle andere, de stad alleen uitgezonderd, welke den luister uwer tegenwoordigheid terugkaatst. Maar het langste leven is naauwelijks lang genoeg om tot den dood te worden voorbereid. Alle andere bezigheden zijn ijdel en beuzelachtig, even als de mierenhoopen op het pad des reizigers, onder wiens voet zij voor

{==223==} {>>pagina-aanduiding<<}
eeuwig vertreden worden; en alle genieting is wezenloos en kortstondig, even als de kleuren des regenboogs, die in de tusschenpoozen van eenen storm zich vertoont. Sta mij, derhalve, toe, dat ik tot de naderende eeuwigheid mij bereide; laat mij mijne ziel aan de overdenking overgeven; laat eenzaamheid en stilte mij met de verborgenheden der Godsdienstigheid bekend maken; laat mij de wereld vergeten, en van de wereld vergeten worden, tot dat het oogenblik daar zij, dat de sluijer der eeuwigheid nedervalle, en ik gevonden worde voor den regterstoel des almagtigen.’ - Thans boog zich mirza ter aarde, en zweeg.
Op abbas's bevel staat vermeld, dat hij, op het hooren van deze woorden, op dien troon beefde, aan welks voetbank de wereld hulde doet. Hij zag in het rond zijne edelen aan; maar ieders gelaat was bleek bestorven, elk hield het oog ter aarde geslagen. Niemand deed zijnen mond open; de Koning was de eerste, die het zwijgen afbrak, nadat het een uur geduurd had.
‘Mirza!’ zoo sprak hij: ‘verschrikking en twijfeling zijn over mij gekomen! Ik ben verschrikt, even als iemand, die onverhoeds gewaar wordt, dat hij op den rand eener steilte zich bevindt, en door eene onweerstaanbare kracht voorwaarts wordt gedreven; maar tot nog toe weet ik niet, of mijn gevaar wezenlijk of een droom zij. - Ik ben, even als gij, een worm op de aarde; mijn leven is een oogenblik; en de eeuwigheid, waarin dagen, en jaren, en eeuwen niets zijn, de eeuwigheid ligt voor mij, tot welke ik mij ook moet voorbereiden. Maar door wien moeten dan de geloovigen gezegend worden? Door hen alleen, wier leven beestachtig is, omdat zij, even als de beesten, niet bedenken, dat zij moeten sterven? Of wie, in der daad, zijn de geloovigen? Is het de woelachtige menigte die door de stad krioelen, in eenen staat des verderfs? En is de cel van den Dervis alleen de poort van het paradijs? Voor allen is het leven van eenen Dervis niet mogelijk; voor allen kan het derhalve niet pligtmatig zijn. Vertrek naar het huis, hetwelk in de stad tot uw verblijf wordt in gereedheid gebragt; over de gron-
{==224==} {>>pagina-aanduiding<<}
gronden van uw verzoek zal ik mijne gedachten laten gaan; en mogt Hij, die de ziel des nederigen verlicht, mij in staat stellen om een verstandig vonnis te strijken!’
Mirza vertrok; na verloop van drie dagen geene bevelen hebbende ontvangen, verzocht hij van nieuws gehoor, hetwelk hem gegund werd. In de Koninklijke tegenwoordigheid zijnde toegelaten, was zijn gelaat meer opgeruimd; hij haalde eenen brief uit zijnen boezem, en dien gekust hebbende, gaf hij denzelven met zijne regterhand over.
‘Heer!’ zoo sprak hij: ‘uit dezen brief, welken ik heb van cosrou, den Iman, die thans voor u staat, heb ik geleerd, op hoedanig eene wijze het leven best ten nutte kan worden aangewend. Ik ben in staat gesteld, om met vermaak terug-, en met hoop voorwaarts te zien; en ik zal mij verheugen, steeds de schaduw uwer magt in Tauris te zijn, en die eerambten te blijven bekleeden, van welke ik onlangs wenschte afstand te doen.’ - De Koning, die met een mengsel van verbaasdheid en nieuwsgierigheid naar mirza had geluisterd, stelde straks den brief in cosrou's handen, en beval, dat hij zoude gelezen worden. Straks vestigde het geheele hof het oog op den grijzen wijze, wiens gelaat met een' eerlijken blos overdekt was; en het geschiedde niet zonder aarzeling dat hij de volgende woorden las:
‘Aan mirza, welken de wijsheid van abbas, onzen magtigen Heere, met heerschappij vereerd heeft, zij altijddurend heil! Toen ik uw voornemen vernam, om de zegeningen van uw bestuur aan de duizenden van Tauris te onttrekken, werd mijn hart gewond door den pljl des angsts, en werden mijne oogen donker van droefheid. Maar wie zal in des Konings tegenwoordigheid spreken, wanneer zijn geest beroerd is? en wie zal op kennis roemen, wanneer hij door twijfelingen wordt geslingerd? Aan u wil ik de voorvallen mijner jeugd verhalen, welke gij voor mij vernieuwd hebt; en de waarheden, welke zij mij geleerd hebben: mogt de Profeet dezelve aan u vermenigvuldigen!’
‘Door het onderwijs van den Geneesheer abuazer werd ik al vroeg in zijne kunst bedreven. Dezul-
{==225==} {>>pagina-aanduiding<<}
ken, die met ligchaamsongesteldheden bezocht werden, konde ik planten toedienen, welke de zon met den geest der gezondmakinge had bezwangerd. Doch de tooneelen van smart, kwijninge en sterfelijkheid, die zich gedurig voor mij openden, deden mij dikmaals voor mij zelven beven. Ik zag het graf voor mijne voeten geopend; dienvolgens besloot ik, alleen over de gewesten, aan gene zijde van hetzelve, mijne bespiegelingen te laten gaan, en allen eigendom te verachten, welken ik niet konde behouden. Ik viel op het denkbeeld, dat naardien er geene verdienste is dan in vrijwillige armoede, en stille overdenking, dezulken, die begeerig zijn naar geld, geene voegzame voorwerpen waren van weldadigheid; daarom verachtte ik het geld. Ik begroef het mijne in de aarde; en de zamenleving verlatende, begaf ik mij naar een woester en afgelegener oord van het land; mijne woning was een hol, aan de zijde van eenen heuvel; mijn drank was het levend bronwater, en mijn voedsel vruchten en kruiden, die mij voorkwamen. Ter vergrootinge van de strengheid mijner levenswijze, bragt ik dikmaals den geheelen nacht wakende door, zittende aan den ingang van mijn hol, aan de heimelijke invloeden des Profeets mij overgevende, en verwachtende de verlichtingen van omhoog. Op zekeren morgen, na den nacht wakende te hebben doorgebragt, terwijl de horizon begon te gloren bij de nadering der zon, overweldigde mij het vermogen van den slaap, en ik bezweek daaronder. Ik verbeeldde mij, dat ik nog al aan den ingang van mijne cel zat; dat de dageraad toenam, en terwijl ik naar den eersten dagstraal ernstig uitkeek, eene zwarte vlek dien scheen te onderscheppen. Ik bemerkte, dat dezelve zich bewoog; zij nam toe in grootte, naar gelange zij nader kwam, en ik ontdekte ten laatste dat het een arend was. Nog al hield ik mijne oogen op den vogel onbewegelijk gevestigd, en zag hem op
een' kleinen afstand van mij nederdalen, alwaar ik nu eenen vos vernam, wiens voorpooten gebroken schenen. Voor dien vos leide de arend een stuk van een geitelam neder, hetwelk hij in zijne klaauwen had medegebragt, en verdween vervolgens.

{==226==} {>>pagina-aanduiding<<}
Toen ik ontwaakte, ging ik met mijn voorhoofd op den grond liggen, en dankte den Profeet voor dit morgenonderwijs. Ik herdacht mijnen droom, en sprak tot mij zelven: “Cosrou! gij hebt welgedaan, de beroeringen, bezigheden en ijdelheden des levens verzakende; doch tot nog toe hebt gij het slechts gedeeltelijk gedaan; nog dagelijks houdt gij u met het zoeken van levensonderhoud onledig; uwe ziel is niet volkomen in rust, noch uw vertrouwen op de Voorzienigheid volkomen. Wat kunt gij uit dit gezigt leeren? Indien gij eenen arend van den hemel hebt zien afgevaardigd worden om een' kreupelen vos te voeden, zal dan de hand des hemels ook u niet van spijze voorzien, indien hetgeen u verhindert om dezelve te bekomen, geene noodzakelijkheid, maar godsdienstigheid zij?” - Zoo volkomen verliet ik mij nu op eene wonderdadige spijsverzorging, dat ik naliet, iets voor mijn onderhoud te gaan zoeken, hetwelk ik, na den eersten dag, met eene onverduldigheid verwachtte, die mij weinig krachts overliet, om op iets anders te letten. Deze onverduldigheid, echter, zocht ik te onderdrukken, en volhardde in mijn besluit; doch mijn gezigt begon allengskens te verdonkeren, en mijne knieën knikten; ik viel ter aarde, en hoopte, dat mijne zwakheid welhaast tot ongevoeligheid zou klimmen. Doch welhaast werd ik opmerkzaam door de stemme van een onzigtbaar wezen, hetwelk deze woorden sprak: “Cosrou! ik ben de Engel, die, op het bevel des almagtigen, uwe gedachten opschreef, welke ik nu last heb te berispen. Terwijl gij pogingen deed, om wijs te worden boven hetgeen geopenbaard is, bedorf uwe dwaasheid de leeringen, met welke gij begunstigd werd. Zijt gij kreupel als de vos? Bezit gij niet veeleer de krachten des arends? Sta op! laat de arend het voorwerp van uwen naijver zijn. Wees van nieuws voor smartlijdenden en kranken de bode van opgeruimdheid en gezondheid. De deugd bestaat niet in rust, maar
in werkzaamheid. Indien gij den menschen weldoet, ten bewijze uwer liefde tot god, zal uwe deugd van zedelijke tot

{==227==} {>>pagina-aanduiding<<}
goddelijke deugd verhoogd worden; en die gelukzaligheid, die het onderpand is van het paradijs, zal uw loon op aarde zijn.”
Op deze woorden stond ik niet minder verbaasd, dan als of er een berg voor mijne voeten ware omgekeerd. Ik vernederde mij in het stof; ik keerde terug naar de stad; ik delfde mijnen schat op; ik was weldadig, en werd evenwel rijk. Mijne ervarenheid in het herstellen van de gezondheid des ligchaams verschafte mij veelvuldige gelegenheden om zielskwalen te genezen. Ik trok de gewijde kleederen aan; ik werd beroemd boven mijne verdienste; en het was des Konings welbehagen, dat ik voor hem stond. Wees daarom niet te onvreden; ik beroem mij niet op kennis, welke ik niet heb ontvangen: gelijk het zand in de woestijn de regendroppels en den morgendauw opslurpt, zoo zuig ik, die slechts stof ben, de leeringen des Profeets in. Geloof dan, dat hij het is, die u zegt, dat alle kennis onheilig is, die in u zelven uitloopt; en dat van een leven, in bespiegeling gesleten, weinig voordeels kan behaald worden. Wanneer de poorten van het paradijs voor u worden geopend, zullen in een oogenblik stralen uwe ziele verlichten; weinig meer kunt gij hier doen dan dwaling op dwaling stapelen; aldaar zult gij de eene waarheid op de andere bouwen. Wacht derhalve op de heerlijke verschijning, en wedijver intuschen met den adelaar. Veel hebt gij in uwe magt; veel wordt, diensvolgens, van u verwacht. Hoewel de almagtige alleen de deugd kan schenken, als Vorst, echter, kunt gij de zoodanigen tot weldadigheid aanprikkelen, die uit geene hooger beweegreden dan onmiddellijk belang werkzaam zijn. Het grondbeginsel kunt gij niet voortbrengen, maar de betrachting. Even zeer wordt de arme geholpen, het zij hij de giften uit de hand der praalvertooninge of die der liefdadigheid ontvange; en het voorbeeld doet dezelfde uitwerking, het zij het bezitten van de gunst van god of die der menschen daarmede bedoeld worde. Laat daarom uwe deugd alomme schijnen; en indien gij eerbiedig gelooft, zult gij hier boven worden aangenomen. Vaarwel! Mogt de lagchende oogslag van
hem, die

{==228==} {>>pagina-aanduiding<<}
in den hemel der hemelen woont, op u zijn! En mogt naast uwen naam in het boek van zijnen wil geluk zijn geschreven!’
De Koning, wiens twijfelingen, even gelijk die van mirza, nu waren weggenomen, vertoonde een' lach op zijn gelaat, den uitvloed van de blijdschap zijner ziele. Hij deed den Vorst naar zijne Landvoogdij vertrekken, en gaf bevel, dat deze voorvallen in geschrift zouden gesteld worden, opdat het nageslacht mogt weten: ‘dat geen leven aangenaam is bij god, dan hetwelk nuttig is voor de menschen.’

Gedachten.

De snoodaard, schoon kwaad in en voor zich zelven, is goed voor den goeden; hij doet hem nog meer op zich zelven waken. Het ongeloof van den Jood, schoon kwaad in zich zelve en voor den Jood, is goed voor den Christen: het bevestigt hem nog meer in het geloof. Was het geheele Jodendom nu reeds Christen, het was voor het Christendom zelve te vroeg bekeerd. De voorspelling der latere bekeering ware dan valsch bevonden. Het geheele Jodendom was dus door deze vroege bekeering goed voor zich zelven, maar nadeelig aan het Christendom geweest. Het Jodendom, ware zulks immer mogelijk geweest, had het Christengeloof best met vrucht kunnen bestrijden, door het omhelzen van het Christendom. Zoo is de snoodaard steeds snood ten nadeele van zich zelven en ten voordeele des braven, de Jood, Jood voor den Christen. Zoo zal haman, schoon tegen dank, altijd voor de eer van mardochai een haman zijn.

Gelijk de schepping een boek voor den mensch is, zoo is de mensch een boek voor zich zelven. Leer, o Mensch! uit u zelven uw lot zonder morren dragen. Drukt u het lijden? strek uwe armen uit, en

{==229==} {>>pagina-aanduiding<<}
zie, hoe gij naar het kruis gevormd zijt. Persen u zorgen? buk u neder, en zie, hoe gij voor den last geschapen zijt. Drukt u het juk van den Godsdienst? kniel en gevoel den wettigen pligt dier taak. Slaat het vooruitzigt des doods u neder? lees in uwe ziel de onsterfelijkheid, in die onsterfelijkheid de gelukzaligheid, in deze gelukzaligheid uwe gelatenheid. Leer dan uit den mensch de pligten van den mensch, en leer uit den mensch mede de belooning derzelven, de bestemming van den Engel.

De eerste tempel werd in vredestijd zonder krijgsrumoer en zonder het gewoel der vijanden voltrokken: de tweede, veel luisterrijker, werd midden in den oorlog, te midden des heidendoms, hetwelk zich vijandig tegen zijnen bouw verzettede, voltooid. De eerste tempel onzer ziele was bij onze geboorte voltrokken, en toen nog was het voor ons vrede: de tweede tempel, veel waardiger dan de eerste, wordt in den oorlog tegen onze driften gebouwd en is na de slooping des eersten tempels voltrokken.

Het onderscheid tuschen het wereldsch en het godsdienstig leven bestaat daarin, dat het eerste den dood met verschrikking wapent, en het ander hem dezelve ontneemt. En geen wonder! het wereldsche leven sterft met het leven, en het godsdienstig herleeft met onzen dood, dat is: het een neemt na eene lange en rustelooze beweging in krachten af en sterft; het ander doet, na eene lange sluimering, op nienw hare kracht gevoelen en herleeft: de Godsdienst doet voor ons de wereld sterven, en de wereld den Godsdienst.

Toon den magtigen en den rijken uwe onmagt, den onvermogenden en den behoeftigen uw vermogen en rijkdom, zoo zult gij nederigheid en weldadigheid in u te zamen voegen. Het is door een dergelijk gehouden gedrag des Zaligmakers, dat wij Christenen

{==230==} {>>pagina-aanduiding<<}
zijn. Immers de grooten zagen slechts op zijne geringheid, de kleine op zijne grootheid: de ééne op zijne menschheid; ziedaar regtvaardigheid: de andere zijne Godheid; ziedaar genade. Zij zagen wel beide denzelfden christus, maar niet als denzelfden, noch door dezelfde oogen.

Er zijn menschen, die, zelfs in den winter des tegenspoeds, altijd den zomer op hun gelaat vertoonen, en de toegang tot die lieden is eene vermakelijke wandeling. Er zijn anderen, die, zelfs in den zomer van hunnen voorspoed, altijd een onaangenaam, norsch en winterachtig voorkomen hebben, gelijk aan die eeuwig-grijze sneeuwbergen, die in den zomer zelven den winter blijven vertoonen: en zoo sterk als de zomer den mensch uitnoodigt, zoo zeer schrikt hem het treurig voorkomen van den winter af. Onze genegenheid wordt bij den eersten als door het zonlicht verwarmd en bij den laatsten natuurlijkerwijze koud en versteend. Dien indruk maken op ons de saizoenen van het menschelijk hart!

Tusschen de uiterlijke bewegingen, welke uit de kennis, die door wetenschap verkregen wordt, voortkomen, en tusschen die, welke tot oorsprong hebben die kennis, welke uit het geloof ontspruit, is dat onderscheid, namelijk, dat deze van het hart in de zinnen komen, gene van de zinnen in het hart overgaan. Zij nemen beiden eenen tegenstrijdigen weg, zonder daarom elkanderen tegenstrijdig te zijn.

Wil de waarheid nimmer naar haren zwakken verdediger afmeten. De waarheid is geen' waarheid, omdat zij verdedigd of bestreden wordt, maar zij wordt verdedigd of bestreden, omdat zij waarheid is. Blijft de zon geen zon, schoon zij dikwerf door nevelen bedekt wordt? En kan men den slag niet missen, schoon men de goede zaak verdedigt? Het kind der

{==231==} {>>pagina-aanduiding<<}
duisternis verwint het kind des lichts meest dan, wanneer het zich met licht omhult. Het kind des lichts, door dit schijnlicht misleid, verbeeldt zich, dat het met zijnen wapenbroeder en evenman aan het strijden is, en is soms ongelukkig genoeg van met zijnen gezworenen vijand den vrede te sluiten.

De zinnelijke mensch schildert alles zinnelijk voor zich af. Hoort hij de Godheid roemen, hij stelt zich in den geest een ligchaam voor. Geen wonder dan, dat de Koninklijke Dichter der Godheid handen, oogen en ooren toeërkent. Het is, o Mensch! om de zwakheid van uw beperkt gezigt, om uw plomp gevoel en om uw ruw gehoor. De Godheid heeft die ooren, oogen en handen voor u, en niet voor zich zelven noodig.

Dankbaarheid van den Rijksgraaf van Witstein, voormalig hoofdman bij het Prager Akademische Lijf-bataillon van Zijne Koninklijke Hoogheid den Aartshertog Karel.

Toen de allesverwoestende geest der burgerlijke onrusten in de bloeijende Nederlanden woedde, en om dat monster te keer te gaan, troepen derwaarts afgezonden werden, trof ook dit vredestichtende lot den Graaf W., die destijds onder het Regiment des Prinsen de ligne den post van Luitenant bekleedde.
Aanstonds bij den aanvang van eenige schermutselingen ontwaarde hij, hoe nadeelig een verhaaste moed der jeugd, hoe verderfelijk vaak eene onbedachtzame stoutmoedigheid zijn kan, en dat de grootste dapperheid van enkele personen eene ver overtreffende magt niet altijd te keer kan gaan. Te zwak, om zich langer staande te houden, daar hij als overdekt was met wonden, zeeg de dappere held ter aarde ne-
{==232==} {>>pagina-aanduiding<<}
der. Niet verre van hem lag juist een oud, geheel verminkte krijgsheld, een man, die, door de ervaring wijs geworden, nimmer roekeloos waagde, zonder evenwel voor de gevaren te sidderen, nimmer den dood angstvallig te gemoet zag, zonder nogtans het leven te verachten. Dezen grijsaard trof de medelijdenswaardige toestand van den jongen Officier sterker, dan die van zich zelven, en, terwijl een glinsterende traan langs zijne bruine wangen vloeide, zeide hij hem: ‘Brave Officier! ik gevoel uwen hulpeloozen toestand! Wanneer het geringe overschot van ververschenden drank u nog een weinig verkwikken kan, zie daar hetzelve; het kan u welligt meer van nut zijn, - waarschijnlijk behoef ik binnen kort zulks niet meer. Bewaar zorgvnldig uw jonge leven; hier, - neem mijnen mantel, dek u daarmede; duizende gevaren hebben mij gehard en mij met den dood bekend gemaakt. Het vaderland eischt het behoud uws levens: het mijne kan het ligt missen. Voor u heeft het glansrijke waarde, als belooningen uwer dapperheid, voor mij slechts nog eene groeve.’ - ‘Neen!’ stamelde de belemmerde tong van den Graaf, ‘uw aanbod is te edelmoedig, dan dat ik daarvan gebruik zoude maken; te edel klopt uw hart, dan dat koude en vorst het voor den tijd zou verhinderen te slaan; gij hebt eene echtgenoote, die u met een smartelijk verlangen reikhalzend te gemoet ziet; gij hebt kinderen, die de spoedige terugkomst van hunnen eenigen steun dagelijks van den Almagtigen stamelend afsmeeken: mijn langer leven wenscht de wereld - het uwe vordert zij: o goede
Voorzienigheid! is het uw raadsbesluit een van ons beide het leven te verlengen, o! behoud het zijne, hij is waardig te leven, hij is waardig mensch te zijn!’ Maar beiden moesten nog langer de menschheid eeren: dit was de wil van den Algoeden.
Korten tijd hield zich W. als Hoofdman in B. op. Onverwachts ontmoette hij eenen Invalide. Hemel! welk eene verrassing! toen hij den edelen man in hem herkende, die hem weleer zijne laatste hulp aanbood. Met de vurigste trekken herleefde alles in hem; zijne ziel dorstte naar de vreugde, dankbaar te

{==233==} {>>pagina-aanduiding<<}
zijn; hij reikte hem de hand, vergezeld van een aanzienlijk geschenk. Lang sprak hij met hem; doch een gezelschap, dat reeds op hem wachtte, bewoog hem dezen ouden man te verlaten. Maar toen hij door eene toevallige omstandigheid onverwachtst al zijn geld miste, kleurde een edel misnoegen zijne wangen: ‘O! waarom gaf ik toch dezen goedhartigen grijsaard niet liever alles? Hij heeft het toch verdiend!’ Dit sprak hij en zweeg. Een naauwkeurig nazoeken overtuigde hem echter, dat hij wegens het vermeende verlies gedwaald had. Ongemerkt verliet hij het gezelschap, met oogmerk, om den ouden man weder op te zoeken en hem zijne gansche overige bezitting nog aan te bieden: doch sedert een half uur had hij de stad reeds verlaten. Wat kan hem nu helpen!.....dacht hij - mijn goede wil?.....Het volbrengen daarvan alleen kan hem gelukkig maken! - IJlings reed hij hem thans na, en haalde met zijne vlugge merrie den op zijnen staf leunenden grijsaard zeer spoedig in. Vermoeid en krachteloos lag hij op het groene gras neder, en een oude eik, met deszelfs uitgestrekte bladrijke takken, overschaduwde hem. Verrast rigtte hij zich van zijne legerstede op, toen hem de edelmoedige menschenvriend de nieuwe gift aanbood. Langen tijd bleef de grijsaard weigerend; maar de langere weigering zou onbillijkheid omtrent zich zelven en de edele denkwijze van den Graaf geweest zijn: want hij behoefde wezenlijk deze hulp, waardoor de dankbare Graaf het menschlievende hart van dezen ouden man tot aan zijn einde loonde, en hem alzoo zijne bittere, oude dagen verzoette.

O edele Graaf! Duizend, duizenden zegeningen bekroonen u. Dankbaarheid is een pligt, die u heilig is. Gelukkig zijt gij, daar gij de kiem, welke de Voorzienigheid in ons aller zielen plant, in uw hart zoo zorgvuldig aankweekt. Zij is de Goddelijke adem der weldadigheid, zij veredelt den mensch, maakt hem den naam van mensch waardig; zij spoort door hare haar alleen eigene verhevenheid en waarde tot

{==234==} {>>pagina-aanduiding<<}
navolging aan; zij wordt de bron der edele behandeling van anderen, wanneer de waarde der weldaad de grenzen der dankbaarheid niet bepaalt, maar zij door de edele gezindheid des dankbaren grenzeloos wordt.

De minnaar van drie zusters.

Met mijne gansche ziel beminde ik eerst de tegenwoordigheid, en ik gevoelde mij zoo gelukkig in hare omarming, dat ik alleen slechts haar zag. Telken dag vertoonde zich mij de geliefde in eene nieuwe gedaante en zorgeloos sleet ik aan hare zijde het leven. Ach! waarom werd ik haar ontrouw? - - Ongemerkt verloor zij in mijne oogen het bekoorlijke van het nieuwe; ongemerkt verwekte zij mij beurtelings, nu droefheid, dan mistrouwen. Thans eerst zag ik vol ongerustheid reikhalzend elders naar troost en bevrediging om; thans eerst vestigde ik mijnen blik op de oude en op de jonge - het verloopene en de toekomst. In mijnen mannelijken ouderdom was deze laatste geliefde, nu coquet, dan weder onverschillig; in mijnen verdergevorderden leeftijd, toen zij mij geheel den rug toekeerde, wierp ik mij in de armen van het verloopene. Met eene stille weemoedigheid kleefde ik deze getrouwe vriendin aan; alleenlijk vreesde ik in haren te menigvuldigen omgang wat zwaarmoedig te worden. Zeldzamer bezocht ik haar dus, alleen in eenen statelijken nacht, in de eenzaamheid. In den laten avond mijns levens keerde ik tot de gezellin mijner kindsheid terug - tot de tegenwoordigheid. Slechts zeldzaam versiert het steeds jeugdig gelaat der tegenwoordigheid hare zusters, het verloopene en de toekomst, de eerste met rozenknopjes, de laatste met vergeet mij niets.


{==235==} {>>pagina-aanduiding<<}

Zonderlinge krijgslist.

In het begin des vijfden jaars van Koning darius, gebeurde de opstand der Babyloniers, waardoor die Vorst genoodzaakt werd, hen met zijne gansche magt te belegeren. Achttien maanden lang, stelden de Perziers alles te werk, wat de list en het geweld vermogten, doch al hunne pogingen waren vruchteloos, en darius begon bijna de hoop te verliezen, van de stad te kunnen bemagtigen - toen hij eenmaal, tot zijne uiterste verbazing, zopyrus, eenen der grootste Heeren van zijn gevolg, bij zich zag inkomen, met bloed bevlekt, den neus en de ooren afgesneden, en het gansche ligchaam doorwond. Hij stond op van zijnen troon, en riep uit: ‘Och! wie heeft u dan dus kunnen mishandelen?’ - ‘Gij zelf, Heer,’ antwoordde zopyrus. ‘De begeerte om u dienst te doen, heeft mij in dezen staat gebragt. Overtuigd dat gij dit nooit zoudt toegestaan hebben, ging ik alleen met mijnen ijver te rade.’ Hij deelde daar op den Koning het ontwerp mede, dat hij bij zich zelven beraamd had, om hem de stad in handen te leveren. Hij zou, te dien einde, tot de muitelingen overloopen; en men kwam voorts overeen, in alles wat hij zoude uitregten. Het was niet dan met gevoelige smart, dat darius hem zag vertrekken. Zopyrus nadert tot de stad, en gezegd hebbende wie hij was, wordt hij binnengelaten. Men brengt hem tot den Stadvoogd, wien hij een verhaal doet van zijn voorgewend ongeluk, en van de wreedheid, welke darius aan hem gepleegd had, omdat hij hem had geraden, zich niet langer op te houden voor eene stad, welke toch onwinbaar voor hem zoude wezen. Hij bood zijne diensten aan, welke den belegerden misschien niet nutteloos zouden zijn, dewijl hij onderrigt was van al de voornemens der Perziers, en de begeerte om zich te wreken, hem nieuwen moed en nieuwe vonden zoude
inboezemen. - De naam en het gelaat van zopyrus waren in Babylon zeer bekend. De staat waarin hij verscheen, zijn bloed, zijne wonden, deden hem geloof vinden, en schenen door

{==236==} {>>pagina-aanduiding<<}
onverdachte bewijzen getuigenis te geven aan alles wat hij zeide. Men stelde derhalve een volkomen vertrouwen op hem, en gaf hem zooveel krijgsvolk als hij begeerde. In eenen eersten uitval, deed hij duizend man van de belegeraren sneuvelen. Eenige dagen later, doodde hij het dubbeld van dat getal. Een derde keer, bleven er vierduizend op de plaats liggen. Dit alles geschiedde volgens onderling overleg. Bij de Babyloniers sprak men niet dan van zopyrus; elk beijverde zich, als om strijd, om zijnen roem te verhessen, en de woorden ontbraken, om de achting die men hem toedroeg, en het geluk, van zoo groot een' Man te bezitten, uit te drukken. Hij werd tot Oppergezaghebber over het krijgsvolk verklaard, en men betrouwde hem de bewaring der muren. Op den bestemden tijd, en ter bepaalde plaatse, voerde darius zijn leger aan. Zopyrus opende hem de poorten, en maakte hem dus meester van eene stad, welke hij nooit, noch door bestorming, noch door honger, zou hebben kunnen bemagtigen. Darius, hoe groot een Vorst ook, vond zich buiten staat, om zoo uitstekend eenen dienst naar waarde te beloonen, en zeide menigwerf, dat hij, indien het mogelijk ware geweest, Babylon van harte honderdmaal zoude opgeofferd hebben, om zopyrus van de wreede behandeling, die hij zich zelven aangedaan had, te bevrijden. Hij schonk hem, voor al zijn leven, de inkomsten geheel van deze magtige stad, van welke hij alleen hem meester had gemaakt, en belaadde hem met alle eerbewijzingen, die een Koning eenen onderdaan geven kan.

Aan het geboorteuur.


Natuurgenooten! 'k zing 't voor ons gewigtvolste uur; 
Uit tallooze eeuwen, vol bedoeling, uitgekozen, 
Door Hem, die tijd en lot aan eeuwige orde boeit; 
'k Zing 't grootsch geboorteuur, nog bekranst met Edens rozen. 
O kon de dichtlier, schoon door 't waas der sterflijkheid 
Zoo vaak ontspannen, reeds, met stille majesteit, 
Haar galmen huwen aan der Serafs gouden snaren, 
Dan volgde ik 't wordingslied, van sfeer tot sfeer herhaald, 
Zoo lang des Eeuwgen Geest, met heerlijkheid omstraald, 
Nog 't leven ademt, en het niet gods kroost doet baren. 

{==237==} {>>pagina-aanduiding<<}

Wee u, rampzaalgen, die 't geboorteuur zinloos vloekt! 
Gij, die door 's Eeuwgen trouw noch zelfsgevoel verteedert. 
Uw' Schepper lastrend hoont, de zucht voor 't aanzijn smoort, 
En u beneên den worm, dien gij vertrapt, vernedert: 
Ja wee u, sterfling! in wiens boezem 't misdrijf knaagt, 
Gij, die 't geweten, dat u voor Gods vierschaar daagt, 
In de onaanwezenheid, vol wroeging, poogt te ontvlieden. 
Gewis, 't geboorteuur is voor u met 's afgronds nacht 
Omhuld, hoe martelt u eene eeuwge levenskracht! 
Wat kan uw zwarte ziel in 't sterfuur laafnis bieden? 
 
Maar gij, gij Eedlen! die uw waarde als mensch gevoelt, 
Gij, die de aanwezenheid, vol naamloos rein genoegen, 
Den vollen oceaan van 's Eeuwgen wellust noemt 
En door verrukking 't hart bij elk genot voelt zwoegen. 
't Geboorteuur is voor u de scheemring van een zon, 
Die, grootscher nog dan 't licht, dat de aarde omstraalt, begon; 
't Is 't scheemren van een zon, die nooit in de avondkimmen 
Verzinkt; een zon, die hier, door 't waas der sterflijkheid 
Bewolkt, haar' luister als de dag der lente spreidt; 
Maar eeuwig, eeuwig naar 't volheerlijkst punt blijft klimmen. 
 
Uw ziel stemt in mijn lied, dat juichend zich verliest 
In 't galmend feestgezang der zaalge onzigtbre wereld, 
Die 't grootsch ontwikklen van gods plan, aanbiddend viert. 
God! welk gevoel! dees traan, die 't speeltuig stil bepereld, 
Ook deze dankbre traan is lofzang in uw oog. 
Aanbidding voert mijn' geest van 't stervend stof omhoog, 
Om als een reine duif in 't wolkloos licht te zweven. 
Waar ben ik? Neen, 't is nacht; ik ween slechts door gevoel; 
Maar 'k ben aanwezig; 'k juich; 'k aanbid uw heerlijk doel, 
O Schepper! Vader van mijn eindloos dagend leven! 
 
Welk denkbeeld, sterfling! ons bestaan praalt in 't heelal 
Niet als de zonnen, die ontvlammen en verdooven; 
Maar als Gods weêrglans, als volmaaktheids morgenster. 
Triomf! geen Seraf streeft uw waarde, o mensch! te boven. 
Neen, godlijk zijn we in Hem, die stierf, maar eindloos leeft, 
In Hem, die dood en graf, juich mensch! geheiligd heeft 
Tot glorietrappen. die naar 't heerlijkst lot geleiden. 
Juich, jezus, 't zigtbaar beeld des Eeuwgen, is een mensch, 
Is mijn natuurgenoot! Geen Seraf ziet zijn' wensch, 
Hoe rein, hoe uitgebreid, ooit dat genot bereiden. 

{==238==} {>>pagina-aanduiding<<}

O menschlijke natuur! gij ziet uw majesteit 
In jezus, in uw' Vorst, door schittrende koralen, 
Der eeuwge liefde, grootsch 't aanbiddend lied gewijd. 
Reeds hier, in 't sterflijk stof, hier spieglen zich de stralen 
Van gods volmaaktheid; hier is 't edelst zingenot 
Met reine schakels vast aan 't naamloos heerlijk lot, 
Bestemd voor wezens, die Gods lusthof hier bewonen; 
Die, zalig door den gloed van 's Eeuwgen liefdevuur, 
Dat levenwekkend vlamt op 't outer der natuur, 
Hun godlijke af komst door 't verhevenst weldoen toonen. 
 
't Geboorteuur opent ons het paradijs der vreugd, 
Waar onschuldsengel, zacht gehuld in 't morgenblozen, 
De reine menschenziel, die de onaanwezenheid 
Ontsluimert, minzaam strooit met 's levens lenterozen. 
De ondankbre noemt deze aarde een rampvol tranendal. 
God, de eeuwge liesde zelf, is Vader van 't heelal; 
God zag zijn werk; 't was geed; niets, niets was onvolkomen, 
Volmaakt was heel dit rond berekend voor den mensch. 
Drenkt niet een wellustbron der wijzen edlen wensch? 
En toch zoude uit gods liefde een vloed van jamren stroomen! 
 
Neen 't wislend leven lacht den jongen sterfling aan, 
Gelijk het rozenblos des blijden daagraads de aarde. 
In de eerste noodkreet pleit natuur voor ons belang. 
Zelfs is onnoozelheid de tolk van 's menschen waarde. 
In elke dierensoort, drijft de ingeschapen drift, 
Of gods natuurwet zelf, het aanzijn ingegrift, 
't Geboren schepsel naar 't genot er voor berekend; 
Maar, edle vrije mensch! god heeft uw zeltbehoud, 
Eer nog uw rede waakt, de ontferming toevertrouwd, 
En in uw magtloosheid zijn hoog bevel geteekend. 
 
Dat hoog, dat wijs bevel wordt door elks hart verstaan. 
Hoe treffend spreekt natuur, in de afgebroken klagtjes 
Van 't jong, van 't hulploos kind? Elk trekje vleit om zorg: 
Zelfs dolle wraak bezwijkt voor teedre kinderlachies. 
Ja, 't mollig handje streelt, bij 't klimmend lijfsgevaar, 
Den moorddolk uit uw vuist, o woedende barbaar! 
Gij, die de moeder slagt en in haar bloed doet smoren, 
Gij spaart den zuigling, daar hij zorgloos lacht of schreit. 
Welsprekend is de taal der stomme onnoozelheid, 
Die zich bij Kanibaal, en Christen grootsch doet hooren. 

{==239==} {>>pagina-aanduiding<<}

't Is waar, 't geboorteuur, dat, met 's levens licht omstraald, 
Den jongen sterfling, als op rozenkleuren vleuglen, 
Geheel bewustloos, in 't genietend aanzijn voert, 
En door der dooden stof zijn vlugt niet laat beteuglen; 
Dat uur voert ook den mensch het sterfuur te gemoet, 
En werpt het stoflijk hulkje op wislings woesten vloed, 
Een vloed, waarop de jeugd, waarop de grijsheid wiegelt; 
Maar in wiens donkren schoot de schoonste parel groeit, 
Het waar, het hoogst geluk, wat ramporkaan ook loeit. 
Ik juich, daar de eeuwigheid zich in de golven spiegelt. 
 
Nu eens is 't levensuur met grafrust reeds omschaauwd, 
En ligt het magtloos wicht, welks pas ontloken bloesem 
In 't eerste lachje, dat zijn hartje omwaait, verwelkt, 
O dood! vertrouwlijk, ter ontbinding, aan uw' boezem. 
Dan eens is 't zalig uur, dat elk vol blijdschap groet, 
Door 't zinlijk levensvuur gehuld in zuivren gloed, 
En drenkt der oudren ziel uit 's Eeuwgen wellustbronnen. 
Maar 't zij zich 't sterflot aan den eersten adem hecht; 
't Zij, tusschen wieg en graf, een wentlende eeuw zich vlecht, 
In 't grootsch geboorteuur, is des aanzijns vreugd begonnen. 
 
Dat uur zal eeuwig, schoon 't, o zielbedwelmend Niets! 
In uwen afgrond, met al de eeuwen, moet verzinken, 
Voor 't oog der zaalgen, als de weêrglans van een ster, 
Die heerlijk onderging in zwarte neevlen, blinken. 
Ja, eeuwig zal de ziel, die door verrukking gloeit, 
Bij elken danktoon, die de gouden harp ontvloeit, 
Nog de eerste flikkring van 't genietend aanzijn zeegnen; 
Triomf! die flikkring dwingt mij 't vrolijkst loflied af, 
't Zij rampspoeds nachtstorm woed', 't zij, op den weg naar 't graf, 
En hoop en zingenot uit morgenwolkjes reegnen. 
 
Mensch! uw geboorteuur wekt verrukking, wekt ontzag; 
't Is de eerste schakel van die onafzigtbre keten, 
Die, vol bedoeling, zich in de eeuwigheid verliest, 
Wiens lengte 't vlammnnd oog des Cherubs niet kan meten. 
Het alziend oog, waarvoor de nacht der toekomst vliedt, 
Daar 't met een' blik 't geen is en was en zijn zal ziet; 
Dat oog ziet levens, in een punt des tijds, ontvlammen, 
Waardoor nog 't laatst geslacht zijn welvaart ziet vermeerd, 
Waardoor zelfs eeuwen lang, 's lands ramp wordt afgeweerd, 
Ja, waaruit volken, die gods plan ontwikklen, stammen. 

{==240==} {>>pagina-aanduiding<<}

Wie schetst het oogenblik waarin 't verrukt gevoeî 
Zoo rein, zoo zalig juicht: Daar is een mensch geboren! 
Ach 't zwoegend moederhart, dat slechts door tranen spreekt, 
Wordt dan geëerbiedigd door Gods glansrijke Englenkoren. 
Ook 't schuldloos moederhart sloeg zalig door genot, 
Toen de eerste zwakke kreet van een Iscariot 
Het bange barenswee in paradijsslaap suste. 
Verrukt juichte agrippyne en zegende de Goôn, 
Toen haar nog bleeke mond, in haar' onnooslen zoon 
Den afschrik der natuur, haar' moorder, welkom kuste. 
 
De blik des Eeuwgen spreidt verschrikking door den nacht 
Der toekomst, waar hij rust op 's boozen gruweldaden; 
Maar ook die zelfde blik spreidt vrede en godlijk licht 
In 't wolkloos ruim verschiet, op 's vromen edle paden. 
Vol zaalge harmonij, o god! stemt heel natuur 
Met reine moedervreugd, die in 't aandoenlijkste uur, 
Na de uitgestane smart, in 't volst genot mag roemen; 
't Zij dan 't geboorteuur, bij den troon of in de hut, 
Het menschelijk geluk van gouden vleuglen schudt, 
De zaalge kraamkoets praalt met Edens lentebloemen. 
 
Toen eenmaal de Echtvriendin van herder isai 
Haar telgje op lamrenwol, op mos of rozen vleide, 
Toen eens de moeder van een' dappren willem tel, 
Haar zoon in 't heldenschild een wieglend rustbed spreidde: 
Toen trilde een voorgevoel van 't roemrijkst heilgenot 
Den schoot der toekomst door; toen vergde 't nadrend l ot 
Van edle volken, reeds de vreugd der wakende Englen. 
Uw eerste adem blies, o groote washington! 
Uit smeulende asch des wroks een heldre gloriezon, 
Wier gloed verdrukten troost en eendragts band doet strenglen. 
 
Maar is 't geboorteuur van een' Vorst, een' menschenvriend, 
Zoo vreugdvol voor natuur, 't heelal moest grootsch weêrgalmen 
Door godlijk feestgejuich, toen eens maria's telg, 
Toen jezus 't licht aanschouwde, in schaâuw van vredepalmen. 
Toen zweefde 's Eeuwgen Geest weêr vormend over 't niet, 
Ja 't heerlijkst rijk bloeide op. De toekomst baauwde 't lied 
Der vreugd luid juichend na. De ontwakende eeuwen kroonen 
Het zaligst uur, dat ooit aan 't naamloos niet ontvlood. 
Triomf! gods eeuwgen Zoon is mijn natuurgenoot. 
Hij grondt zijn zetel eens op 't stuivend puin der troonen. 




{==241==} {>>pagina-aanduiding<<}

Mengelstukken.

Wat is een goed hart, en wat waarde heeft hetzelve, wanneer het niet met een verlicht verstand gepaard gaat?

Het is, zonder twijfel, het lot van zeer vele, in het gemeene leven in zwang zijnde uitdrukkingen en spreekwijzen, dat men met dezelve of in het geheel geene, of toch slechts ten uiterst gebrekkige en verwarde begrippen verbindt. En, zoo ik mij niet vergis, kan men deze omstandigheid juist, als den eersten en voornaamsten hinderpaal der ware verlichting beschouwen. Want, hoe zou het toch ter wereld mogelijk zijn kunnen, dat hij, die altoos met eene ligtzinnige onverschilligheid woorden snapt, zonder derzelver eigenlijken zin te verstaan, en vooraf als zeker stelt, dat men allerwege met hunne ware beteekenis bekend is, zonder zich daarover verder te bekommeren, - dat hij, zeg ik, buiten zijnen gewonen werkkring, met eenig voordeel van belang, tot nuttige wetenschappen zou kunnen opgeleid worden? Zal hij hier niet nog veelmeer de bekrompenheid van zijnen geest verraden, en voor het grootste gedeelte een naklapper blijven? Neen! wie nimmer geleerd heeft, begrippen van eene algemeene toepassing op het dagelijksche leven der menschen te doorzien, die zal zeker, in de meeste gevallen, ook daar onwetend blijven, waar het op denkbeelden aankomt, die ver buiten den kring zijner eigene ondervindingen en van het sijstema zijner gevoelens, hetwelk hij tot hiertoe had, liggen.
Onder zulke algemeen gebruikt en zoo zelden regt verstaan wordende uitdrukkingen of spreekwijzen behoort ook deze: een goed hart hebben. Den waren zin dezer uitdrukking moest men inzonderheid boven alle andere dingen navorschen, dewijl men, zoo als bekend is, het bezit van een goed hart gewoonlijk boven alles verheft. Men moge bij de beoordeeling van een mensch ook nog zoo veel gebreken van den

{==242==} {>>pagina-aanduiding<<}
geest optellen - dit heeft toch verder geen gevolg, dan dat men hem beklaagt. Maar laat men er op volgen: bij dat alles heeft hij een zeer slecht hart - terstond verandert zich het medelijden en de verkeerde zucht tot verontschuldiging in haat en afkeer. Sluit men zijne redenen daarentegen hiermede: een goed hart kan men hem echter niet geheel en al ontzeggen - plotselijk verschoont men hem met al zijne gebreken, en houdt hem weder voor een waardig lid der menschelijke maatschappij.
Verre is het van mij, deze manier van oordeelvelling, in haar geheel genomen, te berispen, en de goedheid van het hart, in den toon van eenen wereldling, zelfs tot eene zwakheid te verlagen! Ik buig mij veeleer, van dankbaarheid doordrongen, voor den Algoeden neder, die ook der natuur van den stofbewoner nog zoo menig eenen karakteristieken trek van den Seraf heeft ingegraveerd. Al de natuurlijke eigenschappen, welke men een goed hart pleeg toe te kennen, bij voorb. den natuurlijken afkeer van ondankbaar- en laaghartigheid, de natuurlijke neiging tot gezelligheid, en om deel te nemen in het lijden en de vreugde zelfs van ons geheel onbekende menschen, de natuurlijke hoogachting voor verdiensten en deugd - al deze eigenschappen geven der menschheid wezenlijke beweegoorzaken en middelen ter verlichting aan de hand in het streven naar volmaaktheid en gelukzaligheid. Ik verbeeld mij deze eigenschappen uit onze natuur verbannen, en - onze handen zinken in den schoot. Wij worden trage, werkelooze menschen, die niet veel goeds in de wereld kunnen te weeg brengen, en het goede, dat wij mogelijk nog zouden kunnen bewerken, zal zich op niets, dan op de voorafgegane koele beredenering zijner gevolgen gronden. En hoe veel zal alsdan dit goede zijn? Heeft mijn ongelukkige buurman, in wiens huis brand ontstaat, er eenig nut van, wanneer ik daar sta, en koelbloedig nadenk, of ik mij ook zou branden, wanneer ik het waagde, hem en de zijnen uit het gevaar te redden? Neen! Het koude verstand moet door het vuur van een goed hart verwarmd worden, zoo ons niet menig oogenblik, dat ons ter uitoefening van edele daden vergund wordt, ontsnappen zal. En buiten dat - hoe weinig menschen hebben tijd, ver-
{==243==} {>>pagina-aanduiding<<}
mogen en gelegenheid, om 'de deugd in een volledig zamenstel aan hun verstand te brengen, en al hunne daden met dit zamenstel te verbinden, of dezelve daarnaar in te rigten! Meestal is het goede, dat de zoogenaamde gemeene man verrigt, geenszins het gevolg van verlichte
grondstellingen, maar het geschiedt veelmeer enkel door den aandrang van zijn gevoel. Kortom! ieder goed mensch heeft reden, om der Godheid voor dit schoone geschenk der natuur dankbaar te zijn.
Maar dit, dunkt mij, is echter te berispen, dat men aan een goed hart, ook dan wanneer het met geen goed verstand gepaard gaat, gewoonlijk eene al te groote waarde hecht, en het zelfs geheel en al den voorrang boven een goed verstand inruimt. Vanwaar zulks? - Zoo ik mij niet vergis, heeft men hiervoor inzonderheid de drie volgende gronden.
Vooreerst komt het toch bij de goedheid van den mensch, alles op de meerdere of mindere uitgebreidheid van zijnen weldadigen invloed in de menschelijke maatschappij aan. Maar nu is deze invloed bij een mensch van een goed hart, gewoonlijk zigtbaarder, dan bij een ander van een goed verstand, zonder een bijzonder goed hart. Gene, gelooft men, bewijst met der daad, wat deze slechts beschouwend aantoont. De eerste gaat onmiddellijk op het doel zijns bestaans af, daar de andere zich integendeel nog lang bij de middelen ophoudt, welke misschien de bereiking van dit doel kunnen verligten.
Zoo zeer ik hiervan overtuigd ben, dat deze grond iets waars in zich bevat, en dat het welzijn van het geheel er zeer veel bij zou verliezen, wanneer alle menschen enkel een goed verstand hadden, zonder daarbij eenigzins een goed hart te bezitten, zoo houd ik mij toch ook aan den anderen kant verzekerd, dat een waarlijk goed verstand ook altijd eenen zekeren graad van goedhartigheid met zich voere, Onze inzigten staan met onze gezindheden in eene naauwe betrekking. En buiten dien kan immers het gebrek aan een goed hart ook maar alleen in den kleinen kring, waarin wij ons bewegen, van kwade gevolgen zijn; maar een goed verstand kan zich verder uitbreiden, en door geschriften, of door beschaven van jonge lieden, alsook nog op meer andere wijzen tot

{==244==} {>>pagina-aanduiding<<}
de volmaking en het geluk van zeer vele menschen, aan zeer afgelegene oorden werkzaam zijn. Hoe vele geleerden heeft men niet, welke bijna het algemeen gevoelen een slecht hart toeschrijft! Maar juist deze geleerden zijn aan den anderen kant ook weder zeer nuttig. Zullen wij hun derhalve, alleen omdat hun hart niet goed is, allen weldadigen invloed op de menschelijke maatschappij ontzeggen? Wel te verstaan, wanneer de slechtheid van hun hart niet in hunne schriften doorstraalt.
Ten andere is men zeer geneigd, om een goed hart voor eene bloote gave der natuur, geheel onafhankelijk van de oorspronkelijke krachten onzer ziel, te houden, inzonderheid, sedert home, hutcheson, shaftesbury, en anderen, dit in hunne redeneringen over het zedelijk gevoel, of de zedelijke neiging van den mensch, hebben zoeken te verdedigen. Het verstand, daarentegen, ziet men eerst langzamerhand met de jaren toenemen, en men is hierom van gedachten, dat het gebrek aan verstand veel ligter kan vergoed of verholpen worden, dan het gebrek aan een goed hart.
Door mijne verklaring aangaande de waarde van hetzelve, heb ik, reeds terstond in het begin, het gewigt dezer grondstelling eenigermate toegegeven. Maar zouden die schoone driften der menschelijke natuur, welke door deze Wijsgeeren, onder den naam van het zedelijk gevoel of de zedelijke neiging, bijeen genomen worden, niet geheel in het duister en buiten hare bestemming blijven, zoo het verstand de vrije toelating, om deze driften op te volgen, niet wist te regtvaardigen? Is de waardering onzer gezindheden en handelingen, of ons oordeel over hare waarde en onwaarde, niet eene zaak van het verstand? Dit oordeel schijnt ook gewis in zeker opzigt, door middel van het zedelijk gevoel, gevormd of gewijzigd te worden. Maar zal dan het verstand daarbij in het geheel niet in aanmerking komen? Wij zeggen: het eene is goed - het andere kwaad, dewijl ook ons hart deze uitspraak vordert. Maar heeft dan de gezonde reden juist deswege daaraan in het minste geen deel? Moet zij voor het minste de middelen, ter bereiking van het doel, dat zich het zedelijk gevoel heeft voorgesteld, niet kiezen? Vanwaar komt het

{==245==} {>>pagina-aanduiding<<}
anders, dat men van een slechtdenkend en slechthandelend mensch ook wel pleeg te zeggen: hij denkt en handelt redeloos of onverstandig? -
De derde grond, waarom men aan een zoogenaamd goed hart zoo ongemeen veel waarde toekent, is niet zoo ver gezocht. Men meent namelijk reden te hebben, om eenen man, die meer een goed verstand, dan wel een goed hart bezit, te moeten vreezen. Zoo haast men hem noemt, denkt men ook reeds aan de listen en lagen, die hij tot ons verderf kan smeden, en dit denkbeeld voert, vergeleken met het onbepaald vertrouwen in de goedhartigheid van eenen anderzins eenvoudigen man, al te veel onaangenaams met zich.
Doch, juist deze grond kan ook, van eene andere zijde beschouwd, tot een bewijs voor het voordeel van een goed verstand verstrekken. Want, waarom zijt gij toch bevreesd, goedhartige zielen! voor de listen en lagen van uwen doorslepen' buurman? Wanneer uwe goedhartigheid u niet zoo vaak in den sluimer der zorgeloosheid wiegde - zoudt gij u dan niet reeds tegen zijne listen en lagen eenigzins kunnen beveiligen? Wanneer gij benevens uw goed hart insgelijks zijn verstand en zijnen opmerkzamen geest bezat - zoudt gij daardoor niet in staat gesteld worden, om het evenwigt op hem te behouden? En dat buitendien - vertrouwen te stellen in het goede hart van een eenvoudig mensch, niets anders is, dan: zijn huis op eenen zandgrond bouwen, zal in het vervolg duidelijk genoeg bewezen worden.
Voor het overige wil ik niet eens aan eenen anderen grond denken, die somtijds ook een goedhartig man bijzonder aanbeveelt, dewijl men hem namelijk, met minder moeite tot zijn oogmerk kan leiden en overhalen. Want deze grond kan alleen bij dezulken plaats vinden, welke datgeen, wat zij in zulk eenen man beminnen, zelven niet bezitten, of liever, welke eenvoudigheid en goedheid van hart, voor een en hetzelfde beteekenend denkbeeld verklaren.
Doch ik bega bijna denzelfden misslag, dien ik voorheen waagde te berispen. Ik spreek van een goed hart, ik onderzoek de gronden, waarop men gewoonlijk de uitstekende waarde van hetzelve beweert, ik veronderstel derhalve de kennis met het ware denkbeeld van een goed hart, zonder hetzelve vooraf be-
{==246==} {>>pagina-aanduiding<<}
hoorlijk ontwikkeld te hebben. Zoo ligt wordt men door de heerschende gewoonte mede voortgesleept. Ik kom nu echter van deze uitweiding terug, en keer mij tot het onderzoek der vraag, die ons eigenlijk hier ter plaatse bezig houdt.
Het Hart beteekent bijna in alle talen, in eenen leenspreukigen of verbloemden zin, het zedelijk gevoel, de wil, de neigingen, en hartstogten; en pleeg grootendeels van den geest of het verstand onderscheiden te worden. Geest en hart, verstand en hart, en dergelijken, zijn zelfs maar al te bekende spreekwijzen. Doch, hoe het kome, dat men aan het hart deze beteekenis hecht, laat zich moeijelijk beslissen. Vermoedelijk ligt de grond daarvan hierin, dat men van ouds af den zetel der hartstogten, der neigingen en van den wil, in het hart gewoon was te zoeken. Zelfs vele Wijsgeeren der Oudheid, bij voorbeeld, de Stoïcynsche en Pythagoristische (*), wisten geene andere zitplaats daarvóor aan te wijzen. Ook de groote plato plaatste voor het minst den toorn in het hart (†). Alleen epicurus en zijn aanhang, hielden, zoo veel ik mij herinneren kan, de maag daarvoor (§). De gronden, die door chrysippus voor dit algemeene gevoelen werden opgegeven, zijn ten uiterste belagchelijk. Wanneer men het een of ander verzekeren of bezweren wil, zegt hij, zoo pleeg men de hand op het hart te leggen, en wil men Ego, of ik, uitspreken, zoo buigt men de onderkaak tegen het hart aan. Een onbedriegelijk bewijs, dat de wil in het hart huisvest! Doch
wanneer men ernstig over den grond dier meening wil oordeelen; zoo werden de Wijsgeeren van dien tijd, welke de natuurlijke geaardheid van den mensch, en inzonderheid van den naauwen zamenhang van het zenuwgestel, in lange na

{==247==} {>>pagina-aanduiding<<}
niet naauwkeurig genoeg kenden, waarschijnlijk door de opmerking der heviger beweging van het hart in den toestand van een nadrukkelijk willen of verachten, der opwellende neigingen of hartstogten, daartoe verleid. Maar sedert wij onze boerhavens, stahls en hallers hebben, zien wij de denkbeelden van dezen aard, die weleer heerschten, naauwelijks met eenen zijdelingschen blik aan.
Een goedhartig mensch ware derhalve verder niets, dan wat men anders een goedwillig mensch noemt. Doch deze goede wil moet ook tegelijk een vrije wil zijn, hetwelk reeds door den nog gewoonlijken zin van het woord: goedwillig, volgens welken het zoo veel te zeggen is, als vrijwillig, ongedwongen, wordt aangeduid. Deze verklaring van dit woord leidt mij nu juist tot eene andere aanmerking.
Goedhartigheid strekt zich namelijk alleen tot de zedepligten, niet tot de pligten van het regt der natuur en der maatschappij uit. Zoodra men iemand tot eene daad, voor zoo verre hij dezelve verzuimde, door middel van het natuurlijk en burgerlijk regt uiterlijk dwingen kan, zoo schrijven wij hem nimmer een goed hart toe, gesteld ook, dat hij deze daad vrijwillig uitoefende. Dat hij niet doodt, of niet steelt, enz., daarvoor zal hem toch niemand danken, dewijl men hem deze pligten op eene gevoelige wijze kan inprenten. En ofschoon hij ze in geen geval, of op geenerlei maniere overtreedt, zoo denken wij er toch nimmer aan, om hem uit dien hoofde een goed hart toe te schrijven. Wil hij de aanspraak hierop verdienen, zoo moeten de edelmoedige daden, die hij verrigt, in zijne vrije magt staan. Hij moet door geenen dwang van buiten daartoe genoodzaakt kunnen worden. Het moeten daden van menschlievendheid, van weldadigheid, van dienstvaardigheid, van edelmoedigheid, enz. enz. zijn, welke buiten het gebied van den wereldlijken Regter liggen. Dan eerst zeggen wij: Hij heeft een goed hart - is een goedwillig mensch - heeft de beste oogmerken met ons.
Doch - het goede te willen - het goede ten oogmerk te hebben - dit geeft ons nog geen toereikend denkbeeld der waarde van een goed hart; naar dit denkbeeld kunnen wij nog niet oordeelen,

{==248==} {>>pagina-aanduiding<<}
in hoe verre het hoog te schatten en vereerenswaardig is.
Hierom staat ons nog aan te merken, dat er tusschen willen en doen een groot onderscheid is. God alleen kan slechts willen, en het geschiedt - slechts gebieden, en het staat daar. Bij zulke bekrompene en naauwbeperkte wezens, als wij menschen zijn, wordt ook nog buitendien het kunnen vereischt; en wel in een drieledig opzigt. Menig een wilde wel, bij voorbeeld, hier of daar gaarne eenen hulpeloozen bijstaan; maar het is slechts niet in zijn vermogen. Er viel hem te weinig magt, aanzien en aardsche goederen ten deel. Een ander wilde wel even hetzelfde, ook met begunstiging van zijne magt, van zijn aanzien en van zijne aardsche goederen: maar veelligt verheft zich juist in dit geval hier of daar eene andere neiging of hartstogt in hem, welke tegen zijnen goeden wil opweegt, hem in evenwigt houdt, hem zelfs al te toegeeslijk voor andere, der zake vreemd zijnde, omstandigheden maakt, en hem op deze wijze den tijd ontrooft, waarin de hulp mogelijk en noodzakelijk was. Bij eenen derden behoudt de goede wil in het tegenwoordig en in ieder ander tijdstip wel de overhand: maar hij kent slechts den besten en zekersten weg niet, langs welken hij zijnen wil doorzetten, en zijne oogmerken bereiken kan.
Deze drie gevallen komen hierin overeen, dat de wensch, om goed te doen, daar was. Wat nut heeft intusschen deze wensch eigenlijk gedaan, wanneer hij of in het geheel in geene of wel in verkeerde werkzaamheid uitberst? Buiten dat, laten wij den eersten man eens verplaatsen in eene omstandigheid, waarin het hem mogelijk wordt, te kunnen helpen - wie blijft er ons borg voor, dat hij nu in der daad helpen zal? De ziel van den mensch moest niet in zulk eene naauwe betrekking staan met de dingen, die buiten bem zijn, zoo de verandering in deze dingen ook niet grootendeels eene verandering in zijne ziel ten gevolge zou hebben. Mogelijk heeft de goedhartige man in zijnen hulpbehoevenden toestand bijna geene hartstogten gekend. Zijn toestand verbetert zich. De hartstogten worden opgewekt; en wanneer wij nu nog het beste van hem denken, zoo wordt

{==249==} {>>pagina-aanduiding<<}
hij gelijk aan den man van de tweede soort. En wat nut doet dan ook deze in het voor ons liggend geval? Ten speelbal van geheel verschillende bewegingen en aandoeningen te verstrekken - zich nu van de eene, dan van de andere te laten beheerschen - nergens door vastheid in zijne manier van handelen uit te munten - dit is in het geheel geen trek, die in het karakter van eenen edelen, dienstvaardigen, algemeen nuttigen man past. Derhalve verschijnt ook hier de goedhartigheid, op zich zelve alleen, nog in geene bijzonder schoone, beminnelijke houding. Wat nu echter het derde geval betreft, dit zal hierna in het bijzonder overwogen worden, dewijl hetzelve hier voor ons inzonderheid van veel belang is.
Tusschen willen en doen is derhalve bij ons menschen nog altijd een verbazende groote kloof gevestigd. In weerwil dezer groote kloof echter, kan en wil ik het nogtans niet loochenen, dat de bepaling van het oogmerk, met opzigt tot het zedelijk goede eener handeling, volstrekt het gewigtigste is. Dit leeren Wijsbegeerte en Godsdienst op even sterke gronden. Binnen in ons, niet buiten ons, wonen Deugd en Godsvrucht; en, voor den Oppersten Regter zal iedere daad, ongeacht hare weldadige gevolgen, met opzigt tot ons zelven, als niet gedaan, ja, in sommige gevallen, zelfs voor eene ondeugd verklaard worden, wanneer het beginsel of de beweegoorzaken, waaruit zij ontsproot, en de oogmerken, die wij daarmede hadden, niet overeenkomstig zijne wetten waren. Want hoe kan het goede op rekening van onze deugd gesteld worden, wanneer er slechts door den toevalligen zamenloop van zekere omstandigheden, waaraan wij zelfs niet eens dachten, iets goeds van worden moest?
Ondertuschen is het bloote oogmerk toch ook waarlijk niet het eenige, wat omtrent de waarde eener handeling te onderzoeken is. Men moge zich dan ook somtijds geneigd voelen, om iedere handeling, ofschoon verder niets dan het oogmerk, in haar voordeel spreekt, voor goed, voor zedelijk goed te verklaren, en alsdan, wanneer zij kwade gevolgen na zich sleept, haar slechts den naam eener schadelijke of nadeelige handeling te geven! De verdienstelijke vil-
{==250==} {>>pagina-aanduiding<<}
laume in Halberstad moge zich nog onlangs zoo geuit hebben! (*) Ik gevoel het wel, dat deze verklaring een warm menschlievend hart tot eer verstrekt, dewijl daardoor menige kwade daad, die de menschenhater voor onvergeeflijk houdt, in een zachter licht gesteld wordt. Ik ben er ook van overtuigd, dat zij in de opvoeding ten uiterste dienstig is, en tot menigen gewigtigen regel aanleiding kan geven. Doch dit kan ik echter ook niet verzwijgen, dat ik aan deze onderscheiding even zoo min mijne volkomene toestemming kan geven, als ik mag wenschen, dat zij algemeen bekend ware.
Men zegt, de gevolgen onzer daden kunnen niet altoos vooraf berekend worden. Dit is waar. Maar hoe komt dat? Dewijl toevallige, onvoorziene bijkomende omstandigheden aan deze gevolgen eene andere rigting geven kunnen. Deze bijkomende toevallige omstandigheden er afgerekend, zijn alle gevolgen de natuurlijke uitwerksels der handelingen. En laat zich niet zeer veel van het uitwerksel tot de oorzaak besluiten? Zoo nu derhalve hier of daar eene goede daad, volgens alle regelen van regt en wijsheid, verrigt wordt; dan kunnen hare gevolgen nimmer nadeelig worden, behalve door deze bijkomende omstandigheden. Van welke wij echter geen rekenschap behoeven af te leggen.
Buiten dit willen wij eens het geval stellen, dat de waarde der daden enkel en alleen, naar het oogmerk van hen, die ze verrigtten, moest bepaald en geschat worden - zou ons dan de maatstaf der zedelijkheid niet grootendeels uit de handen gerukt zijn? Zou men in zulk een geval de daden van Koningen en Vorsten niet regelregt van hare waarde kunnen ontblooten? Wij zijn niet in staat, om in het oogenblik, dat wij eene daad verrigten, al hare gevolgen te overzien. Maar zijn wij ook niet buiten staat, in het hart van onzen broeder te zien, en daarin al de geheime drijfveren zijner handelingen te bespieden? Bij god is dit, zoo als wij zeiden, voorzeker geheel

{==251==} {>>pagina-aanduiding<<}
iets anders. Bij Hem heeft het oogmerk van den dader eene overwegende waarde, naardien Hij alleen in staat is, om deze oogmerken op het naauwkeurigst te waarderen. Maar zijn wij geene menschen? Zijn wij niet, ook in dit opzigt, kortzigtige schepsels? Men loope de geschiedenissen der meeste misdadigers door. Men overwege de menigvuldige betrekkingen, waarin zij stonden. Men lette op de bijzondere omstandigheden, waardoor zij tot de uitoefening van hun wanbedrijf schier als geleid werden. Zal men niet grootendeels bevinden, dat hun eerste oogmerk, op zich zelve beschouwd, en over het geheel genomen, goed was? En toch moesten zij bloeden voor hunne misdrijven? Zullen wij nu het vonnis van den Regter terstond onregtvaardig noemen, dewijl hij deze goede oogmerken niet in aanmerking nemen kon?
En nu nog meer! Wordt men niet enkel door de gevolgen op de daad zelve opmerkzaam gemaakt? En is de bepaling van hare waarde niet over het algemeen een regtmatig besluit van het verstand, of eene ware sluitrede? Welke zijn echter de eerste stellingen tot dit besluit? Klaarblijkelijk even deze uiterlijke kenmerken, deze gevolgen eener handeling. Derhalve wordt door de tegenwerping, dat de uiterlijke handelingen, het werk der omstandigheden zijn, de zaak immers nog moeijelijker gemaakt. Want deze omstandigheden kunnen ons toch zeer vaak het uitzigt op den eigenlijken wil, op de eigenlijke oogmerken van den dader beletten.
Doch waartoe deze uitweiding? Ik ben hierdoor buitendien veelligt voor vele mijner Lezers, die aan de ingewikkelde taal der Wijsbegeerte niet gewoon zijn, duister en onverstaanbaar worden. En nogtans kon ik niet voorbij, deze tegenwerping uit den weg te ruimen, dewijl zij zelfs aan mijne redenering te hinderlijk was.
Het is genoeg, dat iedere daad, alleen door hare gevolgen op het welzijn der overige wereld invloed heeft. En alleen daarnaar, geloof ik, moeten wij menschen, de menschen beoordeelen.
Naar dezen grondregel zal derhalve reeds de enkele goedheid van het hart in onze oogen weder zeer veel van hare vaak al te overdreven toegekende waarde

{==252==} {>>pagina-aanduiding<<}
moeten verliezen. Maar nu mogen wij ook weder eene schrede voorwaarts gaan.
Men heeft dagelijks gelegenheid, om de aanmerking te maken, dat menschen met een goed hart, maar weinig doorzigt, eenen zekeren voorraad van grondstellingen bezitten, welker waarheid zij eens voor altoos bij zich zelven vastgesteld hebben - grondstellingen, die naar aanleiding hunner gevoeligheid in beweging gebragt worden, en hen met of zonder bewustzijn tot zekere daden bepalen. Deze grondstellingen zijn bij hen echter slechts zeer algemeene begrippen, die zij nimmer behoorlijk ontwikkeld - nimmer in verband met andere bijzondere leeringen van den Godsdienst en der deugd, noch met de regelen der wijsheid, doordacht hebben. Zij zijn, om zoo te spreken, groote stukken en brokken uit het stelsel van de bevordering der menschelijke gelukzaligheid, welke schier in het geheel niet op elkander passen. En daaruit ontstaan noodzakelijk, wegens de naauwe aaneenschakeling der deugd en ondeugd, natuurlijkerwijze gebreken, welke vermeden waren geworden, zoo zij het punt, waar de aaneenschakeling begint, niet, uit gebrek aan denkvermogens, voorbij gesprongen, en zelfs te ver voorbij gesprongen hadden. Mogelijk genoten zij eene opvoeding van Ouders of Leermeesters, die het eveneens aan dit vermogen, om behoorlijk te kunnen denken, haperde, en door wier oppervlakkige lessen en onderrigtingen zij slechts met enkele niet ontwikkelde grondstellingen van de leer der deugd bekend gemaakt werden. Zij zagen het, hoe zij hunne zoogenaamde Godvruchtige daden verrigtten, leerden van hen eenige beweeggronden daartoe kennen, welke veelligt duister en dweepachtig genoeg waren, en nu begonnen zij ook reeds, hunnen ouderen en meesters met eenen onbewegelijken blik te volgen, en ongeacht al de verscheidenheid in de uitwendige betrekkingen, hunne ingezogene grondstellingen in praktijk te brengen.
Hier vertoont zich aan het oog van den denkenden, gevoelvollen man eene groote, eene treffende schilderij, wanneer hij zich in den geest der middeleeuwen verplaatst, om daar bewijzen voor deze zijne redeneringen op te sporen. Gansche volken werden van den

{==253==} {>>pagina-aanduiding<<}
pligt der gehoorzaamheid jegens hunne Hervormde Vorsten ontslagen. Deze Vorsten zelfs werden tot de bespottelijkste en verachtelijkste vernederingen gedwongen. Alles is in oproer. Waar men ook heen ziet, alles gloeit van heiligschijnend vuur. Hier sleept men bleeke gedaanten uit hare kerkers voor het wreede Geregtshof, en daar worden anderen met zware boeijen beladen. Hier rigt men moordschavotten en daar stapelt men brandstapels op; ginds beschildert men eene papieren muts met afbeeldsels van duivels, om een menschelijk slagtoffer daarmede te versieren. Moord en dood is het algemeene woord, het schibbolet, en het bloed stroomt van de hooge schavotten, en de verschrikkelijke dood verschijnt in de flikkerende vlammen. Vanwaar deze schrikverwekkende tooneelen?
‘De eer van den Godsdienst moest bevorderd worden,’ zegt men. Een goed oogmerk! Maar in plaats nu van deze algemeene stelling te ontleden, en haar in verband met andere eischen van den Godsdienst en der menschlievendheid te beschouwen - in plaats van het oogmerk van waren Godsdienst te bepalen, en te bewijzen, waardoor hare eer kon bevorderd worden - in plaats derhalve van toe te zien, hoe dit op zich zelve beschouwd goed oogmerk te bereiken ware, - o! hoe is het mogelijk? - In plaats hiervan kon men terstond tot daden overgaan, en, ter eere der Heilige Godheid, het welzijn en leven van zoo veel honderd menschen opofferen! En, alleen daarom opofferen, dewijl zij het heerschende gevoelen niet waren toegedaan, of het zoogenaamde ware geloof niet hadden, of niet schenen te hebben! -
Men zou weinig menschelijk gevoel aan den dag leggen, wanneer men dit alles, vooral bij een gansch volk, op rekening der schandelijkste boosheid stelde, en niet veel liever, uit medelijden met zijn arm kortzigtig geslacht, wilde gelooven, dat deze doling of verbijstering der toenmalige tijden, voor het grootste gedeelte in een misverstand omtrent het goede oogmerk, en dus in de overijliug van een goed hart haren eigenlijken grond gehad hebbe. Maar zonder twijfel heeft ook de orde der Jezuiten, welke de leer der zedelijke waarschijnlijkheid of genoegzaamheid van het goede oogmerk, om eene goede handeling goed te

{==254==} {>>pagina-aanduiding<<}
maken, verdedigde, zeer veel daartoe bijgedragen. Dank zij der verlichting, dat men thans ook door verdraagzaamheid de eer van den Godsdienst geleerd heeft te bevorderen!
Zoo ligt wordt zulk eene algemeene stelling door bijzondere toepassing, en uit een verkeerd gezigtspunt beschouwd, tot eene aanmoedigende beweegreden, voor onwettige en Godonteerende handelingen! Zoo ligt verleidt ons een over het geheel genomen goed oogmerk tot de overtreding der onwedersprekelijkste leeringen en lessen der Deugd en van den Godsdienst! Alleen zulk eene verlichting van het verstand, die zich niet met spreekwijzen vergenoegt, maar derzelver zin ontdekt en in verband met andere waarheden stelt - zij alleen zal al het onheil verhinderen kunnen. Zoo haast deze verlichting niet daar is - zoo haast goede oogmerken enkel uitvloeisels van eene onbepaalde, onwettige, instinkachtige geestdrift voor Deugd en Godsdienst worden, weet ik niet, of men over de goedheid van het hart meer lagchen dan weenen zal. Lagchen moet men over den mensch, die daarmede pronkt, wanneer men bedenkt, dat hij dan ook nog stijf en sterk gelooft, dat hij de bevelen der deugd en van den Godsdienst opvolgt, ofschoon hij in der daad regtstreeks tegen dezelve handelt. Want alle wanluidendheid van dezen aard kan tot lagchen verwekken. Zoo sprong iemand door al de vensterglazen heen, als men hem beval, te gaan, vanwaar hij gekomen was. Nogtans wist hij, dat dit de zin en meening van het bevel niet zijn kon, ofschoon hij ook in der daad in het begin door het venster in huis gekomen ware. - Weenen moet men aan den anderen kant over dezen goedhartigen mensch, wanneer men op de wezenlijke waarde der menschheid terug ziet, tot welke hij zich nog niet gewend heeft, en op het onheil, hetwelk hij daardoor tegen zijnen wil over het menschdom verspreidde. Kortom! ‘Een goed hart hebben’ is in dit opzigt anders niet, dan - der Deugd en Godsdienst zeer vele complimenten maken. Zelden is een compliment gereede munt. Het is zelfs vaak eene pleister of moesje, om er de ondeugd en de ongodsdienstigheid mede te bedekken. -
Derhalve, zoo als gezegd is, een enkel regtstreeks goed oogmerk, of de enkele rigting van den wil op

{==255==} {>>pagina-aanduiding<<}
de goede uitwerking, welke men door de aanwending zijner krachten tracht daar te stellen, maakt de daad zelve nog niet goed. De middelen, die wij aan dit oogmerk dienstbaar maken, moeten insgelijks goed en doelmatig zijn, en in de keus derzelve moeten wij ons volgens een naauwkeurig, bestmogelijk overleg en berekening der gevolgen, die onze handeling na zich zou kunnen slepen, rigten.
Dit overleg stelt nu echter de man met een goed hart maar een bekrompen verstand niet in het werk. Het gaat hem, als den bekenden schoenmaker, die het leder stal, om den armen daarvan schoenen om Godswil te maken. Zijn oog is altijd op den flikkerenden glans van een eenig punt gevestigd, hetwelk zijn gezigt verblindt, en hem duizendmaal buiten zijn weten van het regte pad afleidt en doet struikelen. Hij gaat zijnen gang staag geheel onverschillig voort, zonder er zich in het bijzonder over te bekommeren, of hij ook den regten weg bewandeld hebbe. Het verlangen, om zijnen broeder gelukkig te zien, brandt wel in zijnen boezem; maar het is een elektriek vuur, hetwelk bij hem werkeloos blijft, dewijl hij geen kennis heeft aan ligchamen, welke niet elektriek zijn, die hij daarmede zou kunnen naderen. En treft het eens, dat hij het geschiktste middel ter bevrediging zijner verlangens gekozen heeft; zoo kan hem nogtaus de geringste zwarigheid weder afschrikken, dewijl het hem aan genoegzame opgeklaardheid van verstand hapert, waarmede hij deze zwarigheid van alle zijden zou kunnen beschouwen. Gedurig weidt hij zijne oogen in de bedriegelijke schemering der inwendige goedheid van zijn hart; en van deze goedheid overtuigd, onderneemt hij iedere daad, onbekommerd wegens den ondoelmatigen en tegenstrijdigen afloop, dien zij nemen kan, en in der daad maar al te vaak neemt. En wanneer men hem deswege naderhand tot verantwoording roept, dan is zijne gewone verontschuldiging: ‘Ach, lieve god! hoe kon ik dat vooruit zien? Ik had daarmede toch de beste oogmerken van de wereld. O kon ik ze toch een ieder in mijn hart laten lezen! Maar wat helpt het? Het toeval heeft nu eenmaal aan mijne welgemeende daad, deze kwade wending gegeven.’ - Ja, het toeval, had ik gedacht. - Handelingen, uit domme goedhartigheid

{==256==} {>>pagina-aanduiding<<}
ondernomen, hebben nimmer toevallig kwade, maar wel toevallig goede gevolgen.
Dit wisten reeds de Karthaginienzers, van welke livius verhaalt (*), dat zij hunne Legerhoofden zouden gekruisigd hebben, wanneer zij willekeurig of ook uit vaderlandsliefde, eenigen onbezonnen aanslag ondernomen hadden, de uitkomst daarvan mogt dan ook gelukkig zijn of niet. Deze wreedheid ter zijde gesteld, was het toch niet zoo geheel verkeerd. Zoodra goedhartigheid, van welken aard ook, in roekeloosheid ontaardt; zoo benadeelt men het menschdom daardoor meer, dan men het van nut zijn kan. Een mensch derhalve, die niet verre af van deze ontaarding is, behoeft nog altijd het verstand van een ander mensch tot zijnen geleider. Maar wie zal dan ooit daarop zijne hoop vestigen? Wie zal zich niet schamen, daartoe telkens zijne toevlugt te nemen? De goedhartige heeft mogelijk wel geene bijzondere neiging tot wantrouwen - maar leert desniettegenstaande de ondervinding niet, dat hij zich altijd meer op zich zelven, dan op anderen verlaat? En laten anderen hem ook niet insgelijks gaarne alles beschikken, zoodra hij hen slechts door eenige proeven zijner goedhartigheid verblind heeft?
Ja, nog meer! Een enkel goed hart staat zelfs dengenen, jegens welken het zijne goedheid met der daad wil bewijzen, niet zelden geheel en al tegen. En waarom? Juist dewijl het door geen verstand bestuurd wordt.
Wij willen ons maar eens een goedhartig man verbeelden, die door een man naar de wereld, welke zeer gevoelig voor eer en schande is, beleedigd werd. In een groot gezelschap, waar zich ook deze toevallig bevindt, wordt de gedachte: ‘Hebt uwe vijanden lief,’ eensklaps bij hem opgewekt en zoo levendig, zoo sterk, dat hij opspringt, en, als door eene onweerstaanbare neiging gedreven, dezen man van smaak omhelst en uitroept: ‘O, kom hier, lieve man! Gij waart mijn vijand - hebt mij beleedigd - zwaar beleedigd. Maar - hebt uwe vijanden lief! - Hier is mijne hand! Laten wij met elkander

{==257==} {>>pagina-aanduiding<<}
verzoenen! Het is u vergeven!’ Zal deze man zich nu niet door zulke triomferende gebaren van grootmoedigheid vernederd gevoelen? Is het niet ligt mogelijk, dat de gedachten: Wat zijt gij hier toch vernederd geworden, zijne bereidwilligheid tot verzoening verre overtreft? Dat hij zijn gedrag op allerlei wijze zoekt te regtvaardigen, dewijl hij hier zijne eer meent te moeteu verdedigen? Dat hij eindelijk zelfs op nieuwe vonden bedacht is, waarmede hij deze onbezonnene goedhartigheid kan straffen? -
Maar nu willen wij dezen goedhartigen man tevens eens het verstand en fijn gevoel van den anderen geven. Zijn opmerkzame geest was reeds lang tot op de verborgenste trekken in het karakter van zijnen vijand doorgedrongen. Reeds lang had hij in hem iedere bijzondere zijde ontdekt, en het middel uitgedacht, hoe men hem het zekerst zou kunnen treffen. Hoe zorgvuldig spaart hij hem, met welk eene kieschheid zal hij hem nu niet in dit gezelschap behandelen! Met welk eene wellevendheid, en met welk overleg zal hij zelfs den schijn van vernedering vermijden, en zich zoo aan de zijde van zijnen vijand plaatsen! En, hoe krachtdadig zal zulk eene bevallig afwendende, zulk eene inschikkelijke handelwijze werken! Gaarne zal hij hem nu zijn gansche hart schenken, gaarne hem de hand drukken, die hij hem ter verzoening aaubiedt. Met het diepst gevoel der grootheid van den beleedigden en van de schandelijkheid zijns eigen vergrijps, met ware vernieuwde gezindheid tot vriendschap zal hij hem in de oogen zien, en zeggen: Ik eerbiedig u!
Wordt derhalve de goedheid van hart op deze wijze niet door verlichting van het verstand en door eenen gelouterden smaak verhoogd en veredeld? Is onder het geleide van deze haar invloed op het geluk der menschen niet veel uitgebreider? Verheft zij in deze gedaaute den mensch niet ongelijk veel hooger boven de dieren des velds, in welken wij dergelijke deugden ontdekken? -
Dit alles is enkel getrokken uit het denkbeeld eener volmaakt goede handeling. Deze moet namelijk niet als van ter zijde, en slechts in het algemeen een goed oogmerk, maar ook een wel doordacht goed oogmerk en weldadige gevolgen hebben, en daarenboven door

{==258==} {>>pagina-aanduiding<<}
de beste, regtmatigste middelen, op de beste, verstandigste wijze uitgevoerd worden. En waarnaar kunnen wij ook wel anders de goedheid des harten waarderen, dan naar de maat van haren invloed op de deugdelijkheid onzer daden? -
Volgens deze grondstelling is het nu schier overbodig, nog eens de vraag op te werpen: Wat een goed hart zonder verstand waardig zij? Een ieder van mijne nadenkende Lezers zal reeds bevonden hebben, dat een goedhartig man in deze gedaante zich door de volgende hoofdkenmerken onderscheidt:


1)Door eene onbepaalde warmte en levendigheid van gevoel, hetwelk grootendeels op de zwakheid der zenuwen berust, waarom men ook onder kinderen, vrouwen en zieken gewoonlijk het meest goedhartigheid bespeurt.

2)Door duistere grondstellingen, welke men (dat ik mij zoo uitdrukke) slechts gevoelt, maar zelden of nooit doorziet, gelijk men zulks bij gemeene lieden waarneemt, die insgelijks, door elkander genomen, eene ruime mate van goedhartigheid aan den dag leggen.

3)Door eene natuurlijke bereidwilligheid, om anderen van dienst te zijn, zonder te vragen: hoe en waarom?

4)Door eene onbepaalde zorgeloosheid met opzigt tot de gevolgen der daden.

5)Door gebrek aan menschenkennis uit een al te groot vertrouwen in hen.

6)Door veelvuldige overijlingen uit een overgroot vertrouwen op zich zelven, en uit de bewustheid van de zuiverheid zijner oogmerken. -


Hoe veel zou nu derhalve de verlichting van het verstand en de zuiverheid van den smaak ter veredeling van een goed hart kunnen bijdragen?


1)De onbepaalde warmte van het gevoel verandert in eene meerdere fijnheid der gewaarwording.

2)Zij belet, dat men zich door duistere denkbeelden, door vooroordeelen en volksbegrippen laat bepalen en leiden.

3)Zij spoort ons aan, om bij iedere gelegenheid

{==259==} {>>pagina-aanduiding<<}
de oogmerken onzer daden op het naauwkeurigst te onderzoeken, en met alle behoedzaamheid de doelmatigste middelen ter bereiking van die oogmerken te verkiezen.

4)Zij maakt ons bekwaam en geneigd, om bij iedere daad, zoo veel mogelijk, met de omstandigheden te raadplegen en hare mogelijke gevolgen uit te vorschen.

5)Zij spoort ons tot opmerkzaamheid op de onderscheidene karakters der menschen aan, om daardoor nog des te meer goeds te kunnen voortbrengen.

6)Zij tracht onzen opmerkzamen geest ook tot ons zelven te bepalen, en weet daardoor menige dwaling en menigen misstap te verhoeden. -


Zal men zich nu nog wel kunnen verwonderen, wanneer men het oordeel der groote wereld, over de waarde van een goed hart, bijna geheel tegenover het oordeel des gemeenen levens gesteld vindt? Hier verschijnt een goed hart vaak buiten het geleide van een opgehelderd verstand en eenen goeden smaak. Maar hoe komt het, dat het, desniettegenstaande, in de oogen des volks zijne waarde behoudt? Dewijl de werkkring van den gemeenen man te klein, te bepaald is, dan dat hij, enkel door zijne goedhartigheid, veel onheil zou kunnen stichten. Ontbreekt het hem derhalve ook aan ware wijsheid; zoo zal zulks nogtans niet zeer bijzonder in het oogloopende zijn: want er wordt van hem niet veel meer geëischt, dan wat hij overeenkomstig zijnen onbeschaafden natuurlijken aanleg in staat is aan te bieden. - In de groote wereld daarentegen is dit reeds geheel anders gesteld. Daar is deze werkkring reeds uitgebreider, en derhalve is daar ook reeds ongelijk veel meer opgeklaardheid van het verstand en kieschheid van smaak noodig, wanneer men hem geheel vervullen, en het hoogstmogelijke nut stichten wil. Een goedhartig man zonder staatkunde, zonder wereldkennis, zonder een verlicht verstand aan het roer der regering - waarlijk! een schorpioen, waarmede een rehabeam het volk kon tuchtigen? -
In de groote wereld draagt derhalve een goed hart, afgescheiden van eenen zekeren graad van verlichting,

{==260==} {>>pagina-aanduiding<<}
zigtbaar den stempel der eenvoudigheid en kinderlijke zielsvermogens; terwijl deze stempel integendeel in het gemeene leven zoo gewoon is, dat men daarop in het bijzonder verder geen acht geeft. Wanneer deswege in de groote wereld enkel van een goedhartig man gesproken wordt; zoo noemt men hem wel een eerlijk, opregt mensch, een goede hals, en welke uitdrukkingen men daarvoor nog meer bezigt. Doch van een kiesch, verlicht en tegelijk goedhartig man zegt men: hij bezit een edel hart, eene edele ziel, enz. In dit opzigt kan men derhalve de uitdrukking: ‘een goed hart,’ wel enkel tot het onbeschaafde gedeelte des volks bepalen, en tuschen een goed en een edel hart een gegrond onderscheid maken.
Heil echter - zoo roept hier mijn gevoel uit - Heil echter den man, wiens scherpziend oog zelfs tot de geheime schuilhoeken van de vreugde en het lijden der menschheid doordringt, en die aan het een en ander met een warm gevoelig hart met der daad weet deel te nemen!' Nimmer wordt hij door den stroom eener opbruisende gevoeligheid medegesleept. Hij denkt en werkt, intusschen dat de trage weekbakkene wegsmelt in verrukking, of angstig kermt en zucht bij het zien der smarten. Vastheid is de hoofdtrek van zijn karakter. De wijsheid veradelt hem, en de goedhartigheid brengt hem in werking. Heil den man, die der Godheid zoo nabij streeft!

Een nieuw zeker helpend middel tegen de wratten.

Uit eigene ondervinding kan ik geen beter middel tegen de wratten aanprijzen, dan een mengsel uit:
℞ Ungt. rosat. ℥ β.

Merc. dulc. ʒ j.

M.D.
Hiermede bestrijke men des avonds, eer men slapen gaat, de wratten, zoodat een klein hoopje dezer

{==261==} {>>pagina-aanduiding<<}
zalf, ter grootte eener erwt, op dezelve ligt en ze bedekt. Men trekt alsdan des nachts ledere handschoenen aan.
Het gebruik van den helschen steen is niet altijd toereikend, dikwijls gevaarlijk en pijnlijk; het opgegevene middel, daarentegen, is doorgaans zonder pijn, en bewerkt, in een tijdperk van 3 tot 4 weken, het wegnemen der wratten zoo zeker, dat men na dezen tijd geen spoor of likteeken daarvan aan de huid waarneemt. Is echter de wrat zeer hard en groot, dan doet men wel, deze, voor de aanwending van dit middel, of door menigvuldige bestrijking met zeep of door het een of tweemalige gebruik van den helschen steen, week te maken, of de bovenste harde huid weg te nemen.

Balsem tegen zere tepels.

Door Dr. Hufeland.

Ik houde mij verpligt, het volgende voorschrift, als een voortreffelijk middel tegen de doorgezogene borsten en tepels der kraamvrouwen, mede te deelen.
℞ Pulv. gum. arab. ʒ ij.

Balsam Peruv. ʒ j.

Ol. amygd. ʒ i β.

Aq. rosar. ℥ i.

M. f. liniment.
Hiermede worden de gewonde tepels dagelijks zesmaal bestreken, de gevoelige pijn wordt verzacht, en de genezing volgt zeer spoedig daarop.


{==262==} {>>pagina-aanduiding<<}

Middel tegen de vijt.

Als een weldadig middel tegen de vijt wordt eene zalf, uit roode praecipitaat, gele was, en ongezoutene boter, van elks evenveel, aangeprezen. Men strijke deze zalf op linnen, en legge dezelve om den vinger en om de gansche hand, zoo ver de zwelling zich uitstrekt.

Over opzettelijke of toevallige verminkingen aan het dierlijk ligchaam, die door den tijd erfelijk geworden zijn.

Door den Hoogleeraar Blumenbach.

Een onderzoek, dat zoowel voor de Physiologie der voorttelings - verrigting, als voor de Dierkunde en bijzonder voor de Natuurlijke Historie van het menschelijk geslacht van veelvuldig gewigt is.
De mogelijkheid, dat opzettelijke of toevallige verminkingen aan het dierlijk ligchaam, vooral als zij door opeenvolgende rijen van geslachten herhaald worden, door den tijd tot eene erfelijke soort ontaarden, en dan van natuur kunnen aangeboren worden, schijnt a priori niets tegenstrijdigs te hebben. Ten minste wenschte ik dien Physioloog te zien, die op zich nam, mij den grond aan te wijzen, waarom dit niet even zoo mogelijk zijn kan, als bij de voortplanting van organische erfziekten, (wel te verstaan, van organische,) of erfelijke wanstaltigheden (*), of der eigen-
{==263==} {>>pagina-aanduiding<<}
dommelijke trekken in familie-physionomien, van eene groote onderlip, in het oogloopende
wenkbraauwen, of iets dergelijks, dat toch alles niet van adam afstamt, maar dikwijls eerst van niet zeer lange generatiën ontstaan, en nu van dien tijd af, dan eens meer dan eens minder standvastig, zich verder voortgeplant heeft.
Alles komt dus, zoo als ik denk, daarop aan, of zich de wezenlijkheid der zaak a posteriori bevestigt: en daartoe brenge ik de volgende gevallen, benevens de opgave zijner getuigen, bij.

I. Voorbeelden aan Dieren.

Sr. kenelm digby (*) herinnert zich eene Kat, die men, toen zij nog klein was, den staart afgesneden had, en die naderhand, toen zij jongen wierp, altijd eenige dergelijke zonder staarten ter wereld bragt.
Nath. highmore (†), die anders in de uitlegging der voorttelingsverrigtingen zoo zeer van k. digby afwijkt, bevestigt zelf eene Teef gezien te hebben, dien de staart bijna geheel van den romp afgehouwen was, en waarvan de jongen naderhand de eene helst gestaard, de andere geheel ongestaard waren.

{==264==} {>>pagina-aanduiding<<}

Buffon (*) verzekert Honden gezien te hebben, waarvan men, sedert verscheidene generatiën, staart en ooren afgekort had, en die nu dit gebrek geheel of gedeeltelijk aan hunne nakomelingschap voortplanteden.
De Heer Consistoriaal-Raad masch (†), in Neu-Strelitz, heeft een berigt gegeven van eenen Slagershond, wien, volgens de gewoonte der Slagers, de staart afgekort was, welke met eene jonge Wolvin speelde, die hierop drie bastaarden wierp. Onder deze was een Reutje, halfgraauw als de vader, en met eenen afgekorten staart geboren, zoodat, gelijk hij zegt, de toevallige verminking des honds zich op dezen bastaard voortplantede. Hij voegt hierbij: ‘hoe komt het, dat eene willekeurige en toevallige verminking zich op de jongen voortplant? Aangeborene gebreken planten zich door de voortteling voort. Dit heeft ook bij de menschen plaats. Een vader had van natuur gebrekkige voeten. Hij teelde met eene gezonde vrouw den eersten zoon, die gezond was: de tweede zoon evenwel werd met gebrekkige voeten geboren. Bij den bastaard-wolf, nogtans, vinden wij eene voortplanting ten opzigte des afgekorten staarts, die van eenen anderen aard is. Gewis laat zich hierbij denken, dat ook de Hond reeds zoo verminkt geboren was, en ik stem toe, dat ik hierover niet beflissen kan. Ondertusschen, als men dit ook aanneme, dan zal toch de eerste oorsprong van zulk een gebrek aan eene willekeurige verminking toe te schrijven zijn; en de vraag wordt alsdan nog uitgebreider: hoe het geschiede, dat eene willekeurige verminking zich zelve door een geheel volgend geslacht voortplanten kunne? Hier is de natuur wel duister, en laat ons de overtuiging, dat de natuur geheimen heeft, welke voor de menschen te hoog zijn.’ De Heer Dr. forster zegt: (§) ‘Men heeft in Engeland waargenomen, dat, daar de Paarden gedurig de

{==265==} {>>pagina-aanduiding<<}
staarten afgestompt, en Hengsten en Merrien in vele generatiën zoo gehouden worden, op het laatst de veulens met eenige geledingen (articulaties) minder in den staart ter wereld kwamen.’
Buffon (*) heeft zich zeer uitvoerig daarover uitgelaten, en zelfs door de Ontleedkunst getracht te bewijzen, dat de knobbels aan het borstbeen en aan de knieën der Kameelen enkel een gevolg hunner onderwerping en der geweldige behandeling waren, waarmede deze lastdragende dieren, zoo als bekend is, tot nederknieling gedwongen worden. En daar nu toch ook reeds de pasgeborene Kameelen dergelijke knobbels hebben, zoo strekt ditzelfde voor een nieuw bewijs tot het erfelijk worden van voorafgegane willekeurige verminkingen.

II. Voorbeelden bij Menschen.

Cardanus (†) herinnert aan de bekende oude zeden der Peruaners bij Puerto viejo, die hunne pasgeborene kinderen het hoofd tusschen plankjes drukken, met het uitdrukkelijk bijvoegsel: dat dit een oorspronkelijk werk der kunst, en niet der natuur geweest is. Doch deze kunstgreep is in het vervolg bijna zelfs tot eene andere natuur geworden: zoodat door den tijd ook kinderen terstond van de geboorte zulke zeldzaam gevormde hoofden mede ter wereld gebragt hebben. - ‘Constat igitur,’ zoo als hij zich uitdrukt, ‘humanam formam multis modis variari, tum arte, tum diuturna successione.’ (§)
Hippocrates, in zijn meesterstuk over Lucht, Water en Luchtsgesteldheid, verhaalt iets dergelijks van de Macrocephali (Groothoofdigen), een volk aan de Zwarte Zee, die eertijds uit dwaasheid de hoofden hun-
{==266==} {>>pagina-aanduiding<<}
ner pasgeborene kinderen lang gedrukt hadden, en dat daarna deze door vele generatiën herhaalde gebruiken eindelijk erfelijk, en die gedaante de kinderen aangeboren werden. ‘In den beginne,’ zegt hij (*), ‘schijnen landsgebruiken den grond tot deze vorming gelegd te hebben. Nu evenwel is de natuur zelve bij het gebruik gekomen. Men heeft diegenen, welke de grootste hoofden hadden, voor de edelste gehouden; en uit deze oorzaak hebben de Macrocephali de nog medegevende weeke hoofden hunner pasgeborene kinderen met de handen gedrukt, met binden en bekwame handgrepen in de lengte geperst. Deze voorafgaande handelwijze heeft tot den volgenden natuurlijken wasdom der hoofden bij die Volken gelegenheid gegeven, zoodat men de hulp der kunst niet verder daartoe benoodigd had.’ - In een kort daarop volgende afdeeling voegt hippocrates, wel is waar, hierbij: ‘dat zij in zijnen tijd niet meer volkomen zulke hoofden hadden, dewijl zij die kunstbewerking geheel verzuimd hadden.’ - Hoe weinig, evenwel, dit met zijn voorafgaande verhaal en zijne gedachte, dat zulke aanvangende kunstgrepen in het vervolg van tijd erfelijk kunnen worden, strookt, bewijst de daar tuschenstaande plaats, waar hij het verschijnsel uit zijn bekend voorttelingstelsel zoekt te verklaren. ‘De voorttelingsstof,’ zegt hij, ‘verzameld zich uit alle deelen des ligchaams. Uit gezonde ligchamen komt het gezond, uit ongezonde ziekelijk. Daar nu kale hoofden, blaauwe oogen en dikwijls vergroeide ligchamen zich tot familien
voortplanten, en dezelfde regel ook bij de overige vorming plaats heeft, wat belet dan, dat niet ook groote hoofden groothoofdigen voortbrengen zouden?’ - Dus heeft hippocrates zeker gedacht, dat in het vervolg van tijd de Natuur eenen aangenomenen vorm weder verlaat, en tot den oorspronkelijken staat wederkeert. Aristoteles brengt in zijn Werk over de voortteling der Dieren de gronden bij, die voor het voorttelingsstelsel van hippocrates gebruikt worden. Het bekomt, zegt hij, onder anderen, daardoor veel waarschijnlijkheid,

{==267==} {>>pagina-aanduiding<<}
dat de kinderen niet alleen in de innerlijke en aangeborene eigenschappen, maar ook dikwijls in geheel toevallige uiterlijke kenteekenen naar de ouders gelijken: want men heeft voorbeelden, dat likteekenen der ouders zich aan dezelfde plaatsen des ligchaams op de kinderen voortgeplant hebben. Hij zelf haalt een voorbeeld uit Chalcedon met name aan, waar een likteeken, dat de vader op den arm had, zich op den zoon voortgeplant heeft, echter niet zoo duidelijk als bij den vader.
Plinius brengt aldaar, waar hij insgelijks hierover handelt, als voorbeelden bij, dat moedervlekken, likteekenen en dergelijke, zich somtijds op de kinderen voortplanten: ‘quarto partu Dacorum originis nota in brachio redditur.’ (Dat is: in de vierde afstamming der Daciers is het teeken hunner afkomst aan den arm zigtbaar.) Ik breng dit tot de likteekenen der figuren, waar mede zich, naar de getuigenis veler Ouden, de Daciers, Illyriers, en andere naburige volken, teekenden.
De Hertog osann kwam eens vol verwondering tot mij, verhalende, dat hij een dergelijk geval in de familie van eenen Staf-Officier in zijne nabuurschap aangetroffen had. Den vader was in zijne jeugd de pink der regterhand aan stuk gehouwen en krom genezen geworden: en nu hadden zijne zonen en dochters gezamenlijk van de geboorte de pink der regterhand krom staande. - Ik heb naderhand den vader en eene zijner dochters zelf leeren kennen, en de volkomene juistheid van dit berigt aan hen beide bevestigd gevonden.
Een zeer scherpzinnige Geleerde maakte mij eens de tegenwerping: als willekeurige verminkingen erfelijk worden kunnen, zoo moesten zelfs ook wel onder besnedene volken kinderen zonder voorhuid geboren worden, en dat schijnt toch het geval niet te zijn. - Mij was toen wel uit steph. gerlach's Dagboek een enkel voorbeeld van dien aard bekend; doch zeker scheen mij zelfs dit eenige, over het geheel genomen, nog van bijzonder gewigt. Bij toeval vraagde ik evenwel eens aan eenen niet ongeleerden, en toen ter tijd in de kerkgebruiken zijns volks zeer onderwezenen Jood over dit onderwerp, en bekwam geheel onverwacht het voor mij zeer merkwaardig ant-
{==268==} {>>pagina-aanduiding<<}
woord: dat zulks een niet geheel zeldzaam geval ware, dat Jodenkinderen met eene zoo korte voorhuid geboren werden, dat het eene geoefende en voorzigtige hand vereischte, om ze desniettegenstaande te besnijden. Dit aangeboren gebrek heeft zelfs zijn' eigen Hebreeuwschen naam nauld mohl (besneden geboren worden). - Zijn eigen vader was Besnijder geweest, had meer dan 700 kinderen besneden, en was zelfs, om zijne geschiktheid in dit niet zeldzaam geval, beroemd geweest; doch had ook dikwijls over de moeijelijkheid, om bij deze omstandigheden de operatie te doen, gesproken. - In het kort, wat mij zelfs een bewijs tegen het voortplanten der kunstgrepen toegeschenen had, werd mij toen zoo onverwachts eene gewigtige daadzaak voor deszelfs waarschijnlijkheid. -
Ik geef gaarne toe, dat niet alle aangehaalde gevallen van dezelfde ontegenzeggelijke zekerheid zijn, dan men mag ook de meer twijfelachtige aftrekken; er blijven dan voor de waarschijnlijkheid der zaak zoo veel over, als men voor zulk een onderwerp, dat zich niet wel door uitdrukkelijk in het werk gestelde proeven regtstreeks bewijzen laat, begeeren kan.

Een gebrek van vele moeders bij de opvoeding hunner kinderen.

Onder de gebreken, waaraan zich moeders bij de opvoeding der kinderen schuldig maken, behoort ook dit, dat vele hare kinderen in derzelver eerste kindsheid van de school afschrikken. ‘Als gij niet stil zijt,’ - zegt menige moeder tot hare ongehoorzame kinderen - ‘dan zult gij naar school gaan, daar krijgt gij slagen.’ Deze en dergelijke bedreigingen hoort men dikwijls van eene onbezonnene moeder of oppaster. Aan de gevolgen denken zij niet. Het kind stelt zich de school als eene gevaarlijke plaats voor. Alleenlijk onder weenen en schreeuwen betreedt het voor de eerste maal den schoolweg, en het duurt dikwijls bij den liefderijksten Schoolmeester lang, eer dat het met vrengde aan de school denken kan. Wordt

{==269==} {>>pagina-aanduiding<<}
evenwel het kind naar school gebragt, waar eene slechts wat strenge straf plaats heeft, met welke gewaarwordingen zal het dan den tweeden morgen de school bezoeken. Zeker nog angstiger dan den eersten, en de Meester zal te vergeefs het vertrouwen van het kind wenschen. - Zoo nadeelig het is, de kinderen met de school te dreigen, even zoo verkeerd is het ook, hun den vader vreesselijk voor te stellen. ‘Weest toch stil,’ - hoorde ik dikwijls aan een kind zeggen - ‘anders gebruikt vader de roede!’ enz. Als den besten vriend, weldoener en leidsman moest dezelve den kinderen voorgesteld worden, zoodat zij uit liefde tot hem gehoorzaam zijn, en niet uit vrees. - Weest voorzigtig, gij Moeders! in de keuze der middelen, waardoor gij uwe kinderen van het kwade afhouden wilt; zegt hun toch, dat gij hen niet meer kondet lief hebben, als zij ongehoorzaam waren; dat zal bij den tot nu toe goedopgevoede kinderen onschadelijker werken, dan gene dwaze bedreigingen. Stelt hun het schoolgaan als belooning en niet als straf voor; dan zult gij veel vroeger, dan anders, met blijdschap zeggen kunnen: voor onze kinderen is niets liever, dan de school.

Mineraal geel.

Onder dezen naam verkoopt men eene schoone gele verw, die eigenlijk niets anders is dan een zeezoutzuur lood met overvloedig loodoxyde. Men bereidt dezelve op de volgende wijze: twee oncen Salmiak menge men op het zorgvuldigste met 21 oncen fijne Menie door lang wrijven, brengt dan het mengsel in eenen warmgemaakten smeltkroes en verhit het zoo langzaam, dat een half uur verloopt, eer de kroes gloeijend wordt. Daarna vermeerdert men het vuur, en zoodra het mengsel als olie vloeit, giet men het in eene gladde ijzeren pan. Na het verkoelen wordt de massa fijn gemalen. Men moet, dit doende, vooral daarop letten, dat geen kolenstof in den kroes valle, on het vuur niet te schielijk vermeerdere.


{==270==} {>>pagina-aanduiding<<}

Het gelukkige huisgezin.

Het huisgezin van edmond en lucilia, hoewel eenigzins boven het gemeene bereik verheven, kan, echter, in vele opzigten, tot een model verstrekken. Smaak en gezond verstand spanden in edmonds keuze zamen. Het tijdperk der jeugd was voorbij, en hij behield al de kracht der volwassenheid. Van de begoocheling der zinnen teruggekeerd, konde het schitterende hem niet langer verleiden; zijne gezuiverde neigingen voerden hem naar het eenvoudige; zijn aandoenlijk hart voelde de behoefte van te beminnen en bemind te worden; zijne braafheid verzette zich tegen verleidingen, zijne fierheid tegen laagheid, en zijne kieschheid tegen lichtmisserij. Hij oordeelde het tijd te zijn, om zich te vestigen, maar hij zocht niet zoo zeer eene minnares als eene gezellin. Lucilia beschouwde hij als voor die beide hoedanigheden geschikt: zij was nog niet hetgeen zij konde wezen, maar zij bezat den aanleg om het te worden. Hoewel niet bij uitsluiting op edmond verliefd, had zij achting voor hem; meer was er niet noodig, het overige moest zijn werk zijn. Zonder drift verklaarde hij zich aan haar, werd zonder tegenkanting gehoord, verbergde gedeeltelijk zijne liefde, en deed dezelve meer in daden, dan in woorden bestaan. Nooit hadden zijne vurigste oppassingen iets lafs of kruipends; het was vriendschap, verlangen, achting, maar geene onderwerping. Al aanstonds zette hij den toon, welken hij bestendig wilde behouden, en sterkte van geest met eene bestendige beschaafdheid parende, versierde hij de eene door de andere.
Overmaat van lage believing kan de trotschheid eener vrouw vleijen, doch vroeg of laat veracht zij hem, die dezelve betoont. In weerwil van haar zelve voelt zij de meerderheid der sekse, die de andere moet beschermen, en vindt gaarne beweegredenen, welke haar sterker daarvan overtuigen. Indien zij heersche, is haar kwalijk geplaatste toestand die van gestadige

{==271==} {>>pagina-aanduiding<<}
besluiteloosheid en onrust. Wat, daarentegen, is aangenamer voor eene echtgenoote, dan in den man, aan welken zij voor altijd is verbonden, eenen raadsman, beschermer, helper en leidsman te bezitten?
In het eerst was lucilia, gelijk de meeste jonge vrouwen, trotsch, ijdelzinnig, onbestendig, zonder te denken, dat zij iets van dat alles was; meer geestig dan verstandig, weinig denkende, veel gevoelende; zich minder latende leiden door overdenking dan door smaak, luim, voorbeeld of de mode; hebbende geene andere ondervinding dan uit Romans, en de wereld alleen beschouwende door de begoochelingen eener verhitte verbeelding, of bij de dwalingen eens valschen eerbieds voor het gebruik. Een fijn zeggen wist zij te waarderen, maar eene krachtige gedachte ontglipte haar. Zuiver waren hare bedoelingen, maar haar ontbraken de noodige kundigheden en sterkte der ziele, om ze ten uitvoer te brengen; zij was onvatbaar voor eenen bestendigen indruk, en nog minder voor een moedig besluit, of een aaneengeschakeld plan.
Edmond maakte een begin met het vormen van haar verstand; zonder schoolvosserij paarde hij de hoedanigheid van onderwijzer met die van vriend en minnaar. Ieder dag werd er een uur of twee aan de letteroefening gewijd, waarvan hij slechts de bloemen aanbood en de distels wiedde. Een geleerde wilde hij niet van haar maken; doch zij verkreeg genoegzame kundigheden om dezelve te leeren achten, en die haars echtgenoots te genieten. Hare vermaken begunstigende en met hare speling der ijdelheid lagchende, deed hij dezelve ongevoelig eene vaster wending nemen. De vrolijkheid van ernstige aanmerkingen mengde hij onder belangrijke trekken, en maakte haar allengskens gemeenzaam met zulke grondbeginsels, die de denkbeelden onderling verbinden, het oordeel zuiveren, en de voorwerpen in het ware oogpunt vertoonen. Even zeer werden de onderwerpen hunner gesprekken afgewisseld als het uitgebreide veld der menschelijke kundigheden. Dikmaals diende een onvoorzien voorval, of een zonderling gebruik, tot aanleiding ter vergelijkinge van de gewoonte van verschillende volken, van verschillende eeuwen, en bestrijding van vooroordeelen. Eene wandeling maakte

{==272==} {>>pagina-aanduiding<<}
lucilia bekend met de verborgenheden der natuur; de uitwerksels had zij slechts gezien: nu bewonderde zij de oorzaken, en elke schrede vertoonde haar nieuwe wonderen. Een schoone avondstond verhief hare verbeelding midden door de uitgebreide gewesten des firmaments, en met behulp van haren gids, ontcijferde zij in deze onmetelijkheid het schitterende karakter, met hetwelk de groote maker de bewijzen zijner aanwezigheid had geschreven. Een nieuw Heelal werd er voor haar geopend oog geboren; haar verstand werd versterkt; haar hart ontwikkelde zich; kiescher werden hare vermaken, verhevener hare uitzigten; hare pligten veranderden in genoegens, en zacht klopte haar hart bij de teedere bewegingen der weldadigheid. Welhaast ondervond zij onder hare gezellinnen, de meerderheid van kundigheden, en werd er slechts te zachtzinniger en nederiger door. Ook leerde zij een zotskap van een verstandig man, een valsch van een waar vernuft, en eene zwakke van eene sterke ziel onderscheiden. Zonder hare sekse te verachten, gaf zij den voorrang aan de onze; haar mans vrienden werden de hare, en hunne wijze van zien en denken werden welhaast zoo gelijk aan elkander, als die van de gemeenzaamste vrienden. Welk een vaste grondslag eener duurzame vereeniging! Ter meerdere versterking van dezelve bezat edmond eene dierbare hoedanigheid. Minder vorderde nooit een man van de vrouw; te wel had hij haar leeren kennen, om er veel van te verwachten; dit beginsel werkte inschikkelijkheid, en de laatstgenoemde vrede. Een der voordeelen is dit, hetwelk gemeenlijk de vrouw eens echtsgenoots schadeloos stelt, die sterk geleefd heeft. Een onervaren jongeling verbeeldt zich eene vrouw als eene soort van godheid; hij onderstelt in haar eene vereeniging van deugden en schoonheden, welke de Natuur niet oplevert. Van de dronkenschap der eerste genietinge bekomen, verwondert hij zich, niet te hebben gevonden hetgeen hij verwachtte, en, al
ware zij de beste van hare sekse, verbeeldt hij zich, dat eene andere hem gelukkiger zoude gemaakt hebben. Heimelijk beschuldigt hij het voorwerp zijner keuze, terwijl hij zich slechts over zijne eigene buitensporige vergetingen heeft te beklagen.
Edmond hield niet op van voor zijne gezellin on-
{==273==} {>>pagina-aanduiding<<}
afgebroken te zorgen. Na vele jaren gehuwd geweest te zijn, heeft hij nog dierbare voordeelen van haar te verwachten; maar zij zijn van eene soort, die weinig wordt gezocht. Hij tracht van haar te verkrijgen, of dat zij haar best doet, om eenig gebrek te ontwennen, of eenige begaafdheid te verkrijgen, eene deugd uit te breiden, of aan eenige edelmoedige handelwijze hare toestemming te geven. Niet oplettender is een minnaar om het voorwerp te behagen, hetwelk hij in den zin heeft te verleiden, dan edmond omtrent haar is, welke hij wil volmaken. Naar de believingen en de beschaafdheid te oordeelen, die tusschen hen plaats heeft, zoude een vreemdeling de soort van band, die hen vereenigt, moeijelijk kunnen gissen; zonder gemaaktheid schijnen zij voor elkander te zijn, hetgeen zij meest beminnen en eerbiedigen, en weten in het openbaar elkander die kleine blijken van achting en verknochtheid te geven, die, hoewel schier onmerkbaar, daarom niet te minder gevoeld worden, en te vleijender zijn.
Maar, hoe volmaakt men ook zij, dikmaals heeft men ongelijk en vergeet zich zelven voor een oogenblik; het onmogelijke eischen zij van elkander niet, en zijn altijd gezind om elkander te dragen en te vergeven. Aan het einde van hunne hevigste oneenigheden hoort men hen nimmer hun humeur ruchtbaar maken: wat heeft het publiek met een huiskrakeel te doen? Een oogenblik daarna komen zij met even veel bedaardheid te zamen, als of er tusschen hen niets ware voorgevallen: de vrede is getroffen zonder verdere verklaring. Deze eenvoudige houding is eene zwijgende bekentenis, dat men bekent, ongelijk gehad te hebben, of dat het vergeven is, en die bekentenis wordt altijd wel opgenomen. -
Niet minder heeft edmond dan lucilia bij hunne onderlinge verkeering gewonnen. Hare zachtaardigheid zet zijne driftigheid ter neder, hare vrolijkheid tempert zijne ernsthaftigheid, hare bevalligheden doen zijn verstand schitteren, hare zwakheid beteugelt zijne onbezonnenheid, en uit dit alles wordt voorzigtigheid geboren. Zij maakt hem beminnelijk, hij haar achtenswaardig; hij doet haar geëerbiedigd, zij hem bemind worden, zij verzacht zijne ougeneugten, hij verheft hare gevoelens. Hij vindt troost in den schoot

{==274==} {>>pagina-aanduiding<<}
hunner vriendschap, en zacht rust zij onder schut en scherm van zijne sterkte, zijne bekwaamheid, zijnen moed, en van het aanzien, hetwelk hij geniet. Hare grondbeginsels onderwerpt zij aan zijne kundigheden; zij weet dat hij kan dwalen, doch niet zoo dikmaals als haar gebrek aan ondervinding. Indien zij door de Godheid ter verantwoording van hare daden wierd opgeroepen, zoude zij tot antwoord geven: Den leidsman, welke gij mij hadt gegeven, ben ik gevolgd.
Indien het heerschen zijne aangenaamheden hebbe; beheerscht te worden heeft insgelijks de zijne; dit bespaart de foltering der besluiteloosheid, die eene der pijnlijkste geesels van het leven is. Indien men het merendeel der gemoedskwellingen van nabij onderzoekt, zoude men dikmaals ondervinden, dat zij uit besluiteloosheid ontstaan. Het is de strijd van tegengestelde neigingen, die in ons, tegen elkander botsende, aldaar kwelling, twijfeling en angst doet ontstaan. Laat eene dier neigingen de andere te onder brengen, de gemoedsrust wordt herboren, en gelukkig te zijn, is meestal niets anders, dan het eens te zijn met zich zelven. Niet zelden wordt het bij de jonge meisjes opgemerkt, wier stand voor de afhankelijkheid schijnt geschapen te zijn, dat wanneer eenig voorval haar daaraan onttrekt, zij niet weten hoedanig het te stellen met die vrijheid, die haar een zoo wenschelijk goed dacht. Zij woelen, zijn ongerust; het zijn kinderen, wier armen worden losgemaakt, na lang gezwachteld te zijn geweest, en die, derzelver, gebruik miskennende, regts en links zich bewegen, zich aan de wieg stooten, of zich in het aangezigt slaan; boos worden, schreijen, en al wat hen omringt schijnen te beschuldigen.
Lucilia is er op bedacht, om haar huis aangenaam te maken. Met vermaak keert edmond telkens derwaarts weder; het is als of hij in eene haven binnenloopt. Met deelneming luistert zij naar zijne ontwerpen, doet hem op de voorwerpen, over welke hij gaarne spreekt, terugkeeren, doet bij wijlen onderzoek naar de bezigheden, die hem onledig houden, betuigt haren eerbied voor zijne verrigtingen, achting voor zijne talenten, en nog meer voor zijne braafheid. Intusschen wil hij niet alles weten. -
Lucilia bespiedt zijne lusten, voorkomt dezelve

{==275==} {>>pagina-aanduiding<<}
door kleine onverwachte believingen, draagt zorg voor zijne gezondheid, en deze zorge tot zelfverzaking toe uitbreidende, weet zij het misbruik van vermaken zich zelve op eene bevallige wijze te ontzeggen, gelijk zij derzelver waarde weet te verhoogen door teedere believing, door bevalligheden der kieschheid, en het treffende der gevoeligheid. Niets van hetgeen tot zijn geluk kan bevorderlijk zijn, beschouwt zij als te gering voor hare achtgeving.
Zeer naauwlettende omtrent haren goeden naam, is zij zelfs tegen kwaden schijn op hare hoede. Zij weet, dat het niet genoeg is voor hare eer en die haars echtgenoots, getrouw te zijn, maar dat men als zoodanig moet geacht worden. Het gevaar gaat voorbij, de herinnering van het gedrag blijft. De snelle loop der jeugd heeft hare bekoorlijkheden weggevoerd. Hare tanden bederven, haar haar valt uit, hare kleur heeft geene frischheid meer, haar hals is rimpelachtig, hare houding wordt plomp; zij kan nog den schijn van schoonheid hebben; maar haar man weet, dat zij niet meer schoon is, en zij is onkundig, dat hij het weet. Voor het overige schijnt elke schoonheid, die haar ontvlugt, eene nieuwe verpligting op haar te leggen, om dezelve te vervangen met eenige bevalligheid van het verstand, of eene hoedanigheid van het hart. Met het verval der jaren paart zij de slordigheid en onachtzaamheid niet; haar opschik, altijd net, is even verre beneden het zwierige, als dezelve in smaak en zindelijkheid uitmunt.
In hun huis, minder kostbaar opgeschikt, dan hun vermogen wel zoude toelaten, heerscht een verstandige en gerijfelijke overvloed: alles dient er om te genieten, en niets om te schitteren. Met de vermeerdering harer kundigheden groeide haar ijver voor en belangstelling in hare pligten van huismoeder. Door in haar huishouden vele orde en eene wijze spaarzaamheid in te voeren, verkreeg zij gedeeltelijk haar aanzien bij haren echtgenoot. Weinig beteekenende schijnt die geest van orde omtrent kleinigheden te zijn; maar zij kent de mannen, en hoewel dezelve voor zekere kleine bezorgingen onbekwaam zijn, behagen zij hun, en nemen hen in; en wat de zuinigheid aangaat, zij is de steun van een ruim bestaan, zoowel als welda-
{==276==} {>>pagina-aanduiding<<}
digheid. De eenvoudigheid is haar tooisel, de wijsheid haar fieraad, en de vrede haar loon.
Een nog heiliger pligt, wiens lasten zij te zamen dragen, of liever, die zij in vermaak hebben veranderd, is de opvoeding van hunne kinderen. Om zich daartoe te bekwamer te maken, lezen zij te zamen de beste Verhandelingen over dat onderwerp, de theorie aan de ondervinding, en de kunst aan de natuur onderwerpende. De laatste laten zij omtrent twijfelachtige grondregels werken, en brengen de andere tot het grondbeginsel terug: ‘den zoon op te voeden, zoo als men zelve wenschte opgevoed te zijn, en de dochter, zoo als men wenschte dat zijne vrouw opgevoed was.’
Hunne kinderen trachten zij langs den weg der deugd naar geluk te leiden, en reeds van de kindsheid af doen zij hun best om het leven te verzoeten, hetwelk zij hun gegeven hebben, en te dikmaals een heilloos, altijd zeer gevaarlijk geschenk is. Maar deze zorge breidt zich niet uit tot zwakheid, en offert niet onbepaald het toekomende om het toekomende op. Geen valscher liefde, meer strijdig met haar oogmerk, dan die hetgeen men bedorvene kinderen noemt, vormt: eene der naauwkeurigste uitdrukkingen, wat de gevolgen aangaat, zijnde, meer of min, onbekwaamheid, zwakheid, vermetelheid, overmaat van allerlei behoefte, afhankelijkheid van anderen, onvergenoegdheid, mismoedigheid, en, in het algemeen, ongezelligheid. Daar men hen altijd heeft onttrokken aan de noodzakelijkheid, om voor zich zelven te denken en werkzaam te zijn, blijven hunne ziel en ligchaam in eene soort van kindsheid, die voor altijd de zekerheid der onheilen medesleept, wier mogelijkheid men voor eenige oogenblikken zocht te ontgaan. Te zeer gewoon om hunne grilligheden te volgen, bediend en voorkomen te worden, worden zij koppig, heerschzuchtig, lastig; de beleefdheden, hun aangedaan, dunken hun pligten, de geringste tegenspraak beleedigingen, de minste toevallen van luimigheid schrikwekkende tooneelen, tot welke de uiterste onverduldigheid, met welke zij dat alles dragen, hen in der daad vervoert. Men weet niet, hoe men met hen zal handelen; wil men hun ten wille zijn in hetgeen hun

{==277==} {>>pagina-aanduiding<<}
aangenaam zijn kan, breiden zij hunne eischen buiten de palen uit: wil men daarin weigerachtig zijn, de verstandigste weigeringen worden onverdragelijke ongerustigheden genoemd. Onbekwamer om hun eigen geluk te bewerken, vergiftigen zij dat derzulken, aan welken het lot hen verbindt. -
Tot zekeren graad toe is het nuttig, dat het kind het juk der noodzakelijkheid en der behoefte al vroeg gevoelt, dat het tot vermoeijing, ontberingen, smart en geduld gevormd wordt. Het is nuttig, dat het gedwongen wordt, de toevlugt te nemen tot zijne eigen krachten, zijne bekwaamheid, zijne buigzaamheid, zijnen moed, om zich uit de verlegenheden te redden, aan welke het in het vervolg zal blootgesteld worden. Nuttig is het, dat het al vroeg weet, hoe weinig het van de menschen moet verwachten, en dat het op zijn meest, van hen niet meer zal terug ontvangen dan het hun gegeven heeft. Noodig is het, dat het voor den strijd zich toeruste tot de smarte, tegensprekingen, tegenstellingen, onregtvaardigheden, die meer of min op het menschelijke aanwezen aanvallen.
Maar indien eene kwalijk begrepene goedhartigheid onze opvoeding zoodanig inrigte, dat dezelve ons veeleer de slagtoffers van die onheilen doe worden, dan ons leere, dezelve te overwinnen, het andere uiterste heeft ook gevaren, daaraan eigen; het verbluft de kieschheid, de blijmoedigheid en het vernuft; zachtheid moet de strengheid temperen, liefde en niet de gramschap strafoefenen, lofspraak de bestraffing vergoeden, en het vermaak dit jong verslapt werktuig opwinden, afgeloopen door eene te aanhoudende inspanning, die, hoewel in verscheidene opzigten noodzakelijk, nogtans eene der minst natuurlijken voor kinderen is, wier verstand door die overmaat meer verliest dan wint, als zijnde er geen bestendig welzijn, in het zedelijke zoo wel als in het natuurlijke, dan in de overeenstemming dier beiden.
Meer leggen zich edmond en lucilia er zich op toe, om hun hart dan hun vernust; meer hun verstand dan hun geheugen te vormen, minder om hen geleerd dan vroom, minder om rijk dan gelukkig te doen worden; en hen onderrigtende om hun fortuin te maken, worden zij vooral in de kunst onder-
{==278==} {>>pagina-aanduiding<<}
wezen, hunne gaven te kunnen derven. Hunne gewaarwordingen worden door de vriendschap verteederd; hun verstand wordt bespoedigd, door hun kleine posten op te dragen, boven hunne jaren; in hunne eigen oogen worden zij verheugd door het vertrouwen, hetwelk in hen gesteld wordt, en deze achting, hun bewezen, spoort hen aan dezelve te verdienen. Geen bevel wordt hun gegeven, zonder het oogmerk aan te wijzen, geene beschuldiging hun gedaan, zonder de reden daarvan te ontvouwen; het voorbeeld paart zich met het gebod, en het volhouden met de zachtmoedigheid.
Men oefent hunnen moed, wapent hen tegen volksvooroordeelen, vertoont de pracht in een belagchelijk licht, en maakt hen gemeenzaam met het denkbeeld van behoeften, smarte en den dood. Hun oordeel wordt ontwikkeld door het vergelijken van voorwerpen, het beoordeelen van daadzaken, en het oplossen van korte zedekundige voorstellen. Hunne opvoeding heeft voornamelijk ten oogmerke, hen hebbelijkerwijze tot wijsheid, tevredenheid en deugd te vormen, die, gepaard met eene diepe onderwerping aan de besluiten der Voorzienigheid, bij hen de plaats van Wijsbegeerte bekleeden, zoo wel met opzigt tot de pligten als de onaangenaamheden des levens.
Tot zoo verre kunnen dezelfde grondbeginsels na genoeg gemeen zijn aan de beide seksen; eenig onderscheid zal altijd de natuur omtrent dezelve daarstellen. De openbare opvoeding schijnt beter geschikt te zijn voor de jongens, de huisselijke voor de meisjes: de eene bespoedigt de ondervinding, de andere doet aan het zittende leven gewennen. Het gebruik gedoogt, dat de vrouwen minder kundigheden noodig hebben; en in der daad schijnt hun ondergeschikte staat minder te vorderen. Meer bestemd om te volgen dan om te leiden, schijnen zachtheden en gedienstigheid de hoedanigheden te zijn, dienstigst tot haar eigen geluk en van die haar omringen. Daarenboven zoude eene te groote verhevenheid van denkwijze haar eenen tegenzin kunnen doen opvatten tegen verscheidene huisselijke bemoeijingen, die, ondanks derzelver schijnbare geringheid, tot onderhoud der huisgezinnen daarom niet te minder onvermijdelijk zijn.

{==279==} {>>pagina-aanduiding<<}

Edmond en lucilia hebben hunne taken onderling verdeeld; de eerste voert het bewind over het nuttige, de andere over het aangename; de eene gebiedt in het genot, de andere laat het oog gaan over de bijzonderheden. Zij wordt meest bemind, hij meest gevreesd; doch beiden worden geacht en ontzien. De stem des gezags gaat van hem uit, en zijne bevelen zijn meer beslissende; hij schijnt de meester te zijn; zij is de vriendin, de vertrouwelinge, de middelares; zij heerscht meer door verknochtheid dan door dwang; meer geeft zij raad door bevelen; lucilia zegt tot haren zoon: Maak uw kompliment; sta regtop; wasch uwe handen; wees bescheiden, beschaafd en beleefd. Edmond zegt hem: Wees eerlijk; verkrijg kundigheden; bemin uw vaderland, en beef nimmer. Lucilia zegt tot hare dochter: Leg u op het bevallige toe; verberg uwe gewaarwordingen: wees op uwe hoede tegen de mannen. Edmond zegt tot haar: word eene goede huishoudster; oefen u tot geduld; en indien gij immer eenen minnaar hebt, herinner u, dat uw vader uw beste vriend is.
Aldus loopen hunne dagen zacht en onschuldig af. Zij zegenen het uur hunner vereeniging, en zien met moedige hoop vooruit naar het oogenblik, hetwelk hen zal vaneenscheiden, en een godsdienstig gevoel, zich naar den hemel verheffende, voert dikmaals derwaarts de gemeene hulde hunner dankbaarheid, welke zij inzonderheid betoonen, door zich dag aan dag deszelfs weldaden meer waardig te maken.

De liefde is eene ligchaamszierte, en kan door geneesmiddelen verdreven worden.

De Liefde is niet slechts eene drift der ziele, gelijk de haat en de nijd, maar zij is ook eene ziekte des ligchaams, gelijk de koorts. Zij heeft haren zetel in het bloed en in de levensgeesten, die aangestoken en in buitengemeene beweging gebragt worden; en, om haar te genezen, zoude zij volgens de regels

{==280==} {>>pagina-aanduiding<<}
der Geneeskunde kunnen behandeld worden. Misschien zouden daartoe van onfeilbaren dienst zijn rijkelijk zweeten en ruime aderlatingen, die, nevens het vocht, deze aangestokene geesten afdrijvende, het bloed zouden zuiveren, deszelfs al te groote beweging doen bedaren, en het in zijnen natuurlijken staat herstellen. Geene bloote gissing is deze, maar een gevoelen, op de ondervinding gebouwd. Zeker Vorst, op eene Dame van meer dan gemeene verdienste smoorlijk verliefd, was genoodzaakt, naar het leger te vertrekken. Gedurende zijne afwezigheid hield zijne drift stand door de herinnering aan het voorwerp zijner liefde, en door eene drukke en geregelde brieswisseling tot aan het einde van den veldtogt, toen eene gevaarlijke ziekte hem op het uiterste bragt. Middelen werden hem toegediend, naar de ziekte berekend, en al wat de Geneeskunde krachtdadig vermogt, werd aan hem te werk gesteld. Hij kreeg zijne gezondheid weder, maar zijne liefde niet, die, door sterk ontlastende middelen, buiten zijn weten, was afgedreven. Want zich verbeeldende, dat hij nog al verliefd was, en het evenwel slechts in zijn geheugen zijnde, was hij koel en hartstogteloos bij haar, welke hij meende, nog te beminnen. - Iets dergelijks gebeurde er aan eenen anderen, die, van eene langdurige en hardnekkige koorts, verlost zijnde door sterk zweeten, te zelfden tijde bevrijd werd van eene belemmerende liefde, door welke hij, sedert lang, gefolterd werd. Zoodat hij, na zijne genezing, zijne minnarij willende voortzetten, niet meer zijne voorgaande drift gevoelde, en zich verwonderde, niets anders dan onverschilligheid en kwijning, in plaats van de voorgaande levendigheid en teederheid, te gevoelen.

Gedachten.

Noch oog heeft gezien, noch oor heeft gehoord, hetwelk god den zijnen bereid heeft. God van aangezigt tot aangezigt te zien en zijne geheimen te

{==281==} {>>pagina-aanduiding<<}
kennen, dat is niet aan den sterfelijken mensch, maar aan den onsterfelijken Engel toegestaan. Leg dan eerst het kleed uwer menschheid af, Vermetele! om alsdan in het Heiligdom der Godheid te treden.

Er zijn menschen, zoo sterk met zich zelven ingenomen, dat hunne Godsvrucht zelfbedrog, en hunne goede werken zelfverbeelding mogen genoemd worden. Zij slaan eenen blik op ons, als of zij hunne gebreken in ons te berispen hadden: de ware nederige Godsvrucht handelt menschlievender, haar oog vraagt niet: ‘is hij het?’ maar: ‘ben ik het ook, Heer?’

Op iederen nacht volgt maar één dag, en op elken dag volgt maar één nacht: op éénen dood volgt maar één leven, op één leven slechts één dood: gelukkig de Christen! na tweemaal dood te zijn geweest, kan hij tweemaal herleven; na tweemaal door den nacht des doods gedekt te zijn geweest, zal de zon zijns levens ook voor de tweedemaal luisterrijk herrijzen, mits die niet door de dikgepakte wolken en nevelen omhuld is. De geboorte van gods Zoon, die zon der eeuwige volmaaktheid, was de eerste dag der tweede en wezenlijk verlichte wereld, na in den nacht der vernederde menschheid te zijn ondergegaan. Zijne verrijzenis was een andere nog helderder dag, toen Hij namelijk uit den nacht des grafs herrees en den eersten dag van ons geluk in de menschheid maakte. De Christen kwam uit den nacht des Heidendoms door den Doop in den glans van het Christendom ter wereld: en ziedaar na zijnen eersten nacht, zijnen eersten dag! Zijn eerste leven na zijnen eersten dood! Het leven des Christens, door geene eeuwige duisternis van benevelende driften omhuld, zinkt weg en herrijst in de luistervolle zaligheid: ziedaar zijn tweede leven na zijnen tweeden dood! Ziedaar, na zijnen tweeden nacht, zijnen tweeden nog glansrijker dag!

Waarheid en vriendschap zijn twee naauwvereenigde

{==282==} {>>pagina-aanduiding<<}
hemeltelgen. Daar waarheid van vriendschap is afgescheiden, daar is vriendschap louter leugen. Vriendschap, buiten waarheid, is als een ligchaam zonder ziel: de ziel geleidt het ligchaam, en waarheid vriendschap. Die de fakkel der waarheid voor naauwere vereeniging wil uitdooven, of met het deksel der onverschilligheid bedekken, die zegt stilzwijgend: ‘Mijn Vriend! wij zullen elkanderen geleiden; maar liefst in de duisternis.’ Hoe? zullen zij niet beiden in de gracht vallen?

De gierigaard vergelijkt zijne ondeugd bij verspilling, en verheft zich daardoor op zijne gierigheid: de verkwister stelt zijne verspilling tegen gierigheid over, en roemt daardoor op zijne ondeugd. Beiden vergeten dat tegengift ook vergift, en, op zich zelven genomen, nadeelig is. De gierigaard en verkwister zijn als twee kreupelen, van welke de een aan de regter-, de ander aan de linkerzijde mank gaat: beide zijn even afzigtelijk van voorkomen, maar zich zelven in het gelaat niet ziende, zien zij slechts elkanders afzigtelijkheid, en stellen zich de een boven den anderen. Zij bestrijden elkanders dwaling door dwaling, en zien hun eigen gebrek niet. Waarlijk een Nestoriaansche en Eutichiaansche tweestrijd! De eene stort op de Scylla, de andere verbrijzelt zich tegen de Charybdis.

Wat kan toch de reden zijn, dat de gunsteling van het geluk dikwerf tot vermetelheid, het slagtoffer des tegenspoeds tot wanhoop overslaat? Hoogmoed gaat voor den val, en de val gaat voor neêrslagtigheid! Hoogmoed ziet het verderf niet, dat haar op de hielen volgt. Neêrslagtigheid meent het bederf als een spook voor zich te zien naderen: de ellendeling, door rampen nedergebukt, ziet lederen afgrond voor zijne voeten, en vervolgt den weg zijns levens niet, dan met siddering: de gunsteling der fortuin, door voorspoed opgeblazen, steekt het hoofd tot het gesternte op, en vergeet, dat hij denzelfden weg betreedt: de ellendeling, door het spook vervaard gemaakt en in

{==283==} {>>pagina-aanduiding<<}
het naauw gebragt, stort zich zelven in den afgrond: de lieveling des geluks valt er in door onbedachtzaamheid.

Het hart maakt den mensch, en de ziel den Engel. Schenk het hart der menschheid, de ziel der Godheid, en beide zijn tegen den rooflust der beestelijkheid beveiligd.

Treurig voorval.

Op den 15den van Louwmaand dezes jaars gebeurde bij de stad Ratingen, in het Groot-Hertogdom Berg, het volgende treurige, en den landlieden ter waarschuwing dienende, voorval.
Des morgens vroeg ging een man, met name hermann, vader van twee kinderen, waarvan het eene even over de vier jaren, en het andere slechts zeven maanden oud was, naar zijnen arbeid, zonder een voorgevoel van het ongeluk te hebben, hetwelk hem aanstaande was.
De moeder dier kinderen wilde naar Ratingen gaan, om brood te halen, en leide deswegens het kleinste kind in een ander vertrek in het bed. - Het oudste kind bleef in het woonvertrek, en de vrouw ging gerust naar de stad; doch hoe ontsteld was zij, toen zij naar een kwartier uurs weder t'huis kwam, en eenen onaangenaam riekenden rook gewaar werd. Daarna binnen in de kamer komende, kon zij door den rook niets zien; zij liep dus terstond naar het naaste vertrek naar haar kind toe en vond dit in een brandend bed dood. - Het andere kon zij in den beginne niet vinden, tot dat zij het eindelijk bij de tafel op den grond met den dood worstelende vond.
Zij droeg, onder een ontzettend geschreeuw, de kinderen naar buiten, waarop lieden, die in de nabijheid waren, toeschoten, en het vuur bluschten. Tevens liet men eenen Arts halen, welke het nog levendig kind weder herstelde, doch het andere, niettegenstaande alle aangewende moeite, niet weder tot het

{==284==} {>>pagina-aanduiding<<}
Jeven kon terugroepen. Zoo eindigde dit treurig voorval, waaruit men zien kan, dat men nooit kinderen alleen bij een brandend vuur laten mag, en men met hen zeer voorzigtig moet omgaan. Het oudste kind had, gedurende de afwezigheid der moeder, vuur gehaald, waarschijnlijk, om met het andere te spelen, waardoor het bed aangestoken werd, hetwelk geene vlam vatte, doch in de vederen smeulde, hetwelk den rook veroorzaakte, en zoo het kind verstikte; want het was door den brand in het geheel niet beschadigd, maar slechts geel in het aangezigt door den rook.

Menecrates.

De Geneesheer menecrates, wiens buitensporigheid zoo ver ging, dat hij waande jupiter te wezen, schreef aan philippus, Koning van Macedonie, in deze bewoordingen: ‘Menecrates jupiter aan philippus, groetenis!’ Philippus antwoordde hem dus: ‘Philippus aan menecrates, gezondheid en goed verstand!’ Deze Vorst liet het daar niet bij; om zijnen bijsterzinnigen te genezen, bedacht hij een kluchtig middel. Hij noodigde hem tot een groot gastmaal. Menecrates kreeg eene afzonderlijke tafel, waarop hem, voor zijne spijze, niets werd toegediend dan wierook en reukwerken, terwijl de andere gasten al het vermaak genoten van een' lekkeren maaltijd. De eerste vervoeringen van blijdschap, die hij gevoelde, van zijne godheid te zien erkennen, deden hem vergeten, dat hij een mensch was; maar toen de eetlust hem dwong om zich dat te herinneren, begon het hem te vervelen jupiter te zijn, en hij nam schielijk afscheid van het gezelschap.


{==285==} {>>pagina-aanduiding<<}

Anecdote van den heer Diderot.

Op zekeren dag bevond ik mij in het gezelschap van eenen Russischen Prins, zoo beminnenswaardig door zijn verstand, als door de gevoeligheid van zijn hart. De Natuur had hem niets onthouden, van hetgeen een groot Man maakt. Ik was gekleed, zoo als gij mij gewoonlijk gezien hebt, met een' bruinen rok; ik had eene heel gemeene pruik op, mijn linnen was slecht en eenvoudig, en een' stok in mijne hand; met één woord, zoo als ik dagelijks pleeg te gaan.
Zijne Excellentie vraagde mij, of de geleerde lieden in Frankrijk wel beloond werden. Ik gaf het volgende ten antwoord: ‘Ik heb al mijn leven gearbeid; ik heb gewerkt aan de Encyclopedie, en ben Schrijver van Le Fils naturel, maar ik bezit geen duit in de wereld. Ik heb eene dochter, die reeds huwbaar is; zij ziet er wel uit, en ik heb haar al de begaafdheden en wetenschappen doen verkrijgen, welke mijn vermogen toeliet. Hare jaren doen mij denken om haar uit te huwelijken. Als ik haar wat wil medegeven, zal ik genoodzaakt zijn, mijne Bibliotheek te verkoopen. Met smart zal ik van mijne Boeken scheiden; maar mijne dochter moet in een' goeden stand gezet worden, en daaraan wil en zal ik alles opofferen.’
De Prins hoorde dit verhaal aan; hij was er door getroffen. Hij schreef aan de Keizerin van Rusland: ‘Daar is een geleerd Man in Frankrijk, die veel roems verworven heeft; hij is zoo arm, dat hij verpligt zal zijn, zijne boeken te verkoopen, om zijne dochter, die zeer schoon is, te kunnen uithuwelijken.’
De Keizerin van Rusland vindt haar vermaak in wel te doen. Zie eens, hoe aardig zij hierin te werk ging. De Russische Prins kwam mij op zekeren dag vragen, hoe veel mijne Bibliotheek wel waard was. Ik schattede ze op vijftienduizend Livres. Een uur daarna, bragt men mij die somme; en nu schikte ik

{==286==} {>>pagina-aanduiding<<}
mij, om voor altoos van mijne boeken te scheiden. ‘Neen,’ zeide de Prins, ‘dat zal niet geschieden. De Keizerin, mijne Meesteresse, verzoekt u, harer Majesteits Bibliothekaris in Frankrijk te zijn; zij wenscht ook, dat gij, bij dien Titel, een jaargeld van duizend Livres wilt aannemen, en zij wil niet, dat gij van die somme iets zult besteden tot vermeerdering der Bibliotheek, die zij u aanbetrouwt.’ Ik nam het jaargeld aan, en schreef aan de Keizerin eenen brief van dankzegging.
Een geheel jaar verliep, zonder dat ik betaling kreeg. Nog zes maanden gingen alzoo voorbij, en ik begon te denken, dat men mij te eenemaal vergeten had. Eindelijk ontving ik eenen Brief van de Keizerin zelve, waarin zij mij verschooning vraagde, dat zij vergeten heeft mij mijn jaargeld te doen betalen; er bijvoegende: ‘Dewijl ik niet wil, dat zulk een verzuim of uitstel van uwe betaling ooit wederom plaats hebbe, zoo heb ik last gegeven, om u vijftig jaren in voorraad te betalen.’ Dit waren hare eigene woorden. En terzelver tijd, ontving ik vijftigduizend Livres.

Bij Jezus hemelvaart.


Zijt welkom Godlijk glorieseest. 
Triomf! de menschheid ziet zich kroonen 
Met stralen der volmaaktheid gods. 
Juich, Aarde! juich, zing jubeltoonen. 
De dood heeft geen verschrikking meer. 
Knielt, Christnen! knielt aanbiddend neêr: 
Een menschenzoon is god, is Heer der wentlende aarde. 
Triomf! Hij schonk der sterflijkheid 
Een zachte, een edle majesteit; 
Terwijl Hij de eeuwigheid voor 't zinlijk oog verklaarde. 
 
Geen zwarte nacht omhult uw lot, 
O Sterfling, Telg des Eeuwgen! langer. 
Verganklijkheid is 't morgenwaas: 
Elk uur is van ontwikkling zwanger. 
De zon der waarheid schittert grootsch. 
Heeft jezus niet het rijk des doods 

{==287==} {>>pagina-aanduiding<<}

In 't Godlijk par adijs der vrije ziel herschapen? 
Heeft Hij de grafrust niet gewijd, 
Om eens, van angst en smart bevrijd, 
Den droomloos kouden slaap des loggen stofs te slapen? 
 
Hij, 's menschenzoon, Hij 's werelds god, 
Hij is gestorven; maar herleefde. 
Hij trad verheerlijkt uit zijn graf; 
Terwijl de ontroerde schepping beefde. 
Toen praalde in 't stof de majesteit 
Der Godlijk schoone onsterflijkheid: 
De onzigtbre wereld werd geschetst voor sterflijke oogen. 
De rede, vaak misleid door ijdlen waan, 
Zag 't nimmer eindigend bestaan. 
Der menschheid nu gegrond in 't liefdrijk alvermogen. 
 
Doch rijs, rijs hooger mijn gezang! 
De sterfling volgt hier englentoonen. 
'k Zie 't speeltuig, vaak den dood gewijd 
Met 's levens eeuwge bloesems kroonen. 
Triomf! 'k vier jezus hemelvaart. 
Knielt, Serafs, om gods troon geschaard! 
Gij moet uw oog, hoe rein, voor 's Eeuwgen glans bedekken; 
Maar nu de menschheid zegepraalt, 
Ziet gij, door zachter licht omstraald, 
Des Nooitgezienen beeld geteekend in haar trekken. 
 
Triomf! 'k vier jezus hemelvaart, 
Zijne intrede in de onzigtbre wereld. 
Zijn pad, met gloriepalm bestrooid, 
Is door volmaaktheidsdauw bepereld. 
De nacht verdween. 'k Zing jezus lof. 
Gods akker toch is 't zinlijk stof: 
Daar kiemt het heerlijk zaad, dat eeuwig vrucht moet dragen. 
Vier, Sterfling! vier uw zegepraal. 
Uw brekend oog zal d'eersten straal 
Des eeuwgen morgenstonds van achter 't graf zien dagen. 
 
Juicht, Christnen! 't nachtvol uur des doods 
Wordt ons des eeuwgen levens morgen. 
Slechts door een wolk, met glans bemaald. 
Leeft jezus, voor ons oog verborgen. 
Wat weent gij, Treurenden! Hij leeft! 
Zijn liefde, die uw schuld vergeeft, 
Wenkt u, vol broedermin, o juicht, juicht zelfs in 't lijden, 
Uit elken traan der stille deugd 
Ontluikt een bloesemknop der vrengd; 
De hoop dauwt edlen moed; de kroon wacht u na't strijden. 

{==288==} {>>pagina-aanduiding<<}

In jezus overwinnen wij. 
Hij ging ons voor op donkre paden; 
Daar plantte hij den levensboom, 
Wiens vruchten 't magtloos hart verzaden. 
Hij ging ons voor, maar Godlijk groot, 
In 't schaduwdal van smart en dood; 
Daar deed zijn bloed voor ons de vredepalmen groenen. 
Hij ging ons voor in heerlijkheid. 
Zijn trouw, die ons ter glorie leidt, 
Moet ons, in 't vreeslijkste uur, met ramp en leed verzoenen. 
 
Zijt welkom, dag der Hemelvaart! 
Zacht blaast ge op groene heuveltoppen, 
Beglanste zoon des tijds! elk dal 
Groet u, getooid met bloesemknoppen. 
Zijt welkom, dag, eens grootsch gevierd! 
Toen heel natuur, met glans versierd, 
Den hoogsten gloriezang, die immer klonk, herhaalde; 
Toen jezus rijkstroon werd gesticht, 
In 't eeuwig, 't ongeschapen licht, 
En 't koor der Serafs op deez' heilvolle aarde daalde. 
 
Verbeelding zweeft met englenvlugt, 
Bij 't suizen van olijf en palmen. 
'k Hoor nog den gouden citertoon 
Der zaalge kindren gods weêrgalmen. 
Daar treedt Vorst jezus grootsch den top 
Des groenenden Olijfbergs op. 
Elk morgenkoeltje waait hem Edens geuren tegen. 
De schepping juicht hem te gemoet; 
Heel 't landschap zwemt in rozengloed. 
Hij ademt geest en kracht; zijn hart dauwt broederzegen. 
 
Triomf dan Christen! juich, elk uur 
Moet u ter wolkenkoets verstrekken. 
Ja, 't sterven is uw hemelvaart; 
De tijd moet u aan 't oog onttrekken. 
De dood, die ons geluk voltooit, 
Sluit, met een' bloesemkrans getooid, 
De onzigtbre wereld, als een jonge Cherub, open. 
O god! ras breekt dat feestuur aan. 
Ras vloeit in 't stof mijn laatste traan. 
Triomf! dit zwoegend hart blijft op verlossing hopen. 




{==289==} {>>pagina-aanduiding<<}

Mengelstukken.

Dwaling en derzelver bronnen.

a) Dwaling.

Even gelijk de redeneerkundige waarheid alleen door het beoordeelen der voor of onderwerpen plaats vindt, even zoo vangt ook het tegendeel, de dwaling, niet eer dan met het oordeelvellen aan. De dwaling is derhalve altoos eene valsche of verkeerde oordeelvelling. Daar nu echter het verstand in zijne oordeelvelling door noodzakelijke wetten, door overeenstemming of tegenstrijdigheid, geregeerd wordt, zoo kan de dwaling op geene andere wijze in ons ontstaan, dan door den schijn der overeenstemming of der tegenstrijdigheid. Waarheid eischt doorgaande of algemeene en volmaakte overeenstemming. Eenzijdige of gedeeltelijke overeenstemming kan ook bij de dwaling plaats vinden, en kan ons verleiden iets voor waar te houden dat valsch is, wanneer wij met ons onderzoek niet diep genoeg doordringen, wanneer onwetendheid, onoplettendheid en eene al te groote vlugheid de tegenstrijdigheden voor ons verbergen.
Ter opheldering hiervan willen wij eenige soorten van dwalingen opgeven en in overweging nemen.
1) Men schrijft eene zekere gewaarwording aan uiterlijke voorwerpen toe, of leidt dezelve daaruit af, welke nogtans enkel uit inwendige oorzaken voortkomt, en een bloot verschijnsel is uit de bijzondere gesteldheid van ons ligchaam en deszelfs werktuigen herkomstig, zonder dat er een daaraan beantwoordend of deze gewaarwording veroorzakend dadelijk voorwerp buiten ons aanwezig is. De bron dezer dwaling is het schijnbare der overeenstemming; eene gelijkheid van zulke levendige denkbeelden met het wezenlijk gevoel; gebrek aan ondervinding, hoedanig eene, door ziekelijke omstandigheden, hartstogten, aandoeningen en andere oorzaken zeer gevoelige en verhitte verbeeldingskracht, in hare beelden de levendigheid der gewaarwordingen kan nabootsen; en, overijiing in het oordeelvellen.

{==290==} {>>pagina-aanduiding<<}
Men onderzoeke derhalve bij ongewone verschijnsels, den toestand van zijn ligchaam en van zijn gemoed, en zie, of zich deze verschijnsels niet mogelijk uit zulke oorzaken volkomen laten verklaren.
2) Men blijft bij hetgeen zich oogenblikkelijk vertoont staan, en vestigt daarop zijne oordeelvelling, zijn onderzoek der ware natuurlijke gesteldheid, daar toch alleen het regelmatig doorgaand en bestendig voorkomen, dat men ook wel eens de ware gesteldheid der zake noemt, hiertoe geschikt en dienstig is; en het vergelijken van verscheidene gewaarwordingen van het voorwerp, met de ondervinding en de kundigheden van anderen daartoe vereischt wordt.
3) Wanneer men ook het regelmatig en bestendig voorkomen van iets kent, zoo is het eene tweede dwaling, als men meent, dat dit met de ware natuurlijke gesteldheid der zake zelve volmaakt eenerlei is, dat is, men schrijft de gesteldheid van den schijn, der gewaarwording, aan het voorwerp, of de zaak zelve toe, daar toch het uiterlijk voorkomen van het voorwerp slechts een uitwerksel, eene onderwerpelijke bepating van ons zelven is, waarmede de ware natuurlijke gesteldheid van het voorwerp vaak zelfs in het geheel geene overeenkomst heeft, maar als oorzaak, en wel als eene verwijderde oorzaak, van zulke uitwerksels, door raadpleging met anderer kundigheden, eerst moet afgeleid worden. Tot opheldering dienen de gewone denkbeelden over de kleuren der ligchamen. Wat anders is ook van deze dwaling de oorzaak, dan onkunde wegens den aard en de wijze, waarop de gewaarwording van de uiterlijke voorwerpen in ons verwekt wordt; eene schijnbare overeenstemming; eene overijlde oordeelvelling?
4) Wij brengen meer ter beoordeeling in onze gedachten, dan wij in der daad ontwaard hebben, dingen, die mogelijk niet eens kunnen ontwaard worden. Wij meenen te gevoelen, wat niet gevoeld wordt, of dat men niet eens gevoelen kan. Want wij weten, hoe de verbeeldingskracht, inzonderheid, wanneer zij door hartstogten verhit is, zeer veel van haren voorraad, vaak met zulk eene levendigheid daaronder mengt, dat men zonder eene naauwkeurige oplettendheid, zulks niet van datgeen, wat eigenlijk ontwaard wordt, onderscheidt. Men meent te zien en te hoo-
{==291==} {>>pagina-aanduiding<<}
ren, niet, hetgeen eigenlijk gezien en gehoord wordt, maar waarvan men voor het tegenwoordige het hoofd vol heeft, welk denkbeeld ons anderzins zeer gemeen is (*), met een woord, datgeen, wat de tegenwoordige toon, waarop de ziel gestemd is medebrengt. Vervolgens zijn wij altijd genegen, om onze besluiten en vermoedens, die bij het eerste gevoel eenen plotselijken indruk op ons maken, mede in de beoordeeling van het verschijnsel te trekken, en zulks eene ondervinding te noemen. Inzonderheid is, wanneer wij ons na eenen langen tijd wederom eene gehad hebbende gewaarwording willen herinneren, ons geheugen zelden zoo getrouw, dat het ons de zuivere volledige ondervinding weder in haar geheel voorstelt, zonder dat de verbeeldingskracht daar iets bij zou voegen, en door vermoedens en besluiten de gapingen en duisterheden zou trachten te herstellen, welke door lengte van tijd ontstaan zijn (†), gelijk toch in het algemeen de verbeelding steeds bezig is, om van een duister en onduidelijk beeld, door bijvoegsels uit haren voorraad, een dat klaarder en duidelijker is, te maken.
Op deze wijze ontstaan er vele insluipende misslagen (vitia subreptionis), dewijl men meent te ondervinden, hetgeen men niet gewaar wordt, of hetgeen men niet eens kan gewaar worden. Om dit laatste des te beter te verstaan, is het in het bijzonder nog aan te merken.
1) Het nietbestaan eener zaak, die in der daad niet bestaat, kan niet gevoeld, noch onmiddellijk door de ondervinding bewezen worden. Wij kunnen voor ons zelven bewust zijn, dat wij iets niet gevoelen, maar wij kunnen niet gevoelen, dat het niet bestaat.

{==292==} {>>pagina-aanduiding<<}
Nogtans zijn wij geneigd van het nietgevoelen tot het nietzijn te besluiten, en dit eene ondervinding te noemen, daar evenwel dit besluit slechts in zoo verre doorgaat, als men verzekerd is, dat de zaak, indien zij werkelijk bestond, uit krachte van hare gesteldheid, en van den graad der opmerkzaamheid, dien wij in het werk stelden, om ze te gevoelen, noodzakelijk moest gevoeld worden.
2) De oorzaken, als oorzaken, kunnen nimmer gevoeld worden, maar, dat iets de oorzaak is, moet men uit de omstandigheden besluiten.
3) Het toekomende laat zich niet gevoelen, maar, wanneer wij iets, dat aanstaande is, voorgeven, inzonderheid, inwendig te gevoelen, zoo zijn zulks slechts vermoedens, gevolgtrekkingen uit het verledene of tegenwoordige.
Door middel van deze aanmerkingen kunnen wij vele openbare, insluipende misslagen, zoowel bij uit als inwendige ervaringen, schier van voren (a priori) ontdekken. Het inwendig gevoel leert ons zekere denkbeelden en derzelver gesteldheid, zekere bewegingen of aandoeningen van het hart, enz. kennen. Doch de werkende oorzaken dezer veranderingen gevoelen wij niet, maar deze moeten uit redenering of getuigenissen opgemaakt worden.
4) Men geeft aan het ontwaarde eenen oneigenlijken, eenen verkeerden naam, waaraan inzonderheid onkunde in de taal, gebrek aan volledige met de woorden te verbindene denkbeelden de schuld heeft. Daar van daan komt het, dat wij, wegens eene geringe gelijkheid of overeenkomst, dingen, die zeer onderscheiden zijn, voor eenerlei houden en met verkeerde namen bestempelen. Deze dwaling, die in het begin slechts de woorden schijnt te betreffen, treft naderhand zelfs al spoedig ook de voorstelling of het denkbeeld der zake zelve, en de overige daarover gemaakte oordeelvellingen.
5) Men verandert enkele weinige ontdekkingen of ondervindingen te schielijk in algemeene grondstellingen, zonder aan het individueel te denken, hetwelk niet aanstonds een overeenstemmend (analogisch) besluit tot andere, of alle hieraan gelijkende gevallen, gedoogt.

{==293==} {>>pagina-aanduiding<<}

6) Wij dwalen het liefst bij onze oordeelvelling over de oorzaken van een verschijnsel, dewijl wij nu eens enkel van het bijeenzijn, of op elkander volgen tot eene verbindtenis, waarbij het eene het gevolg van het andere is, besluiten, daar nogtans de dingen slechts toevalliger wijze, of door gemeenschappelijke oorzaken naar tijd en plaats kunnen verbonden zijn; - dan weer onder verscheidene mogelijke oorzaken de eene terstond bepaaldelijk aannemen, zonder de overige aan eene zijde gesteld te hebben (*); - of eindelijk ons ook hier, in ijdele klanken en woorden verwarren.
Het afgetrokken denken over, of het afgetrokken denkbeeld van gewaarwordingen of van dadelijke voorwerpen schijnt ons wel niet tot onmogelijke en tegenstrijdige denkbeelden, en, terwijl wij deze voor mogelijk hielden, tot dwalingen te kunnen voeren, dewijl datgeen, wat wij ons afgezonderd voorstellen, in de dadelijk bestaande dingen aangetroffen wordt. Maar desniettegenstaande is het 1) eene dwaling, die men ook hier ligt zou kunnen begaan, wanneer men van dingen, die zich in ons denkbeeld scheiden, en ook door woorden laten onderscheiden, zich verbeeldt, dat zij ook buiten ons denkbeeld, het een zonder het andere mogelijk zijn. Bij voorbeeld, wanneer men zich een voorwerp zonder vermogen, een vermogen zonder voorwerp, eene dadelijke uitzetting zonder kracht als mogelijk wilde verbeelden. De schijn der waarheid is hier, dat, dewijl de dingen zich door verschillende woorden, in de gedachten, scheiden laten, zij zich toch ook wel, buiten de gedachten, van elkanderen zouden laten afzonderen.

{==294==} {>>pagina-aanduiding<<}

2) Is het verder eene dwaling, wanneer men meent, dat datgeen, wat van de afgezonderde minder bepaalde begrippen als mogelijk geldt, ook even zoo in concreto, omtrent de werkelijke en meer bepaalde dingen, in welke het afgetrokken begrip aangetroffen wordt, mogelijk is, zonder te bedenken, dat met het aantal der bepalingen, de mogelijkheid der tegenstrijdigheid toeneemt.
3) Terwijl men de afgezonderde of afgetrokkene begrippen met elkanderen vergelijkt, en ze tot nieuwe begrippen en oordeelvellingen verbindt, zoo pleeg het uit gebrek aan de noodige klaarheid en duidelijkheid in de begrippen, die zamengevoegd stonden te worden, vaak te gebeuren, dat ons ook hier een schijn van overeenstemming of der tegenstrijdigheid misleidt, dat wij begrippen verbinden, die elkander vernietigen, en andere, die zeer wel bij elkanderen konden gevoegd worden, voor tegenstrijdig houden. Dit leidt ons tot eene beschouwing der verzonnen of zelfuitgedachte begrippen.
1) Kan men deze begrippen toetsen met behulp der ondervinding, gedeeltelijk door op te merken, of niet veelligt dergelijke zamenvoegingen in de dadelijke wereld worden aangetroffen, of ten minste zulke gevallen, die, wat de hoofdzaken betreft, met de uitgedachten eenerlei zijn; gedeeltelijk door proeven te nemen, of zich dergelijke begrippen tot wezenlijkheid laten brengen.
2) Door eene naauwkeurige ontwikkeling der zamengedachte kenmerken, terwijl men toont, dat noch de bestanddeelen van het begrip in zich zelve iets onmogelijks zijn, noch ook eenig kenmerk iets bevat, hetwelk het andere, of iets in het andere, vernietigt.
3) Terwijl men uit het begrip zelve allerlei gevolgen trckt. Zoodra daaruit een eenig onregtmatig gevolg voortvloeit, is het begrip of denkbeeld onmogelijk en tegenstrijdig. Men ziet echter gemakkelijk in, dat deze proef meer dient om te bewijzen, dat een verzonnen denkbeeld of begrip onmogelijk, dan dat het mogelijk zij.
4) Wanneer men uit het tegendeel ongerijmde gevolgen trekt, dat is te zeggen: voor zoo verre het

{==295==} {>>pagina-aanduiding<<}
begrip niet mogelijk zijn mogt, zouden andere uitgemaakte waarheden daaronder lijden.
5) Wanneer men in staat is, om den aard der mogelijkheid van het begrip aan te toonen.

b) Derzelver bronnen.

Na deze voorloopige opheldering van het begrip of denkbeeld der dwaling, zullen wij nu eenige beschouwingen der voornaamste bronnen, waaruit de dwaling ontspringt, laten volgen.
De algemeenste bron is zekerlijk wel de overijling in het oordeelvellen, dat is te zeggen: wanneer wij zonder genoegzaam onderzoek een oordeel vellen, en ons telkens met den schijn der waarheid vergenoegen. Doch vanwaar deze overijling, vanwaar dit al te groot vertrouwen, die al te groote aantrekkelijkheid en gevoeligheid omtrent eenen blooten schijn van waarheid? Vanwaar deze schijn van waarheid zelve? De oorzaak van de overijling in het oordeelvellen ligt of in de onkunde aangaande datgeen, wat tot het onderzoeken en toetsen der waarheid behoort, of in gebrek aan genegenheid van den wil, om van deze kunde met alle getrouwheid gebruik te makeu. Derhalve rekenen wij onder de bronnen, waaruit de dwaling ontstaat:
1) Onkunde in al datgeen, wat tot kennis der waarheid, en tot vermijding van dwaling in opzigt tot de ondervindingen, grondstellingen, bewijsbare kennis door gevolgtrekking en getuigenis, en wat ter zekerheid en waarschijnlijkheid gevorderd wordt. Onkunde aangaande de verleidelijke afwegen, op welke men in dwaling vallen kan. Deze kennis brengen wij niet mede op de wereld, en daarom moeten wij allen eerst door eenige schade, door het inzien van zekere begane dwalingen, en door opmerking van de wijze, hoe wij daarin geraakten, wijs worden. Van tijd tot tijd vormen wij ons, door eigene ondervinding, eene zekere natuurlijke redeneerkunde (logica), waardoor wij het ware van het valsche onderscheiden. Doch deze strekt zich niet verder uit dan onze ondervinding en waarnemingen, gevolgelijk niet tot alle gevallen, en dewijl het bovendien altijd beter is, vooraf de klippen te kennen, op welke men schipbreuk kan

{==296==} {>>pagina-aanduiding<<}
lijden, zoo ziet men hieruit op nieuw het voordeel der geoefende boven de enkel natuurlijke redeneerkunde. Maar zeker heeft
2) De wil van den mensch, zijne gemoedsgesteldheid, ook hebben zijne wenschen en neigingen altijd wel het meeste aandeel in het verwekken zoowel als in het voeden en aankweeken der dwalingen. Eensdeels zijn vele menschen veel te traag om zich met een mocijelijk, geest en ligchaam vermoeijend, onderzoek der waarheid bezig te houden. Dat het gemakkelijkst te bevatten is, wordt bij hen de maatstaf der waarheid, en de kortste weg, om tot eene wetenschap te geraken, is hun het meest welkom. Zij laten anderen voor zich denken, praten hen na, en vergenoegen zich, wanneer zij voor hunne begrippen aanzienlijke voorgangers en zegsmannen vinden. Op den eersten schijn der waarheid, die zich voor hen vertoont, vallen zij bij, maar even zoo schielijk verdringt een ander den eersten, en zij gelijken aan een riet, dat door den wind heen en weer geslingerd wordt. Ja, velen zijn zoo zinnelijk, dat hun alle begrippen onverschillig zijn, en de waarheid dunkt hun geen wezenlijk deel der menschelijke gelukzaligheid, of van hunne geestelijke volmaking uit te maken.
Anderen drijft eene op zich zelve niet te berispen begeerte, om veel te weten, of een zekere hoogmoed, om zich den glans eener uitgcbrcide geleerdheid te verschaffen, aan, om ook altijd den kortsten weg te verkiezen, ten einde hunnen voorraad spoedig te vermeerderen. Ook zij, praten derhalve anderen na, beschouwen alle dingen te vlugtig en met te groote haast, en hebben het geduld niet om lang en aanhoudend over eene zaak na te denken. Want zoo dikwijls zij bij een voorwerp moeten vertoeven, zien zij zulks voor een verlies van tijd aan, waarin zij nog eene menigte andere kundigheden hadden kunnen opzamelen.
Maar de wil van den mensch wordt nog op eene andere wijze, eene bron, waaruit vele dwalingen ontspringen; namelijk uit kracht van het belang, dat wij in eenig begrip stellen. Wij wenschen reeds vooraf, dat wij het een of het ander waar of valsch mogen bevinden, dewijl zulks onze neigingen, onze overige begrippen en vooroordeelen, met welke vaak nog een

{==297==} {>>pagina-aanduiding<<}
ander belang, vaak echter geen ander, dan dat het de onze zijn, verbonden is, streelt, of tegenstreeft. Men heeft reeds vooraf voorgenomen, een zeker gevoelen te verdedigen of te wederleggen. Wat kan hiervan anders het gevolg zijn, dan eenzijdige denkbeelden nopens de zaken, die wij slechts van dien kant beschouwen, waar zij aan onze wenschen, onze gelief koosde neigingen en denkbeelden beantwoorden, terwijl wij ons daarentegen zorgvuldig wachten, om die zijde te ontdekken, waar zij omtrent onze wenschen en neigingen geen al te gunstig antwoord mogten beloven. Al de gronden, die ons mogten verontrusten, verschijnen slechts, dewijl wij alleen eenen vreesachtigen en vlugtigen blik daarop werpen, in een flaauw licht. Alle twijfelingen omtrent de waarheid zijn ons, daarentegen, welkom, en vertoonen zich in de sterkste kleuren. Wij zijn regt bezig met ons zelven te bedriegen, naardien de dwaling ons al te lief is. Wanneer dergelijke lieden eerst met overtuiging bedachten, dat hetgeen eens waar is, waarheid blijft, eenwig waarheid, ook met al hare gevolgen voor hen waarheid blijft, zij mogen ze zien willen, of niet, dan zou hun het eenige middel tegen zulk een zelfbedrog, liefde tot waarheid, die voor alle onderzoek en het daarvan afhangend flotvonnis, omtrent de zaak zelve, geheel onverschillig is, met goed gevolg aangeprezen kunnen worden.
Het is nu bijna niet noodig, in het bijzonder aan te toonen, hoe de driften en hartstogten vaak eene bron der dwaling worden. Want behalve dat zij de verbeeldingskracht in beweging brengen, dat zij haar ter voortbrenging van zoo vele insluipende misslagen, om eene zaak te vergrooten, om ze goed, of kwaad te doen voorkomen, met hersenschimmen en ijdele inbeeldingen bezwangeren, bepalen de driften en hartstogten ook de zijde, van welke men de zaak het meeste beschouwt. Alleen zulke denkbeelden, die aan de driften en hartstogten voedsel geven, verkrijgen door den tijd een zeker regt, om zich in het openbaar te wagen, al de overigen worden in hunne geboorte gesmoord (*). In dier voege veroorzaken

{==298==} {>>pagina-aanduiding<<}
zij wederom enkel eenzijdige denkbeelden, en ontrooven der ziele die onpartijdigheid en bedaardheid, welke ons in het onderzoeken der waarheid bij iedere schrede moet verzellen. Men zie slechts, wanneer hoogmoed, vrees om ons aanzien, of andere voordeelen te verliezen, ons opeischen, om onze eenmaal beweerde begrippen te verdedigen; of wanneer wij, in de engte gedreven, geenen verstandigen uitweg voor ons zien, tot welke ongerijmdheden wij ons dan door de hitte der hartstogten laten verleiden, en hoe zich dwalingen op dwalingen stapelen. Wanneer wij met haat of liefde jegens iemand zijn vooringenomen, en wij zijne handelingen, oogmerken, redeneringen en begrippen onderzoeken, hoe zeer is dan niet iedere schijnbare overeenstemming en de gelijkheid met eenmaal aangenomene denkbeelden toereikend voor ons, om onze begrippen voor waarheid te houden!
3) Wat de verbeeldingskracht, die aartslogenaarster, gelijk search haar in eenen filosofischen ijver noemt, niet al voor hersenschimmen kan verwekken, hoe zij de zuiverheid onzer gewaarwordingen en van onze ondervindingen vervalscht, welke verwarring zij ook bij het afgetrokken denken aanrigten, hoe zij door eene al te overdrevene teekening der beelden, door het inmengen van al te bijzondere en individuele bepalingen, aanleiding tot schijnstrijdigheden en twijfelingen geven, en de kennis der waarheid tegenhouden kan, is reeds meermalen aangetoond.
4) Dat ook de gebrekkige uitdrukking onzer gedachten, de onvolkomenheid en het misbruik der woorden eene bron is, waaruit de dwaling voortkomt, weet men ligt bij ondervinding, en is ook reeds dikwijls bewezen.
5) Maar inzonderheid verkrijgen de dwalingen een hoogst bedriegelijken schijn van waarheid, door de overeenstemming met zekere andere bereids ingewortelde dwalingen en vooroordeelen, gelijk daarentegen

{==299==} {>>pagina-aanduiding<<}
al datgeen, wat met zulke vooroordeelen, die eenmaal ons vertrouwen bezitten, in geene goede verstandhouding is, zich tot de klasse der dwalingen moet laten verwijzen.
In den uitgestrektsten zin zijn vooroordeelen zulke begrippen, die men zonder genoegzaam onderzoek aangenomen heeft, en in zoo verre leidt niet ieder voordeel ons in dwaling. De ware Godsdienstige kennis van vele menschen is in die beteekenis vooroordeel, en zij waren in der daad te beklagen, wanneer deze kennis naar den aard en de gesteldheid van haren oorsprong, en niet meer naar haren inhoud, of naar den graad der overtuiging werkte, welke door het gezag vaak zoo sterk worden kan, als door eigene kennis en eigen inzigt. In eenen meer bepaalden zin zijn vooroordeelen verkeerde stellingen, die men zonder behoorlijk onderzoek als waar aanneemt. Op deze wijze is iedere verkeerde stelling, iedere dwaling een vooroordeel, een oordeel geveld alvorens een toereikend onderzoek te doen. Zullen derhalve de vooroordeelen als eene bijzondere en van de overige verschillende klasse van dwalingen beschouwd worden, zoo moet men in den engsten zin, dit onderscheid op deze wijze bepalen, namelijk: dat het algemeene verkeerde stellingen zijn, welke in praktijk komen, dat is te zeggen, op welke wij in ons denken en handelen verder voortbouwen. De vooroordeelen ontspringen over het algemeen met de dwalingen uit eenerlei bronnen. Zij worden echter oorzaak van andere dwalingen, niet alleen in zoo verre zij aan dezelve, door de overeenstemming met haar, den schijn van waarheid geven, maar ook in het bijzonder, in zoo verre zich, wanneer zij midden in hare verschansingen aangetast worden, met de hartstogten haar vereenigen, en alzoo met vereenigde krachten tegen het gezond verstand te veld trekken.


{==300==} {>>pagina-aanduiding<<}

Gebruik van het eiwit, in plaats van dierlijke gelei (gelatina), in tusschenpozende koortsen.

De Heer seguin, welke voor eenige jaren een groot aantal proeven over de koortsverdrijvende eigenschap der dierlijke gelei deed, heeft onlangs met het eiwit dergelijke proeven in het werk gesteld, en de gevolgen daarvan bekend gemaakt. Hij verzekert reeds 41, aan tusschenpozende koortsen lijdende, zieken daardoor genezen te hebben, dat hij hun voor den aanval het wit van drie eijeren, in laauw water met een weinig suiker omgeroerd, toegereikt heeft. Volgens zijne opgave prijst zich dit middel, alsook de dierlijke gelei, vooral daardoor aan, dat, zal er genezing op volgen, zijne werking na de eerste giften niet wegblijft, en men het kan verlaten, als de eerste naar zijne aanwending volgende aanvallen niet verminderd zijn mogten.

Middel tegen de jicht en het podagra.

Om de Jicht en het Podagra te genezen, heeft men reeds in het begin der vorige Eeuw de koemelk aangeprezen (*). Dit middel kan men, om deszelfs onschadelijkheid, ligt beproeven. Een zeker Overste, die zulk een martelaar der jicht was, dat hij niet zonder krukken gaan kon, werd door een aanhoudend en geregeld gebruik der koemelk weder hersteld. Uit dankbaarheid liet hij de horens der Koe, wier melk hem genezen had, vergulden.


{==301==} {>>pagina-aanduiding<<}

Voorstel, om den braakwijnsteen ter inenting der Gonorrhoea aan te wenden.

Door Dr. Barton.

Tegen eene zeer zachte Gonorrhoea werd door een' Arts eene inspuiting uit witte vitriool en loodsuiker voorgeschreven. Uit misverstand werden, in
    plaats van het eerste middel, eenige greinen braakwijnsteen genomen. De gevolgen hiervan waren, dat, na het gebruik van eene geringe hoeveelheid van deze oplossing, die in alles slechts eenige greinen braakwijnsteen bevatte, de uitwerpselen uit de pisbuis aanmerkelijk toenamen, derzelver gele kleur vermeerderd werd, en met veel bloed vermengd was. De daardoor ontstane hevige prikkeling hield, trots de zachtste inspuitingen uit loodsuiker en de strengste antiphlogistische middelen, aan.
Dit geval, - en barton kent nog een ander van dezen aard - bewijst, dat dit spiesglaspraeparaat op de inwendige oppervlakte der pisbuis zeer prikkelend werkt. Doch misschien kan de Arts deze eigenschap des braakwijnsteens tot een zeer weldadig oogmerk ten nutte maken. Zoude het in gevallen, waar, door eene plotselijk onderdrukte Gonorrhoea, een gezwel in de liezen ontstaat, niet dienstig zijn om de werking des braakwijnsteens als inspuiting te beproeven? Het zoude niet noodig en ook niet voorzigtig zijn, om eene sterke inspuiting aan te wenden; en ik meen, dat anderhalf of ten hoogste twee greinen op acht oncen water in de meeste gevallen van zulk eene hernia humoralis voldoen zou, om de Gonorrhoea weder te voorschijn te brengen.


{==302==} {>>pagina-aanduiding<<}

Bijdragen tot de verhandeling van den hoogleeraar Blumenbach, over opzettelijke of toevallige verminkingen aan het dierlijk ligchaam, enz.

Door den Hoogleeraar Hacquet.

Dat organische gebreken door toevalligheden, kunstgrepen of door ziekten aan het dierlijk ligchaam erfelijk en door de voortteling voortgeplant worden, heeft insgelijks de Hoogleeraar blumenbach, benevens anderen, voornamelijk bewezen, en behoeft dus geene verdere bewijzen meer; ondertusschen vind ik toch noodzakelijk, een zeer bijzonder geval hier bij te brengen, dat welligt te zijnen tijde meer opheldering over de voortteling geven kan.
Het is uit de Physiologie algemeen bekend, dat alle bewegingen des dierlijken ligchaams slechts tweeledig zijn, namelijk: willekeurige en aangeborene (van de veerkracht na den dood wordt hier niet gesproken), als het hart, de beweging der darmen, motus peristalticus, enz., dat evenwel de oogspieren eene onwillekeurige bewegende kracht, gelijk het hart, zonder verdere gewaarwording hadden, is even zoo onnatuurlijk als het geval bij den Engelschman van bay nard, die zijn hart naar willekeur onbewegelijk maken kon.
De Heer adam haas, voormalig inwoner te Eger, in Boheme, had het zonderling toeval aan deszelfs beide oogen, dat zij zich steeds onwillekeurig door de binnenste en buitenste regte oogspieren her- en derwaarts bewogen; of het een aangeboren of door stuipen in zijne kindsheid veroorzaakt toeval ware, heb ik, zoo min als zijne dochter, kunnen bespeuren. Hij bragt met eene vrouw 9 kinderen ter wereld, waarvan 3 meisjes in het leven bleven, en wederom kinderen baarden. Zijne eerste dochter, ottilia, welke het organische gebrek haars vader niet had, bragt 13 kinderen ter wereld, waarvan de jongens

{==303==} {>>pagina-aanduiding<<}
alle met de ooggebreken des grootvaders behebt waren, de meisjes evenwel niet. -
De tweede dochter van den voornoemden haas heette anna, en had insgelijks het gebrek van den vader niet. Zij baarde 7 kinderen: 4 meisjes en 3 jongens; van de laatste was slechts één daarmede behebt, in denzelfden graad als de grootvader.
De derde dochter, welke met eenen zekeren pieter von stecher getrouwd was, heette magdalena, en had dezelsde omstandigheid der oogen, als haar overledene vader. Zij had toen ter tijd 7 kinderen, 2 meisjes en 5 jongens ter wereld gebragt, waarvan de twee laatste het ooggebrek der moeder hadden. Een daarvan, met name ferdinand, had de oogen zoo zwak als de moeder, zoodat hij van de studie moest afzien, hoe geschikt ook zijn hoofd daartoe was. Bij het licht, wanneer hij wegens zwakte der oogen om te lezen dezelve meer moest gevestigd houden, bekwam hij het gebrek van het dubbelzien (diplopia); ook als hij bij het helderste licht voor den spiegel stond, zag hij de beweging zijner oogen niet, die zich toch steeds als een slingeruurwerk bewogen, ofschoon een ander, als die nevens hem stond, deze beweging even zoo duidelijk in, als buiten den spiegel zag. Waarom moeder en zoon zulks niet zagen, weet ik niet te verklaren. Het is wel waar, dat geen mensch de beweging zijner oogen in den spiegel zien kan, als hij naar een punt heen ziet, dewijl hij op het oogenblik, als hij zien wil, zijn oogappel onbewegelijk stil moet houden, uitgenomen, als hij het hoofd draait, wanneer hij dan de beweging zijner oogen in den spiegel zien kan.
De vader en moeder van den laatstgemelden jongen waren gezond en in het best hunner jaren, welgemaakt en groot; doch de vader had, ofschoon hij een zeer goed ruiter was, met zijn 21ste jaar het ongeluk, met een paard te vallen en het ploegbeen (os vomer) te breken. Daar men bij de genezing niet behoorlijk te werk ging, zoo bleef de neus iets plat en veroorzaakte hem eene schorre stem en gebrek aan reuk. Dit organisch gebrek had zich nu ook op al zijne kinderen voortgeplant, zoodat een zoon een dubbel gebrek van zijne ouders geërfd had, namelijk het

{==304==} {>>pagina-aanduiding<<}
gebrek der oogen van de moeder, en dat van den neus van den vader.
Dit zonderling geval, dat in andere betrekkingen vele duizenden zijns gelijkens hebben mag, schijnt mij toch des te merkwaardiger boven vele andere te zijn, daar het erfelijke der oogen van den grootvader tot de kleinkinderen altijd in het mannelijk geslacht met menigvuldige wegblijving der eerste voortplanting voortgegaan is, zoo als dit bij de twee eerste dochters, ottilia en anna, gebleken is.
De eerste voortplanting van dit organisch ooggebrek heeft geen geslacht verschoond, zoo als men aan de derde dochter, magdalena, gezien heeft; doch bij de tweede voortplanting schijnt zich de kwaal in de verborgene kiemen gedeeltelijk verloren en slechts meer aan het mannelijk geslacht vastgehecht te hebben. Ik make hier daarvan geen gewag, om het ontwikkelings stelsel (nisus evolutionis) der voorafgevormde kiemen tegen den Hoogleeraar blumenbach te verdedigen, want hij heeft veel te gewigtige bewijzen in zijn klein werkje over de vormdrift (nisus formativus) bijgebragt, maar het schijnt zich door het tegenwoordig geval te bevestigen, wat de beroemde haller zoo sterk verdedigde, namelijk, dat voor de bevruchting de kiem in het moederlijk ei reeds bestond; doch aan den anderen kant heeft dit geene plaats, daar de vrouw van den grootvader het organische gebrek der oogen niet had, bijgevolg is het ook in het tweede geval niet waarschijnlijk, daar de kinderen der tweede generatie van de eerste dochters des stamvaders van dien toestand vrij waren, en dan nog, zoo als boven is gezegd geworden, eenige jongens met het ooggebrek ter wereld bragten; terwijl daarentegen bij de derde dochter het organisch gebrek des vaders met den neus heerschte (proedomineerde), daar alle kinderen er mede behebt waren, en slechts twee jongens het gebrek der moeder hadden.
De nieuwere Physiologen zien met regt de zaaddiertjes als eene bijzaak in het voorttelingsvocht aan, gelijk men ook zulks slechts toevallig in de groene stof van den Heere priestley aantreft, en dit, zoo als het mij toeschijnt, het eerst door den geleerden Natuurkundigen ingenhousz ontdekt is geworden. In

{==305==} {>>pagina-aanduiding<<}
den beginne van deze ontdekking was ik geneigd, het ontstaan dezer diertjes van zich zelve af te leiden, daar zij zich met zuiver gedestileerd water, in eene luchtledige ruimte met de stof voorbrengen lieten; daar nu evenwel de genoegzame bewijzen daarvan ontbreken, zoo ben ik ook in zoo verre daarvan afgestapt. Ondertusschen mag het ontstaan der Dieren, welke zich onmiddellijk paren, geschieden zoo als het wil, het is toch bij de grootere dieren zeker, dat elk geslacht een vocht heeft, dat ter vorming eener vrucht noodzakelijk is. Het is uit de natuur bekend, dat de aantrekking der zamenstelling alleen bij twee ongelijke ligchamen plaats vindt om een derde werkend voort te brengen; deze natuurwet is zoo zeker, dat men tot dezen tijd toe uit twee gelijkvormige ligchamen nog nooit een levendig heeft zien geboren worden, daar het bij twee gelijke ligchamen bij eene bloote opeenhooping (aggregatie) blijst; in zoo verre is het dus eene wet der noodzakelijkheid, dat het zaad des eenen van den anderen verschillend en vloeibaar zij, (corpora non agunt nisi sint soluta) om een volkomen zamengesteld (compositum) voort te brengen; hoe zwakker de opeenhooping van bijzondere deelen met elkanderen is, des te sterker is de aantrekking tusschen twee verschillende of vreemde ligchamen: bij voorb. tusschen het water en de opslurpende aarde, de loogzouten en de zuren, enz. Dat de laatste natuurvoortbrengselen bij hunne tezamenstelling vele verschillende zeer geregeld gevormde ligchamen voortbrengen, is bekend. Zonder twijsel heeft de Heer de la metterie, die mij voor 6 jaren te Parijs eene Verhandeling over het ontstaan der menschen door de kristallisatie gaf, daarop zijn stelsel gebouwd; daar ik evenwel deze Verhandeling op mijne reizen verloor, voor dat ik dezelve gelezen had, zoo kan ik ook van zijne geuite meening niets uitvoerigs zeggen.
Nu ware hier tegen te werpen: als twee bijzondere zaadvochten, welke van verschillende natuur zijn, telkens een derde ligchaam moesten voortbrengen, zoo moesten reeds dikwijls bastaarden van menschen en dieren voortgekomen zijn. Doch daartoe, dat twee verschillende ligchamen een derde voortbrengen zouden, behoort telkens eene attractio electiva of uitgezochte, of keuraantrekking, en alsdan ook de behoor-
{==306==} {>>pagina-aanduiding<<}
lijke warmte en voedingsplaats of zachtheid van plaats of een Uterus, opdat de beide vochtige ligchamen de hun opgelegde gisting, voeding en uitzetting verkrijgen kunnen, en bij de aanschieting of vorming des voorwerps geene beletselen in den weg komen mogten. Het boven bijgebragte voorbeeld omtrent de zich voortplantende organische gebreken op de kinderen, schijnt duidelijk te bewijzen, dat de voorttelingstof zich steeds nieuw vormt en bij de aangeborene gebreken er nieuwe bijkomen, en zoo ook met de generatiën even zoo goed weder afnemen kan. Hoe gelijken niet de echte kinderen met de toenemende jaren den ouders? Welk een onderscheid bij een kind, dat in het 18de jaar, tegen een, dat in het 50-60 geteeld wordt. Doen en laten, alles wordt den ouden of jongen ouders gelijk. Hoe kenbaar is dit niet ook bij de dieren: bij voorb. bij de Paarden. Hoe diep zijn niet de oogholten bij een jong veulen, hetwelk door eene oude merrie geworpen is!
Voor dat ik besluit, moet ik nog eene zaak, waarvan de Hoogleeraar blumenbach gewag gemaakt heeft, mede helpen bevestigen; namelijk, dat de besnedene Volken, die de Mozaïsche en Mahomedaansche Leere toegedaan zijn, dikwijls kinderen ter wereld brengen, die reeds besneden geboren worden, is mij niet alleen uit verhalen van Joden en Turken, met welke ik dagelijks omgang had, maar ook uit de ondervinding bij de verlossingen zelve bekend; ook heb ik dit tweemaal bij Christenkinderen aangetroffen, eene zaak, welke gewis reeds menigen Vroedkundigen zal voorgekomen zijn, die echter niet daarop gelet hebben (*).
Wat de Christenkinderen betreft, weet ik niet of het door de ouders door de operatie der phimosis of

{==307==} {>>pagina-aanduiding<<}
paraphimosis op de kinderen is voortgeplant geworden, of dat het enkel een toeval (lusus naturoe) was. Joden en Turken, bij welke dus het geval niet zeldzaam voorkomt, ofschoon de besnijdenis bij beiden verschillende is, hebben voor dezen toestand geen' bijzonderen naam, zoo als men den Hoogleeraar blumenbach medegedeeld heeft. De Hebreër pleeg slechts alleen, zoo als het bij hem gebruikelijk is, het hoofdwoord voor het bijwoord te zetten, om dit toeval uit te drukken לוחם - דלוב, welke zich met Latijnsche letters ongeveer dus laat uitdrukken, namelijk: Noladmahul of geboren besneden. Bij de Joden wordt naar de ware Mozaïsche wet het kind op den achtsten dag na de geboorte besneden, al viel ook de Sabbath in, doch volgens de uitleggingen der Boeken mozes, namelijk van den Talmud, wordt een geboren besneden kind niet meer besneden, maar alleen naar het toompje toe, welke de voorhuid in de hoogte houdt, vanéén gescheurd, waartoe veel minder bekwaamheid, dan ter besnijding noodzakelijk is, behoort. De vanéénscheuring geschiedt echter nooit op den Sabbathdag, als dezelve acht dagen na de geboorte van het kind invalt, maar wordt uitgesteld. Ook hebben de Talmudisten de Besnijdeniswet bij het Israëlitische volk zoo zeer verzacht, dat als een vader twee zonen door de besnijdenis verloren heeft, de derde zoon niet meer behoeft besneden te worden, zonder dat hij uit abrahams schoot zal verstooten blijven.
Dat vele kinderen door de Besnijdenis, alsook bij de Christenen door den Doop verloren gaan, is, helaas! bij beide geloofspartijen meer dan te zeker en algemeen bekend; is de Rabbi of Besnijder niet behoorlijk onderrigt, en zonder ondervinding, zoo als men dikwijls jonge knapen ziet, die deze belangrijke operatie in hun 13de jaar doen, dan verliest dikwijls menige vader zijnen eenigen zoon aan verbloeding, enz. Want het gemeene volk is altijd in den waan, dat eene uitoefening van den Godsdienst nimmer schaden kan, waardoor men alsdan alle daarop volgende kwade toevallen niet telt. Een Vorst diende dus daarop te laten letten, dat eerder behoorlijk besneden, dan behoorlijk gekeeld wierd, wijl het laatste niet, doch wel het eerste den Staat tot nadeel strekken kan.
Bij de Mahomedanen heeft de Godsdienst-inprenting

{==308==} {>>pagina-aanduiding<<}
nooit kwade gevolgen, daar zij niet, naar de wetten van mozes, maar naar den wil van abraham, die zijnen zoon ismaël met het 13de jaar besnijden liet (*), ook bij hen eerst in dezen ouderdom verrigt wordt; want zijn zoon izaak zien zij als een buiten den echt geteeld kind aan. Het zij zoo als het wil, de besnijdenis is in dezen ouderdom, wanneer het kind krachten en verstand heeft, zeer prijzenswaardig.
Het nut, hetwelk zich de wetgever van deze Godsdienstgebruiken voorgesteld heeft, is ons niet bekend geworden, want mozes zegt: het moet den achtsten dag besneden worden; of het ter oorzake van de te lange voorhuid, welke ter bevolking in warme landen, waar deze toestand meer dan bij ons plaats heeft, hinderlijk zijn kan, dan of het met inzigt geschiedt, om deze deelen des te zuiverder te kunnen houden, of om gedeeltelijk de aangename gewaarwording te verminderen, is ons niet bekend geworden. Zeker is het, dat een van deze drie dingen, of alle te zamen de oorzaken daarvan waren (†).

{==309==} {>>pagina-aanduiding<<}

Dusverre over de organische gebreken bij menschen. Nu ook een woord over die der dieren, die onafgebroken voortgaan, en bij een geslacht steeds als een hoofdkenteeken blijven. Bij voorb. de Kameel met zijn' bult onder de zoogdieren, de Kruisbek (Loxia curvirostris), de vlek op de oogen van den Beenbreker onder de vogelen, welke aristoteles (*) het eerst, en bijna ook in alle behoorlijk opgemerkt heeft; bij de visschen het geslacht der Schollen (Pleuronectes), bij welke de oogen op eene zijde zijn, enz. Zouden deze dieren dergelijke gebreken, welke men met regt als eene verminking kan aanzien, niet in de eerste generatie verkregen en zoo voort steeds op hun geslacht voortgeplant hebben? Zoude deze vermoeding door genoegzame bewijzen waarschijnlijk kunnen gemaakt worden, dan ware het ook uitgemaakt, dat alle geslachten des aardbodems met een en niet met meerdere stammen aangevangen hadden.

Het geheim.

Kiest gij, die anderzins zoo op gezelligheid gesteld zijt, thans deze afgelegene wandeling? Geen beekje klettert hier langs den oever, geen windje suist in onze ooren, geen blad ritselt in het geboomte. Het is of Natuur ligt te sluimeren, of de grootheid des Makers in plegtige stilte, zich zonder grootspraak ten toon spreidt. Waarlijk, het is hier de tempel der stilzwijgendheid en de vrijplaats der openhartigheid. Hoe? eugenius! vindt gij vermaak, waar angst en vrees u rondleiden? vraagde aristus zijnen vriend, die daarop blozend ten antwoord gaf: geene stilte heeft mij ooit bekoord, ik ontweek altijd de eenzaamheid, gelijk ik thans het gewemel vlugt. Dan, nu leer ik hare waarde, gelijk die der vriendschap kennen. Hier in dit sombere boschje, waar geene glazen ons bespieden, waar geene muren ons beluisteren, waar geen verraad ons begluurt, waar alles geheim vertrouwen

{==310==} {>>pagina-aanduiding<<}
spreekt, hier wil ik mijn bezwaard gemoed voor u alleen ontlasten. Daarop deelde hij zijnen vriend iets gewigtigs mede en ving vervolgens dit gesprek met hem aan:
Eugenius. Gij ziet, mijn waarde aristus! dat ik voor u zoo openhartig niet zoude geweest zijn, ware ik niet overtuigd geweest, dat een toevertrouwd geheim bij u wel bewaard is.
Aristus. Gij handelt billijk met in mij eenig vertrouwen te stellen; want, daar gelaten, dat ik reeds lang geheel voor u ben, weet ik zeer wel te zwijgen, als ik niet spreken moet.
Eugenius. Zelden zult gij u daarop meer kunnen beroemen, dan heden.
Aristus. Het is zoo gemakkelijk te zwijgen, dat ik mij geene groote eer denk aan te matigen met mij op stilzwijgendheid te beroemen.
Eugenius. Aristoteles was daaromtrent niet van uw gevoelen, hij geloofde, dat niets moeijelijker was, dan het verzwijgen van datgeen, hetwelk men moet verborgen houden, en ook ik houd mij aan die gedachte. Want daartoe dient men altijd op zijne hoede te zijn en een groot gebied over zich zelven te hebben. Schrandere lieden hebben zoo veel menschenkennis, om onze gedachten te peilen, zoo vele kunstgrepen, om ons tot spreken gaande te maken, dat het schier onmogelijk is, iets voor hen geheim te houden. Wijders zijn er geene geheimen van eenige aangelegenheid, welke het eigenbelang of de zucht naar roem niet aan het licht brengen. Althans het zwijgen bij sommige gelegenheden is, mijns bedunkens, eene der grootste pogingen des menschelijken geests, en socrates kon met regt zeggen, dat het gemakkelijker zij eene gloeijende kool in den mond te houden, dan een geheim te verkroppen.
Aristus. Wat mij belangt, mijn Vriend! het zij ik mij de gewoonte gemaakt heb van niets te zeggen, dan hetgeen ik wil zeggen, het zij dat ik juist niet praatziek van mij zelven ben; het kost mij zoo weinig moeite niet te spreken van hetgeen men mij zegt, dat ik mij dit zoo moeijelijk niet kan verbeelden als gij het u voorstelt. Ik tracht mij ook niet op deze mijne weerhoudendheid te beroemen. Ik weet wel,

{==311==} {>>pagina-aanduiding<<}
dat het schandelijk is, het geheim van eenen vriend te schenden; maar ik geloof ook niet, dat het eene eervolle daad is hetzelve ongeschonden te bewaren. De verpligting, welke wij in dat stuk hebben, is zoo naauw, zoo natuurlijk, dat men slechts een weinig gezond verstands noodig heeft, om zich te allen tijde van dezelve te kwijten; en ik zie niet dat er meer verdienste steekt in het verborgen houden van een geheim, dan in het bewaren van een toevertrouwd pand.
Eugenius. Schoon men daarin juist maar doet hetgeen onze pligt van ons vordert, zoo steekt er echter dikwijls lof in die pligtbetrachting: alhoewel ieder mensch tot zedigheid en ingetogenheid verbonden is, verdient hij toch onze achting, die het wezenlijk is.
Aristus. Ons hart moet evenwel slecht geplaatst zijn, wanneer men van het vertrouwen, hetgeen men in ons stelt, een misbruik kan maken. Ik voor mij betuig geen afzigtelijker verraad te kennen. Daar het vertrouwen het voornaamste onderpand eener welgemeende vriendschap is, zoo volgt daaruit, dat het de grootste laagheid is, hetzelve, in plaats van het als zoodanig zorgvuldig te bewaren, roekeloos bloot te stellen; het is, in zekeren zin, iets schenden, dat in de maatschappij als heilig gehouden wordt. Pythagoras maakte van het geheim eene gemoedszaak: en bacon stelt het onder de geheiligste verpligtingen: zoodat men, volgens de getuigenis dier twee groote mannen, geen geheim aan den dag kan brengen, zonder zijn gemoed te kwetsen of eene soort van heiligschennis te plegen.
Eugenius. Bijaldien dit zoo is, dan worden er dagelijks niet weinige van die heiligschennissen bedreven; vermits er weinige gevonden worden, welke de geheimen niet aan den dag brengen, waarvan zij alleen de bezitters waren. De meeste menschen evenaren den door terentius ten tooneele gevoerden slaaf, die niets kon binnen houden, even zoo min als een sla-emmer het water behoudt, of liever, het geheim is bij vele menschen even als nieuwe wijn, die gestadig zoekt te ontsnappen en zich te verspreiden. Zelfs die lieden, op wier trouw men anderzins meest kan bouwen, zijn niet altijd meesters van zich zelven; er zijn oogenblikken, dat hunne ingetogenheid

{==312==} {>>pagina-aanduiding<<}
hun begeeft: en dit komt, naar mijne gedachte, van de natuurlijke neiging, welke wij tot spreken hebben, en van het vermaak, dat wij hebben, in anderen iets mede te deelen, waarvan zij onkundig zijn. Het genoegen, hetwelk men heeft in zich te doen hooren, is des te grooter, hoe de aandacht, welke men aan onze woorden verleent, grooter - die aandacht des te grooter, hoe, hetgeen men zegt, te bewonderenswaardiger, te ongehoorder is. De waan mengt zich daar wat tusschen; met aan iemand iets te verhalen, hetwelk deze of gene ons in vertrouwen gezegd heeft, doet men hem verstaan, dat men ons betrouwt, dat men ons acht, dat men ons raadpleegt. Eindelijk, het is zoo streelend iets aan anderen mede te deelen, dat men zich niet behoeft te verwonderen, dat zulks zoo dikwijls, zelfs ten koste van bescheidenheid en trouw, plaats vindt. En kunnen zelfs mannen hunne tongen niet bedwingen, geen wonder dan, dat de praatzieke vrouwen aan dit gebrek nog meer onderhevig zijn. Het schijnt of de meeste vrouwen uit dat Ethiopisch meer gedronken hebben, waarvan diodorus van Sicilie gewaagt, welks water het verstand diergenen, die er van gedronken hebben, zoodanig in verwarring brengt, dat zij niets, van al wat zij weten, kunnen verborgen houden. De vrouwen, ik herhaal het, kunnen niet zwijgen, en de geheimhouding is, volgens eenen Griekschen Dichter, voor haar een ondragelijke last. Zij zijn voor het gtootste gedeelte als de echo's, die alles nabaauwen, wat men hun voorzegt.
Aristus. Met zoo te spreken, waarde eugenius! zult gij het gansche vrouwenheer tegen u in het harnas jagen. Zij zullen heldinnen tegen u aanvoeren, die (kwam het op zwijgen aan) niet weinige van onze kunne zouden beschaamd maken. Immers, om van andere dezer kunne niet te spreken, waar vinden wij onder mannen grootere slagtoffers van stilzwijgendheid, dan eene Atheensche leaena was. Deze vrouw, na alle folteringen der pijnbank met eene ongeloofelijke standvastigheid te hebben doorgestaan, zonder dat men ooit iets uit haar konde te weten komen, aarzelde niet hare tong af te bijten, en die in het aangezigt des dwingelands te spuwen, die uit haar een geheim zocht te vernemen, hetwelk zij niet wilde

{==313==} {>>pagina-aanduiding<<}
openbaren. Weet gij ook niet, dat de Atheners haar een standbeeld oprigteden overeenkomstig haren naam en haren moed. Het was eene leeuwin, volgens plinius zonder - volgens anderen, met eene gouden tong.
Eugenius. Deze vrouw had reden van beducht te zijn, dat hare tong haar soms eene verkeerde rol mogt spelen, zij deed dus wijsselijk met zich van dezelve te ontdoen. Al de overige deden niet kwalijk met op dezelfde wijze hare tongen te verkorten; echter twijfel ik, of zij nog niet zonder tong zouden spreken. Ik houde mij verzekerd, dat, zoo haar de spraak ontbrak, zij hare toevlugt tot teekenen en gebaren zouden nemen, om aan de geheele wereld te beduiden, wat zij zeggen wilden. Waarlijk, zij kunnen niet zwijgen, en twee of drie tegenstrijdige voorbeelden zijn buitengewone gevallen, die niets afdoen. ‘Een stomme krekel,’ zegt plinius, ‘is een wonder der natuur;’ en de Atheners, daarvan overtuigd, zetteden op het voetstuk van het standbeeld dezer wondervrouw: ‘de deugd heeft over haar geslacht gezegevierd,’ om te kennen te geven, dat hare stilzwijgendheid boven hare kunnen was, en dat zij met hare spraak, als het ware, afstand gedaan had van vrouw te zijn.
Aristus. Met dat alles kan men toch zeggen, dat de vrouwen vele behoedmiddelen hebben tegen het spreken, welke de mannen missen. Hare eigenaardige deugden, als: wederhoudendheid, ingetogenheid en schaamte (*), zijn goede tegenmiddelen tegen de ongebondenheid der tong; voeg daar nog bij, dat zij minder zijn blootgesteld aan de weetgierigheid der schranderen.
Eugenius. Wat er ook van zij; het kenmerkt eene lage, lafhartige en zwakke ziel, niets te kunnen binnen houden, gelijk de oprisping een kenteeken is van eene zwakke maag: maar van den anderen kant kenschetst de weerhoudendheid in het spreken een edel

{==314==} {>>pagina-aanduiding<<}
gemoed. Het zijn de menschen, zegt de wijze plutarchus, die ons het spreken, het zijn de Goden, die ons het zwijgen leeren, met ons in al de geheimen van den Godsdienst de stilzwijgendheid op te leggen. Ik voor mij beschouw zwijgende lieden als die groote rivieren, van welke men den grond niet ziet en die geen geruisch maken, of gelijk die bosschen, wier sombere stilte ons, ik weet niet welken, Goddelijken eerbied inboczemt. Ik heb voor die lieden dezelfde achting, welke men voor die Godspraken heest, welke zich nooit laten verklaren, dan na de uitkomst der voorspellingen. Het is die verwonderlijke deugd, welke den grooten man maakt. Het is door haar, dat men der Vorsten vertrouwen wint, dat men deel heeft in hunne beraadslagingen, dat men zich hunne gunst waardig maakt en toegang vindt tot het bewind van zaken. Welke schoone begaafdheid ook iemand hebbe, hij is tot niets nuttig, zoo hij niet zwijgen kan; ja! hij is ieder redelijken mensch tot last. Er is geene onderneming, welke hij niet verijdelt, geene bijeenkomst, welke hij niet tot verhinderig is. Men is bij zulke lieden als gebonden en als op de pijnbank. Men behoort gestadig op zijne hoede te zijn, ten einde niets te zeggen, hetwelk men niet wil uitgebazuind hebben. In der daad, het zijn geesels der maatschappij.
Aristus. Hetgeen gij daar zegt, heeft meest betrekking op de Vorsten. De geheimhouding maakt een gedeelte van hun gezag uit. Niet alleen, omdat zij veel toebrengt tot het welgelukken hunner ondernemingen, maar ook omdat het eene zekere soort van oppermagt uitmaakt, zijne gedachten en besluiten geheim te houden, en het behoort slechts tot een verheven genie en hetwelk geschapen is om over anderen het gebied te voeren, 'voornemens van anderen te kunnen doorgronden en zijne eigene te kunnen verbergen. Het zijn ook de Koningen en Prinsen, die door het beteugelen der tong zich de achting hunner onderdanen moeten bevorderen en hun karakter bij dezelve ophouden. En het was buiten twijfel om die reden, dat de Koning numa eene bijzondere hulde bragt aan de Godin, welke bij de geheime en siilzwijgende noemde; dat augustus op zijn zegel eene Sphinx had doen snijden, een dier, hetwelk bij de

{==315==} {>>pagina-aanduiding<<}
Egyptenaren werd aangebeden en erkend voor den God der stilzwijgendheid en der raadsels; dat lodewijk de XI wilde, dat zijn zoon slechts deze Latijnsche woorden verstond: qui nescit dissimulare, nescit regnare; dat is: die niet weet te zwijgen, weet niet het rijk te bestieren.
Eugenius. Waarlijk, het is de veer, welke het uurwerk des Staats in werking houdt. De voorzigtigste plannen worden nutteloos, zoodra men die aan het licht brengt. De Romeinen, die zoo bedreven waren in het bestuur des Staats, bouwden den tempel van den God der raadgevingen in het diepst der afgelegenste en der somberste bosschen; zelfs rigteden zij hem altaren onder de aarde op, om aan te duiden, dat de raadsbesluiten in de diepste stilte moesten bedekt blijven.
Aristus. Daar een Vorst de levendige beeldtenis van god op aarde is, zoo voegt het hem, dat hij gode gelijk blijve, die de wereld bestiert door wegen, welke aan ons menschen ten eenemale onbekend zijn, en die ons dagelijks de uitwerkingen zijner goedheid en regtvaardigheid doet gewaar worden, zonder ons de oogmerken zijner wijsheid bloot te leggen. Maar ook zij, aan welke zich een Vorst vertrouwt, moeten niet minder de kunst van zwijgen weten; en het was daarom, dat alexander eens brieven van aangelegenheid lezende, en vernemende, dat ephestion ze tegelijk met hem las, zijnen ring, die hem ten zegel diende, op de lippen van zijnen gunsteling hield, om hem stilzwijgend de stilzwijgendheid te gebieden. Dien ten gevolge hebben Staats-ambtbekleeders geene grootere verpligting, dan de stilzwijgendheid.
Eugenius. Het ware te wenschen, dat de wetten, die daarop betrekking hebben, zoo zeer in acht genomen wierden, als zij weleer te Athene en te Rome onderhouden werden. De Regters van den Areopagus waren stom geheim, en wat de Raadsheeren van Rome betreft, die spraken zoo weinig, dat de zaken, welke zij verhandelden, jaren lang verborgen bleven. Tot in zoo verre, dat het scheen uit hun gedrag of niemand onder hen allen iets wist. Getuige dat voorval met eumenes, Koning van Azië. Die Vorst eens te Rome gekomen zijnde, om dat volk eene onderneming van perseus, Koning van Macedonië, aan te kondi-
{==316==} {>>pagina-aanduiding<<}
gen, en om hetzelve tot den oorlog tegen perseus over te halen, had met den Raad die zaak zoo stil bewerkt, dat men niet konde vernemen, wat hij denzelven had voorgesteld, noch wat hem daaromtrent was ten antwoord gegeven. Zelfs werd die bewonderingswaardige stilzwijgendheid bij voorkomende gelegenheden door eenen wezenlijk Romeinschen moed gehandhaafd. Zoo zag men eenen pompejus, bij het Hof van Illyrie, gevangen, maar meester van zich zelven, en dus vrij in de boeijen, zijnen vinger aan eene toorts verbranden, liever dan de plannen des Staats te ontdekken.
Aristus. Ook andere volken zijn daaromtrent niet minder naauwgezet en gestreng geweest. De Egyptenaars deden den overbrengers der staatsplannen de tong uitsnijden, en mij dunkt, dat zij daar wel aan deden: want zij, die niet kunnen zwijgen, verdienen niet te spreken.
Eugenius. Zij verdienen niet te leven, en het is dus niet te laken, dat de Peliers hen ter dood verwezen: want, om kort te gaan, het is niet slechts aan eene zwakheid, onvoorzigtigheid en onregtvaardigheid toe te schrijven, maar het is regtstreeks het gezag van eenen Vorst schenden, deszelfs geheimen te openbaren. Het is zich vijand van het algemeen welzijn verklaren, zijne plannen te ontdekken.
Aristus. Dat het geheim de ziel en het leven van groote ondernemingen is, bewijzen de geschiedenissen reeds der vorige eeuwen, en de bedendaagsche gebeurtenissen leveren vele soortgelijke voorbeelden op: maar geen treffender bewijs kan ik daarvan vinden, dan in de groote omwenteling van Portugal; want toch de herstelling der wettige Koningen in den persoon des Hertogs van Bragance, was, om zoo te spreken, het gevolg en het wonderwerk des geheims. Het was de moeijelijkste en hagchelijkste onderneming van de wereld. De aanvoerders zelve verwonderden zich over hun voornemen: niet alleen was alles klaarblijkelijk tegen hen, maar het was hun zelfs onmogelijk hunnen aanslag door gewone en natuurlijke middelen ten uitvoer te brengen. De Spaansche heerschappij was alom gevestigd, die van Kastilie waren in het bezit van alle plaatsen. Er waren noch troepen noch geld in het Koningrijk. Het volk begon

{==317==} {>>pagina-aanduiding<<}
reeds aan de slavernij te gewennen. De adel, die des te meer mishandeld werd, hoe zij meer aan Spanje verdacht was, smeekte te vergeefs om de vrijheid. Er was geene hulp van den kant der overige Vorsten te hopen, die of te zwak of te zeer in de belangen van Spanje waren ingewikkeld of te veel met zich zelven te doen hadden; in dier voege, dat de voornaamste zamengezworenen, die zich vervoegd hadden bij D. condical couttinho, welke uit hoofde zijner hooge jaren het bed moest houden, en die de gewigtigste staatszaken behandeld had, op hunne raadpleging van hem zijn antwoord kregen, dat hij hunnen ijver prees, maar het welgelukken hunner poging als onmogelijk beschouwde. D. rodrigo da cunha, Aartsbisschop van Lissabon, een man van zoo een groot doorzigt als ondervinding, was als ter neêrgeslagen op het hooren van de voorstelling, welke zij hem deden, en poogde hen van dat voornemen af te trekken, welks uitvoering hem zeer gevaarlijk voorkwam. Intusschen, onverminderd al deze zwarigheden, wisten zij het zoo ver te brengen, dat zelfs de Secretaris van Staat, wiens dood de eerste stap tot de omwenteling zoude zijn, wel verre van eenige achterdocht of wantrouwen op iets te hebben, 's avonds voor dat de onderneming moest bewerkstelligd worden, van het land in de stad kwam. Nooit is een geheim aan zoo vele menschen medegedeeld, en nooit is een geheim zoo ongeschonden verborgen gebleven. Geen een der gezworenen deed iets blijken. Twee zonen van den Graaf van contanhede, wien men goedgevonden had niets van de geheele toedragt van zaken te kennen te geven, spraken er hunnen vader geen enkel woord van. Zelfs de vrouwen konden bij deze gelegenheid zwijgen, want verscheidene vrouwen van rang, onder anderen D. philippa de vilhena en D. antonia de silva, die aan de onderneming medewerkten, wapenden op den bepaalden dag zelven hunne zonen en moedigden ze tot het
welvolvoeren van hunne zaak ernstig aan.
Eugenius. Nadat ik zie, zijn de Portugesche vrouwen geheimhoudender, dan weleer die van Rome waren. Gij weet de gebeurtenis daaromtrent van den jongen papirius.
Aristus. Ik herinner mij niet er iets van gehoord

{==318==} {>>pagina-aanduiding<<}
te hebben, en gij zult mij vermaak doen met mij dezelve eens mede te deelen.
Eugenius. Zij is vermakelijk. Dat kind ging dagelijks met zijnen vader naar het Raadhuis; want het was de gewoonte der Raadsheeren hunne zonen mede derwaarts te nemen, ten einde dezelve van jongs af aan naar de belangen des Staats te vormen en aan het geheimhouden gewoon te maken. De vrouw van den ouden papirius drong eens bij haren zoon er op aan, dat hij haar zoude verhalen, wat er in den raad verhandeld was. Het voorzigtig kind zeide, dat men hem ernstig verboden had er iets van te melden. Dit maakte slechts de nieuwsgierigheid der moeder nog meer gaande. Zij smeekte hem duizendmalen, dat hij het haar toch zoude zeggen, zij voegde bedreigingen bij hare gebeden, en spaarde niets om dit geheim uit hem te lokken. Onze jonge Raadsheer verzette zich er tegen zoo goed hij kon, maar eindelijk, om zich van hare dringende aanzoeken te ontslaan, beloofde hij haar alles te zullen zeggen, mits zij het voor zijnen vader geheim zoude houden en er aan niemand van spreken; hetwelk zij hem met eede beloofde. Nu dan, Moeder! zeide hij haar, daar gij het wilt weten, men heeft van dezen morgen in beraadslaging genomen, of het ook dienstig voor den Staat zoude zijn, dat ééne vrouw twee mannen of één man twee vrouwen hadde. Deze tijding verbaasde de moeder ten uiterste: zij ging terstond geheel ontsteld ten huize uit, om hare vriendinnen daarvan kennis te geven. Binnen korten tijd was het al de vrouwen der stad ter ooren gekomen: en 's anderendaags bijeen gekomen zijnde, kwamen zij huilende en kermende voor het Raadhuis, en riepen, dat niets buiten haar moest besloten worden. De Raadsheeren waren ten hoogste verwonderd over dit schouwspel en hadden nooit kunnen begrijpen, wat dier vrouwen begeerte was, zoo de jonge papirius het geval niet verteld had: zij bewonderden zijne stilzwijgendheid en slimheid. Tot belooning daarvoor en om zich in het vervolg voor zoo een dergelijk voorval te vermijden,
besloten zij, dat er voortaan geene kinderen meer in den raad mogten komen, dan papirius alleen.
Aristus. Dit was waarlijk een mannelijk doorzigt

{==319==} {>>pagina-aanduiding<<}
in een kind, en de belooning, welke hij voor deze daad erlangde, was voor den Raad zoowel eervol als voor dat wonderkind; want niet ten onregte zeide weleer zeker Ridder, dat het geheimvertrek der Vorsten aan bijenkorven moet gelijk zijn, die zelfs voor het nieuwsgierigst en scherpst gezigt ondoorgrondelijk zijn.
Eugenius. Van welk nut de geheimhouding in den krijg zij, bewijst bijna de dagelijksche ondervinding. Nooit wordt een geheime aanval door een goed gevolg bekroond, wanneer de vijand reeds verwittigd is van de plaats waar-, en de wijze, waarop die aanval zal plaats vinden, want dan werkt eene tegenstrijdige geheime onderneming dat ontwerp niet zelden tegen, of ten minste is de vijand tegen hetzelve meer op zijne hoede. Het geheim alleen maakt, dat men hem onvoorziens kan overrompelen. Dikwijls moet men een oorlogsplan verbergen onder den schijn van een plaisierreisje. Maar het is vooral in het heete van den oorlog, dat het geheim noodzakelijk te pas komt. Wanneer de vijand niet kan vernemen, op welk punt het doel gerigt wordt, is hij gedwongen al zijne plaatsen in staat van verdediging te houden, en niets fnuikt zijne magt zoo zeer, dan de verdeeling zijner troepen. De Romeinen van de noodzakelijkheid van de geheimhouding in den krijg overtuigd, droegen daarom eenen Minotaurus in hun vaandel, om door dat gedrocht, dat in een doolhof gesloten was, te kennen te geven, dat niemand hunne plannen kon ontwikkelen, maar meer en meer in dezelve verward raakte. Voorbëelden van krijgslistige geheimhouding vindt men in eenen scipio en in eenen hannibal, welke hunne eigene troepen misleidden, om den vijand te bedriegen. Deze gaven bij gelegenheid hun volk eerst de reden van hunnen marsch te kennen, na het eerst vlak tegen den vijand te hebben aangevoerd. Ieder is dus bijna overtuigd van de noodzakelijkheid der stilzwijgendheid; maar weinigen verstaan die kunst. Zij heeft hare gronden en regelen, gelijk de welsprekendheid. Zie hier, naar mijn gevoelen, haren eersten grondregel: Men moet nimmer iets aan iemand mededeelen, hetwelk men ons in vertrouwen gezegd heeft.
Aristus. Hoe? mag men eenen boezemvriend niet alles zeggen, wat men weet?

{==320==} {>>pagina-aanduiding<<}

Eugenius. Neen, vermits men wel over zijne eigene, maar geenszins over die van een ander kan beschikken: het zijn toevertrouwde goederen, waarvan men geen meester is. En daar de Regtsgeleerden iemand aan eenen diefstal schuldig houden, die het geld, dat hem ter bewaring is toevertrouwd, tegen den wil van den persoon besteedt, welke het hem in handen gesteld heeft, zoo moet men ook aan ontrouw schuldig rekenen dengenen, welke het geheim van iemand, buiten zijne toestemming, aan den dag brengt, ofschoon het getrouwe lieden zijn, aan welke hij het mededeelt. Hetgeen men ons in het geheim toevertrouwt, is voor ons alleen, en het moet bij ons blijven: zelfs onze geliefdste vrienden hebben er geene de minste aanspraak op, zoo min als wij zelven. Het voorbeeld van ambrosius en satyrus, zijnen broeder, moest het geheele menschdom ten regel strekken: ‘Wij hadden één hart en ééne ziel,’ zeide die vader; ‘alles was onder ons gemeen, uitgenomen....de geheimen onzer vrienden.’ Een geheim moet niet alleen bij ons als het ware sterven, maar ook verteren, volgens euripides, die, om zich van het verwijt te zuiveren, hetwelk men hem eens deed, namelijk, dat zijn mond eenen vuilen reuk uitademde, ten antwoord gaf: dat men zich daarover niet behoefde te verwonderen, want er reeds verscheidene geheimen in verteerd waren.
Aristus. Maar zoo nu die persoon, wiens geheimen wij weten, ons kwalijk behandelt, en van onzen vertrouweling onze vijand geworden, van het vertrouwen, hetwelk men in hem stelde, een slecht gebruik maakte, het zij om ons te benadeelen, het zij om ons uit den weg te ruimen, in één woord, hij al onze geheimen aan den dag brengt; zijn wij hem dan die stipte getrouwheid nog wel verschuldigd?
Eugenius. Ja zeker, of ten minste ben ik die aan mij zelven verpligt of aan de vriendschap, die bestaan heeft, schoon zij nu niet meer aanwezig is. Hetgeen hij mij gezegd heeft, toen hij mij als vriend beminde, dat is een vertrouwd pand van zijn hart, zijn haat geeft mij geen regt op hetzelve; zij verandert de natuur van hetzelve niet; zijn geheim behoort nu niet minder aan hem, dan van te voren. Hij zij trouweloos, ondankbaar, ontaard en al wat hij wil, ik voor

{==321==} {>>pagina-aanduiding<<}
mij moet getrouw, dankbaar en edelmoedig zijn. Bij die voorwaarde echter, dat het belang van Vorst of Vaderland mij niet tot spreken nope; want in zulke gevallen moeten alle bijzondere belangen voor het algemeen welzijn zwichten. Voor het overige heeft die wet betrekking zelfs op diegenen, welke boven de wet schijnen te zijn; en eene Koningin van Engeland, met name henriette de france, zeide met regt, dat Vorsten dezelfde geheimhouding in acht moeten nemen als Biechtvaders. Volgens de les dezer zelfde Koningin moet men zich niet beroemen op een geheim, hetwelk men ons heeft medegedeeld, zelfs dan niet, wanneer de zaak reeds algemeen bekend is. Men moet het vergeten, of zoo weten, als of men het niet wist (*).
Aristus. Dit is waarlijk eene gestrenge les, en die in de wereld weinig wordt waargenomen. Zoodra immers iets aan het licht gekomen is, wel verre van zediglijk te erkennen, dat men het van te voren reeds wist, pocht men er op, dat men hetzelve het eerst geweten heeft, en geeft hun, die ons de zaak willen mededeelen, ten antwoord: Ik wist het al: het is voor mij niets nieuws, ik heb het meer gehoord.
Eugenius. Om dien pligt wel in het oog te houden, moet men op zich zelven eerst acht geven. Een mensch, die zijne eigene geheimen bezwaarlijk binnen houdt, zal ook die van zijnen vriend niet wel in zijn binnenste gesloten kunnen houden.
Aristus. Dus kunnen wij over onze geheimen naar goeddunken handelen?
Eugenius. Veiligst is deze les van seneca te volgen: Hetgeen gij wilt, dat anderen zwijgen, zwijg dat zelf eerst. En ik zeg: hetgeen gij niet wilt, dat velen weten, maak dat aan niemand bekend. Want waarom zouden anderen u getrouw zijn, daar gij het niet aan u zelven zijt? Hoe? Zoudt gij dat kwalijk kunnen nemen, dat men datgeen ruchtbaar gemaakt gemaakt heeft, hetgeen gij zelf niet hebt kunnen verborgen houden? Men volgt slechts daarin ons voorbeeld, en ik zou dwaas zijn, wanneer ik mijn geheim

{==322==} {>>pagina-aanduiding<<}
in eens anders hart beveiligd wilde hebben, daar het in het mijne zelfs niet wel bewaard is.
Aristus. Er zijn omstandigheden, in welke men gedwongen is zijn hart bloot te leggen, al was het dan maar om raad te vragen. Daarenboven wordt de vriendschap niet onderhouden en aangekweekt, dan door onderlinge mededeeling der geheimen, en men zoude dezelve weldra verbreken, zoo men geen vertrouwen in zijne vrienden stelde.
Eugenius. Dit stem ik volkomen toe; maar in die gevallen moet men wel weten te kiezen, om ons hart niet uit te storten, dan bij eenen persoon, op welken men bij ondervinding bouwen kan. In zulke gelegenheden moet men zich juist niet vervoegen bij hem, die ons dierbaarst is, maar die de meeste trouw en wijsheid bezit. Simson vond zich bedrogen door zijne geliefde delila en de Keizer maximus moest er zijn leven bij opzetten, omdat hij zijn geheim aan zijne gemalin had blootgelegd. De reden daarvan is, dat voorzigtigheid steeds met vriendschap moet gepaard gaan.
Aristus. Maar in geval men nu eenen zeer getrouwen en geheimhoudenden vriend heeft, mag men hem dan niet zeggen hetgeen men voor anderen achterhoudt?
Eugenius. Ja, buiten twijfel: men mag niets voor hem bedekt houden; en het is het grootste genot des levens eenen anderen Ik te bezitten, in wiens boezem men zijne verholenste gedachten kan uitstorten. Ik zeg éénen anderen Ik, daar een alleen voldoende is, onder vele vrienden behoort men slechts éénen vertrouweling te kiezen. Het hart van eenen regtschapenen man moet zijn als dat van eene regtschapene vrouw, namelijk voor éénen alleen. Hetgeen drie personen weten, is gewoonlijk terstond bekend, of zal het weldra worden; zoodra eene zaak eene reis door meer dan eenen mond gedaan heeft, verspreidt het zich bijna als het water, dat in eenen waterval van den eenen bak in den anderen loopt. Hetgeen ik daar zeg, heeft eigenlijk betrekking op die zaken, welke geene ernstige overweging vorderen, anderzins behoort men vele lieden te raadplegen, en geenszins zijn eigen hoofd te volgen, zoo als men van lodewijk XI verhaalt. Die Vorst zoude in alles zijn eigen goed-
{==323==} {>>pagina-aanduiding<<}
dunken, buiten raadpleging van Ministers als anderzius, gevolgd, en brezay, Groot-Landvoogd van Normandie, hem zulks op de volgende wijze al boertende verweten hebben: De Koning eens ter jagt gegaan zijnde, zat op een jong paard. Sire, zeide brezay, ik geloof niet, dat er ergens een paard van die kracht gevonden wordt. Hoe zoo? vraagde lodewijk. Omdat, hervatte de Landvoogd, het Zijne Majesteit en zijnen geheelen Raad draagt. Deze kwinkslag deed niets anders af, dan dat hij den Koning slechts deed lagchen. Maar hij bragt in hem geene verandering te weeg.
Aristus. Ik ken menschen, die van alles een geheim maken: wel verre van te zeggen, hetgeen men moet zwijgen, zwijgen zij dikwijls, hetgeen men moet zeggen. Zij spreken bijna niet, dan aan het oor fluisterende, en geven alles, wat zij zeggen, als geheim op, zelfs tot kleinigheden en loopende geruchten.
Eugenius. Die menschen behooren niet tot de verstandigste klasse, want er zijn duizende zaken, op welke een ieder aanspraak kan maken. In die zaken zich geheim te gedragen, dit strijdt zelfs tegen de gezonde rede, dit is de burgerlijke maatschappij beleedigen, welke in eene onderlinge mededeeling van alle die dingen bestaat: dit is tegen openhartigheid en opregtheid zondigen, welke de banden der gemeenschap zijn, welke de menschen onderling, het zij door de spraak, het zij door brieven hebben. Men moet de kracht van het woord Geheim niet uit het oog verliezen, en, volgens plato, een onderscheid weten te maken tusschen hetgeen men zeggen en hetgeen men zwijgen moet. Ten andere, om een geheim als zoodanig wel te bewaren, is het geenszins genoeg hetzelve niet gemeen te maken: men moet zich zoo bezitten, dat ons geen woord ontglipt, hetwelk anderen doet gissen, dat men iets binnen houdt, of hetgeen zelfs te kennen geeft, dat men iets geheims weet.
Aristus. Er volgt dus uit dit alles, dat de kunst van geheimhouden zich tot het zwijgen bepaalt.
Eugenius. Het is niet genoeg zijne tong te beteugelen. Er zijn menschen, die bijna nooit spreken, maar men behoeft ze slechts na te gaan, en men zal weldra ontwaren, dat zij branden van verlangen, om

{==324==} {>>pagina-aanduiding<<}
te spreken. Anderen toonen op hun gelaat al wat zij in het hart hebben, gelijk aan een horologie, hetwelk van buiten toont hetgeen er van binnen is. Zoodanig zijn de onbedreven Staatspersonen, van welke een Wijze van onzen tijd getuigd heeft, dat men alle geheimen in hunne oogen verneemt, dat men er na den middag de bevelen in leest, welke zij voor den middag gekregen hebben. Somtijds verraadt ons eene aangenomene stilzwijgendheid. Een opslag van het oog brengt somtijds de gewigtigste zaak aan het licht. Men moet zich voor alle geheimhouding wachten: men moet de mond gesloten hebben, maar een openhartig en vrij gelaat vertoonen: zelfs moet men somtijds, door veel spreken, een geheim bedekken of smoren; eindelijk, men moet zich zoo gedragen, als of men geen geheim wist. Zij, die tot de geheimen van Vorsten worden toegelaten, moeten wel bijzonderlijk dezen regel in acht nemen, omdat zij door duizenden omringd zijn, die hen bij iederen stap gadeslaan.
Aristus. Dit is te zeggen, dat men, om opregt geheimhoudend te wezen, schrander, of, om mij zoo uit te drukken, bij de hand moet zijn. Ik geloof zelfs, dat men, volgens u, van alle zonden en driften behoorde vrij te zijn.
Eugenius. Men dient ten minste ingetogen, matig en meester van zich zelven te wezen, want alles, wat de rede ontstelt, maakt de tong los, en het is volgens den wijzen man onmogelijk, dat het geheim met den wijn kan zamenstaan.
Aristus. Horatius komt daarin met hem overeen. Hij zegt: dat de wijn ons als op eene aangename en genoegelijke pijnbank brengt, welke de meest achterhoudende en verstandigste lieden tot spreken dwingt. Om die reden was het gebruik van wijn eertijds aan Koningen en Overheidspersonen verboden.
Eugenius. Zoo die wet nog overal in kracht ware, er zouden weinige Duitschers gevonden worden, die niet van harte aan het Rijksbestuur vaarwel zouden zeggen.
Aristus. Het geheim dus.....
Eugenius. St! Dat woord, daar wij het bosch, die toevlugt van onze harten reeds ongemerkt zijn ten einde gekomen, moet, wil het dien naam Geheim

{==325==} {>>pagina-aanduiding<<}
behouden, door ons van stonde aan niet meer genoemd worden.
Aristus. Wij weten dus beiden niets, dan hetgeen de wereld weet.

Over de geschenken aan dienstboden.

Veel schadelijks is in onze tijden uitgeroeid geworden; er blijft evenwel, helaas! nog veel overig, dat insgelijks, ter verligting van ons huisselijk en gezellig leven, moest afgeschaft worden, en dat enkel om die reden nog gebleven is, dewijl het aan algemeenheid ontbreekt, en dewijl niemand, zoo als het spreekwoord zegt, de kat de bel wil aanhangen. Bij voorbeeld, de drinkpenning aan dienstboden. Men bezoekt eenen goeden vriend, broeder, zwager, oom, enz., en blijft bij hem overnachten. Men laat zich mogelijk de schoenen of laarzen schoonmaken, den rok uitkloppen of een glas water toereiken, en daarvoor moet dan, volgens rang en staat, een geschenk aan de dienstboden gegeven worden. - De drinkpenning mag zoo klein zijn, als hij wil, het is in der daad weggeworpen geld, en maakt, als men in een jaar verscheidene zulke bezoeken aflegt, en daarbij, gebruikelijker wijze, telkens zijne milde hand opendoet, reeds een aardig sommetje uit. Doorgaans wordt het geld ook juist niet prijzenswaardig aangewend. Ligt gewonnen, ligt verronnen. Ijdele pronk, snoeperijen, bezoek van slechte huizen, spel en dans, zijn de gewoonlijke uitwerkingen daarvan.
In onze tijden, in welke het geven enkel daar alsdan kan plaats hebben en moet, waar de menschenliefde het als pligt gebiedt, en in welke men onnutte geschenken, welke enkel aan de Godin der mode en der gewoonte opgeofferd worden, uit ligt te begrijpene gronden geheel afschaffen zoude, - moest dan ook de drinkpenning aan dienstboden vervallen. Dit kon zeer ligt bewerkstelligd worden. - Iemand, die eenen knecht of eene meid huurt, moest slechts aan de zich bij hen verhurende bedienden bepaald mede bedingen: drinkpenningen van vreemden worden door-
{==326==} {>>pagina-aanduiding<<}
gaans niet gegeven. Deze voorwaarde moest dan ook den gasten bij hun kortstondig bezoek bekend gemaakt worden, en deze houden hun geld zeer wijsselijk en gaarne tot betere uitgaven in den zak. Ik geloove, als slechts eerst vijf of zes familien van aanzien, op eene plaats, dit voorstel bestendig volvoerden, dan zou weldra algemeen deze onnutte uitgave bespaard kunnen worden.
Doch ‘de drinkpenning is eene schoone aanmoediging voor de dienstboden, om hunne pligten des te williger en getrouwer te vervullen,’ - werpt men mij welligt tegen. Ik antwoord: in het geheel niet; het wordt hun toch niet van hunne Meesters of Meesteressen als belooning voor hunne getrouwheid, maar door vreemden gegeven, aan welke zij door geheel geene bijzondere pligten verbonden zijn. En waarvoor wordt hij eigenlijk gegeven? Voor huisselijken arbeid, dien hun door bedongen loon en kost vergoed worden? Het meerdere van dezen arbeid bij bezoeken van vreemden kan niet in aanmerking komen, als dit bij het huurkontrakt in aanmerking genomen en daarvoor des te meer aan loon bedongen en toegestaan is geworden. - Het bezoek van vreemden veroorzaakt, wel is waar, in een huis altijd wat meer arbeid en bezigheid. Doch meer als den dag met huisselijken arbeid door te brengen, zullen en kunnen toch de dienstboden niet; en als zij voor den gast iets doen moeten, als bij voorb. een bed opmaken, laarzen schoonmaken, kleederen afborstelen, enz., zoo doen zij aan hunne gewoonlijke bezigheden des te minder. Het verlies daarvan komt dus eigenlijk op rekening van den Meester of de Meesteres.
Troffe de drinkpenning immer goede, getrouwe, achtingswaardige dienstboden, zoo als er onder hen, niettegenstaande de bij hen heerschende bedorvenheid, altijd nog eenige zijn, zoo zoude ik niets daartegen hebben. Doch niet zelden bekomen de beste onder hen niets, vooral als deze bij oude, of bij zulke lieden, dienen, die weinig of in het geheel geene bezoeken ontvangen. Men ziet dus hoe weinig dit in het geheel aan het oogmerk beantwoordt. Ook wordt het meer dan tijd in onze over het algemeen verlichte, doch spaarzaamheid vorderende dagen, een einde aan deze gewoonte en tevens onnutte uitgaven te maken.

{==327==} {>>pagina-aanduiding<<}

Billijk is het, dat dienstboden voor hunne getrouwheid en bereidwilligen dienstijver door belooningen aangemoedigd worden; maar zulks moet niet door vreemden, die hunne goede vrienden komen bezoeken, geschieden. Deze gewoonte schijnt zoo ingeworteld te zijn, dat, indien de gast het durfde wagen van zijnen vriend, welken hij voor eenige dagen bezocht heeft, te vertrekken, zonder eenen drinkpenning aan eenen der dienstboden gegeven te hebben, hij met onvriendelijke oogen zoude aangezien worden. Welk eene onredelijkheid! Zelfs gaat dit zoo verre, dat men bij zijnen vriend niet eens eenen avond kan doorbrengen, of men moet in zijn' zak tasten. Onze dienstboden, welke van deze gewoonte geenszins onbewust zijn, weten zeer behendig den gastvriend uit te laten. Men moet zich daarom niet verwonderen, dat er lieden zijn, welke hieruit een zeker voordeel hebben zoeken te trekken, door namelijk de dienstboden naarmate van hun verval, zoo als zij zulks noemen, te huren, of hun loon daarnaar in te rigten, enz.
Het zal dus aan ieder, die zijne dienstboden, naarmate hunner betoonde getrouwe diensten en ijverige werkzaamheid, wil beloonen, niet moeijelijk vallen een middel uit te vinden, hoedanig men zulks moet aanleggen; elk kan dit op zijne manier doen, mits de belooning niet uit de hand eens vreemden kome, en alsdan ook zal deze daad zelden zijn voorgesteld doeleinde missen.

Waarneming van eenen ongemeenen schielijken wasdom eens kinds.

Voor eenige jaren kwam in Spanje een meisje ter wereld, dat in den beginne van eene gewone grootte was, na 3 weken evenwel zoo begon toe te nemen, dat het, ofschoon het enkel en alleen de moedermelk gebruikte, na 15 weken reeds 75 pond woog, daarbij altijd wel geëvenredigd bleef, en in het geheel niet afzigtig was. Om deze reden meenden de Artsen, dat deze geheel ongewone wasdom aan de goede en gezonde ligchaamsgesteldheid der ouders toe te schrijven ware, die, zoo als zij verzekerden, nooit iets onverteerbaars gegeten, noch immer verhittende dranken gedronken hadden.


{==328==} {>>pagina-aanduiding<<}

Een ontdekte moord.

Jean andré gordier, een Heer van Fransche afkomst, en van zeer groote middelen, op het eiland Jersey, stond op het punt van te trouwen, met de dochter van een' rijk koopman, op het eiland Guernsey; maar werd eensklaps vermist, en ondanks de scherpste navorschingen van zijne vrienden en bloedverwanten in de beide eilanden, zoowel als van de Juffer, met welke hij in het huwelijk stond te treden, kon men geen het minste narigt bekomen, het zij van zijnen dood, of van de plaats, waar hij zich onthield.
Eenigen tijd, nadat men reeds begon op te houden van hem te spreken, werd zijn ligchaam, bij toeval, gevonden op Guernsey, door eenige jongens, aan het strand van de zee, met twee wonden in den rug, en eene in het hoofd, in de holligheid van eene rots, welker opening zoo naauw was, dat men niet dan met moeite het ligchaam daar had kunnen inkrijgen. Deze ontdekking, met zulke klare blijken van eenen moord verzeld, veroorzaakte geene geringe opschudding in de beide familien. De vorige navorschingen werden nu hervat, om den moordenaar te ontdekken, doch men kon geen het minste licht bekomen, of eenige gegronde gissingen maken. Al wat men doen konde, was, den laatsten pligt aan het overschot des ongelukkigen jongelings te verrigten, en zijne uitvaart te vieren, met al de teekens van ongeveinsden rouw. De moeder van den jongeling bleef ontroostbaar; en de Juffer, met welke hij zoo nabij het trouwen was geweest, kwijnde in eenzaamheid, over den eenigen man in de wereld, die zij konde beminnen. Zij werd wel opgewacht door een' jong koopman, maar, schoon zij eenigzins door hare ouders verpligt werd, om zijne aanzoeken te gedoogen, had zij echter bij zich zelve voorgenomen, hem nooit hare hand te geven. De moeder van gordier, dewelke het herdenken van het ongeval, haren zoon overkomen, gestadig bijbleef, was niet weinig bekommerd over het welzijn van de jonge Juffer, die zij als hare schoondochter beschouwde, en wier lot haar te meer ter harte ging, nadat zij gehoord hadde, hoe uitermate zeer zij aangedaan geweest was over het schielijk verdwijnen van haren aanstaanden Echtgenoot.

{==329==} {>>pagina-aanduiding<<}

Eenige jaren daarna, vernomen hebbende, dat de jonge Juffer in gevaar van sterven was, besloot zij, de zee, welke de twee eilanden van een scheidt, over te steken, met oogmerk, om haar allen mogelijken troost toe te brengen, door met haar te treuren, deel te nemen in hare smart, en te trachten haren harterouw te verligten. Jufvrouw gordier nam, tot gezelschap op de reize, met zich haren broeder, dien zij zeer beminde, en haren eenigen overgebleven zoon. Bij hare aankomst, werden zij door den Apotheker, die de jonge Juffer bediende, gewaarschuwd, haar niet te verrassen door een onverwacht bezoek, vóór dat zij allengskens tot hetzelve was voorbereid; doch niettegenstaande alle mogelijke voorzorg, bragt het zien van de moeder haar het herdenken aan den zoon weder te binnen, en deze schok was te zwaar voor haren zwakken geest; zij viel in slaauwte, op het eerste gezigt van Jufvrouw gordier, en werd niet dan met moeite weder tot zich zelve gebragt. De moeder verlangde al de omstandigheden te weten, betrekkelijk tot de laatste maal, dat de jonge gelieven elkander gezien hadden, alsook hetgeen er voorgevallen was, sedert de ontdekking van den moord van haren zoon; en de jonge Juffer was niet minder begeerig, om dit onderhoud voort te zetten, maar de flaauwten kwamen weder, bijna bij iedere omstandigheid, die zij verhaalde: zij kon alleenlijk zeggen, hoe teeder zij van elkander scheidden, en hoe vurig zij des anderendaags de beloosde terugkomst wachtte. - Het was geene geringe aandoening voor de bedroefde moeder, de beklagenswaardige Juffer in dien zwakken toestand te zien, stervende, zoo als duidelijk te bespeuren was, door rouw, die haar hart verteerde; en alle, die daarbij tegenwoordig waren, konden zich niet onthouden, den bewerker van dit dubbel onheil te vervloeken. - Eensklaps berst Jufvrouw gordier uit in eenen vloed van tranen, op het zien van een juweel, aan het horologie van de jonge
Juffer, voor wie zij wist dat haar zoon het gekocht had, eer hij van Jersey vertrok. De hevigheid van hare smart werd door de jonge Juffer bemerkt, die nog even magts genoeg had, om haar de oorzaak daarvan te vragen; en vernomen hebbende, dat het gezigt van een juweel, hetwelk het onderpand van hun onderling geluk zoude geweest

{==330==} {>>pagina-aanduiding<<}
zijn, haar onherstelbaar verlies aan den geest der moeder wederom vertegenwoordigde, werd zij zigtbaar door eene hevige ijzing en ontroering getroffen; zij raakte het juweel aan, met een teeken van verachting, zonk in de armen van hare weenende bezoekster neêr, en blies, zonder een enkel woord te spreken, dan alleen: ‘M. Cl..a..r..’ den adem uit.
De manier van haar verscheiden scheen eenig geheim in zich te bevatten. Alle, die er tegenwoordig waren, stonden verbaasd. De verwarring, welke haar schielijk sterven veroorzaakte, belettede eenigen tijd alle verdere gesprekken hierover; maar wanneer alle middelen, om haar wederom in het leven te brengen, vruchteloos waren beproefd, en nadat de luidruchtige uitlatingen van droefheid over haar afsterven een weinig bedaard waren, begon elk een der aanwezenden te zeggen, wat zij dachten van haar gedrag in de laatste oogenblikken van haar leven. Jufvrouw gordier, aan wie de zachte en goedaardige inborst der overledene onbekend was, kon zich niet onthouden van eenige ongunstige uitdrukkingen, betreffende haar afsterven, hetwelk zij meende dat duidelijk eenige bewustheid van den moord te kennen gaf. De ouders der jonge Juffer, die bij dit laatste aandoenlijk tooneel tegenwoordig waren, vervuld met verontwaardiging, wegens den hoon, der vlekkelooze onschuld van hun teedergeliefd kind aangedaan, toonden zich zeer gevoelig over de onedelmoedige uitlegging, die men aan de jongste oogenblikken van haar onberispelijk leven gaf. Hierop volgde een tooneel van verwarring en wederzijdsche verwijtingen, dat ligter te begrijpen dan te beschrijven is. Wanneer echter de eerste drift een weinig bekoeld was, en de rede plaats begon te nemen, kwamen de vrienden der beide familien, uit een goedhartig beginsel, tusschen beide, en zochten de beide moeders te bevredigen, door een bedaard onderzoek der omstandigheden, welke aanleiding tot deze ongepaste verbittering gegeven hadden. De jonge Heer gordier herinnerde zich, dat hij zijnen broeder had hooren zeggen, dat hij het juweel, hetwelk dezen twist veroorzaakt had, aan zijne bruid, op hunnen trouwdag, wilde aanbieden, en dat, dewijl dit nimmer gebeurd was, de vermoedens van zijne moeder konden ontschuldigd worden, osschoon welligt de Juffer

{==331==} {>>pagina-aanduiding<<}
zelve onschuldig was. De zuster van de overledene zeide hierop, met bedaardheid, dat zij geloofde dat dit hevig geschil eene misvatting ten grondslag had, en dat zij zich gelukkig rekende, in staat te zijn, om die uit den weg te ruimen. Het juweel, dat hare zuster plag te dragen, was haar, zeide zij, niet gegeven door den Heer gordier, maar het was haar, eenige jaren na diens ongelukkigen dood, geschonken door den Heer gaillard, een voornaam koopman op het eiland Guernsiy, die van tijd tot tijd zijne opwachting bij haar had gemaakt, in verwachting van, zoo het mogelijk was, haar op te beuren, door hare genegenheid op een ander voorwerp te bepalen; dat, naardien verscheidene juweelen elkander gelijk schenen, het zeer mogelijk was, dat het juweel, hetwelk de Heer gordier gekocht had, en dat, hetwelk door den Heer gaillard aan haar geschonken was, niet één en hetzelfde waren. Jufvrouw gordier was zeer ras te vreden gesteld, en tijd gehad hebbende om te bedaren, begon zij op nieuw te schreijen, en vraagde, op de bewegelijkste wijze, verschooning, over hare onbescheidenheid; er tevens bijvoegende, dat, indien dit het juweel van haren zoon was, zijn afbeeldsel daarin kunstig verborgen moest zijn, en dat derhalve, door hetzelve te openen, deze zaak aanstonds konde opgehelderd worden. De zuster, noch iemand van de familie, had het open gezien, en wisten niets van die behendige uitvinding. De jonge gordier raakte toen eene verborgene veer aan, en vertoonde daarop aanstonds aan het gezelschap, het daarin beslotene afbeeldsel in miniatuur, zeer schoon en rijkelijk omzet. De ontroering was nu gelijk aan de ontdekking, en het geheim ontwonden. Men maakte hieruit aanstonds op, dat de ijsselijkheid van den moord de overledene moest getroffen hebben, en het afgrijzen van den moordenaar haar ter neder had geslagen. De
verontwaardiging, waarmede zij trachtte het juweel van zich te werpen, en hare poging, om te kennen te geven van wien zij het gekregen had, al deze omstandigheden liepen te zamen, om den moord op den Heer gaillard te werpen, die te voren haar vaders Klerk was geweest; en de laatste woorden, die zij wilde uiten, werden nu vermeend te beteekenen: ‘de Klerk.’ Cl..a..r..k.

{==332==} {>>pagina-aanduiding<<}

De Geestelijke van de plaats, die hierbij tegenwoordig was, zijnde tevens een vriend van gaillard, en van de familie, bij welke hij thans inwoonde, raadde de gematigdheid en bedaardheid aan, in het eischen van regt. ‘Menigvuldige omstandigheden,’ zeide hij, ‘kunnen zamenloopen, om de onschuld in de strikken der schuld te verwarren; en ik hoop, voor de eer der menschelijke natuur, dat een man van zulk een onbesproken karakter, als de Heer gaillard, zich nimmer aan eene zoo afschuwelijke misdaad zal kunnen schuldig maken.’ Hij raadde derhalve, hem, in de tegenwoordige treurige omstandigheid, te ontbieden, eerder als een deelgenoot van den rouw, dan als een moordenaar. Op die wijze kon hem de beschuldiging trapswijze worden voorgehouden, en indien hij onschuldig wierd bevonden, gelijk hij hoopte, zou zijn karakter onbesmet blijven, en indien hij schuldig was, zou men zorg dragen, dat hij niet ontkwam. Tot staving van dezen raad, voegde hij er bij, dat een man, eenmaal in het openbaar met eenen moord beschuldigd zijnde, op waarschijnlijkheden zoo sterk als deze, ofschoon zijne onschuld aan degenen, die hem onderzochten, zoo klaar gebleken mogt zijn als de middagzon, echter nooit zijnen goeden naam bij de wereld weder konde bekomen, al was zijn geheel leven, in het vervolg, even onberispelijk. Het meerderdeel van het gezelschap scheen dezen voorslag, en de redenen daarvoor bijgebragt, goed te keuren, maar uit de houding van Jufvrouw gordier was duidelijk af te meten, dat zij hem in hare gedachten reeds schuldig hield. Desniettegenstaande, werd de Heer gaillard, overeenkomstig den gegeven raad, ontboden, en binnen weinige uren verscheen hij. De oude Jufvrouw, door de hevigheid harer drift vervoerd, beschuldigde hem uitdrukkelijk, zoodra hij de kamer intrad, met den moord van haren zoon. De Heer gaillard antwoordde zeer koel, dat hij haren zoon wel
kende, maar dat hij hem eenige dagen voor zijne verdwijning niet had gezien, zijnde toen, om bezigheden, uit het eiland geweest, zoo als de familie, in wier huis hij thans woonde, kon getuigen. ‘Maar dit juweel,’ zeide de moeder, toonende hem hetzelve open, gelijk het was, ‘is een onwedersprekelijk bewijs van uwe schuld. Gij hebt aan de over-
{==333==} {>>pagina-aanduiding<<}
ledene dit juweel gegeven, hetwelk door mijn' zoon was gekocht, en hij bij zich hadde, ten tijde van zijnen dood.’ Doch hij ontkende het juweel ooit gezien te hebben. De zuster van de overledene stelde zich toen tegenover hem, nam het in hare hand, en het toesluitende, zeide zij: ‘Dit juweel gaaft gij aan mijne zuster, in mijne tegenwoordigheid, op zulk een' dag;’ - noemende den dag, het uur, en de plaats - ‘gij drongt haar om het aan te nemen; zij weigerde het; gij drongt haar op nieuw; zij weigerde het andermaal, en was niet over te halen om het aan te nemen, voor dat ik het zelf aan haar horologie deed, en haar overreedde om het te dragen.’ Hij betoonde, op dit zeggen, eenige teekenen van schuld. Maar het juweel beziende, nadat het gesloten was, bekende hij, het haar gegeven te gegeven te hebben; en zich nu bedenkende, zeide hij, het niet te hebben gekend, zoo als men het hem eerst getoond had; ‘dit ding,’ voegde hij er bij, ‘heb ik gekocht van levi den Jood, dien gij alle kent, en die meer dan twintig jaren op deze eilanden heeft gereisd; die zal zekerlijk weten te zeggen, hoe hij er aan gekomen is.’ De Geestelijke verheugde zich nu bij zich zelven, over zijnen gegeven raad, en zeide tegen Jufvrouw gordier: ‘Ik hoop, Mevrouw, dat gij geduld zult hebben, tot dat deze zaak volkomen onderzocht zal zijn. De Heer gaillard heeft zich ten klaarste verontschuldigd, en de Jood alleen schijnt voor het tegenwoordige de schuldige persoon te wezen. Hij is thans in dit eiland, en
zal ten eerste bij den kop worden gevat.’ - De oude Jufvrouw was nu wederom bedaard, en genoodzaakt hare voorbarigheid te erkennen, welke zij zeide voort te komen uit haar oploopend humeur, en uit den aard der omstandigheden; zij vraagde vergiffenis aan gaillard, dien zij meende ongelijk gedaan te hebben. Gaillard roemde op zijne onschuld, verzocht de Dame, in het toekomende voorzigtiger te zijn in hare uitdrukkingen, en dreigde, bijaldien zijn goede naam door deze beschuldiging iets mogt lijden, den hoon aan de uitspraak van den Regter over te geven. Hij betreurde den schielijken dood der jonge Juffer, en smolt in tranen, toen hij tot haar bed naderde. Na eenige uren vertoefd te hebben,

{==334==} {>>pagina-aanduiding<<}
nam hij, met behoorlijke eerbetooning, afscheid; en ieder een, zelfs Jufvrouw gordier, verklaarde hem onschuldig.
Eenige dagen verliepen er, eer de Jood gevonden werd. Maar toen zich het gerucht verspreidde: dat levi de Jood, die den jongen gordier vermoord hadde, gevat was, werd gaillard door de wroegingen van zijn gewisse, en de vrees voor openbare schande, aangegrepen; en des nachts, vóór dat hij tegen den Jood voor den Regter zoude verhoord worden, vond men hem dood, met een bebloed pennemes in de hand, waarmede hij zich drie wonden had toegebragt, van welke twee doodelijk waren. Op de tafel, in zijne kamer, vond men eenen brief, waarin hij zijne misdaad bekende, eindigende met deze opmerkelijke woorden: ‘Niemand, dan die de razende drift eener onbedwingbare liefde ondervonden heeft, zal de euveldaad verschoonen, die ik begaan hebbe, om het onvergelijkelijk voorwerp, dat mij in liefde deed biaken, te verkrijgen. Maar Gij, o Vader der Genade! vergeef mij eene onbezonnene en wanhopige onderneming ter bereiking van mijn doeleinde, strijdig, zoo als gebleken is, tegen uwe Almagtige Voorzienigheid.’

* * *

Dit geval is gebeurd omtrent het jaar 1726, en de waarheid van hetzelve, wordt, door voldoende getuigenissen, buiten bedenking gesteld.

Eduard bij het ouderlijke graf.


Gewijde stilte, die in 't stof des doods u legert! 
Een koude huiv'ring rilt mij hier door 't zwoegend hart; 
Hier, waar de morgendauw op elken grashalm perelt, 
Vloeit ook de traan der smart. 
O Graf! de ontbinding woont vol ijzing, vol verschrikking, 
Diep in uw' zwarten nacht, waar moordende verstikking, 
Op vale pestlucht, om vermolmde beend'ren zweeft; 
Maar, Heiligdom des Doods! uw koud, uw vreeslijk duister, 
Dat 's vromen rust omschaâuwt, wordt wolkloos heldre luister, 
Wen 's levens morgenwaas voor eeuwig 't stof omgeeft. 

{==335==} {>>pagina-aanduiding<<}

Geliefden van mijn hart! een Godlijke vertroosting 
Vloeit uit het denkbeeld, dat niet slechts uw ziel bestaat; 
Maar dat ook 't zinlijk stof, dat u ten siuijer strekte, 
Nooit weêr in 't niet vergaat. 
Mijne Ouders! eeuwig blijft uw naam, uw trouw mij heilig: 
'k Vereer die bij uw graf. O dierbare Asch! rust veilig; 
De moederlijke schoot der aarde omsluite u zacht! 
Eens moet gij weêr gods kroost aan 't zinlijk leven hechten, 
Met rozenketens, die volmaaktheid zelv' zal vlechten; 
Dan galmt hier 't glorielied, voor wijsheid, liefde en magt. 
 
Ja, 't schoon bewerktuigd stof, bezield door 's Eeuwgen adem, 
Zonk werkloos in den schoot der vale ontbinding neêr. 
Maar, o Natuur! dat stof geeft gij, tot licht veredeld, 
Der ziele eens glansrijk weêr. 
De vrije mensch, bestemd, om hier in 't zinlijk leven, 
Waar wisling hem omvloeit, van kracht tot kracht te streven, 
De vrije mensch herneemt, bij 't sterven, grootsch die vlugt. 
Triomf! dan boeit geen graf zijn stout ontvouwde vleuglen; 
Dan kan geen tijd, geen lot, zijn drift, zijn' wensch beteuglen; 
Dan gloort zijn heilster in der geesten zuivre lucht. 
 
Mijn Vader! eer uw naam nog van mijn lippen vloeide, 
Had u de hand des doods de rustkoets hier gespreid; 
Hier heeft mijn moeder vaak, met mij in knellende armen, 
Uw sluim'rende asch beschreid. 
Dan schonk de zaalge hoop op 't weêrzien Englen weelde, 
En 't morgenkoeltje, dat om 't graf met loov'ren speelde, 
Scheen haar als de adem van de ontwakende Natuur; 
Dan zweesdet ge om ons heen, gehuld in 's daagraads blozen, 
En ik, ik strooide uw graf met veldviool en rozen, 
En grootsch gloeide uw gevoel door Godlijk liefdevuur. 
 
Ja, elke lentedag, die hier ook 't leven wekte, 
Mijn Moeder! dauwde troost in uw gefolterd hart. 
't Ontwakend vlindertje, dat hier de wiekjes klapte, 
Verzachtte uw boezemsmart: 
Dat schoongekleurd insekt, ontvlugt aan 't kruipend leven, 
Zaagt ge, als het beeld der hoop, om bloesemknoppen zweven; 
En weenend staarde uw blik op hooger, eedler stand. 
Ach! zelss de grafbloem, die in 't stof der dooden groeide, 
Die hier verwelkte, maar elk wislend jaar herbloeide, 
Die teedre grafbloem scheen herlevingsonderpand. 

{==336==} {>>pagina-aanduiding<<}

Doch schoon de onsterslijkheid, op al de ontrolde bladen 
Van 't groot Natuurboek, door gods hand werd afgebeeld, 
Alleen de Christen juicht in waarheids heldren luister, 
Die zinlijke oogen streelt. 
't Gevoel der eeuwigheid doet hem den boezem gloeijen; 
Hij zag, in jezus, 't stof ook zinlijk weêr herbloeijen. 
Natuur werkt rustloos voort: in eeuwen langen nacht, 
O Zaalge Dooden! wordt uw ligchaam grootsch ontwikkeld, 
Een ligchaam, dat uw geest door zuivre driften prikkelt, 
En als gods Englen gloort, vol eeuwge levenskracht. 
 
O Zaalge Moeder! kon dit hart naar waarde u danken! 
't Was weinig! Schutgodin van mijne onnoosle Jeugd! 
't Was weinig, dat uw borst mijn sterflijk leven voedde, 
Gij schonkt mij Englenvreugd. 
Uw wijze liefde deed mijn ziel door Godsvrucht gloeijen, 
En onschuldsparadijs voor al mijn treden bloeijen. 
Dank zij uw teedre trouw! de reinste wellustbron 
Bleef zacht, ondanks den storm, van's levens wisling vlieten; 
Door u aan deugd gewijd, bleef ik gods heil genieten, 
Zoo vaak 't ontvlamd gevoel, verleidingskracht verwon. 
 
O ja, 't was wellust, U, mijn Schepper! stil te aanbidden, 
U, vol verrukking, in den Tempel der Natuur, 
De dankbare offers van dit juichend hart te ontsteken, 
Door 't heiligst liefdevuur. 
't Was wellust, god, U in uw schepslen te beminnen; 
't Was wellust, haat en wrok door weldoen te overwinnen, 
En, trotsch op menschenwaarde, ook minzaam 't grievend leed 
Eens wreeden vijands, vol ontferming, te verzachten. 
Ja, Vader der Natuur! 't was 't edel pligtbetrachten, 
Dat hier uw wellustbeek voor mij ontspringen deed. 
 
Nooit zal der eeuwen vlugt uw sluimrende asch verwaaijen, 
O Zaalge Dooden! wen de schepping eens herbloeit: 
O! dan ziet ge u door 't stof, als 't rozenwaas des morgens, 
Vol eeuwge jeugd omvloeid. 
Door Edens lentelucht omwaaid, verjongt dan d'aarde - 
Waar ben ik? nog bij 't graf? Ja, god! maar 'k voel mijn waarde! 
Ik ben, door 's Eeuwgen hand, gezaaid in sterflijkheid. 
Triomf! de toekomst baart het feestuur der ontwaking. 
De menschheid stamde uit god, en Eeuwge zelfvolmaking 
Schenkt haar den weêrglans van gods hoogste Majesteit. 



{== afbeelding 
	==} {>>afbeelding<<}
    



{==337==} {>>pagina-aanduiding<<}

Mengelstukken

De aarde, als eene woonplaats voor levende wezens beschouwd, predikt Gods heerlijkheid.

Het is eene moeijelijke, veelligt alle menschelijke krachten en vermogens te boven stijgende bezigheid, de formering van het heelal, van ons zonnestelsel, of ook slechts van onzen aardbol te verklaren. Hoe is hij datgeen geworden, wat hij is? Hoe is deze massa tot eenen bol te zamen gedrukt, door welke krachten is hij opgehangen, en hoe wordt hij in zijnen kring gehouden? Door welke omwentelingen en trapswijze veranderingen is hij dat geworden, wat hij tegenwoordig is; hoe werden de bergen, de zeeën, de rivieten en meren geboren; hoe zijn de rotsgevaarten op derzelver plaats gekomen; hoe werd de dampkring gevormd en onderhouden; hoe ontstaan de winden, de regen, het weer, enz.? Deze en duizend andere vragen meer zullen den geest en het verstand der menschen nog lang bezig houden, eer zij daarvan slechts het kleinste gedeelte zullen kunnen oplossen. En, wanneer wij ook onderstellen, dat de oorzaken van al deze groote verschijnsels, die wij voor ons zien, in de krachten der natuur zelve te vinden zijn, en dat derhalve in haar alleen de oplossing van al die zwarigheden moet gezocht worden; zoo kunnen wij nogtans de bijzondere inrigting dezer krachten niet genoeg bewonderen, volgens welke zij gezamenlijk daartoe schijnen te werken, om de aarde tot eene groote woonplaats van onderscheidene levende wezens te maken, en volgens welke inrigting alles wederzijds tot dit oogmerk behulpzaam is; een oogmerk, dat met het denkbeeld van eenen goeden Schepper der wereld het best overeenstemt. De beschouwing dezer aarde biedt ons eene onuitputtelijke stof tot aanmerkingen, welke hierop de naauwste betrekking hebben. Thans zal ik den verder nadenkenden slechts het volgende leveren:
1) Het eerste, wat onze opmerkzaamheid kan on-
{==338==} {>>pagina-aanduiding<<}
ledig houden, is de wonderbare overeenstemming der inrigting van den Dampkring of Atmosphaere met het oogmerk der levende wezens. De natuur bereidde een zonderling mengsel van luchtsoorten en dampen, hetwelk de gansche aarde, onder den naam van dampkring, als een kleed, omhult, schier door alle andere stoffen henen dringt, en naauwelijks met de grootste moeite uit eene kleine ruimte kan gedreven worden. Elk der vaste deelen dezer stof waarborgt der bewerktuigde en levende schepsels bijzondere nuttigheid. Want het inademen dezer dampkringslucht is inzonderheid voor het leven der dieren en menschen volstrekt noodzakelijk. De dieren, die in het water, op de aarde en in de lucht leven, moeten sterven, zoo haast hun deze lucht benomen wordt. De zoo overvloedige werktuigen van den adem, welke wij aan de dieren bespeuren, zijn alle zoo ingerigt, dat zij deze dampkringslucht inzwelgen, de voedende deelen in het ligchaam behouden, en de schadelijke weder uitdrijven kunnen. De menschen, viervoetige dieren en vogels ademen door longen; de visschen door kieuwen; de wormen en insekten door luchtpijpen, die bij eenigen aan den staart, bij anderen aan den kop, aan de zijde, enz. geplaatst zijn, en waardoor zij niet alleen in- maar ook uitademen, zoo als reaumur en bonnet duidelijk hebben aangetoond. Smeert men deze luchtpijpen der insekten digt, zoo moeten zij binnen korter tijd sterven, dan wanneer men hen in eene luchtledige plaats zet. De lucht is niet alleen om te leven, maar ook voor de groeijing der aardgewassen noodzakelijk. Al de planten zijn met ontelbare luchtvaten en adem- of luchtscheppende werktuigen voorzien, waardoor zij de dampkringslucht inzwelgen en andere van zich geven. Plaatst de planten onder de klok eener luchtpomp, en ontneemt ze de haar omringende lucht; zoo wordt de lucht, die in elk deel harer zelfstandigheid besloten
is, daar spoedig uitgetrokken, de bloesems en bladeren verwelken, en de gansche plant sterft, wanneer men haar eenigen tijd in dezen toestand laat.
De eigenschap, om het 1 ven en den wasdom te onderhouden, bezit de dampkringslucht echter maar alleen binnen eenen zekeren kring, namelijk binnen dien omtrek der aarde, waar levende schepsels of

{==339==} {>>pagina-aanduiding<<}
aard- en plantgewassen zijn kunnen. Op eene grootere hoogte, waar zij verdunt, verliest zij deze volmaaktheid, gelijk men reeds op de toppen der hooge bergen kan bespeuren, even zoo behoudt zij, gelijk in de onderaardsche holen, voor het minst slechts zoo veel kracht, om het leven te bewaren, als voor de schepsels noodig is, die zich in dergelijke oorden onthouden. Zij is derhalve alleen daar, naar de behoeften der schepsels ingerigt, waar dezelve in haar moeten leven en zich bewegen. Ware zij zwaarder dan zij is, zoo zou zij alles verwoesten, en de beweging der dieren, op de aarde en in de lucht levende, moeijelijk of zelfs geheel onmogelijk gemaakt worden. Ware zij ligter, zoo zou zij noch voor onze longen geschikt zijn, noch de dampen in de hoogte houden kunnen.
En welke wonderbare schikkingen zijn er niet gemaakt, opdat deze weldadige eigenschap der lucht, waardoor zij zoo nuttig en dienstig voor het leven is, bestendig onderhouden worden. Men heeft, namelijk, bevonden, dat de dampkringslucht hoofdzakelijk uit twee onderscheidene soorten van lucht is zamengesteld, waarvan de eene Levenslucht, en de andere Stikgas heet. De eerste bestaat uit zoodanige vaste deelen der dampkringslucht, waardoor alleen het leven kan onderhouden worden. Maar de andere doet de dieren sterven, wanneer zij, afgescheiden van de levenslucht, op hen werkt. Nogtans maakt eene lucht, die uit deze twee soorten is zamengesteld, eene, voor het leven, voordeelige stof uit. Terwijl nu de dampkringslucht wordt ingeademd, wordt de levenslucht in het dierlijk ligchaam gescheiden, en in hetzelve als een middel om te leven gebezigd, doch het stikgas wordt integendeel uitgedreven. Hierdoor, even zoo als door vele andere veranderingen in de natuur, waartoe de levenslucht wordt gebruikt, zou nu de dampkringslucht bederven, en voor het leven geheel onnut en schadelijk worden, zoo als zulks in geslotene vertrekken en holen, waar vele menschen of dieren bij elkanderen zijn, ook werkelijk geschiedt. Maar de dienstvaardige en zorgvuldige Natuur weet, door vele, ons merendeels nog onbekende, omwegen, dit verlies weder te vergoeden, en bezorgt bij aanhoudendheid zoo veel toevoer van levenslucht, als de dampkring noodig heeft, om in- en uitgeademd te

{==340==} {>>pagina-aanduiding<<}
kunnen worden. Onder anderen zijn de, over de gansche oppervlakte der aarde verspreide, planten, eene Chemische, Scheikundige, werkplaats, alwaar de natuur onophoudelijk eene groote menigte levenslucht bereidt, en aan den dampkring overgeeft, waar zij zich met het stikgas vereenigt, en op deze wijze de dampkringslucht zuivert en hare Respirabiliteit, of eigenschap om in- en uitgeademd te kunnen worden, door eene onafgebrokene beweging of trilling onderhoudt. Maar de Natuur haalt ook uit de mineralen, deels door het vuur, deels door andere oplossingsmiddelen, eene menigte levenslucht.
Maar, welk een aantal voordeelen ontspruiten er niet nog al meer, voor de menschen en dieren, uit de heilzame inrigting van den dampkring, en inzonderheid van de in hem zich bevindende lucht. Zonder haar zou het vuur niet kunnen branden, ware de invloed der lichtstralen, de verspreiding der riekende dampen, van het geluid en der toonen geheel onmogelijk. En, hoe noodzakelijk zijn al deze dingen voor het bestaan der levende wezens, en inzonderheid voor het menschelijk geslacht; hoe uitmuntend zijn ook aan den anderen kant de menschen en overige schepsels daar naar ingerigt, dat zij deze eigenschap van den dampkring overeenkomstig hunne oogmerken kunnen gebruiken en genieten! Hoe voortreffelijk is alles naar hun aanwezen, hun leven, hun gemak en naar hunne beschaving geschikt. Ieder weet, welk eenen verschillenden invloed, de onderscheidene zwaarten der lucht, op het gevoel der menschen en dieren hebben, en hoe naauw eene juiste evenredigheid van haar, met den gelukkigen toestand der levende schepsels verbonden is. Zonder veerkracht zou zij voor het leven geheel onbruikbaar zijn. Zij bevordert de inademing, het zuigen en meer andere, voor het leven, noodzakelijke bedrijven. De lucht is echter ook nog met veel andere deeltjes bezwangerd, die alle nu in eene nadere, dan in eene meer verwijderde betrekking tot het dierlijk leven staan, als warmtestof, of vuurdeeltjes, water, zout, zuur, enz., waardoor zij nu nuttig, dan schadelijk worden kan, en uit wier vermenging juist datgeen ontstaat, wat men den dampkring noemt. Inmiddels de dampkring deze deeltjes opneemt, worden zij nogtans onzigtbaar, en verhin-
{==341==} {>>pagina-aanduiding<<}
deren noch het doordringen der lichtstralen, noch het beschouwen der, in het groot heelal, allerwege verstrooide, ligchamen. De natuurlijke verschijnsels in het luchtruim zijn wel nog niet alle genoegzaam bekend; maar wij weten ondertusschen van de meeste, dat zelfs hunne verwoestende krachten, den levenden wederom groote voordeelen aanbrengen. En ofschoon
velen van haar ook bederf en vernieling na zich slepen, zoo is de verwoesting toch nimmer zoo groot, dat het gansche levend rijk der natuur daardoor een merkelijk nadeel lijdt. De schade, welke de hagel aanrigt, weegt in verre na niet op tegen de voordeelen, welke uit den dauw, rijp, nevel, regen en de sneeuw ontspruiten, en wie weet, met welke, veel grootere, voordeelen, deze verschijnsels in de lucht zelve, verbonden zijn! Het is waar, de bliksem berooft somtijds eenigen van het leven. Maar zijne elektrieke vonken zuiveren de onreine en onstuimige lucht wijd en breed, van de salpeter-, zout- en olieachtige dampen, welke met den regen, die het onweer verzelt, nedervallen; zij mesten de aarde, en bevorderen daardoor het welzijn van duizenden. Dergelijk gevolg hebben ook de winden. Deze sterke beweging der lucht is ter reiniging, ter onderhouding en voor vele andere heilzame eigenschappen van den dampkring onontbeerlijk. Eene altijd stilstaande, onbewegelijke en opgeslotene lucht wordt vuil, stinkend, en verpest, verstikt en doodt alles. De woedende en verwoestende orkanen behooren onder de uitzonderingen op den algemeenen regel; maar de koele winden, die bij ons in heete zomerdagen, en in de warme landen jaar in jaar uit waaijen, maken integendeel dezen regel uit. En zoo blijkt ons, dat het voordeel het nadeel allerwege te boven streeft, zelfs wanneer wij maar de ondervinding van het eene met die van het andere vergelijken. De toevallige voordeelen, welke de wind den menschen inzonderheid verschaft, zoo als, dat hij de scheepvaart begunstigt en daardoor al de deelen der wereld met elkander vereenigt; dat hij de menschen met aangename gewaarwordingen verkwikt, hem zijnen arbeid verligt, enz. daarvan zal ik hier niet gewagen, ofschoon de mensch dit alles niet ontkennen kan, en het altijd bewonderenswaardig blijft, dat de natuur de gemeenschappelijke verkeering

{==342==} {>>pagina-aanduiding<<}
der menschen, die ter bereiking hunner bestemming zoo noodzakelijk is, hierdoor zoo zeer verligt en bevordert.
Bij iedere nieuwe beschouwing ontdekt men nieuwe wonderbare inrigtingen in den dampkring, welke bijna alle voor de bewerktuigde en levende wezens schijnen berekend te zijn. Hij is eene algemeene verzamelplaats der opstijgende dampen van den oceaan en van al de planten en gewassen, alsook der uitwasemingen van het zelfstandige der mineralen, der levende, verrottende en der brandende ligchamen. Er is geen gedeelte op de oppervlakte der aarde, hetwelk niet iets van de lucht ontvangt, en haar ook niet iets weder geeft. Bovendien zijn in haar de eijertjes van eene onnoembare menigte, alleen door het mikroskoop zigtbare diertjes, en de kleine zaden veler planten verstrooid; zij bevat vuur-, lucht-, elektrieke- en vele andere stoffen, welke gedeeltelijk in haar opgelost, gedeeltelijk slechts toevallig vermengd zijn. En al deze deelen worden door haar alleen daarom, door middel van de kunstigste en bewonderenswaardigste inrigtingen opgenomen en aangetrokken, om ze ter regter tijd weder te verdeelen, en beweging, leven en voedsel over de gansche oppervlakte des aardbodems te verspreiden. Alles is in eenen gestadigen omloop, allerwege niets dan ontbinding en zamenvoeging! Eerst leent de lucht den planten, dieren en menschen hare kracht om te groeijen en te leven; vervolgens verwoest zij hen weder door gesting en verrotting, onttrekt hun de heilzaamste deelen, om ze aan andere schepsels te verleenen. Zoo is de dood ook hier eene altoosdurende bron van nieuw leven.
2) Uit de jongste waarnemingen weten wij zeker, dat de vorm der aarde, zeer nabij eene bolronde gedaante komt. Uit deze gedaante der aarde vlieten zeer vele voordeelen voor hare bewoonbaarheid. Zij geeft niet alleen de grootste oppervlakte, in de kleinste ruimte, maar is ook de geschiktste gedaante, a) om licht en warmte op eene vrij gelijke wijze aan al de deelen der aarde mede te deelen. Beide wordt op deze wijze aan al de deelen der wereld allengs gegeven, en allengs weder onttrokken. Beide kan over het grootste gedeelte der aarde in zulken graad, als de wasdom en het leven vereischen, alleen met deze

{==343==} {>>pagina-aanduiding<<}
gedaante bestaan, b) de evenredige verdeeling van het water zou insgelijks wegvallen, wanneer de aarde plat of hoekig, of ook eene geheel volmaakt ronde bol ware. Het eene gedeelte zou wegens al te groote nattigheid, het andere wegens al te sterke droogte, dor en onbewoonbaar zijn; c) ook zou de dampkring aan de aarde die voordeelen niet kunnen geven, wanneer dezelve niet rond ware. De vloeijing der lucht zou tegengehouden, zoo niet geheel gestremd worden, en haar weldadige omloop zou in het geheel geen plaats hebben. Want, daar de bergen nu reeds den vrijen loop der lucht grootelijks beletten, hoe veel meer nadeel moest er dan door zulke oneffenheden ontstaan, die bij eene veranderde gedaante der aarde aanwezig zijn zouden!
3) De dagelijksche omwenteling der aarde om hare as, en de jaarlijksche beweging om de zon, voeren eene groote menigte voordeelen voor de levende bewoners der aarde met zich. De dag, die aan de werkzaamheid der menschen gunstig is; de nacht, die ter ruste uitnoodigt; de weldadige schemering; het schoone avond- en morgenrood, zijn gevolgen der eerste soort van beweging. En terwijl zij om de zon wentelt, ontstaan Zomer, Winter, Lente en Herfst, welker wisseling met den wasdom der planten en met de levenswijze der dieren volkomen overeenstemt. Het instinct der dieren is voor deze veranderingen volmaakt berekend, en aan die oorden der wereld, waar uit deze beweging eene andere orde voortvloeit, zijn ook omtrent de planten en dieren zulke schikkingen beraamd, welke met deze orde overeenstemmen.
Het verschil van de lengte der dagen, alsook het onderscheid der jaarsaizoenen, hangt af van de eenvoudige inrigting, dat de loopbaan der zon niet gelijk is met de middellijn, maar dezelve tweemaal onder eenen hoek van 23½ graad op zulk eene wijze doorsnijdt, dat hare eene helft noordelijk en de andere ten zuiden van den AEquator ligt. Wanneer de zon boven de linie staat, en dus van het noorden en zuiden op eenen gelijken afstand van 90 graden verwijderd is; zoo verspreidt zij haar licht over de beide polen, en maakt overal dag en nacht even lang. Doch deze inrigting zou, wanneer dezelve aanhoudend voortduurde, zeer nadeelig voor de bewoonbaarheid

{==344==} {>>pagina-aanduiding<<}
der aarde wezen. Boven den Evenaar zou zij wel altijd lijnregt op- en nedergaan, en op zijne bewoners met eene gelijke brandende hitte werken, maar des te schuinscher zouden hare stralen op de nootdelijke landen vallen, en bij de polen genoegzaam alleen over de oppervlakte van den grond henen strijken. Aan ieder oord der wereld zou men derhalve, weinige veranderingen waarnemen, altijd eenerlei graad van warmte behouden, en de verre tegen het noorden en zuiden liggende streken zouden altijd slechts het weder hebben, zoo als het in de Lente en Herfst bij de Nachtevening is, gevolgelijk nimmer genoegzaam verwarmd worden, om eene behoorlijke hoeveelheid vruchten en kruiden, ter voeding van menschen en dieren, voort te brengen of te doen rijpen. Op deze wijze verheft zich de zon echter eenmaal in het jaar 23½ graad boven den Evenaar, en deelt aan het noordelijke halfrond meer licht en warmte mede, brengt het den Zomer, verlengt zijne dagen, rijpt zijne vruchten, en schenkt den bewoneren der noordpool eenen halfjarigen dag. Het ander gedeelte des jaars biedt zij deze zelsde weldaden aan het zuidelijk halfrond, terwijl bij ons de dagen korten, de nachten langer worden, de warmte des Zomers voor de strengheid van den Winter plaats maakt, en de noordpool in eenen halfjarigen nacht begraven ligt.
Gelijk, derhalve, op de aarde iedere stond van den dag, doch op verschillende plaatsen, te gelijk aanwezig is; zoo zijn de jaarsaizoenen ook alle te gelijk daar, doch zoo, dat nu deze, dan andere oorden daarmede verheugd worden, dat het in deze Herfst is, wanneer de andere Lente hebben, en nu deze de Zomerwarmte genieten, terwijl de andere door de koude van den Winter verstijven. Doch dit onderscheid der jaarsaizoenen is onder de gematigde luchtstreken het aanmerkelijkste; nader bij den AEquator beslaat een aanhoudende regen de plaats van den Winter, en men kent daar slechts twee saizoenen, een droog en een nat. Rondom de polen wisselt een lange Winter met eenen korten Zomer af, en de tusschenkomende saizoenen worden schier in het geheel niet gemerkt. Overeenkomstig deze verschillende gesteldheid der aarde, zijn ook de gewassen ingerigt,

{==345==} {>>pagina-aanduiding<<}
en daar zijn er weinig, die onder alle luchtstreken even goed groeijen en voor den dag komen.
4) Eene andere zaak, die ter vruchtbaarmaking van het vaste land noodzakelijk en in verscheidene opzigten allervoordeeligst voor de bewoners van het land, maar inzonderheid voor de menschen is, bestaat in de wij. ze verdeeling van het water op de aarde. De gansche oppervlakte der aarde kan men op 9,288,000 vierkante geografische mijlen stellen. Hiervan neemt het water omtrent twee derden in; een derde deel maakt het vaste land uit. Ondertusschen bestaat dit niet eenparig uit vruchtbare, voor den graanbouw, de veeteelt en boomkweekerij dienstige, vlakten, maar heeft ook vele onvruchtbare, zand- en moerasachtige oorden, wijduitgestrekte bosschen, monstereuse berggevaarten, en verschrikkelijke onderaardsche holen, welke, ten minste voor de menschen, geen aanhoudend verblijf opleveren, ofschoon er in menigte levende schepsels zijn, die hier, zoo als andere, in het water leven.
De grootste verzamelplaats, waarin zich alle waters vereenigen, heet de Oceaan. Al de onderscheidene zeeën en meren zijn eigenlijk oorspronkelijke deelen van een en hetzelfde groote water, en men kan het vaste land als groote eilanden boven dat water uitstekende beschouwen, die nu aan elkander verbonden, en dan van elkanderen gescheiden zijn. Het grootste water, dat om het vaste land stroomt, heet nu de Noordelijke-, dan de Zuider IJszee; nu de Westelijke Wereldzee, dan de Indische- en dan wederom de groote Oceaan, naar de verschillende oorden, daar zijne onderscheidene deelen worden waargenomen, en de gedeelten van elk dezer deelen, hebben weder hunne bijzondere namen.
Deze groote watervlakte schijnt noodig te zijn, om de dampen, nevels, wolken, regen, sneeuw, enz., in de lucht te formeren, en het, door den ganschen oceaan als gezaaide vaste land deels te bevochtigen, en eene eenparige temperatuur van den dampkring te bewaren, hetwelk tot behoud van een aangenaam verblijf voor menschen en dieren noodzakelijk is, deels om in de grootste deelen van het vaste land stroomen en rivieren te vormen, en weder op te nemen, al hetwelk de bewoonbaarheid der aarde ongemeen be-
{==346==} {>>pagina-aanduiding<<}
vordert. Want de warmte doet uit zulk eene aanmerkelijke oppervlakte, eene verbazende hoeveelheid van het zeewater vervliegen, en voert het, in de gedaante van lucht, zeer hoog in den dampkring, waar de wind het naar het vaste land toe drijft, dat het vervolgens, als de gesteldheid der lucht verandert, in allerlei gedaanten, als dauw, regen, sneeuw, enz. weder ontvangt. De dampen, die uit de zee opstijgen, hebben echter op zich zelven eenen zekeren graad van warmte, en matigen daardoor de ijskoude noordlucht, gelijk zij ook de heete gewesten der aarde gematigder en koeler maken, wanneer zij in de gedaante van wolken de brandende stralen der zon onderscheppen. Het is opmerkelijk, dat het meeste land, in de heete gewesten, van alle zijden door het water omspoeld wordt, zoo als Indie, de Indiaansche eilanden, Guinea, Brasilie, Peru, enz. Al deze gewesten zouden bezwaarlijk door menschen bewoond kunnen worden, wanneer hunne hitte niet door de gelukkige ligging der zee gematigd wierd.
Aan vele oorden dringt de zee, door naauwere of wijdere openingen tot diep in de landen, en vormt daar binnenlandsche zeeën, somwijlen hangt zij ook wel, enkel door onderaardsche kanalen, met groote moerassen en meren, die zich midden in het land bevinden, te zamen. De bovenwateren, die zich in de lucht bevinden, en zich daar insgelijks voor een groot gedeelte uit de benedenwateren geformeerd hebben, vallen uit den dampkring, voornamelijk op hooge bergen, in regen, sneeuw, hagel, enz. neder; aldaar verzamelt zich eene groote menigte van water, baant zich eenen weg door de aarde, en stort in de gedaante van beken, rivieren en stroomen, die vaak eenen weg van meer dan honderd, ja zelfs duizend mijlen door het vaste land nemen, het zij middellijk of onmiddellijk, door middel van groote meren, waarin zich verscheidene rivieren verzamelen, weder in zee. Op deze wijze ontstaan ook bronnen en andere waterplaatsen van allerlei soort in groote menigten, die allerwege op de aarde worden aangetroffen en water van allerlei aard en eigenschappen bevatten, die tot verschillende en onderscheidene einden voor het leven dienstig en nuttig zijn.
Daar nu de zee zoo noodzakelijk voor de bewoon-
{==347==} {>>pagina-aanduiding<<}
baarheid der aarde is; zoo heeft de natuur ook daarvoor gezorgd, dat zij in haren weldadigen invloed niet belemmerd worde. Was de zee aan verrotting onderhevig of kon zij geheel toevriezen; zoo zou dit den onvermijdelijken ondergang der meeste levende schepsels ten gevolge hebben. Doch dit beide is door de Natuur onmogelijk gemaakt. Want, vooreerst is de zee in eene aanhoudende beweging. Deze beweging is niet enkel die, welke door den wind veroorzaakt wordt, maar de geheele groote massa waters wordt ook, waarschijnlijk door den invloed der maan, alle vier en twintig uren heen en weer bewogen, en hierdoor ontstaat een zeer geweldig op- en nedervallen der zee, hetwelk men Ebbe en Vloed noemt. Vervolgens bespeurt men ook aan enkele plaatsen der zee eenen bijzonder sterken stroom en eene warling. Deze gestadige bewegingen beletten deels de rotting, welke door zoo veel verrotte kruiden en dieren, en den toevoer van slijk en modder ontstaan, en de lucht aansteken en bederven moest, deels veroorzaken zij, dat de zee op vele plaatsen in het geheel niet toevriest, waar stilstaand of weinig bewegend water ontwijfelbaar bevriezen zou. Maar er is nog eene andere eigenschap der zee, die de beide oogmerken mede helpt bevorderen. Deze is de zoutachtige gesteldheid van het zeewater, die in meer dan een opzigt buitengewoon nuttig voor de levende schepsels is. De zeevisch zou, wanneer het deze eigenschap niet bezat, onmogelijk kunnen leven, de rotting van het zeewater wordt daardoor verhoed, en de kracht der warmte, om het water der zee uit te dampen, wordt daardoor tot eenen zekeren graad bepaald. Al deze voordeelen, en nog zoo vele andere, die ik, deels niet aangehaald heb, en welke deels nog onbekend zijn, worden alleen door de krachten der Natuur bewerkt.
Maar zou ik thans ook niet nog van eenige voordeelen gewagen, welke de mensch uit deze wonderbare inrigting trekt. Ik bedoel inzonderheid, dat de omgang van enkele menschen en gansche volken met elkanderen hierdoor veel verligt en gemakkelijk gemaakt wordt. De oceaan verbindt niet alleen de landen, maar hij verbindt ook de volken, die zonder hem altoos afgezonderd en aan elkander onbekend zouden gebleven zijn. De scheepvaart is het grootste

{==348==} {>>pagina-aanduiding<<}
middel der vereeniging van de gansche aarde. Door haar kunnen de volken uit al de werelddeelen bij elkander komen, hunne schatten ruilen, elkander hunne kunde, zeden en gebruiken mededeelen. En wanneer de mensch van nature voor eene maatschappij van wereldburgers bestemd is, waarom zouden wij dan de schikkingen of middelen, waardoor zulk eene maatschappij mogelijk gemaakt wordt, ook niet voor doelmatige schikkingen der Natuur aanzien? - Wat de zee voor groote werelddeelen is, dat zijn de meren, rivieren en stroomen voor kleinere landen. Niets draagt meer bij tot eene gezonde luchtsgesteldheid, tot vruchtbaarheid van den aardbodem en tot gemak der menschen, dan, dat de aarde allerwege met drinkbare wateren is doorsneden, en met kanalen voorzien, waarin zich het overvloedige water verzamelt, door hetwelk de menschen met derzelver personen en goederen, gemakkelijk naar de afgelegenste oorden kunnen komen; om van vele andere toevallige voordeelen, welke de menschen uit deze inrigting kunnen trekken, niet te spreken.
5) Tot de gemelde voordeelige verdeeling van het water, dienen voornamelijk de bergen, hoogten, welke, wanneer men ze met den ganschen aardbol vergelijkt, weinig beteekenen, en in de temperatuur van den dampkring, ook geen aanmerkelijk onderscheid maken, zonder welke bergen de aarde echter geene woonplaats voor levende wezens, zoo als zij tegenwoordig is, zijn kon. Want, vooreerst kan men het gansche vaste land als eenen berg beschouwen, die aan alle kanten zijne af hellingen naar het water heeft. En deze gedaante der aarde, die in de wetten der zwaartekracht, naar welke zij gevormd werd, zelfs haren grond heeft, is alleen geschikt, om den loop der rivieren binnen regelmatige beddingen en wendingen mogelijk te maken. Maar op de onderscheidene hoogten, die men, in vergelijking met de dieper liggende oorden, Bergen noemt, geschiedt de scheiding en nedervalling van het water, hetwelk te voren, door de warmte, in de gedaante van lucht veranderde, in zulk eene groote menigte, dat daardoor de rivieren en meren gestadig onderhouden, en met versch water voorzien kunnen worden.
De gansche aarde is volmaakt ingerigt ter voort-
{==349==} {>>pagina-aanduiding<<}
brenging van zulke bronnen, rivieren en stroomen. Want zij gelijkt aan eene groote disteleer - machine, door welke het water heenzijgt en zich eindelijk in vaste bekkens en buizen of goten verzamelen en weder afloopen kan. Allerwege bestaat zij uit velerlei lagen van verschillende soorten van zand en aarde. Geheel boven op ligt gewoonlijk onder een weinig aarde, eene laag grove kei-, onder die eene andere laag van graauw zand, hierop volgt eene bank van rotssteen, en na deze liggen tot aan den voet des bergs andere lagen, die zich naar zijne afhelling rigten en dwars tegen den horizont loopen. Deze lagen liggen boven bijna waterpas op elkander, buigen zich echter nederwaarts en stijgen uit de dalen wederom, als een omgekeerde boog, in de hoogte. Deze kunstige inrigting verschaft, behalve andere gewigtige voordeelen, den planten, dieren en menschen, den noodigen voorraad van water, vangt de nedervallende dampen en regendroppels op, en bewaart dezelve.
Hooge bergen, zoo als de Alpen, de Cordelieres, de Pico, enz., zijn op derzelver kruinen met sneeuw en ijs bedekt, hetwelk, wanneer de zon hare grootste sterkte bewijst, gedeeltelijk smelt, als water door de aarde dringt, en zich in hare ingewanden, of aan den voet des bergs, op eenen kleiachtigen grond, of op eene rotsachtige bank verzamelt; en op deze wijze worden de bronnen, die slechts zoo lang vlieten als de zon hare kracht kan uitoefenen, gevormd. Het indringen van den regen heeft hetzelfde gevolg. Beken, bronnen en waterbakken van allerlei soort ontstaan op gelijke wijze. En, wanneer eene groote hoeveelheid waters bijeen loopt; zoo baant het zich door zijne eigene zwaarte eenen weg, en vormt zich tot eene uitgestrekte rivier, die door vele landen kronkelt, en haren uitgang in de zee, vaak vele honderd mijlen ver zoekt.
Hierin vinden wij derhalve ook alles voor het oogmerk der levende wezens juist geschikt. De gedurige omloop van het water is eene allerkunstigste en wijze inrigting. - Niets kan men in de huishouding van het gebouw der wereld veranderen, zonder haar in wanorde te brengen. Ontnemen wij aan de zee iets van haren omvang, of van den rijkdom harer vloeden, zoo is zij niet meer toereikend, om eene ge-
{==350==} {>>pagina-aanduiding<<}
noegzame hoeveelheid van dampen tot verzadiging der lucht op te geven. Verminderen wij de bergen, zoo worden er geene dampen genoeg ingezogen, om de lagere landen met bronnen en rivieren te voorzien. Maken wij ze lager, zoo blijven slechts weinige dampen aan dezelve hangen en de rivieren zouden uitdroogen of verminderen. Geven wij hun eenen grooteren omvang; zoo worden de vlakten en dalen kleiner, gevolgelijk dikwijls aan overstroomingen blootgesteld. Laten wij ook in de vlakten, gebergten ontstaan, zoo wordt het water in zijnen loop gehinderd, en er zouden te veel meren en moerassen komen. Wilde men het geweld der winden verminderen, en de stormen der Natuur verbannen; hoe zouden dan de dampen verspreid, allerwege behoorlijk verdeeld, en aan ieder land zijn aandeel van regen en sneeuw toegevoerd worden!
Behalve dit alles ontdekken wij aan de bergen nog een aantal andere nuttige eigenschappen. Zij bevatten metalen en eene menigte mineralen in hunnen schoot; zij voeden velerlei planten, die op de vlakten niet groeijen zouden; zij verzorgen ons inzonderheid van hout, keeren de snerpende winden af, of matigen, door hunnen met sneeuw bedekten rug, de hitte op de vlakten; zij dienen tot natuurlijke dammen tegen de zee, en zijn uit dien hoofde zoo min, gelijk burnet meende, nuttelooze overblijfsels eener verwoeste wereld, dat, zonder hen, onze gansche aarde veeleer van hare voornaamste bewoners beroofd zijn moest.
6) De oppervlakte van het vaste land heeft eene bijzonder merkwaardige inrigting bekomen. Hoe is hier alles geschikt, om levende schepsels te voeden en te onderhouden! Het grootste gedeelte dezer oppervlakte is met dijk- of damaarde bedekt, die uit werktuigelijke of zamengestelde deelen bestaat, en alleen voor den wasdom der planten dienstig is. De bergen zijn wel met eene aanmerkelijke hoeveelheid stijle klippen en steenrotsen voorzien, maar de meesten en voornaamsten stijgen echter langzamerhand op, en zijn aan hunnen wijduitgebreiden voet en aan hunne af hellingen, even zoo als de landhoogten, met de gezegde vruchtbare aarde bedekt. Daar, waar de af helling van het vaste land tegen de zee aanmerkelijk is, vor-
{==351==} {>>pagina-aanduiding<<}
men zich vlakten, die vaak vele honderd mijlen ver door geene bergen worden vervangen. Het grootste deel dezer vlakten is insgelijks met damaarde overdekt, en zij worden slechts hier en daar door zandwoestijnen afgebroken. Nogtans zijn niet alle, met los zand bestrooide, vlakten onvruchtbaar en woest. Zoodra zij slechts genoegzaam bewaterd worden, brengen zij het aangenaamste groen te voorschijn. Het eiland Cor in den Senegal, het eiland Marijn en andere zandachtige streken, zijn wegens de veelheid van bronnen, waardoor zij bewaterd worden, ongemeen vruchtbaar (*).
Het bovenste gedeelte der oppervlakte is derhalve bijna allerwege doorgaans geschikt, om planten tot voedsel voor de levende wezens dezer aarde voort te brengen, alhoewel de grond nogtans zeer onderscheiden en hier ter voeding van deze, daar ter voortteling van andere soorten van gewassen, geschikt is. Vele boomen en gewassen bederven, wanneer zij van derzelver eigendommelijken bodem verplaatst worden. Vele verlangen een warm, andere een koud aardrijk; eenigen eenen zand- en sponsachtigen, andere eenen kleiachtigen en zwaren, sommige eenen gemengden en uit beiden zamengestelden bodem. Eenige groeijen en tieren in eenen vochtigen, andere op eenen droogen grond, enz. Dieper onder den grond vindt men mineralen van allerlei soort, steenen, kolen, klei, zout, erts, kalk, mergel, enz., welker natuurkundige nuttigheid men nog niet algemeen kent; het is echter zeker, dat zij gedeeltelijk, de bovenste deelen dragen en aan elkander hechten, gedeeltelijk aan de rivieren hare vaste beddingen bezorgen, maar ook gedeeltelijk veel tot de vruchtbaarheid der tuin- en bouwaarde bijdragen.
7) En hoe schoon en voortreffelijk voegt in de Natuur alles, het een bij het ander; hoe stemt alles inzonderheid met het doel der levende wezens overeen! Nergens is er op het land of in het water een plekje overgebleven, waar het niet van levende schepsels van allerlei aard wemelt. En ofschoon de smaak en de

{==352==} {>>pagina-aanduiding<<}
behoeften der dieren zoo verschillend zijn ingerigt, zoo vinden zij nogtans allerwege datgeen, wat hen hieromtrent bevredigen kan. Elk dier wordt daar geboren, waar het de planten, vruchten of wortels vindt, die het smaken. Elk dier komt in dat oord ter wereld, welks lucht en warmte hij het best verdragen kan. Ja, wanneer er dieren gevonden worden, die slechts ééne soort van kruiden eten, en zich liever zouden laten dood hongeren, dan van een ander te proeven; zoo bevindt zich ook daar, waar zulke dieren zijn, dat kruid, hetwelk met hunnen smaak en met hunne maag overeenstemt. Vervolgens is het ook nog een groot voordeel voor de levende wezens, dat al de planten niet op eenmaal, maar alleen van tijd tot tijd ontspruiten; dat zij juist zoo lang duren, als de behoeften der dieren vordert; dat het eene soort van voedsel dan voor den dag komt, wanneer het andere ophoudt En, zijn er eenige dieren, waarvoor op zekere tijden geen voedsel te vinden is, zoo heeft de Natuur hen zoodanig gevormd, dat zij, gedurende den tijd van gebrek, zonder nadeel voor hun leven, in eenen diepen slaap vallen, of het werk der gedaanteverwisseling verrigten, gedurende welken tijd zij geen voedsel behoeven.
De aanprikkelingen, waardoor hunne instincten of natuurlijke neigingen in beweging gebragt worden, zijn volmaakt geschikt naar de uitwerksels, die zij moeten voortbrengen. Het licht is geschikt naar de oogen, de trilling der lucht naar het gehoor, de spijs naar den smaak, de dampen naar den reuk. Waren de stoffen, zoo als de Natuur ze voortbrengt, heviger, sterker, of zwakker in hunne werking; zoo zouden zij telkens hun doel missen, en de levende wezens zouden daarbij omkomen.

Iets over de behandeling der drenkelingen.

Door Dr. günther in Deutz.

De bewoners der kusten en der oevers van rivieren en stroomen vereischen eene bijzondere voor-
{==353==} {>>pagina-aanduiding<<}
zorg der Politie, dewijl een groot gedeelte van deze menschen door hunne ligging daartoe bestemd is, om zich dikwijls aan dit onzekere element te moeten toevertrouwen. Een niet onaanzienlijk aantal vindt jaarlijks daarin hunnen dood, en vele van dezelve konden gered en voor den Staat behouden worden, wanneer slechts overal inrigtingen, naarmate van het gevaar, gemaakt waren. Daar nu de in het werkstelling van dezelve aan den Staat moet overgelaten worden, doch de wetenschappelijke zijde van deze zaak voor den regterstoel der Artsen behoort: zoo mag ik wel vergeving verwachten wanneer ik die zaak in laatstgemelde betrekking behandele.
Om het gevaar van verdrinken zoo veel mogelijk voor te komen, moeten twee punten in het oog gehouden worden. Vooreerst moet de Staat daarvoor zorgen, dat toereikende reddings-inrigtingen voorhanden zijn tot redding van dezulken, welke het lot te duchten hebben, om, of door onvermijdelijk toeval, of gebrek aan voorzigtigheid, of door des levens moede te zijn, hunnen dood in het water te vinden; ten tweede, dat ook het Publiek de gewigtigste regelen leere kennen, ter behandeling van Drenkelingen, dewijl Politie-inrigtingen van dezen aard, niet overal en altijd werkzaam zijn kunnen.
Wat nu de reddings-inrigtingen in het algemeen aangaat: deze zijn betrekkelijk, deels op zulke bezigheden, waardoor de in het water gevallene binnen den kortst mogelijken tijd en met de minst mogelijke kwetsing er weder uitgchaald, deels op dezulke, waardoor het meer of min uitgedoofde leven weder teruggeroepen kan worden. Ter bereiking van beide deze doeleinden worden personen en werktuigen vereischt.
Om het eerstgenoemde doel te bereiken, moeten (behalve dat over het geheel eene premie voor elk welgeslaagd reddingsgeval wordt uitgeloofd) bijzonder op alle slechts middelmatige plaatsen langs rivieren en stroomen, personen aangesteld worden, die zich veel vaardigheid verworven hebben, om ligchamen uit het water te kunnen halen, en die door den Staat moeten betaald worden. Deze personen moeten van genoegzame werktuigen ter redding voorzien zijn; bestaande in 1) een' zak, 2) een' langen slaak, 3) eene ijschuit,

{==354==} {>>pagina-aanduiding<<}
4) eene reddingsladder, 5) een' draagkorf, 6) de noodige kleederen.
Het vervoeren moet zeer behoedzaam geschieden, en het ligchaam van den schijndooden zoodanig geplaatst zijn, dat het hoofd een weinig hooger ligt.
Ter bereiking van het andere doel, om namelijk den schijndooden weder tot het leven terug te brengen, worden insgelijks, zoo als boven gezegd is, personen en werktuigen vereischt. De personen daarbij moeten zijn: een Arts, een Wondarts; en, zoo mogelijk, uit vijf andere adsistenten bestaan, die in hunne aangewezene werkzaamheden moeten geoefend zijn. Buitendien heeft men nog noodig: een huis, of ten minste eene bijzondere kamer, tot berging van den verongelukten, waarin de volgende toestel moet voorhanden zijn: 1) Beddepannen en wollen dekens, om den drenkeling in te wikkelen. 2) Thermometers met beweegbare schalen, om den nog overig zijnde graad van warmte te ontdekken. 3 Achard's toestel, of nog beter, gorcij's dubbele Blaasbalg, ter inblazing van het zuurstofgas. 4) Fleschen van elastike gom, met zuurstofgas gevuld, welke men aan den inzuigenden klap van Gorcijsche Blaasbalgen schroeft. 5) Ruwe doeken om te wrijven. 6) Borstels 7) Lancetten. 8) Klisteerspuiten. 9) Vederen, om den neus te prikkelen. 10) Eene Electrisecrmachine, of nog beter, een Galvanische toestel. 11) Koppen. 12) Trechters met clastieke buizen. 13) Richter's werktuig ter opening van de luchtpijp. 14) Spadels, om den mond te openen. 15) Eindelijk moeten ook nog de volgende geneesmiddelen genoegzaam voorhanden zijn: oplossing van braakwijnsteen, vlugtig zout van hartshoorn, kamfer, vitriool oether, azijn, nieskruid, tabak, enz.
Dewijl ondertuschen van dit onderwerp slechts hier gesproken wordt, in zoo verre het de bijzondere oplettendheid van den Staat verdient: zoo ga ik ook met stilzwijgen voorbij eene uitvoerigere beschrijving van de geheele behandeling tot weder levendig making van dreukelingen, welke den daartoe aangestelde personen moet overgelaten worden; slechts als onderwerp voor het algemeen beschouwd, zij het mij vergund, om ter onderrigting van het niet geneeskundig

{==355==} {>>pagina-aanduiding<<}
Publiek eenige aanmerkingen te maken, welke, zoo ik meen, voor hetzelve noodig zijn, om ten minste niet geheel werkeloos te blijven, of, zoo als gewoonlijk plaats heeft, om in zulke gevallen, alwaar men de hulp van Artsen niet zelden missen moet, door verkeerde werkzaamheid niet meer schadelijk dan nuttig te zijn. - Dit onderrigt voor het algemeen heeft een dubbel nut, door namelijk vooreerst het nadeelige der gewone wijze van behandeling aan te toonen, en ten tweede, door hetzelve met eene doelmatigere handelwijze, in zoo verre dezelve tot het begrip van den niet geneeskundigen past, bekend te maken.
Zoodra een drenkeling uit het water gehaald is, heeft men de gewoonte om het ligchaam met de voeten op te nemen, het onderste boven te houden, op een vat heen en weer te rollen, of aan den oever heren derwaarts te wentelen. Men heeft hierdoor verschillende oogmerken in den zin. Door het omkeeren op het hoofd namelijk, meent men de luchtpijp en de longen van het water te ontlasten. Doch deze veronderstelling is niet altijd gegrond, en al ware het dat deze deelen wezenlijk water in zich bevatteden, dan zal men op zulk eene wijze de ontlasting daarvan bezwaarlijk bewerkstelligen, en buitendien is het nog in verschillende opzigten schadelijk. Ook zal de omloop van het bloed, hetwelk men door het rollen op het vat zoekt te weeg te brengen, daardoor voorzeker niet hersteld worden, dewijl men hier niet met een waterweegkundig werktuig te doen heeft.
Ook van het aderlaten wordt een groot misbruik gemaakt. Zelfs het gemeene menschenverstand zal, zoo lang het nog niet door vooroordeelen verblind is, daartegen opkomen, om nog bloed te onttrekken aan iemand, wiens leven bijna uitgedoofd is, die zonder polsslag en met de zwakste beweging van het hart ter neder ligt, en wiens geheele ligchaam meestendeels ijskoud en verstijfd is. Zeker kan het zeldzame geval plaats hebben, dat eene matige bloedaftapping noodig ware, doch om dit te beslissen, wordt het oordeel van een' ervarenen en scherpzigtigen Arts vereischt, en dit is verre boven de inzigten van Leeken, of van onze gewone Wondartsen, die dik-
{==356==} {>>pagina-aanduiding<<}
wijls naauwelijks meer weten, dan om het lancet te houden.
Het inblazen van lucht door den mond van een' anderen, ook zelfs van den gezondsten mensch, is insgelijks over het algemeen af te keuren, dewiji wij, ook in den besten staat onzer gezondheid, eene bedorvene lucht uitademen, die wel geschikt is, om eenen nog levenden mensch geheel te verstikken doch niet, om hem weder tot het leven terug te brengen.
En nu zal ik eene doelmatigere handelwijze van zulke verongelukten aan de hand geven, die ieder gemakkelijk kan uitoefenen.

1)De drenkeling moet zoo spoedig mogelijk in een huis gebragt en uitgekleed worden, tevens verwijderen zich alle overbodige aanschouwers, en enkel diegeuen, welke het hulpbetoon op zich hebben genomen, blijven

2)Er moet voor eene zuivere lucht gezorgd worden, en daarom moeten de vensters, als het weder zulks toelaat, geopend worden; ook is het goed, als men de zieke zoo kan plaatsen, dat de zonnestralen op hem werken. De warmte in de kamer moet middelmatig, dat is van 64-70 graden fahrenheit zijn.

3)Het ligchaam moet terstond afgedroogd en, naar de omstandigheden, ook in warme doeken gewikkeld worden.

4)De mond moet van slijm en modder gezuiverd worden.

5)Het hoofd moet hoog liggen, zoodat het ligchaam met den gezigteinder (horizont) een' hoek van 20-30 graden maakt.

6)Men zette hem klisteren van kamillen met azijn vermengd, en als het zijn kunne, uit zoogenaamde levenslucht.

7)Op de buitenste ledematen en de maagstreek worden blazen met warm water gelegd. De armen en beenen moeten vlijtig en onafgebroken gewreven worden met de hand, of hetgeen nog beter is, met warme flanellen doeken of borstels, welke ook met warmen Brandewijn. Lavendelwater, Eau de Cologne, enz, bevochtigd kunnen worden. Doch men moet zorg dragen, dat de vochtige doeken niet koud worden Men gaat nu langzamerhand tot de bovenste deelen, de maagstreek, de borst, over.


{==357==} {>>pagina-aanduiding<<}

8)Wanneer men terstond laauw water kunne bekomen: dan brenge men den verongelukten in een bad, welks warmtegraad in den beginne omstreeks 40 graden fahrenheit, aliengskens evenwel tot 60 a 80 graden stijgen kan. Ondertusschen moet het wrijven onder water voortgezet worden.

9)Men laat verscheidene prikkelingen op de zintuigen van den drenkeling werken. Den neus prikkelt men met eene penneveer, en blaast er snuif, gestampte mariolein, peper, gember, enz. in; op de oogen laat men sterk licht werken, zoo als op de ooren sterke toonen; men prikkelt de tong en het verhemelte met vlugtigen salmiakgeest, houdt denzelven onder den neus, enz.

10)Met deze behandeling moet ten minste drie volle uren zonder ophouden voortgevaren worden, als namelijk de levensteekenen niet eer wederkeeren. Na verloop van dien tijd ook geen het minste teeken van leven bemerkende: is zeker meest alle hoop verloren. Doch de kunst heeft nog veel krachtigere middelen om te beproeven, zoo als bij voorb. het Galvanismus, het inblazen van levenslucht, enz., hetwelk ondertusschen niet voor den Leek is, waarom men zoo spoedig mogelijk eenen Arts moet roepen.

11)Doch als zich gedurende deze behandeling, door beweging van de bovenste oogleden, trekkingen in de aangezigtsspieren, steenen, gapen, door een geluid op de borst, of rommeling in het onderlijf, enz. teekenen van wederkeerend leven vertoonen; dan moet men met alle, maar vooral met die handelwijze, waarop terstond deze of gene vertooning van leven volgde, voortgaan; men moet den graad van warmte versterken, en beproeven, of het willekeurige slikken weder is gekomen. In dit geval zoeke men hem wat wijn of eenig geestrijk vocht in te geven, doch in den beginne slechts in geringe hoeveelheid, die men langzamerhand vergroot.

12)De weder levendig gewordene valt nu langzamerhand in een' gerusten slaap, met eene zachte uitwaseming vergezeld. Deze kuur is hem zeer heilzaam, en dient ter zijner volkomene herstelling. Men gaat intusschen voort, om zijne krachten door het toedienen van kleine hoeveelheden wijns of van een ander geestrijk vocht te ondersteunen, en laat het

{==358==} {>>pagina-aanduiding<<}
voor het overige aan den Arts over, om geneesmiddelen, als die noodig zijn mogten, voor te schrijven. Doch nooit moet men zoodanig een mensch, voor zijne volkomene herstelling alleen laten.


Eerzucht.

Het is momus bijzonderlijk eigen onredelijk tegen iemand uit te varen, zoo die beweert, dat zucht naar eer den mensch zoowel is ingeschapen, als eene drift om gelukkig te zijn; en hij meent, bij het verwinnen van zijnen tegendinger, den mensch verwonnen te hebben. Met dit alles schijnt hij mij veeleer eenen af keer tegen den lauwer te willen inboezemen, namelijk om dien om zijnen eigen' schedel te vlechten. Ten minste toont hij zelf voor roem niet ongevoelig te zijn. Immers naauwelijks hoort hij een enkel woord, dat tegen zijn gevoelen strijdt, of hij is ten hoogste gebelgd. Vanwaar die verontwaardiging? Soms heeft de prikkel der waarheid die heilige gramschap in hem ontstoken? Maar die sluit geene Rede buiten. Of kan men het eene heilige verontwaardiging noemen, die op eene overwinning steunt, welke men door overtuiging nog niet behaald heeft? Had hij het alfabet bij zich zelven herhaald, eer zijne beslissende tong mijn gevoelen als verketterde, en onder die der Heidenen plaatste: hij had tijd tot nadenken gehad, en zijne eigene roemzucht niet door zijne drift verraden. Zijn opstuiven zelf beschouw ik als eene verbastering dier edele ingeschapene zucht naar hoogere eer.
Dan, om tot de zaak te komen, vooreerst: is alles af te keuren, wat de Heidenen ons leeren? Dan moeten zelfs de eerste beginselen van de wet der Natuur, die zij ons duidelijk, zoo door sommige hunner daden, als door hunne woorden leerden, als slecht beschouwd worden, dan moet men ook maar zeggen, dat de nacht dag, dat de dag nacht, dat wit zwart, en zwart wit is: daar de Heidenen het tegendeel zoowel beweerden als de beste Christen. Momus brengt hier zeker niets tegen in. Maar (vraagt hij) kan god

{==359==} {>>pagina-aanduiding<<}
den mensch deze, alom bij iederen braven gehate, drift inscheppen, daar hij het Volmaaktste Wezen is? Maar hoe diepdenkend momus zij, toont hij hier genoegzaam: want wie erkent niet, dat god ons die eerzucht, die begeerte naar onsterfelijke eer, heeft ingeschapen, die noch in het brein der stervelingen geboren, noch door vooringenomenheid en valschen schijn wordt aangekweekt, en niet die algemeene prikkeling, die bij alle kortzigtigen wordt aangebeden, ja bijna bij meest alle volken, hoe ongelijk van zeden ook, gekoesterd wordt? Desniettemin die begeerte zelve, welke de mensch voor de schaduw der eer voedt, bewijst, dat zucht naar ware eer hem is ingeschapen, zoowel als dat vuur, dat den boezem des menschdoms doet ontgloeijen, om hun gewaand geluk in dit ramp-oord op alle mogelijke wijze te bevorderen, ter overtuiging dient, dat de zucht naar waar geluk ons is aangeboren. De één stelt zijn geluk in rijkdom, een ander in wellusten, een derde in den lof der menschen te bejagen: de één in het bestieren des Staats, de ander in den burgerstand, een derde in den landbouw, enz. Schoon nu dat geluk, het ware geluk niet kan zijn, maar veeleer als de schaduw des geluks moet gehouden worden; zou men daaruit dan moeten besluiten, dat den mensch de zucht om gelukkig te zijn in het geheel niet is ingeschapen? Ofschoon de hond, door phaedrus beschreven, naar de schaduw van het vleesch beet, moet men daaruit dan opmaken, dat het hem om de schaduw en niet om het vleesch zelf te doen was? Het is op dezelfde wijze met den mensch gelegen. Wist hij altijd, of hield hij altijd in zijne gedachten, dat wezenlijk geluk niet in dit jammerdal te bekomen is: hij zoude zoo dikwerf niet naar schaduwbeelden zijne gretige handen uitreiken. Maar nu, daar hij denkt, dat de schijn des geluks het geluk zelf is, nu ontglipt hem dikwerf het waar geluk, door de drift, die hij voor deszelfs uiterlijken glimp
koestert. Nu laat ik aan momus zelven gevolgen 1e trekken. Anders zoude ik hem vragen, of de menschen, over het algemeen genomen, in het stuk van eer anders handelen? Zij gaan immers voor het meestendeel te werk als kinderen, die de beeldtenis der maan in het water ziende glimmen, denken, dat het de maan zelve is.

{==360==} {>>pagina-aanduiding<<}
Vaak dacht ik, bij het hooren van het spreekwoord: de kunst gaat om brood. Dit gezegde op de kunst zelve toe te passen, zoude zoo goed zijn, als ieder braaf mensch, die niet tot den bedelzak genegen is, uit de verlichte, naar de donkere eeuwen terug te wijzen. Het is dikwijls zoowel aan eene lage eerzucht des kunstenaars, en dus aan eene verbastering der ware roemzucht, als aan deszelfs wangedrag of ongeluk te wijten: daar hij dikwijls de waardigheid van eenen bijzonder schijnenden troggelaar, boven die van eenen gewonen kunstenaar verkiest, gedachtig aan hetgeen voltaire toch niet onaardig zegt:
‘Tel brille au second rang, qui s'eclipse au premier.’
Vandaar dat men niet zelden onder die volksklassen de gebrokene kunst van den éénen, en het halfgeslepen vernuft van den anderen bewondert, en dat nog meer, hoe hunne kleeding slordiger, hun voorkomen afzigtelijker is. Dan immers heeft men die spreekwoorden gewoonlijk in den mond: het kleed maakt den man niet, de kunst gaat om brood. Hier teekent één uit dat gild een vliegje naar het leven af, en door deszelfs vleugelen alleen stijgt hij in den geest, onder het vleijend bewonderen des kortzigtigen, op wiens lof hij alleen doelde, en wiens lofspraak hem de beste aalmoes is, vrolijk tot in de wolken, en denkt den top der ware eer beklommen te hebben.
En niet alleen werkt die aanprikkeling op het hart van het lage volk. De heerschzucht stelt hare eer in rooven en moorden: doch geenszins, omdat de mensch door heerschzucht weggesleept, die wandaden of den naamklank der eer, waarbij nero's en tiberiussen nog eerloos kunnen zijn, als de eer zelve eerbiedigt en zoekt: neen, hij erkent dien onsterfelijken roem als de ware, welke eenmaal de belooning der ware verdiensten moet zijn. Maar, daar hij aan de verkrijging der ware eer wanhoopt, of niet verder, op dat oogenblik, dan op den gemaskerden bastaard doordringt, vergenoegt hij zich alleen met den schijn. Nimmer heeft erostratus den brand, dien hij in den tempel te Efeze stichtede, als eene roemwaardige daad beschouwd. Hij zelf getuigde zulks gedaan te hebben, omdat hij wel inzag, dat hij zich nooit eene

{==361==} {>>pagina-aanduiding<<}
eer zoude verwerven, welke aan zijne deugd verknocht was. Dus erkende hij wel eene drift in zich gevoeld te hebben, die hem aandreef tot het zoeken zijner eer, maar getuigde tevens, ‘dat hij de ware door zijne schanddaad niet konde erlangen.’ Zoo zal dikwerf een vrek zijne eer stellen in voor eenen rijken bedelaar door te gaan: een waanheld zal zijnen roem stellen op gewonnen veldslagen, welke hij nog nooit heeft bijgewoond: een loos bedrieger in zijne kunstgrepen: een schrijver in het verzwijgen van zijnen naam: een trotsche diogenes, een eerlooze dwaas in de eer zelve te braveren: en nog onnoemelijk vele anderen, die zoowel als dezen, schoon ver van de opregte eer verwijderd echter toonen, een aangeboren instinct in zich rond te dragen, hetwelk hun tot het opsporen der eer aanzet, al slaan zij dan, gelijk de gelukzoekers dezer aarde, eenen gansch verkeerden weg in, om daartoe te geraken.
‘Maar hoe kan iemand, die, zoo als men gewoonlijk zegt, Eerloos is, of alle eer heeft afgelegd, gezegd worden, naar eer te streven?’ - Dan, geeft zulks te kennen, dat iemand alle gevoel voor eer verloren heeft? Even zoo min, als wanneer men van iemand zegt; hij is gansch gewetenloos, of, het geweten slaapt bij hem, men daardoor wil te verstaan geven, dat zoo een persoon geen geweten had. Zoude men van eenen zoon, die zich voor de vermaningen van zijnen vader ongevoelig toont, dan ook niet kunnen zeggen: die is vaderloos. Men zoude dus, om zich meer eigenlijk uit te drukken, liever moeten zeggen: die man slaapt bij het geweten. Ten andere: even gelijk men dwaasselijk van iemand veronderstelde, dat hij geene zucht naar geluk koesterde, omdat hij den weg tot zijn waar geluk miskent en langs eenen anderen weg (al leidt die dan ook ten verderve) meent het geluk te zullen vinden; even zoo is het ook met den gewaanden eerloozen gelegen. Al schijnt iemand voor onze oogen alle aandoening voor eer te hebben afgelegd en geene zucht naar roem te koesteren, ja, al schijnt hij voor allen lof dood: hij schijnt zulks maar en niet meer. Zelfs de eerloosste, wijkt hij al van de ware eer af, zal dan toch zelfs zijne eer in zijne schande stellen. En, wat nog meer is, bejegen hem slechts met ho-
{==362==} {>>pagina-aanduiding<<}
nenden smaad, dikwerf zal een enkel honend woord hem uit zijne gewaande gevoelloosheid opwekken en hem voor zijne eer doen pleiten, zoo niet, dan zal dikwerf zijne onverschilligheid eerzucht zijn, en eene houding, die eerzucht kenmerkt, zal dan iedere vermaning als braveren. - Momus noeme de eerzucht dan niet de schande des Scheppers. Dat de zon der ware eer als het ware haren glans verlicht, dat die edele aanprikkeling, welke ons tot het zoeken naar hoogere eer aanspoort, juist verkeerd wordt opgevolgd; dat is niet aan den Schepper te wijten; die verbastering, die ontaarding komt op het schepsel t'huis. Maar desniettemin mag die
verbastering de lof der Voorzienigheid genoemd worden, die uit het toegelaten kwaad goed weet te trekken. Het is door hare toelating, dat bijna, om zoo te spreken, het geheele menschdom, hier, in dit oord der ellende en vernedering, zijne eer blijft bejagen. Het is veel aan de eerzucht te wijten, dat kunsten en wetenschappen bloeijen. Immers, hoe vele geleerden en kunstenaars kunnen op hunne vakken toepassen hetgeen zeker Dichter op zijne kunst in dier voege bezigde:

‘Reeds vloeit langs rozenpaên, heb ik die zucht verkregen, 
Een fijner hemellucht mijn' loome zangster tegen: 
Hangt de ongevoeligheid den citer aan den wand, 
Die eerzucht spant voor mij de slappe snaren stijver, 
En geeft, vol vuur en ijver, 
Mij 't speeltuig in de hand. 
 
Zij blaast mijn dichtlust aan! ja, door haar' kracht geprikkeld, 
Wordt in verbeelding mij geheel Natuur ontwikkeld: 
Dan eerst verfijnt mijn' smaak, en, treft de kunst haar doel, 
Fluks tracht ik 't heerlijk spoor van 't kloek vernuft te drukken. 
En, mag die proef gelukken, 
Dan word ik heel gevoel.’ 

Het is door haar, dat de Godsdienst zelve, voor het uiterlijke, in grooteren luister blinkt: zij schept helden: zij houdt de geheele maatschappij meer werkzaam: en eindelijk, het is door haar zelve, dat god het menschdom straft. Niet dat ik daaruit de eer der eerverbastering wil afleiden, of liever het Volmaaktste

{==363==} {>>pagina-aanduiding<<}
Wezen van zijne eer berooven, door het de schepping van dat zedelijk gebrek toe te kennen. Verre van daar! Het is waar, die ontaarde kan den mensch, ja het heelal meer uiterlijken glans bijzetten, en ons op het kruispad des levens meer bemoedigen: dan dit alles kan niets tot hare eer afdoen: daar tijdelijke eer, uit den mond onzer medemenschen, zelfs door braafheid, gelokt, ons loon op deze aarde is. En die zijne bejaagde eer, als zijne vergelding in dit ondermaansche, reeds weg heeft, verliest ligt de kroon der onsterfelijke eer, die aan het einde van de loopbaan des levens is opgehangen. Ten andere kunnen de, van nature goede gevolgen, uit het kwaad gesproten, het kwaad zelf niet goed maken. Het is mij genoeg voor god en de ware eer een woordje gezegd te hebben, hopende, dat momus der ware eer liever nadere door zijne dwaling te erkennen, dan door tegen den prikkel der waarheid te schoppen. Dus zal momus, volgt hij mijnen raad, geen momus meer zijn. De eerzucht dus, de ware eerzucht, is geenszins te laken. Zij is menschelijk, en zoo sterk, zoo naauw aan onze menschheid verbonden, dat men den edelen mensch gelijk moet blijven, om die edele en onverbasterde zucht in ons te koesteren, om die Telg der Eeuwigheid in haren, haar waardigen, tempel te huldigen. Dan ontaarde

Rampzaligen! - die steeds naar weelde en wellust rennen; 
En noch die reine zucht noch ware grootheid kennen, 
De deugd ziet dieren slechts in hen in menschen schijn, 
Die vadzig, log en plomp, niets doen dan geeuwen, slapen 
Of naar den trog te gapen, 
Als een verachtlijk zwijn. 

Natuurgenooten! eene ontaarde zucht was nooit de ware, de regtgeaarde. Blijft menschen, om waarlijk eerzuchtig, waarlijk gelukkig te zijn, en nadert der Godheid door uwe menschheid, en door de eerzucht haar schepsel!


{==364==} {>>pagina-aanduiding<<}

Nieuwe reis naar het Hartzgebergte. - Beschrijving der bergen aan den weg van Göttingen naar Lauterberg over Clausthal en Andreasberg. - Waarnemingen met den barometer in eene zeer diepe mijn.

(In eenen Bricf.)

In den morgen van den 4den Julij vertrok ik van Göttingen naar Clausthal, den weg nemende over Nordheim, die ook naar Hanover loopt. Deze weg volgt de strekking eener nieuwe vallei, in welke men ter linkerzijde eene keten van kalkaardige, en ter regterzijde eene andere van kalk- en zandaardige bergen heeft.
Te Catelenburg kwam ik van nieuws op mijnen weg van Göttingen naar de Hartz. Tusschen Catelenburg en Osterode vond ik Gips of pleistersteen, hoewel derzelver beddingen of lagen meestal zijn verdwenen. Hier en daar zijn ze met lagen kalksteen doormengd.
Van nieuws nam ik hier een der kenmerken der Gipsbergen waar, omdat het mij in het vervolg zal dienen ter verklaring van een ander verschijnsel: te weten, dat er op derzelver spitsen gaten ontstaan, in de gedaante van trechters, die men voor kraters van vuurbergen, of voor overblijfsels van aloude vergravingen zoude aanzien. Ongetwijfeld zijn het kenmerken van eenige onderaardsche holligheden, door het water ontstaan; en vermits de lucht en het water zeer veel invloed op de Gips hebben, is het gevolg daarvan, dat zoodra er eene doorlekking ergens aan de oppervlakte plaats heeft, de randen der opening afschilveren, en er een gat ontstaat, hetwelk telkens grooter wordt. De engte van den Berg Ceni, door welke de weg loopt, is vooral gevaarlijk in den Winter door deze soort van trechters. De grond dezer

{==365==} {>>pagina-aanduiding<<}
engte bestaat uit Gips; en er liggen hier en daar zeer diepe holligheden, die somtijds door den wind vol sneeuw waaijen; en die dezelve alsdan, insgelijks den postweg, bedekt, en de jagtsneeuw of nevels verhinderen de kruisen te zien, op zekere afstanden geplaatst, dienende tot wegwijzers, en men loopt het grootste gevaar van in een dier trechters te zinken. Deze groote holligheden toonen, dat het water eenen onderaardschen weg ontmoet, om de stoffen te vervoeren, welke het losmaakt. In het vervolg zal mij dit ter verklaring van een ander verschijnsel dienen.
Het naderen van het Hartzgebergte deed mij een zonderling vermaak. Indien het gezigt van Osterode mij zelfs voorheen in de maand November had behaagd, nog meer moest mij dat gezigt behagen in een saizoen, hetwelk alles verfraait. De geheele omtrek is beplant, om den werklieden levensonderhoud te bezorgen.
Terstond na mijne komst te Osterode ondervond ik den liefelijken invloed der vriendschap. Sedert mijn eerste verblijf aan de Hartz heeft de Heer Baron van reden de goedheid gehad van eene verbindtenis met mij aan te gaan, welke ik niet onder de geringste voordeelen dezer reis rangschik. Tot op dien tijd had ik geenen helper gehad; ik verstond de taal van het land niet; door middel van eenige volzinnen, die ik geleerd had, konde ik de noodige vragen doen: ‘Van waar komt die steen? - Hoe noemt gij dien berg? - Langs welken weg komt men aldaar?’ Ik bevond mij onder lieden, welke zoodanige vragen alleen konden beantwoorden; en alzoo alles, wat ik te zien had, van buiten lag, zocht ik zelf het op. Maar bij de Hartz zouden die eerste aanwijzingen mij geen nut gedaan hebben; zelfs van den Mijnwerker zoude ik luttel onderrigt hebben bekomen; hoe bekwaam hij ook zij, hij beschouwt de bergen niet met een Natuurkundig oog. Daarom moet men zich bij den Opper-Mijnwerker vervoegen, door zijne opvoeding in de Natuurkunde bedreven. Voorshands had ik, in onze briefwisseling, den Heere van reden verslag gedaan van al de voorwerpen, welke ik, ingevolge mijner vroegere waarnemingen, hier te lande gedaan, begeerig was, nader te leeren kennen, en van mijne beweegreden daartoe; bij voorraad had-
{==366==} {>>pagina-aanduiding<<}
den wij een plan van waarnemingen beraamd, waartoe hij mij wel wilde behulpzaam zijn. Zijne paarden reeds te Osterode te vinden, was tot mijn gemak eene kleinigheid; maar evenwel eene voorbode van grooter dienstbetooningen.
Bij het naderen dezer bergen vertoonden zich de verschijnsels, welke zij den Waarnemer aanbieden in al hunne diepte aan mijnen geest. Ik herdacht die groote bewaarplaats van mineralen, op de plaatsen, welke geenerlei spoor van haren oorsprong vertoonen, terwijl tevens eenige der omstandigheden, welke men aldaar verneemt, zoo groote omwentelingen aankondigen. Den Waarnemer verbeelde ik mij, hier te zijn gekomen, om de bewijsstukken van de geschiedenis der Aarde in de Archiven van de Natuur zelve te gaan zoeken, in een dier Heiligdommen, alwaar zij, voor de oogen der stervelingen verborgen, zoo zelden spreekt, hoewel men zeer dikmaals meent, aldaar hare stemme te hooren, terwijl men dezelve niet kent. Een diep gevoel van de grootheid dezer verborgenheden werd in mij verwekt door het zien van deze plaatsen. Wanneer men de wegen naar dezen berg inslaat, schijnen zij naar een dier gewijde vertrekken te voeren, alwaar de Verbeelding de Godspraken plaatst. Al aanstonds beklimt men eenen heuvel, hebbende ter wederzijde diepe valleijen, die in de menigte bosschen voor het oog verdwijnen. Hoe hooger men klimt, hoe het gezigt dieper doordringt in de bogten des bergs, alwaar verschillend hellende en met dennenboomen bedekte spitsen elkander schijnen te verdringen, om den weg somber en moeijelijk te maken. Doch dit is slechts eene zinsbegoocheling; het sombere verdwijnt, naar gelange men verder gaat. Als met luider stemme schijnt hier de Natuur hare beschouwers ter genietinge te noodigen. Vergeefs tracht ik eene beschrijving te geven van hetgeen ik op deze plaatsen gevoelde, door hare somberheid zonder akeligheid, hare stilte zonder treurigheid, haar geheimzinnig gelaat zonder eenig blijk van te willen bedriegen; door het vermaak van den optogt, gevolgd van het vermaak der ruste, en telkens van eene vernieuwing van krachten. -
In alle bosschen in het hellen van de Hartz vond ik eene der sieraden van het Land van Wales, het-
{==367==} {>>pagina-aanduiding<<}
welk aan onze Zwitsersche bergen ontbreekt, ik bedoel het fraaije purperen Vingerhoedkruid (Digitalis purpurea). Zoo zeer bekoorde mij deze plant, toen ik haar de eerste maal, in al hare schoonheid en menigte in Engeland zag, dat ik mij veel zaad daarvan verschafte, om de plant in de bosschen van Zwitserland te verspreiden.
Toen ik de Mijnwerkers begon te vernemen, had ik het vermaak, hetwelk men gevoelt van zich onder waarde bekenden te bevinden; kort daarna had ik het genoegen van mijnen vriend te omhelzen. Doch tevens vernam ik, dat ik, door te veel tijds te besteden aan mijne voorgaande waarnemingen, tot die ik thans wilde doen, den tijd had versleten. Eene reis, welke de Heer van reden genoodzaakt was te doen, gedoogde niet, mij langer dan acht dagen te verzellen; dit maakte merkelijke opkorting in ons plan.
Met de volvoering daarvan maakten wij reeds 's anderendaags eenen aanvang; het was met het doen eener waarneming, welke het bezoeken van de rotsen van Coblentz voor mij te belangrijker had gemaakt. Door mijne eerste reis was mij reeds bekend, dat op den Kalenberg dezelfde zeegewrochten worden gevonden, als deze rotsen bevatten, en in dezelfde steensoort. Het is derhalve een voortbrengsel der zee, in oorspronkelijke bergen; en na deze lagen bij Coblentz naauwkeurig te hebben bezigtigd, was het mij aangenaam, dezelve op de Hartz nog nader te kunnen leeren kennen.
De Kalenberg ligt slechts een uur gaans van Clausthal; van hier, dat wij er ons 's morgens tijdig bevonden, onzen weg nemende voorbij verscheidene opene mijnen. Hier deden wij verscheidene waarnemingen, alle dienende ter bevestiging van mijn gevoelen, dat, gelijk zoo vele andere, ook deze berg, te eenigen tijde, onder de golven der zee bedekt geweest was.
Het overige van den dag hield ik mij met ander onderzoek bezig. Mijnen Thermometer had ik op deze reis medegebragt, om van nieuws waarnemingen te doen in de mijnen van de Hartz. Het speet mij, dat ik zulks in het voorgaande jaar niet gedaan had in de diepste der mijnen in den omtrek van Clausthal. het bol van St. Jan genaamd, met regt dus geheeten,

{==368==} {>>pagina-aanduiding<<}
omdat deze mijn eene regtstandige diepte van bijkans 1400 voeten heeft. Op den dag onzer wandeling naar Kalenberg daalde ik in dien afgrond neder; en de Heer uslar, die in het voorgaande jaar de goedheid had gehad, om mij naar de mijnen van Rumelsberg te verzellen, wilde ook nu wel met mij nederdalen. Welk een weg moet er langs deze ladders worden afgelegd! Van het oogenblik dat wij begonnen te dalen tot dat wij wederom boven kwamen, verliep er vijfdehalf uur, en nogtans rustten wij niet langer, dan wij tot het doen van drie waarnemingen met den Barometer noodig hadden: twee op onderscheidene tijden op de gemiddelde diepte der mijn, en de derde beneden. In de twee eerste was de meting met den Barometer vier voeten minder dan de Geometrische; en in de laatste was gene twee voeten meer dan deze. Nieuwe bewijzen zijn deze voor een belangrijk verschijnsel, van wegen deszelfs invloed op de Mijnwerkers: te weten, dat de lucht in de mijnen van de buitenlucht niet verschilt, wat aangaat hare wijzigingen, die invloed hebben op den Barometer; met hare gezondheid moet dit in eenig verband staan.
Onze afdaling liep niet tot geheel op den grond der mijn, maar tot aan het waterpas van het water, hetwelk niet wordt uitgepompt. Geene kleinigheid is het, dat de zuigers der pompen bijkans 1400 voeten zonder tusschenpozen nederdalen, gerekend van den mond der mijn tot aan dit water. Van grooter diepte kan het water niet worden opgepompt, of men zoude grooter kosten moeten doen, dan hetgeen daaruit kan gehaald worden waardig is. Men zal dan niet dieper kunnen afdalen, zonder dat alvorens eene uitwatering, waaraan gewerkt wordt, zal voltooid zijn.
Een geluk is het voor de Mijnwerkers, dat de bedorvene lucht, van welke men zich niet overal kan ontdoen, zwaarder is dan de dampkringslucht; dit doet haar altijd op den grond hangen, alwaar zij met de andere lucht bijkans even als water, uitstroomt; zoodat zij gemakkelijk kan gevoeld worden, hetzij aan de beenen, welke zij prikkelt, hetzij aan de lampen, welke uitgaan. Een Mijnwerker liep voor ons uit, en hij kwam tot aan het water, hetwelk de mijn vult, zonder aldaar kwade lucht te vernemen. Dienvolgens daalden wij insgelijks derwaarts neder, en

{==369==} {>>pagina-aanduiding<<}
vonden er de lucht slechts een weinig warmer dan elders in de mijn; de Thermometer van fahrenheit bleef er staan op 62 graden. Wij gevoelden er geen ongemak.
Met waarnemingen, de Natuurlijke Historie betreffende, konde ik in deze mijn mij niet bezig houden; zij vorderen veel tijd in deze donkere plaatsen, en wij hadden weinig tijd. Al de wegen in de mijnen zijn met hout belegd, of met slijk bedekt, door het water medegevoerd; zoodat er van den berg zelven weinig is te zien, dan op de plaatsen, alwaar gewerkt wordt, die veelal verre van de putten liggen. Daarenboven, om in deze doolhoven te oordeelen over de strekking en helling van eene Ader, in vergelijking van die van de korst van den bergsteen, moet men veel oplettendheid, en bijkans zoo veel bedrevenheid als de Mijnwerker bezitten; intusschen bemerkte ik op vele plaatsen, dat de Ader de strekking van de korst van den natuurlijken steen sneed; wijkende beide zeer weinig af van de loodlijn, doch naar onderscheidene kanten. In haren val ondergaat de Ader veel verandering; zij bevat Lood- en Zilvererts, even gelijk al de overige in deze gewesten.
's Anderendaags morgens te negen uren verlieten wij Clausthal, ons begevende naar het hoofddoel onzer reize; doch wij sloegen verschillende wegen in. Ik verlangde Andreasberg te zien, merkwaardig om zijne mijnen; en de Heer van reden had elders iets te verrigten. Clausthal verlatende, scheidden wij van elkander; ik begaf mij naar Andreasberg, alwaar de Heer van reden de goedheid had gehad mij adres te geven. In den avond van dienzelfden dag zouden wij te Königshutte elkander vinden.
Ik trok eenigen tijd voort door de wei- en bouwlanden, en de bosschen; door deze wordt het midden der hoogte van de Hartz een zeer aangenaam oord. Op verscheidene plaatsen vond ik wederom uitloopende gehakte bosschen; en ik zag aldaar duidelijk de nuttigheid van het gebruik, om er de benedenstammen van oude dennenboomen te laten staan, ter bevordering van den groei der jonge. Door deze voorzorg alleen is men zoo goed als verzekerd, nieuwe bosschen te zullen hebben; zoo krachtdadig beschutten de oude stammen de jonge planten. Niet zonder

{==370==} {>>pagina-aanduiding<<}
vermaak kan men deze groepen beschouwen, alwaar nieuwe groei het verval vervangt. Ik verbeeldde mij, grootmoeders der bergen van hare kleinkinderen omringd te zien; of Pelikanen, hun kroost beschermende, terwijl zij het met het overschot hunner ligchamen voederen. De schoone Digitalis neemt insgelijks deze schuilplaats te baat; en het loon der bescherming, welke zij heeft genoten, bespreekt zij aan het gezin van haren weldoener, de kleine bezuinigingen van plantgewassen, welke zij gedurende hare minderjarigheid heeft opgeieid. De mestaarde vermenigvuldigt in der daad zeer sterk rondom de jonge dennenboomen, zoowel door het vergaan der oude stammen, als door de opvolging der planten, die rondom dezelve groeijen; en, door hare groote bladeren en hoogen stam, bekleedt de Digitalis aldaar den eersten rang. Welig tiert zij in die mestaarde, en verre van die te verslinden, vermeerdert zij dezelve.
De stilte der lucht, door deze overblijfsels der boomstammen veroorzaakt, doet vooral de in de lucht zwevende zaden rondom dezelve verzamelen; ook bevordert zij merkelijk hunnen groei: want de winden zijn nadeelig voor de nog teedere planten; en voor dat de oude stammen vergaan zijn, hebben hunne opvolgers krachts genoeg verkregen, om uit zich zelven tegenstand te bieden en elkander te beschermen.
In de onzekerheid, of het gehakte bosch zaden genoeg heeft verspreid om den grond van nieuws te bevolken, laat men hier en daar oude boomen staan tusschen dezulke, die kruinen hebben, welke de meeste zaden geven, een dier boomen is genoeg om verscheidene morgen gronds te bezaaijen: zelfs zijn alle bosschen elkander behulpzaam. Want iedere zaadkorrel, welke uit den dop voortkomt, is van een' kleinen vleugel voorzien, door welken zij van de eene plaats naar de andere wordt vervoerd, en van eene scherpe punt, waarmede zij, op den grond vallende, wordt vastgehouden Niet beter kunnen zij vergeleken worden dan bij ligte pijlen, welke het geringste windje in beweging brengt, wanneer zij van den top des booms vallen, maar die altijd hunne scherpe punt naar beneden gekeerd hebbende, van wegens de zwaarte van de zaadkorrel, waaraan zij vast is, zich planten, zoodra zij den grond raken op eene plaats,

{==371==} {>>pagina-aanduiding<<}
geschikt om dezelve te doen uitbotten, bij voorbeeld in mos of de ligte plantaarde, van oude stammen voortgekomen. Aldus ontbreekt het aan voegzaam gelegene gronden op de bergen nimmer aan zaden van dennenboomen; zij komen er voort, zoodra er de plantaarde genoegzame diepte heeft; en indien de gelegenheid niet gunstig zij, of de grond te digt met gras begroeid, dan dat de zaden der dennenboomen de plantaarde kunnen bereiken, neemt men de kunst te baat, door graven, zaaijen of verplanten.
Kwalijk zoude ik het mij zelven nemen, indien ik in de gedaante dezer zaden geen oogmerk erkende; een groot geluk zoude mij daardoor ontgaan. Maar wie zou geen oogmerk bespeuren in al wat tot de voortplanting der gewassen behoort? Wat al hulpmiddelen tegen de afwending van allerlei toevallen! Zal men zeggen, dat de verbazende overvloed der zaden, in vergelijking der planten, welke zij voortbrengen, een mangel van evenredigheid aankondigt, hetwelk niet een werk der wijsheid is? Maar indien wij, aan de eene zijde, in aanmerking nemen de eenvoudigheid der voortplanting en de zekerheid van het voortduren der soorten, uit dezen overvloed voortkomende, en, van den anderen kant, dat de overtollige zaden eene toebereide spijze voor eene menigte dieren is, zal veeleer onze bewondering grooter worden, door aldus te bemerken, dat hoe meer van nabij men de Natuur gadeslaat, hoe men meer zijlingsche sindoogmerken zal ontdekken, op welke de schijnbare overtolligheid der behoedmiddelen uitloopt, welke de meest onmiddellijke en in het oogloopende eindoogmerken verzekeren.
De eerste hoogte, welke ik op dezen togt beklom, was de Bruchberg. De schindels (schistes) van de algemeene bovenkorst, breiden zich beneden die hoogte uit, en vertoonen zich van nieuws aan de andere zijde in eene kleine vallei, die deze hoogte van den Rehberg scheidt. Doch op de hoogte ziet men geene sohistes meer; zij is geheel bedekt met zand en zeer hard grof puin, in dit zand zelf ontstaan onder het water der zee, en gelijk aan het puin, hetwelk ik gevonden heb op de toppen van kalksteen en zandbergen van de tweede klasse in het land van Göttingen en Hessen. Dit is, derhalve, eene derde soort

{==372==} {>>pagina-aanduiding<<}
van het overblijfsel der zee, op deze oorspronkelijke bergen ontstaan.
Aan gene zijde van den Bruchberg, die tot eene reeks van afzonderlijke hoogten behoort, eindigen de Schisten, en een groote laag Granietsteen doorloopt de Hartz. De Broeken schijnt daarvan het middelpunt te zijn; vandaar schieten verscheidene takken, een van welke de Rehberg is. Zoodra men door de kleine vallei is, welke denzelven van den Bruchberg scheidt, ziet men niets anders meer dan Graniet, zoo wel op den weg als in de schuinten. Maar het zijn overal afzonderlijke brokken, sommige van welke zeer groot zijn. Nergens ziet men op dezen weg het vaste gedeelte des bergs bloot liggen. -
Ten een uur bereikte ik de stad Andreasberg, zijnde eene vrije Mijnstad; dat wil zeggen, eene der plaatsen, die bijzondere voorregten ter bevordering van hare bevolking hebben ontvangen, en alwaar deze voorregten genoeg op prijs geschat worden, om zich in het bezit van dezelve gelukkig te rekenen, en op het behoud van dezelve zeer gesteld te zijn. Ik bevond mij aldaar op een zeer gunstig tijdstip, om getuige te zijn van een schouwspel van dit vrolijk en opgeruimd volk. Men ging naar den vogel schieten, te midden eener weide, bij de stad gelegen; trommen en fluiten kondigden reeds het naderende schieten aan. Intusschen vermaakte zich het volk met dansen. Van alle zijden zag men menschen aankomen. Te midden der vrolijkheid heerschte welvoegelijkheid en ondergeschiktheid.
Van den Heere van reden had ik eenen brief van voorschrijving aan den Heer egers, Hoofd-Directeur der Mijnen in dit oord; minzaam werd ik van hem ontvangen. Bij hem zag ik de verzameling van al de onderscheidene soorten van mineralen, door welke de mijnen van Andreasberg bij alle Mineralogisten boven andere zoo zeer beroemd zijn. Deze verzameling, (toenmaals) een eigendom des Konings (van Engeland) is eene zeer nutte inrigting: want de Natuurkundigen, welke deze bergen bezoeken, vinden er in de meeste volkomenheid verzameld al de zeldzame toevalligheden der lood en zilveraders, tweede oorzaken aanwijzende, en die ter ontdekking van dezelve kunnen dienen.

{==373==} {>>pagina-aanduiding<<}

Vervolgens had de Heer egers de goedheid, in eigen persoon mij naar de Mijnen te verzellen. Eerst gingen wij langs de woonhuizen der Mijnwerkers; vervolgens in den vermaarden, niet zeer grooten, Andreasberg, uit welken eenwen lang groote schatten gehaald werden. Naderhand kwamen wij in eene vallei, die naar de ijzermijnen loopt. Onmogelijk is, eene ongemeene gewaarwording niet te gevoelen, wanneer men in deze valleijen treedt. Nergens vertoont de Natuur een majestuenser en innemender gelaat. Het voorkomen der bergen, hoewel woest, is grootheerlijk. Het menschdom is er fier en zachtaardig: fier, zeg ik; want de fierheid is altijd eene gezellin der ware zachtmoedigheid. Nimmer ongetwijfeld is de laatste trotsch en laatdunkend; doch hoe zij meer vermaak vindt om aan het menschdom zich te vertoonen, hoe zij minder doet vergeten dat men mensch is. Dit alles dunkt mij op het gelaat der Hartzbewoneren te lezen.
Ik ging niet in de lood- en zilvermijnen, omdat ik te weinig tijds had, en verlangde inzonderheid de ijzermijn te zien. Wij vervolgden derhalve onzen weg tot diep in eene kleine vallei, alwaar deze Mijn ligt, St. Michiel genaamd. Het scheen, dat, naarmate wij de bron van dit in der daad dierbaar metaal naderden, de Natuur al gaande weg schooner begon te worden. Wij doorwaadden eene kleine rivier, wier vernielende kracht alleen bestaat in het polijsten der Granietblokken, over welke zij stroomt. Gewoonlijk is zij te laag, om allen te bedekken, die in hare bedding liggen; en de groei wordt er door bevorderd om dezelve met een tapijt van mos te bedekken. Al deze kleine eilandjes, wier koelte door de riviersorongen wordt bevorderd, zijn geene onduidelijke bewijzen, dat het water deze bergen niet meer doet afnemen.
In het oogenblik als wij door de kleine vallei trokken, die door deze vreedzame rivier wordt besproeid, zagen wij een' talrijken hoop menschen zich insgelijks boschwaarts begeven. Met voordacht luisterde ik naar hun zingen, en werd bevestigd in hetgeen ik meermalen had opgemerkt, dat, namelijk, deze bergbewoners een zoo levendig gevoel voor harmonij hebben, dat zij allen wantoon vermijden. Onder het

{==374==} {>>pagina-aanduiding<<}
voortgaan deed de bende de aangenaamste welluidende klanken hooren. Deze klanken in de vallei en in de bosschen, de schoonheid van dat oord, de toestand van deszelfs bewoners, hadden op mij eene uitwerking, welke ik niet zoude ondernemen te beschrijven, indien de Heer egers mij daartoe het middel niet hadde aan de hand gegeven. Mij in eene soort van mijmering ziende, wier hoedanigheid ongetwijfeld niet konde miskend worden: ‘Gij verbeeldt u,’ zeide hij, ‘in uwe Zwitsersche bergen te zijn.’ Ik bedankte hem voor die aanspraak; het was zoo veel, als mij in zeer verpligtende woorden te herinneren, dat wij met onzen togt één oogmerk bedoelde. ‘Ik begrijp uwe aanmerking,’ was mijn antwoord; ‘maar ik ondervond overal hetzelfde, alwaar de Natuur aldus den mensch, en deze zijns gelijken toelacht.’
Dit is niet het eenige gevoel, hetwelk in deze vrije Mijnlanden mijn hart tot weemoedigheid toe heeft verteederd; de opregte eerbied en de teedere liefde dezer volken voor hunnen Souverein is een schouwspel, hetwelk alleen op mij die uitwerking zoude doen. De maar al te menigvuldige voorbeelden van Souvereinen, welke deze gevoelens niet doen ontstaan, of van volken, die dezelve niet ondervinden, omdat zij bedrogen worden, zetten te meer krachts bij aan het treffend schouwspel van een nationaal geluk, op de eensgezindheid der Regenten, en van hun, die geregeerd worden, gegrond. Dat geluk zal in deze oorden stand houden, omdat er de Staatkunde onbekend is. Er zijn weinige wetten: want onder een eenvoudig volk zijn zij onnoodig. Hunne onderscheidende voorregten zijn duidelijk; hunne bezigheden, onder een geregeld afgemeten bestuur, verwijderen alle invallende gedachten omtrent het beste; zij zijn te vreden met het goede; en daar zij zien, dat hun Souverein er wel verre af is van te denken om het te veranderen, beminnen zij hem teeder; ook beminnen zij haar, die alles tot hun geluk bijdraagt, gelijk zij van alle kanten vernemen. ‘Zullen wij immer onzen goeden Koning en onze goede Koningin zien?’ vraagt men elkander. Gelukkig hij, die het eerst hier ja zoude kunnen antwoorden.

{==375==} {>>pagina-aanduiding<<}

De ijzermijn naderende, voelde ik ettelijke oogenblikken eene kleine ongesteldheid. De Mijnwerkers, welke wij ontmoetten, waren rood van kleur, van het hoofd tot aan de voeten; hun vel, hunne kleederen, hunne schoenen, alles was roodeaardkleurig; en in hun voorkomen vertoonden zij niet dat vertrouwen, die fierheid, zal ik zeggen (omdat ik die met goedaardigheid heb zamengepaard) die in de, door hun gewaad, zwarte, maar dikmaals zeer zindelijke Mijnwerkers zich laat opmerken. In de ijzermijn kan men met geringe kunde te regt; de Aders bestaan meest altijd uit massief mineraal, en dit mineraal is, van wegens deszelfs overvloed, van geringe waarde; vanhier, dat men spoedig dezulke verlaat, die eene andere rigting nemen of zich schijnen te verbergen. Hierom worden de minstkundige Mijnwerkers daartoe gebruikt, omdat zij het minste loon trekken; en zij verdienen weinig, omdat het ijzer goedkoop zijn moet. Het is gedeeltelijk deze mindere bekwaamheid, en gevolgelijk ook het gevolg van minder loon, die, gevoegd bij hunne roodaardige kleur, aan de ijzermijnwerkers een voorkomen geven, hetwelk aangaande hun lot niet veel gunstigs doet vermoeden. Nogtans stelde de Heer egers mij gerust. Hij erkende, dat er onder hen gebrek plaats had, zoodra ziekte of wangedrag hunne behoeften vermeerderden. Doch hij voegde er nevens, dat zij, leden der Gemeente zijnde, altijd in zekere mate genot hadden van de voordeelen, welke dezelve oplevert, en dat zij, hunne kleur ter zijde gesteld zijnde, niet het merkteeken van een' gebreklijdenden toestand droegen.
Op een' kleinen asstand waren wij eene ijzersmelterij voorbij gegaan; onze redewisseling gaf mij aanleiding om over de ijzersmelters te spreken, wier lot, onaangezien hun dagloon, mij voorkwam, het eenige te zijn in de bergen, dat medelijden verdiende. De Heer egers erkende, dat zulks voormaals het geval was, en nog heden hun werk het zwaarste was; doch hij verzekerde mij tevens, dat, sedert de invoering der hooge fornuizen door den Heer van reden, van de smelterijen, wat aangaat de gezondheid der lucht, niets meer te vreezen was.
In den omtrek der Mijn is alles rood, en men kan er niets aanraken, of men wordt met die kleur be-
{==376==} {>>pagina-aanduiding<<}
smet: want het stof van het mineraal verspreidt zich naar alle kanten. Ik zat op een wit paard, hetwelk door de Mijnwerkers gestreeld zijnde, gedurende de geheele reis daarvan de kenmerken droeg. Toen wij vooraan in de Mijn waren gekomen, dachten wij de toebereidselen tot een ballet van Furiën te zien: zoo zeer werd ik getroffen door deze verzameling van roode menschen en van al wat hen omringde. Hier trokken wij mijnkleederen aan en gingen in de mijn.
De natuur van het mineraal ter zijde gesteld zijnde, is er geen onderscheid tusschen de ijzer- en de andere mijnen in de oorspronkelijke bergen; dat wil zeggen, dat het eene stoffe is, die met den oorsprong des bergs niets gemeen heeft. In één woord, ik zag aldaar een Schistberg, van boven tot beneden gespleten, en wiens spleet met Gangue of vreemde zelfstandigheid is aangevuld. Deze Gangue bestaat in haar geheel uit eene ijzerstoffe, hematites genoemd. Het is deze zelfstandigheid, welke het rood overal verspreidt, omdat zij aldus gekleurd, en hier en daar zeer zacht is. Gebroken zijnde, vertoont zij zeer zonderlinge gedaanten. -
Deze St. Michielsmijn laat zich gemakkelijk bewerken, omdat men gelukkiglijk dezelve heeft ontdekt in de zijde des bergs aan den valleikant. Reeds is men er 960 voeten in de lengte, doch slechts 78 voeten in de diepte gevorderd. Ter plaatse, alwaar gewerkt wordt, is de Mijn 4 voeten breed; het werk wordt naar twee kanten voortgezet, dat wil zeggen: naar boven en naar beneden. De Ader strekt ook bovenwaarts; doch de stoffe is zoo schraal, dat het verzamelen de moeite niet waardig is.
Zoodanig is de gesteldheid dezer Mijn. Niets meer dan de overigen van dezelfde soort leert zij ons omtrent den oorsprong der bergen, die dezelve bevatten. Zij zijn onder de wateren der zee begraven geweest, om reden, dat al wat dezelve omringt, en op verscheidene plaatsen overdekt, daarvan de kenteekens behoudt. Doch zij zelve zijn tot hiertoe een verschijnsel, hetwelk zich niet laat verklaren.
Te 4 uren verliet ik de Mijn, en was kort daarop genoodzaakt, afscheid te nemen van den Heer egers. Mijn weg liep door eene vallei, die lager ligt dan de stad Andreasberg, welke ik in een dal zag, tusschen

{==377==} {>>pagina-aanduiding<<}
de twee bergen, aan welke zij hare opkomst en bloei is verschuldigd. Gedurende een groot stuk wegs in deze zelfde vallei heeft de lieve rivier geene rust; naauwelijks heeft zij zich van eenig raderwerk ontslagen, of zij valt op een ander; hetzij om de pompen in beweging te brengen of de emmers in de Mijnen te doen naar beneden en naar boven gaan; hetzij om de blaasbalgen in smelterijen en smederijen te doen spelen. Vanhier, dat zij eene liefelijke rust schijnt te nemen in eene fraaije vallei, daarop volgende, en die naar Lauterberg loopt.
Landelijk waren al de voorwerpen in dit laatste gedeelte van mijnen weg. De grond der vallei is effen, en de bosschen eindigen aldaar aan alle zijden. Ik ontmoette er verscheidene kudden; het waren niet de groote eigendommen van rijke lieden, maar eene verzameling van de kleine eigendommen van lieden, die arme genoemd worden, doch misschien gelukkiger zijn in eene eenige koe, dan vele groote Heeren in hunne talrijke kudden. Hoe zeer groeit de somme des geluks aan, wanneer het verdeeld is! Daarenboven bevat deze vallei eene menigte verrukkelijke landgezigten; en de boerinnen, die van de bergen kwamen, door de zon verlicht, schenen zich met witte sluijers bedekt te hebben, gekleed in blaauwe keurslijven, roode rokken, en zonder schoenen, om zelfs aan zacharelli de moeite, om bevallige kleederen voor haar uit te zoeken, te besparen.
Lauterberg is voor Andreasberg, hetgeen Osterode voor Zalenfeld en Clausthal is; dat wil zeggen, eene wisselplaats tusschen den boven- en benedenberg. Dezelfde vallei loopt voort tot aan Königshutte, het einde mijner reize van dezen dag. Ik kwam er bij tijds, en vond aldaar den Heere van reden bij den Opziener sheffer, die mij vriendelijk ontving, en alles deed, om ons verblijf in zijn Departement zoo aangenaam als nuttig te maken.


{==378==} {>>pagina-aanduiding<<}

Gedachten.

Een als braaf bekend mensch doet de deugdzamen meer nadeel door éénen misslag, dan een berucht snoodaard door duizend. De snoodaard was bij hen als snoodaard bekend, en zijne misdaden werden door hen met verfoeijing afgewezen: de brave was als brave bij hen aangenomen, zijne daden hadden bij hen invloed, en zijne misdaad baart vertwijfeling. En geen wonder: de hommels vliegen naar willekeur daar henen. Maar wanneer de koning der bijen dwaalt, dan raakt ook de geheele zwerm het spoor bijster. Hoe zal het uitspansel beroerd worden, wanneer de sterren eens uit den hemel vallen!

De waarheid haat den nacht, en de snoodaard den dag. Vandaar, dat hij ook van de waarheid afwijkt, en zich met de lengen vermaakt. De angstvallige vreest den dag, en zoekt de zon der waarheid in de nachtelijke duisternis. Soms vindt hij eene schemering, even gelijk de terugkaatsende glans der zon in het bleeke maanlicht. Dan, onder de schroomvallige nicodemussen is het aan weinigen gegund, de waarheid zelve in den nacht te vinden.

De mensch jaagt naar zijn geluk, maar grijpt naar hare schaduw; poogt rusteloos haar te achterhalen, terwijl hare schaduw, als zijne eigene schim, voor hem uitloopt. Dan is het hem om den schijn, en niet om het wezenlijke te doen? Dan was het den zwemmenden hond, door phaedrus beschreven, ook om de schaduw, en niet om het vleesch te doen.

Wanhoop en kommerloosheid zijn beiden halfblind: de eene ziet slechts de tuchtroede, de andere slechts het oog der barmhartigheid. Het gedrag van den eenen zegt: ik zal de Godheid honen, want zij is

{==379==} {>>pagina-aanduiding<<}
goed; dat van den anderen: ik durf haar niet eeren, want zij is vertoornd.

De brand, die in het gemoed des onzuiveren heerscht, is als de vlam, die in eene hut woedt. Zij verteert dezelve met zich zelve, en verslindt al wat haar nadert. De onkuische is gelijk aan den boom der wetenschap van goed en kwaad. Wee hem, die naar de stem der verleiding luistert, welke zich om zijn hart gestingerd heeft. Wee hem, die de vruchten inslikt, welke uit den grond zijns harten opwassen: hij slikt met folterend naberouw, ook kennis van alle rampen in. De vrome koelbloedige is als de boom des levens, hij leeft, bloeit tierig, en de vruchten zijns harten doen ook anderen welig groeijen en bloeijen.

Dikwijls wordt de mensch van den eenen kant door droefheid over de zonde aangedaan, van de andere zijde door hare betoovering ingenomen. Men kan van hem zeggen: dat hij met een oog schreit, met het andere lacht. Trek dat andere oog uit, o Mensch! en gij zijt geheel berouw.

Die zich op zijne gaven verheft, vergeet, dat hij dezelve van god ontvangen heeft; die ze voor zich zelven behoudt, vergeet, dat hij ze voor de menschheid gekregen heeft. Hij is zich aan god verschuldigd en aan den mensch verpligt.

De ware Godsdienst heeft tusschen vermetelheid en kleinmoedigheid haren zetel gegrondvest: door haar zijn wij vrij in de banden, en gebonden in onze vrijheid.

Wie haatte immer natuurlijkerwijze zijnen vriend? Wie beminde immer natuurlijkerwijze zijnen vijand? De mensch! Hij haat het goed natuurlijk als een vij-
{==380==} {>>pagina-aanduiding<<}
and, en bemint het kwaad natuurlijkerwijze als zijnen vriend. Echter is hij onze vijand, die ons wezenlijk belang tegenwerkt, en hij waarlijk onze vriend, die hetzelve bevordert.

Barnsteen-vernis.

Om dit schoon bruin vernis te verkrijgen, smelt men een pond gepulveriseerden barnsteen in eenen grooten bedekten pot, tot dat alles eene dikke, gelijke massa geworden is, die men op eene plaat afgiet, na het koudworden terstond pulveriseert, en over het vuur met zes oncen best lijnolie-vernis warm maakt. Daarna doet men langzamerhand drie oncen gemeene harst en drie pond zuivere terpentijnolie hierbij, en zet dit vernis, als het volkomen opgelost is, van het vuur, en bewaart hetzelve, koud geworden zijnde, in naauwkeurig gestopte flesschen.




Opgave van, in eenige provincien des Russischen rijrs, met koepokstof ingeente kinderen.

Van dien tijd af, dat door de zorg der Regering de inenting der koepokken in alle Gouvernementen des Russischen Rijks in gebruik gekomen is, zijn deze pokken van het jaar 1804 tot 1807 aan 281,753 kinderen, met gelukkig gevolg, ingeënt geworden. De inenting der koepokken is nu niet alleen in de verafgelegenste Gouvernementen ingevoerd, maar zij heeft zich ook onder verscheidene volken van andere Godsdienstgezindheden en onder zwervende volken, als onder de Samojeden, Tartaren, Kalmukken, Kirgiesen en vooral onder de Buratten verspreid, die zich toen ter tijd te Baikal ophielden. In eenige Gouvernementen, en met name in het Gouvernement Lijfland, Poltowa en Tschernigow in Klein Rusland, Wologda, Sarotow, Coerland, Finland, en nog in

{==381==} {>>pagina-aanduiding<<}
eenige andere, werd dit heilzaam middel, de inenting der koepokken, nog voor den jare 1804 ingevoerd. In het algemeen zijn, sedert de aanwending van dit behoedmiddel voor de natuurlijke kinderpokken, in Rusland tot 1807, voor zoo ver het de Regering naar de aan haar toegekomene Berigten bekend is, 319,919 kinderen de koepokken met gelukkig gevolg ingeënt geworden, en wel:

66,835 kinderen in den jare 1804,
93,207 - 1805, en
119, 754 - 1806.

Van deze zijn ingeënt geworden: in Klein Rusland, in de Gouvernementen van Poltawa en Tschernigow

	63,354 kinderen,
in Lijfland	20,353 -
- Wologda	15,994 -
- Woronesh	18,667 -
- Kursk	22,113 -
- Finland	11,446 -
- Moscou	13,830 -
- Sarotow	13,776 - en
- Irkutsk	9,215 -

Het verdient opgemerkt te worden, dat van alle met koepokstof ingeënte kinderen zelfs niet een enkele daaraan gestorven is.




Eenige berigten uit IJsland.

IJsland heeft in de vorige eeuw 43 schrale jaren geteld, waarvan ten minste 14 van algemeenen hongersnood en groote sterfte onder de menschen en huisdieren vergezeld waren. Alleen in de beide jaren 1784 en 1785 kwamen, door honger en ellende, over de 9000 menschen om; dus een vijfde gedeelte der geheele volksmenigte, 38,000 paarden, 11,461 stuks hoornvee en 190,488 schapen. In de eerste vier jaren der 18de eeuw waren 9000 menschen van honger gestorven. De voornaamste oorzaken dezer schrale jaren waren: 1) buitengewone strenge winters en Groenlandsch drijfijs; 2) mislukte visscherijen, overstroomin-
{==382==} {>>pagina-aanduiding<<}
gen en zeeschaden; 3) aardbevingen en vulkaansche omwentelingen, en eindelijk 4) gevaarlijke en aanstekende ziekten. - De evenredigheid der drenkelingen tot het getal der overige gestorvenen is zeer aanmerkelijk; van 1785 af is derzelver jaarlijksch getal 300. Het slechte zamenstel der booten en de geringe kennisse met het zwemmen, worden voor de voornaamste oorzaken gehouden. In 1783 bedekte een nieuwe, voorheen onbekende, Vulkaan, geheele Distrikten met lava, steenen en zand, en wikkelde ze in eenen doodelijken nevel en stank. De sterfte onder de kinderen was op sommige plaatsen ongemeen groot. Aan de kinderpokken stierven in 1797, 18,000 menschen, en in de jaren 1784 en 1785 daalden door dezelve 1,425 jonge lieden in het graf. Door gebrek en aanstekende ziekten alleen zijn in de 18de Eeuw over de 40,000 menschen om het leven gekomen. De Venerische ziekte is echter reeds voor lang uitgeroeid geworden.

Middel, om de melk voor het zuurworden te bewaren.

Als een voortreffelijk middel, om de melk in den Zomer versch en voor het zuurworden te bewaren, heeft men voorgeslagen, om onder een pint melk een lepel water te gieten, waarin mierik afgetrokken is. Op deze wijze kan men de melk langen tijd, zelfs bij hevige onweders, bewaren, zonder dezelve in de kelders te doen of te bedekken, terwijl zij anders, zonder deze voorzorg, reeds lang te voren zou bedorven zijn.

Zonderlinge manier van vrijen.

Een zekere dappere Luitenant-Generaal, een zeer woest en sterk man, geboortig uit Westfalen, die met bloote vingers een' spijker kon afbreken, en

{==383==} {>>pagina-aanduiding<<}
in den Poolschen krijg midden onder de vijanden geweest zijnde, het levensgevaar ontkomen was, en door zijne sterke handen behouden had, wilde ook met geene dan eene Westfaalsche persone trouwen. Daar hij nu tot dat einde, om de meisjes van het land te zien, was rondgereisd, doch, na lang zoeken, geen naar zijnen zin kon aantreffen, had hij eindelijk in een zeker adelijk huis zulk eene Freule gevonden, welke hij daarom boven alle andere den voorrang gaf, dewijl hij aan tafel waargenomen had, dat zij veel gegeten had, want hij hield het voor een vasten stelregel: zoo als de mensch at, zoo arbeidde hij ook. Toen hij daarna hare sterke handen gezien had, besloot hij volkomen, dat zij eene goede huishoudster ware. Dien ten gevolge had hij haar tot zijne beminde gekozen en de ouders om de dochter aangesproken. Daar evenwel de moeder niet eensklaps toestemmen wilde, doch nog eenige bedenking had, nam hij haar bij de hand, en toen zij hem op zijne dikwijls herhaalde vraag geen begeerd antwoord gaf, had hij dezelve met zijne sterke vuist zoo hard gedrukt, tot dat hij haar eindelijk het jawoord afgepijnigd had.

Ongepast oordeel.

In een zeker publiek Concert werd een Quartet voor twee Violen, Alt en Bas gegeven. Toen het geeindigd en goed uitgevoerd was, sprak een toehoorder het volgende oordeel uit: Het Quartet was hemelsch, jammer maar, dat het niet sterker bezet was.

Het moederlooze kindje.


Hoe hartbrekend zijn de traantjes, 
Die gij om uw moeder schreit, 
'k Zie, helaas! uw kleine armpjes 
Vrucht'loos naar haar uitgebreid. 

{==384==} {>>pagina-aanduiding<<}

Zoekend dwaalt uw oog in 't ronde, 
't Ziet in elk uw moeder aan. 
Lieve Weesje! zoek niet langer, 
Moederloos blijft gij daar staan. 
 
Laat vrij uwe klagten hooren, 
Roept: mijn' moeder is niet meer! 
'k Zoek aan elk gevoelig harte, 
Maar - vergeefs - die moeder weer! 
 
Zij, die vaak de bangste nachten 
Bij uw schomm'lend wiegje sleet, 
En wier hart zoo angstig klopte, 
Als haar kindje hinder leed, 
 
Kan u thans geen arm meer bieden, 
Waar gij slapend zacht in rust; 
Heete traantjes op uw wangen 
Werden door haar weggekust. 
 
Lieve Weesje! wijd uw klagten, 
Wijd uw traantjes aan haar asch, 
Laat die zonder hinder vloeijen, 
Daar zij uwe moeder was. 
 
Vader mag u teêr beminnen, 
Maar wat voelt zijn hart een pijn, 
Bij zijn lasten, bij zijn zorgen, 
Ook een' moeder nog te zijn. 
 
Droog om zijnent wil uw wangen, 
Lach hem gul en lieflijk toe, 
't Afgetobde vaderharte 
Is van zorg en kommer moe. 
 
Wil zijn druk door vreugd verligten, 
Hij bemint u immers teêr? 
Moog'lijk vindt hij weêr een' gade, 
Gij een goede moeder weer, 
 
Die u, Kleine! liefd'rijk koestert, 
En, als vader om u weent, 
Gaarn, met een meêdoogend harte, 
Aan zijn smart haar tranen leent. 
 
A.P.C., geb. K. 



{== afbeelding 
	==} {>>afbeelding<<}
    



{==385==} {>>pagina-aanduiding<<}

Mengelstukken

Aan mijnen ouden vriend op zijnen zeventigsten verjaardag (*).

Heil zij u, mijn Vriend! heil zij u, waarde Grijsaard! wiens geboortedag heden, door dankende Kinderen, en door allen, die eenige betrekking - door natuur, door vriendschap of heilige hoogachting voor den redelijk denkenden vriend van god en menschen - op u hebben, zoo hartelijk gevierd wordt. Heil zij u! zielenvrede en het rein genot der zaligste verwachting bekroonen uwen hoogklimmenden ouderdom met vleijende bloesems van eeuwig, eeuwig toenemend geluk. Zeventig jaren zijn voor u voorbijgevloeid, als vlugtige golven van den stroom des tijds, die zich in den peilloozen oceaan der eeuwigheid verliest: en wat hebben zij u overgelaten, mijn Vriend? Afwisselende vreugd en rampspoeden vloeiden met de jaren voorbij; nog zweven zij als schaduwbeelden door het geheugen, nog wekken zij beurtelings dankbaar genoegen en smartelijke aandoeningen; maar iets wezenlijks van de geheele zinnelijke wereld bleef u volstrekt niet over. Als kind lachtet gij eenmaal het leven te gemoet, elk naderend uur scheen nu met nieuwe bloemen bekranst, en zelfs over de diepe afgronden des jammers, die den sterveling op den weg naar het graf niet zelden verschrikken, wiegden zich vrolijk bloeijende rozenstruiken. Als jongeling bekoorden u duizend schitterende ontwerpen; de gordijn, welke de toekomst bedekt houdt, was voor uw oog met veelkleurige beelden bemaald; en op de donkere wolken der bangste zorg, die in het ruim verschiet zich wel eens te zamen pakten, schilderde de glans der vertroostende hoop en der vleijende verbeelding zelfs de zachte, de bevredigende kleuren van een vaak gedroomd geluk. Het is waar, de ondervinding, die getrouwe geleidster op de kronkelende paden des levens, deed u in lateren tijd den misleidenden schijn van de eenvoudige waarheid onderscheiden, en heden, zoo na-
{==386==} {>>pagina-aanduiding<<}
bij de grenzen der sterfelijkheid, heden gevoelt uw hart de nietigheid van alles wat slechts op het gedurig wisselend stof rust. De bloemen, die het lagchend oog der kindsheid,
ja ook der vrolijk opbloeijende jeugd, door geur en verw als betooveren, zijn in uw oog niets meer dan de ras verwelkende sieraden der Lente. Ook voor u verwelkten zij ras, zonder immer weder te herbloeijen. Hoe vele stout gevormde ontwerpen zaagt gij niet voor u verdwijnen als beuzelachtige droombeelden? Wat zeg ik! zijn niet duizend - duizend zinnelijke genoegens - kinderen der voorbijsnellende oogenblikken - voor u geboren en te gelijk weer vernietigd geworden? Alles, toch, wat op den stroom des tijds drijft, is gelijk aan de schaduw van bergen en bosschen, die op de dansende golven speelt, die door elken stormwind misvormd, door elke donkere avondwolk vernietigd wordt. Wat zijn de meest gewenschte vermaken? wat zijn de met zorg en moeite verzamelde rijkdommen? wat zijn zelfs de zinnelijke genoegens, die het vreedzaam huisselijk leven, of de ongeveinsde vriendschap ons aanbiedt? O! getuig dit, gij door tijd en rampspoed beproefde Grijsaard! getuig dit, zijn zij iets meer dan bonte, schitterende waterbellen, die het oog bekoren, maar het hart nimmer bevredigen? terwijl zij, in spijt van den blinkenden tooi, waarin zij rondzweven, ijlings uit elkander spatten en de verwachting beschamen. Maar, heeft het zinnelijk genot des levens dan volstrekt geene waarde? zijn de jaren, die tusschen het geboorteuur en den sterfdag voorbij rollen, voor den mensch verloren? is de afwisseling van vleijende vreugd en folterende smart slechts een spel van het toeval, zonder eenige bedoeling? O! hoe veel gelukkiger is dan de ongeborene, wiens oog nooit het licht aanschouwde, wiens hart nooit door de eerste zoete genieting aan den moederlijken boezem klopte, niet! O! hoe veel gelukkiger is dan de namelooze onaanwezendheid - waaruit de stem des Almagtigen zonnestelsels en wemelende stofjes, den beglansten Serafijn, en de bevende grashalmen ten voorschijn riep - niet! De mensch is alsdan voorzeker het rampzaligst wezen, dat in het heelal bestaat. Maar de onbevatbare volmaaktheid des
Eeuwigen, is de waarborg voor de gelukzaligheid van alle schepselen; de

{==387==} {>>pagina-aanduiding<<}
waarborg van de eindeloos toenemende verheerlijking der zedelijke natuur van den mensch. Alles is bedoeling, alles vereenigt zich op de edelste wijs tot voltooijing. De eerste tik van het menschelijk hart is reeds een toon van het hooge harmoniesche Loflied der zalige zedelijke wereld. Ook zelfs het zinnelijk genot bezit de edelste waarde, zoo lang het door geen misbruik ontheiligd wordt. - Wie knielt niet aanbiddend voor den Vader der Natuur, wiens wijsheid en liefde ons gevoel op de verhevenste wijze treft, bij elken blik, dien wij op ons bestaan werpen? Ja, alles is bedoeling; juichend herhaalt ons door dankbaarheid gloeijend gevoel, deze plegtige, deze waarheidvolle woorden: Alles is bedoeling! zoowel de eerste zwakke kreet van het geboren wordend wicht, als de Lofzang des Engels, waarmede hij wordende werelden begroet; zoowel het onschuldvolle lachje op de blozende lipjes van den spelenden zuigeling, als het schitterend vernuft, het doordringend, het allesoverwegend verstand van eenen newton of van eenen leibnitz. Met welk eene onweerstaanbare kracht pleit niet de hulpelooze onnoozelheid voor den geboren wordenden mensch; hij alleen behoeft, onder alle schepselen op den aardbodem, de meeste zorg, de meeste ontfermende teederheid; maar ook zijn magteloos geschrei is voldoende, om het ongevoeligste hart te treffen. Kinderlijke lachjes en traantjes zijn de taal der zedelijke natuur, die voor alle volkeren op den aardbodem verstaanbaar is; die taal, toch, luidt even welsprekend bij den Neger, bij den Canibaal zelfs, als bij de meest beschaafde Europeanen. Eene ingeschapene aandrift geleidt de jonggeborene dieren onmiddellijk naar de bronnen van levensgenot; en met deze ingeschapene aandrift werken ook de dierlijke krachten eenstemmig: doch in den jonggeboren' mensch ontwikkelt zich reeds het natuurlijk gevoel van behoefte, terwijl nog meest alle dierlijke krachten sluimeren. Te
groot, te verheven is het menschelijk wezen, om, door het instinct gedwongen, voort te streven; hij is bestemd, om als een telg der Godheid - volgens een edel gevoel van goed en kwaad, van regt en onregt - te werken; hij is bestemd, om alles, wat hij kan onderscheiden, te beoordeelen, en volgens die beoordeeling te verkiezen of te verwer-
{==388==} {>>pagina-aanduiding<<}
pen: doch eer zijn zedelijk gevoel nog genoegzaam ontwaakt is, eer zijn oordeel nog kan werken, ziet hij zich, door de eeuwige wijsheid en liefde des Almagtigen, aan de zorg, aan de bescherming van meer ontwikkelde wezens, die tot zijne natuur behooren, toevertrouwd; en met deze weldadige zorg, met deze teedere bescherming voor jonge onnoozelen, vereenigde het eeuwig volmaakt Opperwezen den zaligsten wellust. Wie, toch, is in staat, om de reine, de waarlijk Goddelijke genietingen van het ouderlijk hart naar waarheid te schilderen? De moeder vergeet het grievendst leed, wanneer zij slechts eenen blik werpt op het jonggeboren wicht; zij voelt geene vermoeijing, zij ontziet geene smarte, om den kleinen lieveling slechts veiligheid en levensgenot te bezorgen; lange droevige nachten doorwaakt zij met teedere bezorgdheid bij het veege wiegje des lijdenden kleinen; getroost verduurt zij den grievendsten kommer, om het hulpeloos kroost, dat haar vleijend aanlacht, in de bangste oogenblikken te voeden. Alleen de vreugd, die in kinderlijke oogjes tintelt, alleen de blos der welvaart, die het jeugdig gelaat omvloeit, is voor haar eene hemelsche belooning; en hoe schoon, hoe edel gevoelt zich de trouwhartige vader, die al zijne wenschen - die geheel zijn mannelijk leven aan het heil van zijne weerlooze kinderen opofferde - niet beloond, zoo vaak hij de onbezorgde vrolijkheid van het juichend kinderhart, in elk vriendelijk trekje van den hem dankbaar liefkozenden onnoozelen duidelijk leest? - En hoe wijs, hoe liefderijk is niet alles geschikt naar de onderscheidene tijdperken van het menschelijk leven? Het kind is vatbaar voor alle
indrukken; de zintuigen zijn rusteloos werkzaam, om altijd nieuwe gewaarwordingen aan de jonge, ontwakende ziel toe te voeren, gewaarwordingen, waarvan de ondervinding allengs het nuttigst gebruik begint te maken, en waaraan het oordeel deszelfs wikkende kracht allengs meer oefent. Het kind vreest geene gevaren, hoewel hetzelve daardoor zoo menigvuldig omringd wordt; onophoudelijke vrees, toch, zoude de teedere krachten bij het opluiken reeds doen verwelken, en alle voorwerpen in eene donkere schaduw vertoonen. Nu geeft alles nieuwe stof tot schuldelooze blijdschap, zelfs de vreesselijkste

{==389==} {>>pagina-aanduiding<<}
rampspoed verstoort de rust van het vergenoegd kinderhart niet; het klopt even vrolijk in de schamele hut, als in het prachtigst paleis. De spelende zuigeling lacht even kommerloos, en gevoelt zich even rijk aan den vollen boezem der arme moeder, die zich met afgebedeld brood moet voeden, als in de armen der aanzienlijkste vrouw, welke overvloed heeft van rijkdom en goederen. Ja, alles geeft stof tot schuldelooze blijdschap, aan den jongen, den van geen gevaar bewusten mensch; de wanhopende ouders mogen met angstig noodgeschrei het vuur, hetwelk hunne woning verteert, ontvlieden; het onnoozel kind staart met vrolijk glinsterende oogjes den rooden vuurgloed aan, en grijpt met mollige handjes naar de verdelgende vlammen, waaraan het met levensgevaar ontrukt wordt. Stormen en bruisende vloeden mogen de ouderlijke woning jammervol doen instorten, het doodelijk gedruisch der verwoestende hoofdstoffen is voor het hulpeloos, het geen kwaad vreezend wicht, een rustvolle wiegezang. Vleijend lacht het den dood, die op schuimende baren om het vlottende wiegje heenzweeft, te gemoet. Ja, zelfs bij het zinneloos woeden van onmenschelijke wreedheid - die, door bloedstorten verhit, van het vermoorden der weerlooze onnoozelen een spel maakt - ja zelfs bij dat woeden der onmenschelijke wreedheid, beeft de op ontferming zoo vertrouwend wachtende zuigeling niet, maar omhelst den blinkenden dolk, die, rookende van het bloed der moeder, hem het zorgeloos hart dreigt te doorboren; en deze zorgelooze onnoozelheid is als het liefelijk waas des morgens voor de opluikende bloemen; de menschelijke krachten ontwikkelen zich hierdoor, en verkrijgen eene genoegzame volkomenheid, om - tegen alle afwisselingen bestand - de zorgen en rampen des volgenden levens te kunnen verduren. Maar, was de jongeling even ras bevredigd als het speelzieke kind, of sidderde hij, even als de grijsaard, voor moeite en teleurstelling, welke geringe vorderingen zoude hij alsdan op den steilen weg der
oefening, der eer, en des waren roems, niet maken? Welke ondernemingen zoude hij beproeven, en welke ontdekkingen zoude hij doen kunnen? Maar de wijze Vader van het menschdom hechtte aan de schoone jongelingsjaren ook de vrolijkste verwachting;

{==390==} {>>pagina-aanduiding<<}
op de vurige vleugelen der driften vliegt de moedige ziel van den jongen mensch van kennis tot kennis, van volkomenheid tot volkomenheid; stout onderneemt hij; werkzaam voert hij uit, en de toekomst vleit hem altijd met belooning. Grievende teleurstellingen mogen als moordende slangen zich onder de rozen der vreugd voor hem verbergen, geen nood; zij maken hem slechts meer omzigtig, en doen hem met vasten tred voortstappen; doch op het graf van elk vernietigd ontwerp strooit de hoop op nieuw lagchende bloesems van voorspoed en genot. Zoo bereidt zich de jongeling voor, tot het mannelijk leven, hetwelk vreugde en heil om zich henen dauwt, en aan de menschenwereld eene voortreffelijke waarde schenkt; terwijl zich, eindelijk, deze volkomenheid van den sterveling, allengs verliest in den statigen ouderdom, of in de kalme, vreedzame avondschemering, welke het aanbreken van den schoonen glorievollen feestdag, - die ons ontwikkeld aanwezen eerlang vieren moet - vooraf gaat.
Tot dit edel, dit eerbiedwekkend tijdperk is mijn Vriend, wiens geboortedag mijn hart tot een rein en dankbaar genoegen stemde, heden genaderd. Zeventig jaren! welk een onafzienbaar tijdperk schijnt ons dit niet? Ja, als een verpletterend gebergte grimmen deze op elkander gehoopte jaren in de toekomst ons aan, lagchende rozen bloeijen aan den voet van dat gebergte, maar wolken, vol nacht en verschrikking, omringen den verderen opgang, en verbergen den top voor ons terugbevend oog. - Doch mijn Vriend beklom dat gebergte vol moed; en geen wonder, gods vaderlijke liefde woonde zelfs in den donkersten nacht, die zijne treden zoo vaak bedekte. Het vertrouwend geloof aan die eeuwige vaderlijke liefde geleidde hem veilig, ondersteunde hem wanneer hij wankelde, en verkwikte niet zelden zijne bezwijkende ziel met de zaligste vertroosting. - Wat is de donkerheid des nachts toch, wanneer de schoone Godsdienst, wanneer de Goddelijke Leer van jezus ons voorlicht, en beken van Hemelschen wellust door het moeijelijkst levenspad doet heen kronkelen? - Zeventig jaren hebt gij bereikt, mijn Vriend! gelukkig bereikt, en geheel uw gevoel is lofzang, is aanbidding. Getuig heden voor het oog des Alwetenden,

{==391==} {>>pagina-aanduiding<<}
getuig in de Goddelijke tegenwoordigheid van uwen verhevenen Broeder, die ook voor u het menschelijk leven doorleefde, die ook voor u aan het kruis bloedde, en door de donkere vallei des doods als overwinnaar zijne heerlijkheid intrad; getuig, heeft u ooit iets op den langen zeventigjarigen weg ontbroken? getuig, waart gij ooit, door Hem, die het heelal draagt en bestuurt, verlaten of vergeten? Waar, mijn Vriend! waar heeft gods ontfermende liefde u niet geholpen? Waar straalden u de blijken der liefderijke Voorzienigheid niet in het oog? Was het menschelijke wijsheid, die uwe vroegste jeugd reeds voor duizend mogelijke rampen bevrijdde? Was het teeder bezorgde, maar magtelooze ouderliefde, die u voor het graf, waarin zoo vele duizenden wiegelingen wegzinken, beschermde? Neen! gij waart het voorwerp der Goddelijke zorg, toen gij nog aan de moederlijke borst sluimerdet; uw jeugdig leven was bestemd, om voort te bloeijen, terwijl tallooze kleinen, die met u in hetzelfde tijdperk, in hetzelfde oogenblik geboren werden, den dood in de armen zonken, eer zij het leven nog kenden. Hier, in het sterfelijk stof gehuld, moest zich uw aanwezen ontwikkelen; dit behoorde tot het volmaakt ontwerp des Eeuwigen. O! hoe groot was dan ook niet uwe bestemming reeds aan deze zijde van het graf. Denk terug aan de vrienden uwer jeugd, hoe weinigen zijn met u tot op dit oogenblik voortgewandeld? Meest alle vielen zij aan uwe zijde, maar voor uw leven waakte de Goddelijke Almagt. Velen, die, met het waas der bloeijendste gezondheid getooid, die met den gloed des levens in het schitterend oog, en met telkens meer ontwikkelende krachten in de ruim ademende borst, zich een lang leven beloofden, bragten het naauwelijks tot de helft der jaren, die gods vaderlijke wijsheid voor u had bestemd; die vaderlijke wijsheid bedekte u met een ondoordringbaar schild tegen de pijlen des doods, die rusteloos om u henen zweefden. Het ontelbaar heer van
menschelijke kwalen verspilde vruchteloos zijne woede tegen u, god was uwe sterkte, zijne beschermende hand geleidde u, zelfs aan den steilsten rand des afgronds, die u niet zelden bedreigde. Krankheden vielen wel eens op u aan, en voerden u in de donkere schaduwen des

{==392==} {>>pagina-aanduiding<<}
doods, maar de vriendelijke Engel des levens omzweefde alsdan uwe veege sponde, en de Goddelijke kracht van Hem, die den met moederlijke tranen besproeiden jongeling in de bloemrijke dalen van Naïn opwekte, en zijnen begravenen vriend, in het met palmboomen overschaduwde graf te Bethanie, deed herleven - die Goddelijke kracht dauwde van zijne vleugelen, en de blijdste herstelling schonk u aan weenende lievelingen en vrienden terug. Rampen en bange tegenspoeden hebben voorzeker niet zelden ook voor u den kelk des levens verbitterd; maar ook dan heeft gods wakende vaderliefde u niet begeven. Wie versterkte toch uwen bezwijkenden moed in de bangste oogenblikken? Was het niet god, die aan den zwakken kracht schenkt, die den vermoeiden wandelaar versterkt, en den door smart en kommer afgematten, door de liefelijkste schaduw verkwikt, en uit de heldere bronnen van Hemelsche vertroosting weldadig drenkt? Wie, toch, noodigde u vol ontferming, om al uwe bekommeringen Hem toe te vertrouwen, wanneer alle menschelijke hulp te kort schoot? Was het niet uw Hemelsche Vader, die al uwe nooden kende, en alles dienstbaar maakte aan uw wezenlijk geluk? - Heeft Hij immer uw vertrouwen te lear gesteld, of beschaamd? Was zijne barmhartigheid u niet genoeg, wanneer al uwe uitzigten met nacht bedekt schenen? Wankelde immer zijne trouw, schoon uwe sterfelijke vrienden uit zwakheid of ontrouw u hunnen bijstand, zelfs hunne vertroosting weigerden? Neen, god bleef u getrouw: dit getuigt uw dankbaar, uw gevoelvol hart, in dit plegtig oogenblik, waarin gij u - schoon de grafrust u reeds omschaduwt - aan eeuwig toenemende vordering in het goede, aan eeuwig - eeuwig toenemende volmaking en reine Godsvereering toewijdt. Neen, de trouw van uwen god wankelde niet, schoon alle hoop op uitkomst voor u verloren scheen. De vertroostende Geest des Eeuwigen - de liefdevolle
Geest van uwen Broeder, den verheerlijkten jezus, ademde de sterkte des eeuwigen levens en de kracht der Goddelijke waarheid in uwe ziel; die Geest fluisterde de zalige belofte van Hem, die geen wormpje vergeet, die de hulpelooze rondzwevende vogeltjes verzadigt, en zijne denkende, zijne redemagtige kinderen einde-
{==393==} {>>pagina-aanduiding<<}
loos meer, eindeloos volmaakter lief heeft, dan de teederhartigste moeder haren zuigeling - in uw vaak bezwijkend hart, en deed uwe kommervolle tranen door blijde, dankende jubeltoonen vervangen.
Zeventig of tachtig jaren, zoo zong een der oude gewijde Dichters, zeventig of tachtig jaren worden door den sterksten mensch, die het gelukkigst bewerktuigd zamenstel uit de handen der natuur ontving - naauwelijks bereikt, en het voornaamste, dat in dien langen levenstijd wordt ondervonden - zoo vervolgt de Godgewijde Zanger - is vermoeijing en verdriet. Heden bereikt gij, waarde Grijsaard! heden bereikt gij dezen hoogen trap des menschelijken levens; ja, ik herhaal het; groot, gewigtvol moet uwe bestemming zijn geweest aan deze zijde van het graf; hoe velen worden in elk jaar niet eene prooi van het verslindend graf? Volgens de naauwkeurigste berekening sterven in volkrijke steden, wanneer geene besmettende ziekten heerschen, en wanneer geen buitengewoon gebrek de levenskracht verteert, elk jaar van de 26 levenden een mensch; - doch wanneer algemeene krankheden woeden, worden niet zelden van 20, of zelfs van een nog minder getal, een weggerukt. Zeventigmaal bragt dan ook de maatschappij, waarvan gij een lid zijt, deze hare jaarlijksche offers aan den dood, maar in het plan der eeuwige namelooze wijsheid, bleef uw sterfelijk leven al dien tijd, als een heldere stip schitteren, - en voorzeker bedoelde uw eeuwige Vader hierdoor het heerlijkst einde. - Vermoeijing en verdriet - het is waar - weefden zich ook onafscheidbaar door uw lot, nu eens vermoeiden u de bangste zorgen voor u zelven, en voor uwe dierbaarste lievelingen, dan eens vermoeiden u de verachtelijke misdrijven der boozen, in wier midden gij gedwongen waart uwe dagen te slijten; de list, het bedrog en de verachtelijkste eigenbaat van kleine misvormde zielen bedroefden u. Diep trof u niet zelden de ondankbaarheid van snoodaards, die u op de schandelijkste wijze beloonden. Wreed werd welligt u het hart verscheurd door trouwelooze schijnvrienden, waaraan gij weleer zoo gulhartig uw vertrouwen schonkt, met wie gij elke gewaarwording deeldet, wier smart u deed lijden, en wier vreugd voor u
het genot des levens

{==394==} {>>pagina-aanduiding<<}
verhoogde; maar ook niet zelden werd uwe ziel vermoeid, door het gevoel van eigene zwakheid; niet zelden hebben uwe struikelingen op den weg der deugd, of uwe afdwalingen van de zuivere bronnen des heils, u het grievendst verdriet gekost. Bang en smartelijk was voorzeker wel eens de strijd tusschen de verkeerde neigingen van uw hart en het duidelijk gevoel van pligt, tusschen de verleiding tot zondigen, en de onschendbare trouw, die gij aan uwen god, die gij aan uwen Zaligmaker verschuldigd waart, en die gij meer dan eenmaal zoo plegtig hadt beloofd; maar ook in dien strijd, mijn Vriend! werdt gij nimmer verlaten; Hij, in wiens Goddelijken boezem een verheerlijkt, maar eeuwig gevoelvol menschenhart klopt; Hij had medelijden met uwe zwakheid, en in Hem hebt gij overwonnen. Hij gaf u sterkte, en deed u op zijne vlekkelooze broederliefde vertrouwen. In jezus, toch, die de menschelijke natuur door zijn schuld - uitwisschend bloed, tot eeuwig toenemende volmaaktheid heiligde; in jezus beschouwt de regtvaardige god, de menschenwereld, met nameloos welgevallen. Elke traan, dien het opregt berouw u deed weenen, mijn Vriend! was een liefelijk zoen-offer in het vlekkeloos oog des Eeuwigen, die den berouw hebbenden boeteling lief heeft, en met de glansen van jezus menschelijke onschuld en deugd, weldadig versiert.
Neen - geene vermoeijing, geen verdriet deed u immer het leven ondankbaar verachten, zorg en kommer verdwenen, als ijdele schaduwen, voor het helder licht, hetwelk uw vertrouwend geloof, hetwelk de leer des Gekruisten, over uw pad verspreidde. De jonge raven, toch, die nooit verhongeren, predikten u gods wakende voorzienigheid; en de schoon gekleurde veldlelie, waarop de morgendauw blinkend parelde, verkondigde u de teedere zorg des Almagtigen, voor al zijne schepselen. En nu, nu in den laten avond uws levens, nu stemt uw dankbaar hart, vol gevoel in den grooten lofzang der natuur, en juicht: god is liefde, god is aan allen goed; de geheele aarde is vol van de treffendste blijken zijner liefderijkste zorg!
O! hoe wijs, hoe weldadig is dan ook de loop der

{==395==} {>>pagina-aanduiding<<}
dingen voor den hoog geklommen ouderdom van den sterveling? De grijsaard ziet het graf voor hem geopend; deszelfs donkere nacht verlengt de gedurig zwarter wordende schaduw van alles wat hem omringt, maar die nacht ademt hem ook kalme rust te gemoet. De dood, waarvoor hij als jongeling terug beefde, reikt hem nu vertrouwelijk de hand; geen te vroegtijdig afmaaijende sikkel in zijne hand baart verschrikking; maar de glinsterende sleutel der toekomst bekoort het schemerig oog van den afgeleefden Christen. De ongelukkige, die den onwaardeerbaren tijd, hem door de Godheid toevertrouwd, om voor elk vlugtig oogenblik eeuwigheden vol goddelijke gelukzaligheden te koopen, schandelijk heeft verwaarloosd; de rampzalige, die zijne jeugd verachtelijk verbeuzelde, die gedurende de lente van zijn leven de zaden van waarachtig geluk door ondeugd, door schandelijken wellust verstikte, die den bloesem-tooi der zuivere kennis, der zalige zielenvrede, en der eeuwige blijdschap, door den woedendsten storm van onbestuurde driften verwoestte, of door den gloed van lage zinnelijke begeerten verzengde; ja voor dien rampzaligen is de ouderdom een verschrikkelijk martelend levensperk. Het verledene baart hem wroeging, het tegenwoordige vergiftigt elk genot met smart en duldeloos jammer, terwijl in de toekomst, de afgrijsselijkste vertwijfeling hem het vonnis des eeuwigen Wereld-regters te gemoet brult. Maar voor den waren Christen, die bij den Goddelijken Leeraar der menschen reine levenswijsheid verzamelde, die nederig en vertrouwelijk, als een kommerloos kind, de leer van jezus omhelsde, en het vreedzaam rijk der waarheid intrad; voor zulk eenen waren Christen, ja voor u mijn zeventigjarigen Vriend! is de hoogste ouderdom eene der dierbaarste zegeningen. Zij is als de schaduw der zorgende vleugelen, die de in alles voorzienende geest des Almagtigen over u uitbreidt. De grijsheid is voor u de gloriekrans der ondervinding, de zilveren eerekroon der beproefde
deugd. Het verledene lacht u vreedzaam aan; elke terugblik op het afgetreden pad, vertoont de blinkende merksteenen der helpende liefde van uwen Hemelschen Vader; de opgerigte gedenkteekens van vergevende ontferming,

{==396==} {>>pagina-aanduiding<<}
van verkwikkende vertroosting; ja, bij elken blik op het afgetreden pad, streelen u de treffende bewijzen van uwe dankbare kinderliefde, en welmeenende Christentrouw, die uit uw gereinigd harte voortvloeiden, en wier onvolkomenheid door jezus volmaaktheid bedekt wordt. - Ja, mijn Vriend! het zijn de werken der Christelijke liefde, het zijn bedrijven volgens de voorschriften van jezus leer, die als liefelijke bloemen het verledene versieren, en kalme rust in uw geweten dauwen. Die geurvolle bloemen verwelken niet; neen - zij bloeijen in de zachte glansen der Goddelijke broedermin van uwen Verlosser; en in het hooge wereldgeregt - waar barmhartigheid, waar ontferming zwaar zal wegen in de weegschaal des Eeuwigen Regters - waar de werken der liefde, gegrond op reine dankbaarheid en op waar gevoel van verpligting aan god en menschen - de gloriekroon zullen zijn. Voor den edeldenkenden Christen geeft het terugzien op den verloopenen tijd, het verhevenst genoegen; de vervlogene jaren getuigen tegen hem niet. De Lente zijns levens werd niet ontheiligd; neen, neen, de schoone bloesems van wezenlijk geluk, zijn door de edelste vruchten afgewisseld. IJverig strooide hij de zaden van kennis, van zielenvrede en blijdschap - en ginds, aan de overzijde van het graf, verzamelt hij eeuwig den vollen oogst. Vreedzaam en zalig is voor den afgeleefden Christen het tegenwoordige; hij gevoelt zich allengs meer los gemaakt van de zinnelijke wereld; hij kent de nietigheid van het stof; eer, aanzien, en rijkdommen, beschouwt hij als beuzelingen, die alleen tot den staat der sterfelijkheid behooren, maar die geene wezenlijke waarde voor zijn hart bezitten. Niets boeit, niets kluistert hem meer aan de aarde; zijne krachten gevoelt hij te zwak om nieuwe ontwerpen te vormen, of uit te voeren; de zorg voor zijne lievelingen betrouwt hij aan god. Vriendschap, die reine troosteres der stervelingen, wenkt hem
naar het hoogere, betere leven. Eenzaam wandelt hij tusschen de graf heuvels van zijne godvruchtige vrienden, die hem vooruitgingen naar het vaderland des vredes. En hoe goddelijk schoon is niet voor den waren Christen, de naderende toekomst? De gordijn, die

{==397==} {>>pagina-aanduiding<<}
haar bedekt, staat elk oogenblik door het uur des doods weg geschoven te worden, en het onwankelbaar geloof teekent hem reeds de onbedriegelijke schaduwbeelden, van eene gelukzaligheid, die hij nog niet aanschouwt.
O! - geluk dan, driewerf geluk dan, waarde Vriend! met het feestelijk verjaren van uwen geboortedag. Zachte weemoedige vreugd omvloeit heden uwe dankbare ziel, en de zielen van uw dierbaar kroost. Nog ook is de kelk des levens voor u met de zoetste genietingen doormengd, schoon gods wijze vaderliefde dan ook nog bittere artsenijen voor u moge noodig keuren; ja, ik weet het, uw beminnend hart wordt ook nu nog, in de late avondschemering des levens, door lijden beproefd. Maar Christelijke moed en onderwerping verkeeren het lijden in stille zaligheid. Uit elken weemoedigen traan der smart, ontluikt voor hem, die op gods liefde vertrouwt, eene bloeijende paradijsbloem. - Groot was uwe bestemming. Werp slechts een' blik op uw kroost, en uw hart zal van dankbare vreugd gloeijen. Gij moest leven, om het aanzijn van eeuwig voortdurende wezens te ontvlammen; leven moest gij, om burgers aan de aarde en aan den hemel te schenken. Dus geniet gij de zaligste vadervreugde, terwijl uw geslacht zich uitbreidt, en eene bloeijende nakomelingschap u vrolijk aanlacht. En welk eene vertroostende bewustheid overschaduwt uwe laatste moedige treden op den weg naar het graf niet? Jezus, de Zaligmaker der wereld, is uw Zaligmaker, uw Verlosser. Hij heeft plaats voor u bereid in de eeuwige woning des vredes. Hij zal u niet begeven, - niet verlaten; de dood is door Hem ontwapend, de dood zal u als een beschermende Engel de eeuwigheid doen insluimeren; de dood is door jezus geheiligd: wat zoude u verschrikken? Het sterven zal u gewin zijn; want uw leven was aan god in christus gewijd. Door liefhebbende Kinderen, die u het brekend oog weenend sluiten zullen, betreurd, zal uwe zegenende ziel het Loflied der vrijheid van gods kinderen eerlang juichend aanheffen. Maar, verhoort de god des levens mijne bede, dan verstrekt uw ouderdom nog eene
reeks van jaren, tot een voorbeeld der

{==398==} {>>pagina-aanduiding<<}
bloeijende jeugd, en tot wezenlijk nut van ware Godsdienstvrienden, die, door u aangemoedigd, vertroost, en opgewekt, de wachtende Eeuwigheid juichend te gemoet wandelen. Elk oogenblik, hoe vlugtig dan ook, is voor u nog belangrijk; want het staat in een onafscheidbaar verband met de Eenwigheid. Heilig blijve mij uwe vriendschap, het is de vriendschap van iemand, die in een stil geloof eenen zaligen dood te gemoet ziet. -

Triomf! - der Christnen dood is de eerste morgenscheemring 
Van 't heerlijk gloriefeest, gods denkend Kroost bereid, 
Wanneer eens 't sluimrend stof, tot glansrijk licht veredeld, 
Het graf ontvlugt, en deelt in jezus heerlijkheid. 
Triomf! mijn waarde Vriend! uw zegenvolle grijsheid 
Is 't plegtig onderpand van 's Eeuwgen liefde en wijsheid; 
Uw sterflijk leven was reeds dierbaar in zijn oog. 
Dat leven blijft nog, als de wijkende avondstralen 
Des welbesteden dags, het beeld der blijdschap malen, 
En luister schenken aan den kalmen hemelboog. 
 
Voor u is 't uur des doods de zegepraal des levens, 
De pas geboren mensch sterft met elk oogenblik; 
De dood groeit met hem op. Is niet elke ademhaling 
Reeds 't hijgen van zijn' borst, naar 's levens jongsten snik! 
Maar gij, mijn grijze Vriend! gij sterft welhaast niet langer. 
Ja - de ouderdom ontvouwt de vleuglen van uw geest, 
Haast zal u eeuwge jeugd en rein genot omvloeijen, 
Waar zaal'ge vrienden 't hart van Godd'lijk heil doen gloeijen. 
Eens juich ik daar: op d'aard zijt g'ook mijn Vriend geweest! 
Elk tijdstip is voor u van Eeuwigheden zwanger! 



{==399==} {>>pagina-aanduiding<<}

Over de natuurlijke sterkte der menschen en paarden.

De Natuurkundigen, die over de Werktuigkunde geschreven hebben, zijn het gansch niet eens met de bepaling van den laagsten graad der kracht van een' mensch, en het is ook niet wel mogelijk, als men bedenkt, hoe verschillend de gesteldheid van den mensch naar de verschillendheid van het klimaat, het voedsel en andere omstandigheden is. In het algemeen rekent men, dat een man van gewone sterkte in staat is, eenen last van zes honderd ponden, het pond tot zestien oncen gerekend, in eene minuut tien voeten hoog te tillen en dit van 24 tot 40 uren uithouden, of iets anders van dien aard verrigten kan. Ik ben intusschen geneigd te gelooven, dat deze opgave eerder te hoog, dan te laag is.
Door eene verstandige aanwending der menschelijke kracht, kan in sommige gevallen de werking verhoogd worden, gelijk integendeel eene ongepaste aanwending derzelve, de werking verzwakt. Wanneer, bij voorbeeld, twee menschen aan eenen haspel of een rad door handvatsels of hef boomen draaijen, zoo zullen zij in staat zijn, eenen last van 70 ponden ligter te trekken, dan een mensch dertig ponden, verondersteld, dat de handvatsels of hef boomen in regte hoeken tegenover malkanderen staan.
In eene horizontale rigting kan een mensch niet boven de 70 tot 80 ponden voorttrekken, omdat hij in dit geval slechts de helft des gewigts van zijn ligchaam aanwenden kan. Men moet evenwel hieruit niet opmaken, dat een mensch niet eene kar of wagen, die meer dan 80 ponden weegt, trekken kan; want de last der kar wordt door den grond of de aarde ondersteund; maar ik wil hier alleen zeggen, dat een mensch niet in staat is zulk eenen wagen te trekken, welke, om voortgetrokken te worden, eene kracht van meer dan 80 ponden vereischt.
Als een mensch ongeveer 140 ponden weegt, dan

{==400==} {>>pagina-aanduiding<<}
kan hij, om iets in eene met zijne schouders horizontale hoogte voort te stooten, geene grootere dan eene aan 27 ponden gelijke kracht aanwenden.
Men rekent in het algemeen, dat één paard zoo veel doen kan, als vijf menschen.
Een paard trekt dan met het grootste gemak, als de rigtingslijn een weinig hooger dan de horizont is, en de kracht tegen zijne borst werkt.
Men rekent, dat een paard in staat is, eenen last van 200 ponden 2½ mijlen binnen één uur te trekken, en deze uitoefening van kracht in 24 uren 8 uren lang kan uithouden.
De sterkte des paards, alsook des mensche, wordt meer of min werkzaam gemaakt, nadat ze geschikt of ongeschikt, doelmatig of ondoelmatig aangewend wordt. Tegen eene steile hoogte kunnen vijf menschen eenen veel grooteren last dragen, dan een paard, ja menschen zullen tegen eene zeer steile hoogte altijd nog in staat zijn, eenigen last te dragen, waar het paard niet vermogend is zijnen eigen' last te dragen en opwaarts te brengen. In molens en bij andere werktuigen, bij welke de rondgaande beweging van een paard gebruikt wordt, mag de doorsnede der ronde baan niet kleiner dan 25 of 30 voeten zijn, anders zou de beweging noch gemakkelijk noch het dier aangenaam zijn.

In Zweden onthouden zich de zwaluwen, gedurende den winter, onder het ijs.

In Zweden dompelen zich de zwaluwen, wanneer de Winter nadert, in de meren, en vertoeven aldaar, slapende, en onder het ijs begraven, tot aan de wederkomst der Lente. Thans, door de nieuwe voorjaarswarmte opgewekt, verlaten zij het water, en hervatten hare gewone vlugt. Zoo lang de meren bevroren zijn, indien het ijs gebroken wordt op de plaatsen, die zich als zwarter dan de andere vertoonen, vindt men trossen zwaluwen verkleumd, slapende en halsdood. Uit het ijs gehaald, en tusschen de

{==401==} {>>pagina-aanduiding<<}
handen, of voor het vuur verwarmd zijnde, beginnen zij nieuwe teekens van leven te vertoonen; zij rekken zich uit, bewegen zich, en beginnen welhaast te vliegen. Het gemeene volk staat in het denkbeeld, dat het water der Zweedsche meren de kracht bezit, de bladeren, die, in den Herfst, van de boomen vallen, in zwaluwen te veranderen. In andere landen verschuilen zij zich in holen, of onder rotsen. Tusschen de stad Cales en de zee, in het voormalige Normandije, in Frankrijk, langs de rivier de Orne, ontmoet men vele rotsholen, in welke men somtijds, gedurende den Winter, trossen zwaluwen heeft gevonden, hangende aan het verwulfsel, in de gedaante van druiventrossen. Al voor lang heeft men hetzelfde in Italie waargenomen: pedo albinovanus, in zijne fraaije Elegie op den dood van mecenas, beschrijft, als een kenmerk van den Winter, het verschuilen der zwaluwen in de rotsen.

‘Conglaciantur aquae, scopulis se condit hirundo, 
Verberat egelidos garrula vere lacus.’ 





De moeijelijke plaats Mark. XIV: 72 gered (*).

Met ongemeen genoegen heb ik dezer dagen de Akademische Verhandeling van den kundigen jongeling bartus van willes: Specimen Hermeneuticum, de iis, quae ab uno Marco sunt narrata, aut copiosius et explicatius, ab eo, quam a caeteris Euangelistis, exposita, ontvangen; welke dezelve, onder voorzitting van den Hooggeleerden heringa, te Utrecht, den 19den Junij dezes jaars 1811, met veel lof openlijk verdedigd heeft. Ik verheuge mij, dat ik

{==402==} {>>pagina-aanduiding<<}
nog steeds den naam der Nederlandsche Hoogescholen, en van die van Utrecht in het bijzonder, moge zien handhaven, en Hoogleeraren en nijvere jongelingen wakker en standvastig volharden, om den alouden roem door geene eigene schuld te laten verwelken.
Doch, zonder omwegen ter zake. Onder het doorlezen dezer Verhandeling, welke mij te meer behaagde, om de voor den jongeling zoo vereerende zedigheid, en tevens mannelijke verdediging van de eer van den Evangelist markus, welke in dezelve op eene zoo uitmuntende wijze doorblinken, bepaalde mijne aandacht zich tot mark. XIV: 72, eene plaats, welke te regt eene pijnbank voor de Uitleggers mag genoemd worden, en om welke te verklaren zij alle vermogens hebben ingespannen; en alle hulpmiddelen, welke Uitlegkunde, Oordeelkunde (Critiek), enz. aan hen aanboden, hebben aangegrepen. Markus zegt te dier plaatse van den Apostel petrus, dat dezelve, toen de haan nu te tweedemaal kraaide, het gezegde van jezus herdacht, die hem gewaarschuwd had, en dat hij, ἐπιβαλὼν, weende. Dit ἐπιβαλὼν is eigenlijk het woord, hetwelk aan de Uitleggers deze moeite veroorzaakt heeft. Mattheus en lukas hebben ἐξελϑὼν ἑξὼ, naar buiten gaande, weende hij bitterlijk. In de bedoelde Verhandeling wordt deze plaats Pag. 150 sqq. overwogen, en een aantal gevoelens der geleerden over dezelve aangehaald, zonder dat de zedigheid den waardigen jongeling toeliet, tusschen dezen als scheidsman uitspraak te doen. Dit getal zou ligtelijk kunnen vermeerderd worden. Doch dit is thans geheel mijne bedoeling niet. Dewijl er echter onder al de aangehaalde Schrijvers geene enkele is, die eene Critische gissing gewaagd heeft, lust het mij er een zoodanig voorbeeld bij te voegen. In de Boekzaal der
    Geleerde Wereld of Maandel. Uittreksels voor het jaar 1759, de maand Maart, vindt men de gissing, of men ook het woord ἐπιβαλὼν zou mogen verdeelen, en lezen: ἐπὶ βαλῶν, op de trappen. Petrus op de trappen, op den stoep staande, weende; hij was trouwens vs. 68 reeds tot buiten in de voorzale gegaan, of naar het voorportaal, προανλιον; βαλῶν zou, naar den Dorischen tongval (dialekt), staan voor βηλῶν, en βηλὰ zullen trappen beteekenen bij homerus Iliade a. 592.

{==403==} {>>pagina-aanduiding<<}
Of de man gedacht hebbe, dat er van een Westersch Paleis gesproken werd?
    Doch, dit alles daar gelaten. Ik geloof, dat deze plaats geene zwarigheid behoeft te maken, en dat de oude verklaring, welke door theophylactus in de eerste plaats wordt opgegeven, de eenige ware is. Ἐπιβαλὼν is hier hetzelfde als ἐπικαλουψάμενος, of wilt gij: συγκεκαλυμμένος. Zich bedekkende, het hoofd bedekkende, zich in zijnen mantel (den Hijk der Arabieren,) wikkelende, weende, dat is: ging weenende weg.
Ik geloof niet, dat men aan deze uitlegging van het woord twijfelen zal, wanneer men eene plaats uit het Aanhangsel van daniel, het Boek susanna genaamd, hetwelk het XIIIde Hoofdstuk van dien Profeet uitmaakt, vs. 39, met markus vergelijkt. Ik behoef niet te zeggen, dat ik de Grieksche vertaling der LXX bedoel, en niet die van theodotion, uit welke in onze gewone vertaling het Apokrijfe Boek susanna overgezet is.
Te gemelde plaatse brengen de twee oude Boeven tegen de kuische susanna den laster in, dat zij haar in den tuin betrapt hebbende met eenen jongeling, haar herkend en gegrepen hadden, doch ὁ δὲ νεανίσκος ἔφυγε συγκεκαλυμμένος - de knaap ontvlugtte, zich bedekt hebbende!
De wijze van uitdrukking is volmaakt parallel, met die van markus, ἔϕυγε συγκεκαλυμμένΓς en ἐπιβαλὼν ἔκλαιε. Op beide plaatsen een participium en een aoristus 2us., zonder bijvoeging van een zelfstandig naamwoord, kleed, of hoofd, of iets dergelijks. Hetwelk ook in beide plaatsen onnoodig is, als uit den aard der zake van zelve te verstaan zijnde. De beteekenis is zoo overeenkomende, dat de plaats uit susanna volkomen de verklaring behelst van die uit markus. Ἐπιβαλὼν is συγκεκαλυμμένος. Dus verklaarde theophylactus het reeds: ἐπικαλυψάμενος. Ἔκλαιε staat hier in een' vollen zin (sensus proegnans): Hij weende, dat is: hij ging weenende weg, ἔφυγε. De omstandigheden hebben in de beide plaatsen veel overeenkomst. De jongeling, volgens de onderstelling, op heeter daad betrapt zijnde, door een paar eerwaardige ouden, was beschaamd, verlegen, verward, en zich met zijnen mantel (Hijk) bedekkende, ontvlugtte hij, zonder van hen gekend te wezen. Petrus was verle-
{==404==} {>>pagina-aanduiding<<}
gen, verward, beschaamd, berstte op het hooren van het
tweede hanengekraai in bittere tranen los, en haalde, zich wegmakende, den mantel over het hoofd, om niet bekend te wezen, en zich aan het oog van allen te onttrekken en te verbergen.
Wij mogen hier bijvoegen: markus verhaalt dus niet alleen eenstemmig hetzelfde met mattheus en lukas. Petrus naar buiten gaande, weende bitterlijk, maar ook, volgens zijne gewoonte, bijzonder in zaken, petrus betreffende, is hij hier, door het bijgevoegde ἐπιβαλὼν, buitengemeen naauwkeurig Petrus wikkelde zich in zijnen mantel wierp dien over het hoofd, en maakte zich al weenende weg. Deze naauwkeurigheid van markus in zijn Evangelie heeft de opmerkzame Schrijver dezer Verhandeling, op verscheidene plaatsen derzelve, niet verzuimd, door duidelijke voorbeelden aan te wijzen.
Ik weet niet, dat de plaats uit het Apokrijfe Boek van susanna tot hiertoe door iemand ter opheldering van mark. XIV: 72 gebruikt is geworden. Zij kwam mij voor eenigen tijd onder het oog, ik teekende ze op, en daar mijne aandacht thans op deze plaats van markus viel, bij het lezen dezer Verhandeling, kwam zij mij belangrijk genoeg voor, om ze aan het Publiek mede te deelen.

4 Julij, 1811.
IJ. v.H.

Over de kruistogten en derzelver invloed op de beschaving.

Het voegt den wijzen, bij ongewone voorvallen des levens en in de beschouwing van groote gebeurtenissen, zich van den dwazen te onderscheiden. Deze toch, alleen op het oogenblik ziende, en niet in staat, om oorzaak en gewrocht, middel en doeleinde met elkander te verbinden, is gelijk aan den onnoozelen landbewoner, die, bij de verwoesting van zijn' akker, zich niet kan den rijken oogst verbeelden, dien hetzelfde onweder, in andere streken,

{==405==} {>>pagina-aanduiding<<}
voorbereidt en bevordert. - De wijze daarentegen beschouwt, met een geheel ander oog, de gebeurtenissen, die voor het tegenwoordige wel verwoestende, doch in derzelver strekking en uitkomsten voor het geheel weldadig zijn. - En uit dit oogpunt de geschiedenis van zoo vele omwentelingen der Volkeren en verwoestingen van Staten beschouwende, verschaft zij ons den besten troost in algemeene rampen en doet den nadenkenden hopen, dat die eigen tegenspoeden eens zullen uitloopen tot heil en vermeerdering, van geluk, hetwelk, zonder die voorafgaande oorzaken, nooit kon verkregen worden.
Het zal onnoodig zijn, deze aanmerking, zoo boven alle twijfeling verheven, verder uit te breiden en derzelver juistheid te staven; veel beter zal het wezen, een overtuigend bewijs daarvan op te geven in de ontvouwing van een onderwerp, onzer beschouwing overwaardig, namelijk de kruistogten, in de middeleeuwen, en derzelver invloed op de beschaving.
En om dit onderwerp geregeld te behandelen, zullen wij

I. Eerst een vlugtig oog vestigen op den toestand en trap van vordering in ons Vaderland, ten tijde van den eersten kruistogt.

II. Dan eene korte schets opgeven van de geschiedenis der kruistogten zelve, en

III. Eindelijk aantoonen, welke voordeelen zij, na zoo vele verwarring, naderhand hebben overgebragt.

1. De toestand onzer voorouders zweefde nog tusschen barbaarschheid en beschaving. De bewoners dezer landen, meer onder den algemeenen naam van Vriezen bekend, werden wel door bijzondere Hertogen en Graven geregeerd, doch stonden eigenlijk onder het algemeen bewind van den Duitschen Keizer; men kende, in Europa, nog geen algemeen zamenhangend bestuur, gegrond op onderlinge verdragen en wetten, wist alleen van landdagen, waarbij dikwijls het volk, namelijk de Geestelijkheid, Adel en Vrijen, opkwam, en, onder voorzitting van den Keizer, algemeene wetten vaststelde. Het inwendig bestuur der

{==406==} {>>pagina-aanduiding<<}
steden en dorpen was toevertrouwd aan een' Hertog, Graaf, Bisschop, of bijzonderen Heer, wijl het leenregt geen ander regerings-stelsel kende, dan van Leenheeren, Leenmannen of Vasallen en hunne onderhoorigen, die allen weder afzonderlijk hunne achterleenen hadden. De Adel en Geestelijkheid kwamen dus, bij alle landszaken, alleen in aanmerking, en het overige volk was slechts aan een van beiden, als vasallen, onderhoorigen, lijfeigenen of slaven verbonden. De eenige bezigheid van den Adel was de jagt en wapenhandel, en voor een' vrijgeborenen zou het eene schande geweest zijn, eenig ander bedrijf te beoefenen; alle noodzakelijke handwerken en ook den landbouw verrigtte men dus in den dienst van den Adel en der Geestelijken, en de voordeelen waren voor den bedrijver geene anderen, dan dat zij hem een matig onderhoud verschaften.
Alleen de Adel mogt wapenen voeren, waartoe zij gehouden waren, wanneer zij met hunne onderhoorigen ten strijde opzaten, zoo dikwijls de Leenheer hen daartoe verpligtte.
Landbouw, koophandel en handwerken waren in weinig aanzien en maakten de taak uit van onde lieden, arme verminkten en zwakke vrouwen. De Joden, bij de oprigting van hun Gemeenebest, anders alleen bestemd, het land te bouwen en door dit plaatselijk bedrijf van andere volkeren zoo geheel afgescheiden, kochten nu de overtollige voortbrengselen des lands, terwijl het weven van linnen en wol, dat voorheen alleen door vrouwen geschiedde, nog de voornaamste bezigheid uitmaakte, waarmede men, even als met granen, op Engeland begon te handelen.
Niemand kon lezen of schrijven, dan die tot den geestelijken stand werd opgeleid, dat ook minder gevorderd werd, wijl er geene boeken bestonden, dan die voor den Godsdienst geschikt en alleen in het Latijn geschreven waren. De taal, die vrij algemeen, hier zoowel, als in andere landen van Europa, gesproken werd, was de Frankische of Frank - duitsche en het Romansch of boersch - Romeinsche, waaruit de Italiaansche, Spaansche en Fransche talen geboren zijn. Alle kunsten en wetenschappen schenen vergeten te wezen, en men had geene andere drijfveren tot

{==407==} {>>pagina-aanduiding<<}
derzelver beoefening, dan nood en behoefte. Er bestond geen algemeen belang, daar alleen het vuistregt en de bijzondere of tweegevechten en gevoerde oorlogen overal het regt van den sterksten wettigden. Roof en buit, maar geen vaderland, vuurden den moed en de dapperheid aan, en het welzijn van allen was eene bedoeling, veel te verheven voor den bekrompen' geest van den held der middeleeuwen.
De Christelijke Godsdienst, eerst in de Zevende Eeuw, door de prediking van willebrord, bonifacius en eenige andere, Angel-Saksische monniken, hier te lande ingevoerd, had, tot den tijd van karel den grooten, nog vele Heidensche gebruiken, en stond gelijk met die buitensporige geestdrijverij, welke, ook in andere landen, als eene vruchtbare moeder van bijgeloof, tooverij en eerbied voor goede en kwade geesten, tallooze rampen baarde; de willekeur der Geestelijken was het eenig rigtsnoer voor de Leeken en bevorderde niet weinig den woesten aard des volks tot krijgszuchtige ondernemingen.
De Rijkszetel der Romeinen, door konstantijn den grooten, van Rome naar Bijzantium verplaatst en naderhand in een Oostersch en Westersch Keizerrijk verdeeld, waarvan het laatste door de Gothen vernietigd was, vertoonde een' verouderden Colossus, terwijl het kerkelijk gezag van Rome, zich, onder den naam van Latijnsche of Westersche Kerk, had weten staande te houden; het andere, dat zich in het Grieksche Keizerrijk handhaafde, werd de Oostersche of Grieksche Kerk genoemd.
Bij de vermindering van Rome's wereldlijke magt, vermeerderde de Geestelijke, en de eigen Bischop, welke daar zijn' herdersstaf aanvaardde, werd onmerkbaar een Opperhoofd, dat geheel Europa zijne bevelen deed eerbiedigen.
Paus gregorius VII had reeds het plan gevormd, om Palestina aan de magt der Mahometanen te onttrekken, en werkelijk waren er 50,000 strijdbare mannen bestemd, om zijn voornemen te begunstigen, doch zijne geschillen, in Europa, met Keizer hendrik IV en zijn dood verijdelden dit oogmerk.
De gesteldheid van Europa had van zelf alles voorbereid, om het ontwerp der Pausen te begunstigen. Daar karel de groote de Saxen, Hongaren en

{==408==} {>>pagina-aanduiding<<}
Noormannen geheel of ten deele had te onder gebragt, was alles in diepe rust en de volkeren waren te zeer vermenigvuldigd, om, bij lediggang en gebrek aan gedurige en nuttige bezigheid, langer vreedzaam bij elkander te wonen; vandaar dat aantal Leeken, die overal rondzwierven, het eene land na het ander bezochten, onder voorwendsel van boete te doen, geloften te volbrengen en vrome bedevaart te houden. De vaststelling des Rijks, die allen verpligtte, herbergzaam voor een' pelgrim te wezen, deed het getal dier ongenoodigde gasten allengs vermeerderen, en de bedevaarten, die voorheen meest naar Rome leidden, werden nu, als eene boete, ook tot Jeruzalem uitgestrekt, terwijl zelfs mode of geestdrift verscheidene Vorsten van Europa aanspoorde, en, onder dezelven, den Graaf van Holland, dirk III, om die verre togten mede te ondernemen.
Velen der terugkomende boetelingen, die nu met gansche zwermen begonnen te reizen, verhaalden wonderen van het heilige graf, maar klaagden tevens over de mishandelingen, die zij van de Saracenen moesten verdragen, en riepen om hulp bij de Vorsten van Europa, om het heilige land uit de magt der ongeloovigen te verlossen. - Het is echter niet te ontkennen, dat de Mahometanen den Christenen, in Palestina, even als alle andere bewoners, hunne bescherming hadden toegezegd, en hen vreedzaam binnen Jeruzalem, waar zij hunnen eigenen Patriarch hadden, wonen lieten, en het wordt dus meer dan waarschijnlijk, dat alleen wangedrag en losbandigheid van onbeschaafde geestdrijvers, waaronder ook vele erkende misdadigers waren, aanleiding tot die eigene behandeling gegeven hebben, en zij dezelve, als eene regtmatige straf, verdienden.
Nadat nu, in het jaar 1079, de Seljuks of Turken zich van Jeruzalem, Syrië en andere gedeelten van Palestina hadden meester gemaakt, en de Grieksche Keizer zelf bevreesd werd voor het verder doordringen der Saracenen in zijn rijk, verzocht hij van den Paus en de Westersche Vorsten hunnen bijstand, en in het jaar 1093, begaf zich zeker edelman van Picardië, voorheen geestelijke, naderhand krijgsman, naar Jeruzalem, en maakte zich berucht onder den naam van peter den Kluizenaar. - Deze heraut

{==409==} {>>pagina-aanduiding<<}
des oorlogs terug gekeerd en waarschijnlijk van anderen daartoe aangezet, bragt de schrikbarendste berigten mede van mishandelingen, die de Christenen van de Saracenen en Turken moesten ondergaan, doorliep Italie en Frankrijk, om wraak te roepen tegen hunne vijanden en eene algemeene kruisvaart tegen dezelven te prediken.
Om zijn oogmerk te ondersteunen, had hij niet alleen brieven van den Patriarch van Jeruzalem en van den Grootmeester der Hospitaliërs, maar ook een mondelijk bevel van den Verlosser, die, gelijk hij voorgaf, aan hem verschenen was, en bevolen had, den Paus aan te sporen, het geheele Christendom op te roepen, om het heilige graf den ongeloovigen te ontnemen, met de plegtige verzekering, dat, voor hunnen betoonden heldenmoed, de hemel hun loon zou wezen.
Het was urbanus II, welke deze gelegenheid waarnam, om een Concilie, te Piacenza, uit te schrijven, ten einde de prediking van peter, door zijn gezag te ondersteunen; en misschien is er nimmer talrijker vergadering van menschen gehouden, daar, behalve twee honderd Bisschoppen en vier duizend Kerkelijken, driemaal honderd duizend Leeken bij elkander waren. Op die vergadering liet de Paus den brief lezen, dien hij van den Griekschen Keizer, alexius comnenus, ontvangen had, en verhaalde verder het mondelijk berigt, dat peter de Kluizenaar hem zoo getrouw had medegedeeld. - Dan, hoe zeer ook allen getroffen waren en de zaak goedkeurden, was echter het voorstel van geene uitwerking, zoodat de Heilige Vader eene nadere Kerkvergadering, te Clermont, in Frankrijk, beschreef, in hetzelfde jaar, en nu werd het gevaar der kerke met zulke levendige kleuren afgeschilderd, dat zij, die alles voor waarheid aannamen, wat hun van verdichte wonderen, door ooggetuigen en het onseilbaar Opperhoofd der Kerk werd voorgepredikt, eindelijk werden overgehaald, om 's Pausen oogmerk te begunstigen.
Hierbij kwam nog, dat, even te voren, een bongersnood in Frankrijk woedde, die, door het verwaarloozen van den landbouw, het gemis van koophandel en zeevaart zeer natuurlijk was en eene onge-
{==410==} {>>pagina-aanduiding<<}
wone ziekte ten gevolge had, welke men het heilige vuur heette, en die groote verwoestingen aanrigtte. Ook had men sterren uit den hemel zien vallen, de lucht was bloedrood geworden en het ontbrak aan het bijgeloof niet, meer andere teekenen van den toorn des hemels op te geven, die de gemoederen met schrik en vreeze vervulden.
De algemeene geestdrift, die Adel, Ridderschap en alle landzaten voor de heilige zaak betoonden, getuigt genoegzaam van den trap der beschaafdheid, welken Europa toenmaals bereikte. - Het voorstel was geheel en al, in den geest des tijds, gestemd naar de bekrompene denkbeelden, die men van eer, roem en toekomstige gelukzaligheid koesterde. Het geliefkoosd bedrijf, de wapenhandel, werd nu de algemeene bezigheid, en de hoop op buit vuurde elken krijgsman aan; ‘de goederen,’ zeide urbanus, ‘de goederen van onze vijanden zullen de uwen zijn, daar gij of hunne schatten zult deelen, en zegerijk tot de uwen wederkeeren, of door uw eigen bloed, als in purper gekleed, de eeuwige kroone der overwinning zult behalen; gij zult een' veldheer dienen, welken het nooit aan leestogt of bezoldiging ontbreken zal.’ -
Dit alles was op zich zelf reeds genoeg, om de wapenen op te vatten, de martelkroon en vergiffenis van alle zonden te verdienen en allerhanden arbeid te staken. Palestina verbeeldde men zich een paradijs te wezen en het onuitputbaar trezoor van alle schatten; vrouwen, kinderen, monniken, alles snelde toe, om het teeken van het kruis, zijnde een roode lap, op den linker schouder te ontvangen.
Sommige Schrijvers begrooten het getal dergenen, die aan den eersten kruistogt deel namen, op zes, en anderen op vier millioenen zielen, schoon eenige dat getal nog verkleinen. Het is, bij mangel van naauwkeurige berigten, zeer mogelijk, dat men de eerste getallen, voor het geheel van al de kruistogten te nemen, voor de eerste opgave heest aangezien, en meer bij gissing, dan wel bij telling, die begrooting maakte, daar het toch anders voor een nieuw wonder behoorde gehouden te worden, zulken bonten hoop van volk, zoo zonder krijgstucht of orde, uit onderscheidene volken zamengesteld, zonder geregeld plan

{==411==} {>>pagina-aanduiding<<}
of geoefende aanvoerders, die, als eene stroomende lava, van alle oorden zamenvloeide, onder eene geregelde telling te brengen.
Urbanus was de man niet, gelijk zijn voorzaat, gregorius VII, om zulken oorlog te besturen, hij vergenoegde zich slechts de alarmklok getrokken te hebben, gaf hun op hunne onderneming den heiligen zegen, en betuigde, dat zij zich niet behoefden voor het toekomende te bekommeren, wijl dengenen, die god lief hadden, niets zou ontbreken. Nergens was ook voor voorraad gezorgd, daar men niet berekenen kon, hoe velen der opgeroepenen, die het kruis aangenomen hadden, aanstonds den togt ondernemen zouden, of eerlang volgen. Elk eigenaar dus verkocht of verpandde zijne goederen, om zich en de zijnen uit te rusten. Men telde onder dezelven den Hertog van Normandie, gotfried van Neder-Lotharingen, en vele andere Vorsten. En zoo vielen niet weinige landen en goederen, voor een' geringen prijs, in handen der Geestelijken, of keerden, bij het overlijden en sneuvelen der kruisvaarders, tot de Leenheeren terug, of werden eindelijk verduisterd en toegeëigend door zulken, die dezelven, in afwezigheid van den regtmatigen bezitter, bestuurden. - Met zulk een' geest nu bezield en met zoo weinig overleg en voorzorg, werd een togt ondernomen naar een afgelegen werelddeel en met het talrijkste en ongeoefendste leger, dat immer de bloedige baan des oorlogs betrad.
2. Gedachtig aan het plan, ons voorgesteld, vordert de orde onzer verhandeling, eene korte schets mede te deelen van de geschiedenis der kruistogten. - Weinig ondertusschen zou men raadplegen met het kort bestek, binnen hetwelk deze verhandeling bepaald is, en men zou welligt den lezer vervelen, indien men een doorgaand verhaal van al die krijgsbedrijven, welke elkander met afwisselend geluk opvolgden, wilde mededeelen. Beter zal het dan zijn, hier eenige oogpunten op te geven, waaruit wij de gebeurtenissen van dien tijd beschouwen kunnen.
Drie hoofdzaken komen, onzes inziens, hierbij in aanmerking: 1) Het doel der kruistogten miste overeenstemming. 2) Het beantwoordde niet aan de ver-
{==412==} {>>pagina-aanduiding<<}
wachting, welke zij, die het plan ontworpen hadden, zich daarvan hadden voorgesteld. 3) Eindelijk het tijdvak, binnen hetwelk die gansche onderneming vruch. teloos afliep, getuigt van den geringen trap van beschaafdheid, die toenmaals heerschte. -
De eerste kruistogt werd ondernomen in de Lente des jaars 1096; deszelfs voornaamste aanvoerders waren Franschen, en daaronder verscheidene Vorsten, met namen: hugo, de broeder van philippus I, Koning van Frankrijk, robert, Hertog van Normandie, gotfried van bouillon, Hertog van Neder-Lotharingen en Braband, en zijne broeders: boudewijn en eustachius, reijnaud, Grave van Toulouse, tancredo en meer dan twee honderd voornamen van den Adel vergezelden dezelven, terwijl de beruchte peter de Kluizenaar het opperbevel voerde.
Onze Geschiedschrijver wagenaar meent, dat ook verscheidene Hollandsche, Vriesche en Zeeuwsche Edelen zich onder deze menigte bevonden. Doch, hoe zeer deze ook bij de verovering van Jeruzalem mogen tegenwoordig geweest zijn, zoo is het evenwel meer dan waarschijnlijk, dat zij later zijn uitgetogen en het groote leger volgden. - En nu verbeelde men zich eene voorhoede van tachtig duizend menschen, uit verschillende landen van Europa bijeen gebragt, onderscheiden in taal en zeden, meestal ongeoefend in de kunst des oorlogs, los van alle betrekkingen, aangevuurd door de hoop op buit en de onzinnigste dweeperij, den weg door Duitschland en Hongarijen inslaande en alles te vuur en zwaard verwoestende. - Geen wonder dan ook, dat de moedige Hongaren op dezen losbandigen hoop aanvielen en denzelven vernielden, waarvan het overschot zich in de bosschen verschuilde, en, bij gebrek aan alles, een' ellendigen dood stierf. Peter had het ander gedeelte des legers afgewacht, en meende zijnen eersten veldtogt niet beter te kunnen openen, dan door eene geduchte wraak te nemen tegen de Hongaren, die hem echter, even als zijne vorige wapenbroeders, en met denzelsden uitslag ontvingen, zoodat hij naauwelijks, met het overschot van zijn gesmolten leger, Konstantinopel bereikte.

{==413==} {>>pagina-aanduiding<<}

Hier bleek het al aanstonds, hoe weinige overeenstemming er tusschen den Griekschen Keizer en het Hof van Rome heerschte; want wel verre van allen onderstand bij alexius te verwerven, zag men zich genoodzaakt, de hoofdstad van het Oostersch Keizerrijk te verlaten en niet verre van de stad Nicea te legeren. - Het leger, dat, onder aanvoering van een' der Fransche Prinsen, peter volgde, en meer dan driemaal honderd duizend mannen sterk was, nam zijn' weg gedeeltelijk door Sclavonie, gedeeltelijk door Italie, doch was, even als het vorige, ongelukkig, en het scheen, als of de zee een' veiligen overtogt aan hetzelve betwistte. - Alexius nam het legerhoofd hugo gevangen, en niet dan na vele vruchtelooze pogingen aangewend en de voordeeligste voorwaarden den Griekschen Keizer ingewilligd te hebben, werd hugo ontslagen.
Doch, wel verre van het oogmerk der kruisvaarders te begunstigen, gaf alexius hun bedriegelijke gidsen mede, die hen naar barre zandwoestijnen afleidden, waar zij met honger en dorst te strijden hadden of den sterksten tegenstand der Saracenen ontmoeteden en eindelijk aan vergiftige bronnen hunnen wissen dood vervroegden.
Daar ondertusschen Europa zich door gedurige versterkingen van het leger ontvolkte, kon het geenszins missen, of soliman, de Sultan der Turken, moest voor de overmagt der Christenen bukken, en Jeruzalem en Palestina kwamen alzoo, in het jaar 1099, in de handen der kruisvaarders.
Ware het nu het oogmerk der Pausen geweest, om de bewoneren des lands te bevrijden van de mishandelingen, die de Saracenen zich tegen hen veroorloofden, gemakkelijk zou het hun dan gevallen zijn, met een klein gedeelte hunner groote magt den Keizer in zijn gebied te handhaven, doch de titels van Koning van Jeruzalem, Vorst van Antiochie, Prins van Sidon, Marquis van Tyrus, Graaf van Joppe en dergelijken waren genoegzaam, om de oogen der Oostersche Christenen te openen en de hebzuchtige bedoelingen der Westersche volkeren te gissen. Doch ook ditzelfde gebrek aan overeenstemming, dat tusschen den Griekschen Keizer en het Hof van Rome plaats

{==414==} {>>pagina-aanduiding<<}
had, heerschte niet minder bij de Opperhoofden van een en hetzelfde leger; - immers, eer Nicea werd ingenomen en soliman verslagen was, of, vóór men saladin, den dapperen Sultan van Egypte, tegentrok, was men voorbarig genoeg, om niet alleen de landen, die nog moesten overwonnen worden, onderling te verdeelen, maar ook, bij uitsluiting van anderen, zijn regt van aanspraak op het gerust bezit dier nieuwe Vorstendommen te doen gelden. Vanhier dan ook, dat het misnoegen den éénen strijdgenoot tegen den anderen wapende, en zij, die voor het altaar, als vrome Ridders, elkander eene eeuwige trouw hadden toegezworen, zich onderling verdeelden en, meer dan de algemeene vijand doen kon, elkanders oogmerk verijdelden.
Geen' minderen tegenstand ontmoeteden de kruisvaarders bij de Oostersche Christenen, door den regeringsvorm, dien zij daar poogden in te voeren. De kruisvaarders bragten het gebrekkig leenstelsel van Europa, in Azië over, en verwekten bij den algemeenen tegenzin, dien men tegen hetzelve gevoelde, zich zoo vele nieuwe vijanden, als zij gedacht hadden vrienden aan te werven. -
Geen wonder derhalve, dat de gansche onderneming niet beantwoordde aan het heerschzuchtig oogmerk, dat de Roomsche Stoel zich daarvan had voorgesteld. In den waan, van het Oostersche Keizerrijk aan zich te onderwerpen, en alzoo het oude Bijzantium, met Rome, onder zijne geestelijke magt onmerkbaar te vereenigen, was het Hof van Rome herhaalde reizen verpligt, na de nederlagen, die de dappere saladin zijne ongeoefende legers had toegebragt, op nieuw den kruistogt alom te laten prediken en nogmaals geheele zwermen van volk daar henen te zenden. - Terwijl de Patriarch van Jeruzalem en de Prior van de Orde van St. Jan, te Parijs, kwamen, om de sleutelen der heilige stad aan philippus augustus, Koning van Frankrijk, aan te bieden, werd Palestina's hoofdstad door de Muzelmannen belegerd, guido lusignan, zijn broeder gotfried, de Grootmeesters der Hospitaliërs en Tempelieren, met verscheidene Graven, Bisschoppen en Heeren, gevangen genomen, en de stad, die het bloed van zoo vele duizenden

{==415==} {>>pagina-aanduiding<<}
gekost had, om wier behoud zoo vele schatten verspild waren, en waarom Europa zoo zeer ontvolkt was, na een bezit van 88 jaren, genoodzaakt, zich, op bescheidenheid, aan den overwinnaar over te geven.

(Het Vervolg en Slot in No. 10.)

Noordsche scheppings - geschiedenis.

(Uit de jongere Edda.) (*)

Vele eeuwen voor de schepping der aarde bestond reeds Niflheim (de nevelwereld), waarin de bron Hivergelmer vliet, uit welke de rivieren Suöl of Sud, Gunnthra, Fion, Fimbul, Thul, Slidur, Kridur, Sylgur, Ylgur, Wijd en Leifftur voortkomen. Giall is het naaste bij de Tralien der Helle.
Nog vroeger was er ten zuiden eene wereld, die Muspel of Muspelheim (vuur, vuurwereld,) heet. Deze is licht en heet, vlammend en brandend en voor uitlanders, die daar niet geboren zijn, onbewoonbaar. Een, met name Surtur (de zwarte), zit aan het uiterste einde van dit land: hij heeft een vlammend zwaard, waarmede hij tegen het einde der wereld ten strijde uittrekken, al de Goden overwinnen en de geheele wereld met vuur verbranden zal.
Toen de vloeden Eliwagar zich zoo ver van hunne bron verwijderd hadden, dat het daarin beslotene gift verstijfde, ontstond het ijs; en toen deze stof hard geworden was en niet meer vloeide, bevroren alle vergiftige dampen tot rijp, en de eene rijp zettede zich aan de andere tot in Ginnungagap (de ledige ruimte des afgronds). Zoo werd eindelijk de noordelijke ruimte geheel met ijs en rijp gevuld; maar de zuidelijke ruimte werd licht door de vonken en bliksemstralen, die uit de vuurwereld daar henen overvlo-
{==416==} {>>pagina-aanduiding<<}
gen; want gelijk alles, wat uit de nevelwereld voortkwam, koud en stijf was, zoo was alles, wat nabij de vuurwereld lag, heet en licht.
Deze afgrondsruimte was zoo licht, als de stille dampkringslucht, en daar de heete wind tegen den rijp aanwaaide, zoodat hij smolt en droop, werden de droppen door de kracht van hem, die de hitte gezonden had, levendig, en daaruit ontstond het ligchaam van eenen man, met name IJmer.
Men hield dezen IJmer niet voor eenen God; want hij was boos, even als zijn gebeele geslacht: maar men verhaalt van hem, dat, als hij in den slaap aan het zweeten geraakt was, onder zijnen linker arm een mannetje en een wijfje ten voorschijn gekomen zijn; ook zou zijn eene voet bij den anderen eenen zoon verwekt hebben, en dus de ijsreuzen ontstaan zijn, wier stamvader IJmer is.

Uit de rijmdroppen ontstond ook eene koe, die Audumbla heette, uit wier uijers vier melkstroomen vloeiden, waarmede IJmer zich voedde: en de koe zelve bestond van het likken der zoute rijpsteenen. Toen zij den eersten dag aan zulk een' steen gelikt had, kwamen aan den avond mansharen uit denzelven ten voorschijn, daags daaraan een manshoofd, en op den derden dag de gansche man, die Bure genoemd wordt. Deszelfs zoon was Bör, die Belsta, de dochter van den reus Bergthor tot vrouw nam. Bij deze verwekte hij drie zonen, Odin, Wile en We. Deze drie werden de Bestuurders van hemel en aarde.

Börs zonen versloegen den reus IJmer, uit wiens wonden een zoo groote stroom van bloed vloeide, dat het gansche geslacht der ijsreuzen in de overstrooming, die daardoor ontstond, verdronk. Slechts een, met name Bergelmer (Bergoud), redde zich met zijne vrouw en kinderen door middel eener boot, en van hem stamt thans het geheele geslacht der ijsreuzen af. De zonen van Bör sleepten den reus IJmer in

{==417==} {>>pagina-aanduiding<<}
het midden des afgronds en maakten van zijn ligchaam de wereld, van zijn bloed de zee en de rivieren, van zijn vleesch de aarde, van zijne beenderen de rotsen, van zijne tanden en kaken en verbrijzelde beenderen de steenen en klippen; en van zijnen schedel maakten zij den hemel en plaatsten denzelven met zijne vier einden boven de aarde, en stelden onder elk einde eenen dwerg. Een derzelven heette Oost, de tweede West, de derde Zuid, de vierde Noord. Voorts namen zij eenige uit Muspelheim overgevlogene vonken, en plaatsten dezelve boven en onder aan den hemel, om de aarde en den hemel daardoor te verlichten. Aan eenige van deze lichten gaven zij eene vaste plaats, aan andere lieten zij eenen vrijen loop; evenwel bepaalden zij dezelve binnen eenen zekeren kring en regelden hunnen loop. Daaruit ontstond, zoo als de oude liederen zeggen, het onderscheid der dagen en de tijdrekening; want voorheen, leest men in de Wöluspaa, wist de zon haar paleis niet, noch kenden de sterren hare plaatsen, noch de maan hare kracht.
De aarde was rond, en buiten om heen de diepe zee, wier strand de zonen van Bör aan de reuzenfamilien tot eene woonplaats inruimden; maar voor de binnenlanden der aarde bouwden zij eenen burg rondom de wereld, om dezelve voor den overlast der reuzen te beveiligen. Daartoe gebruikten zij IJmers wenkbraauwen, en noemden dezen burg Midgard. Vervolgens namen zij de hersenen van den reus, wierpen die in de lucht en maakten daarvan de wolken.

Als Börs zonen eens langs het zeestrand wandelden, vonden zij twee blokjes, die zij opnamen en daaruit twee menschen schiepen. De een gaf hun ziel en leven, de ander verstand en beweging, de derde gelaat, spraak, gehoor en gezigt. Daarna gaven zij hun klecderen en namen. Den man noemden zij Askur, de vrouw Embla. Deze beide, wien hunne woonplaats in Midgard aangewezen werd, zijn de stamouders van het gansche menschengeslacht.

{==418==} {>>pagina-aanduiding<<}

Niörfe of Narfe (duister) heette een reus (of Iötun), die in Iötunheim woonde. Deze had eene dochter, Nött (nacht) genaamd, zwart en donker, even als haar geslacht. Zij heeft drie mannen gehad: eerst Nagelfare, wien zij Audur (ledig) baarde; vervolgens Anar (liefde gunstig), ten laatste Dellingur (schemering), die bij haar eenen zoon Dagur (dag), licht en schoon als zijn vaders geslacht, verwekte. Daarop nam Alvader Nött en haren zoon Dagur tot zich, en gaf hun twee hengsten en twee wagens, en zond hen in den hemel, om elken dag de aarde eenmaal rond te rijden. Nött rijdt vooraan op haren hengst Rymfaxe (donkermaan) en bedauwt elken morgen de aarde met het schuim, dat van zijn gebit afdruipt. Het ros van Dagur heet Skinfaxe (glansmaan) en verlicht met zijne manen de lucht en de gansche aarde.

Een man, met name Mundilfare (asbeweger), had twee kinderen, die zoo schoon en aardig waren, dat hij zijnen zoon Maani (maan), zijne dochter Sool (zon) noemde en deze aan Glanur of Glemur (vreugd) uithuwde. Doch de Goden, over dezen hoogmoed misnoegd zijnde, ontnamen hem deze beide kinderen en verplaatsten dezelve in den hemel. Sool moest de paarden leiden, die den wagen der zon trekken, welke door de Goden geschapen is om de wereld te verlichten. Het eene paard heet Alswidur (alles verzengend), het andere Arwalkur (vroeg ontwakend). Onder den buik van elk paard plaatsten de Goden eenen blaasbalg ter verkoeling, die in eenige oude gedenkstukken Isarnkoll (morgenluchtje) genoemd wordt. Maani daarentegen bestuurde den loop der maan en regelde de nieuwe maan en de maansverdeelingen (kwartieren). Hij roofde eens twee kinderen, Bil (asmatting) en Hiuke (verkwikking), van de aarde weg, als zij van de bron Byrger terug keerden en met den draagboom Simul den wateremmer Sägur op hunne schouderen droegen. Hun vader heette Widfinnur. Deze beide vergezellen thans bestendig de maan, zoo als men van de aarde zien kan.

{==419==} {>>pagina-aanduiding<<}

Het is geen wonder, dat de zon zoo onvermoeid voortloopt, vermits zij gestadig vervolgd wordt en geen ander middel heeft om te ontkomen, dan onophoudelijk te loopen. Er zijn namelijk twee wolven, waarvan de eene, die Skoll heet, haar naloopt en dreigt te verslinden; zij vreest voor denzelven en zal ook eenmaal door hem ingehaald en verslonden worden. De andere wolf heet Hate Hrödwitnisson: deze loopt voor de zon uit en vervolgt de maan, om dezelve te verslinden, hetgeen ook eens geschieden zal.
De beide wolven stammen af van zekeren Gygur, die ten oosten van Midgard woont in het woud Jarnwidur (ijzerbosch), waar al de tooveressen, die men Jarnwidien noemt. haar verblijf houden. Deze oude Gygur is de stamvader van vele reuzenzonen, die alle naar wilde dieren gelijken, en daaronder ook van de gemelde wolven.

De kinderziekte en de mazelen waren reeds bij de ouden bekend.

De kinderziekte is niet eene zoo nieuwe ziekte als vele Geneeskundigen denken, maar zij is ook niet zeer oud. Onder de portretten, door de Grieken en Romeinen van hunne tijd- en landgenooten geschilderd, vertoonen zij niemand, door de kinderziekte geschonden, welke heden ten dage zoo vele tronien ontluistert. Plinius schijnt dezelve niet gekend te hebben niettegenstaande hij eene optelling doet van eenige ziekten (*), welke, in zijnen tijd, nieuw waren te Rome. De jicht was er toen nog zeer zeldzaam; en om te toonen, dat dezelve nieuw en vreemd was in Italie, brengt hij tot bewijs bij, dat men er geenen Latijnschen naam voor had. De Circassiers, wier schoonheid zoo zeer geroemd wordt, vertoonen geenerlei blijken van kinderpokjes. De vlekken in het aangezigt, door de Romeinen vari genaamd, en waarvan de Latijnsche naam Varioloe afkomstig is,

{==420==} {>>pagina-aanduiding<<}
waren, echter, geheel iets anders; het waren vlekken, waarmede de kinderen geboren werden. Duidelijk blijkt dit uit de snakerij van cicero aan servilius isauricus, die met deze vlekken geteekend was, toen hij hem te gemoet voerde: Miror quid sit quod pater tuus homo constantissimus te nobis varium reliquit. Hij noemt hem varium, quod varis esset deformis, en geeft duidelijk te verstaan, dat hij door zijns vaders bewerking, en niet door ziekte, zoodanig was geworden, zoo als turnebius dacht. Toen de Geneeskundige celsus (*) over verscheidene soorten van puisten handelde, moest hij aldaar van de kinderziekte, indien hij dezelve had gekend, gesproken hebben; en, echter, hier zoo min als elders in zijne schriften, zegt hij er geen enkel woord van: want de ϕνματα, welke hij in datzelfde Boek beschrijft, zijn iets anders, gelijk ook de εξανϑηματα en εξανϑισματα van hippocrates, zoo als uit zijne beschrijving van deze ziekten blijkt. Niet anders, echter, dan de Kinderziekte en de Mazelen kunnen er bedoeld worden met de εξεματα en εξενϑηματα, door den Sterrewigchelaar vettius valero in zijne Anthologien beschreven: want hij bepaalt dezelve inzonderheid bij de kinderen, van welke hij zegt, dat er velen daaraan sterven. Vettius leefde ten tijde van constantinus, en dus
reeds zoo vroeg als in de IVde Eeuw der Christelijke Jaartelling. Na genoeg hetzelfde vermeldt de Geneeskundige aëtius, die eenigen tijd na den Keizer valens leefde, aangaande deze ziekten. Niet wel iets anders dan de kinderpokjes kan de ziekte geweest zijn, die in Frankrijk zoo groote verwoestingen aanrigtte ten tijde van Koning childebert, omtrent het jaar 520, volgens de getuigenis van gregorius van Tours (Lib. VI, Cap. 14.) Cum pupulis et vesicis, quoe multum populum affecerint morte. Veel duidelijker gewaagt de Geschiedenis der Saracenen van deze ziekte. Men ontmoet in dezelve eenen Calif, aan die ziekte gestorven, en eenige andere, die er de kenmerken van op het gelaat droegen, in de VIIde en VIIIste Eeuw. Omtrent het midden der Xde Eeuw stierf daaraan boudewijn, Prins van Vlaanderen. Veel gevaarlijker en besmettelijker is

{==421==} {>>pagina-aanduiding<<}
dezelve in de verzengde luchtstreek; en dit doet mij vermoeden, dat, hoewel zij buiten die luchtstreek niet bekend was vóór de veroveringen der Saracenen, deze Natie, evenwel, dezelve uit haar land met zich voerende, haar meer en meer verspreid heeft. De Spanjaarden bragten die ziekte naar Amerika over, en de broeder van motezuma, Koning van Mexico, stierf er aan. Niet anders dan de Mazelen kunnen, volgens sommigen, door de Boa bedoeld worden, door plinius beschreven (*), in de volgende bewoordingen: boa appellantur morbus pupularum, cum rubent corpora. Iets anders, intusschen, duiden deze pupuloe aan dan roodheid des ligchaams, en ik vermoed, dat er eene soort van melaatschheid of schurft door bedoeld wordt.

De gezondheid der grijsaards.

De sterkte en de gezondheid, welke bij eenige grijsaards worden bespeurd, gelijken naar een' ondermijnden toren. Deze toren vertoont zich als even vast, even sterk en duurzaam, als toen dezelve onlangs gebouwd was; nogtans heeft dezelve geene grondslagen meer; hij rust slechts op eenige zijklippen, die zich eensklaps begevende, den toren oogenblikkelijk doen instorten. De grondslagen des levens zijn bij de oude lieden vernietigd, het grondsap is uitgeput, de levensdeelen zijn versleten, het werktuig wordt slechts door eenige bijgemetselde brokken ondersteund, dat wil zeggen, door de kracht van het ligchaamsgestel, en door de voortduring des indruks der eerste beweging. Daarenboven zoude ik mij deze schijnbare gezondheid kunnen vergelijken bij de glastranen, die den schijn van volkomene vastheid vertoonen, doch, slechts een weinig gedrukt wordende, in kleine stosdeeltjes vallen.


{==422==} {>>pagina-aanduiding<<}

Gedachten.

De menschlievende weldadige roept den roover toe: Ik geef het u! en hij verandert dus den diefstal in een geschenk. De ondankbare gebruikt de weldaad tot een oogmerk, hetwelk aan het doel niet beantwoordt, waarvoor hij het gevorderd en gekregen had, en dus maakt hij van het geschenk een diefstal.

Loop de gevaren nimmer in den mond, noch steun ooit op de vlugheid uwer schreden. Die zijne geestelijke vijanden wil bevechten, die strijde als de Parthen: zij vechten vlugtende en te paard. Wijk voor uwen vijand, bestrijd hem vlugtende en door genade gevoerd.

Ware vrienden deelen in voor- en tegenspoed, in droefheid en blijdschap. Een baatzuchtig vriend is als een gehuurde huilder: hij stort tranen voor geld. Roept hem uw vijand en biedt hij hem meer, hij speelt bij hem dezelfde rol. Een wispelturig vriend zal weldra met uwen vijand in vriendschap treden. Bouwt gij op eenen dusdanigen vriend? Ik mag met hetzelfde regt op eenen vijand bouwen, en op de golven timmeren.

Berisp uwen broeder met den vinger der liefde, straf u zelven met de hand der wraak: nader uwen broeder met toegevendheid, ga tot u zelven met gestrengheid, zoo zal tuschen u beiden de inschikkelijkheid plaats vinden. Die zich zelven met inschikkelijkheid, zijnen broeder met gestrengheid behandelt, die maakt zich zijner eigene gestrengheid schuldig en de inschikkelijkheid zijns broeders staat mede voor zijne rekening.

{==423==} {>>pagina-aanduiding<<}

Het opregt Christelijk leven groeit op den stam der Genade. Vrome daden zijn hare knoppen, de zon der volmaaktheid ontwikkelt ze, innig zielsgenoegen is hare bloesem en de eeuwige belooning hare vrucht.

Voorbeeld van strenge geregtigheid in het Oosten.

Ofschoon het sijstema der Oostersche Regering enkel door grenzeloos Despotismus in stand gehouden wordt, zoo vindt men toch bij de Vorsten aldaar zeer dikwerf niet slechts eene ongewone bereidwilligheid, om de belangen hunner onderdanen te behartigen; maar er zijn ook niet weinige voorbeelden, dat de wreedste Tirannen bittere waarheden en bitse redenen, wanneer zij slechts met eene zekere stoutmoedigheid en gezond verstand uitgebragt worden, aangehoord hebben, zonder daarover gevoelig te worden.
De groote woestijn Naubendigan werd een' langen tijd door roofgespuis, hetwelk de Karavanen plunderde en de kooplieden ombragt, onveilig gemaakt. Zoo gebeurde het ook, dat in het begin der XIde Eeuw, weldra na dat Sultan mahomed Perzie veroverd had, eene Karavaan geplunderd werd. Onder de vermoorden bevond zich ook de zoon eener weduwe. Deze arme vrouw begaf zich oogenblikkelijk naar den Sultan en vorderde genoegdoening voor de vermoording van haren zoon. Mahomed hoorde hare klagten opmerkzaam aan, en gaf haar daarop tot antwoord: dat zijn Rijk te uitgestrekt was, dan dat het hem mogelijk zou zijn, om elke kleine ongeregeldheid, die zich op eenen zoo verren afstand van zijne Residentie toedroeg, voor te komen. ‘Waarom’ (hervatte de weduwe) ‘zorgt gij dan op eene andere wijze niet daarvoor? Gelooft gij niet, dat gij daarvan op eenen oordeelsdag rekenschap zult moeten geven?’ Mahomed, die zich door de waarheid dezes antwoords getroffen vond, verontrustte zich daarover niet in het minste, maar beschonk veelmeer de wedu-
{==424==} {>>pagina-aanduiding<<}
we op het grootmoedigste, en beloofde haar de volstrektste genoegdoening. Hij ijlde hierop onverwijld naar Ispahan, en vaardigde aldaar eene bekendmaking uit, waarin aan allen, die door de woestijn reizen zouden, voor hunne personen en goederen volkomene veiligheid beloofd werd. Hij verzamelde eene groote menigte kooplieden in Ispahan; maar zij stonden niet weinig verbaasd, toen zij niet meer dan honderd soldaten vonden, om de Karavaan te dekken. Zij stelden, wel is waar, den Sultan voor, dat de roovers te talrijk en te vermetel waren, dan dat een korps van 100 man in staat zou zijn, om ze in teugel te houden; maar mahomed, die zich op zijne genomene maatregelen verliet, beval, dat zij afreizen moesten, en verzekerde hen nogmaals van de volstrektste veiligheid. Hij had namelijk te gelijker tijd bevel gegeven, om eene menigte korven met
vergiftigde vruchten te vullen; de bevelvoerende Officier moest dan aan zeker oord, alwaar de roovers gewoonlijk de Karavaan plagten te overvallen, halt houden, en de vruchten aldaar, als of hij ze in de zon wilde laten droogen, uitpakken. Dit geschiedde, de roovers kwamen weldra te voorschijn, en de wacht nam, overeenkomstig hare orders, de vlugt. Daar nu natuurlijk in deze brandende woestijn, den roovers niets gewenschter zijn kon, dan zulke verkoelende en verkwikkelijke vruchten, zoo vielen zij, terwijl zij de Karavaan weldra weder hoopten in te halen, aanstonds met eene groote begeerte op deze vruchten aan. Doch naauwelijks hadden zij daarvan een gedeelte opgegeten, of het daarin verborgene vergift werkte, en de gansche rooversbende stierf op de plaats.

Voorbeeld van teederhartige moederliefde ook bij de dieren.

De witte Groenlandsche en Spitzbergensche Beer is merkelijk grooter dan de bruine Europische of zwarte Noord-Amerikaansche Beer. Dit dier leeft van visch en zeehonden; men ontmoet het niet alleen aan

{==425==} {>>pagina-aanduiding<<}
de vaste kust in de landen, die aan de Noordpool grenzen, maar dikmaals ook op ijsschotsen, eenige mijlen ver in zee. In eene geloofwaardige Reisbeschrijving ontmoetten wij onlangs het volgende verhaal, dat dier betreffende.
Op zekeren dag in den vroegen morgen riep de man, die op den uitkijk zat, dat hij drie Beeren met grooten spoed over het ijs zag loopen, hunnen weg nemende naar het schip. Ongetwijfeld waren zij gelokt door den reuk van het spek van het zeepaard, eenige dagen te voren gedood, hetwelk de manschap had in brand gestoken, en nu nog op het ijs brandde. Welhaast bleek het, dat de Beeren eene moeder met twee jongen waren; maar de jongen waren bijkans zoo groot als de moeder. IJlings schoten zij toe op het vuur, rukten het gedeelte van het vleesch van het zeepaard, hetwelk nog niet verbrand was, uit de vlammen, en sloegen het gretig te lijve. De matrozen wierpen de stukken vleesch van het zeepaard, die zij nog bewaard hadden, op het ijs, hetwelk de Beerin alleen weghaalde, verdeelende dezelve onder hare jongen, en voor zich zelve slechts een klein gedeelte behoudende. Terwijl zij het laatste stuk weghaalde, schoten de matrozen op de jongen, zoodat zij beiden dood nedervielen; bij het teruggaan werd ook de moeder, doch niet doodelijk, gewond.
Niemand, ten zij van een gansch ongevoelig hart, konde zijne tranen bedwingen, op het zien van de teederhartigheid, welke het arme beest vertoonde, in de jongste oogenblikken der stervende jongen. Hoewel de Beerin zwaar gekwetst was, en naauwelijks naar de plaats konde kruipen, alwaar zij lagen, voerde zij, echter, het stuk spek, hetwelk zij had gehaald, even als de voorgaande, derwaarts, scheurde het in kleine brokken, en leide het voor dezelven neder; en toen zij zag, dat zij niet wilden eten, leide zij hare pooten eerst op het eene, dan op het andere jong, en trachtte dezelve op te heffen, slaande onder dit alles een erbarmelijk klaaggeluid. Ziende dat zij de jongen niet op de been konde helpen, ging zij henen; eenige weinige schreden van daar zijnde, keek zij om en zuchtte, keerde voorts terug tot de jongen, en likte hunne wonden. Te tweede maal ging zij heen,

{==426==} {>>pagina-aanduiding<<}
even als te voren, en eenige weinige schreden zijnde gevorderd, keek zij insgelijks om, en stond eenigen tijd steenende stil. Doch hare jongen nog al niet opstaande, om haar te volgen, keerde zij van nieuws terug, en met teekens van onbeschrijfelijke deelneminge nu het een, dan het ander belikkende, liep zij al zuchtende en steenende rond. Ten laatste ziende, dat zij koud en levenloos waren, hief zij haar hoofd op naar het schip, en graauwde den moordenaren eenen vloek toe, welken zij met eene hagelbui van musketkogelen beantwoordden. Zij viel tuschen hare twee jongen, en stierf, likkende hare wonden.
Jeugdige Lezers en Lezeressen, wie gij zijt, kunt gij de moederlijke genegenheid der Beerin bewonderen, en de warmste bewegingen van dankbaarheid niet in uw hart gevoelen omtrent uwe ouders, die wel, in zekere mate, even als de dieren, door instinkt, maar nog meer uit beweging en met beredeneerd overleg, voor u de teederste zorge dragen?

Zonderlinge handel in de Zeventiende Eeuw.

De geest des handels brengt dikwijls onder de handelende Volken zeldzame pogingen voort. Dit had onder anderen ook bij de Hollanders plaats. De ijverzuchtige Nederlanders bragten, zoo als bekend is, reeds zeer lang door vlijt, geschiktheid en onderzoek der Natuur voornamelijk schoone en menigvuldige veranderingen van Tulpen voort en verkochten ze bijna door geheel Europa voor hooge prijzen. Deze Tulpenhandel nam in het jaar 1634 eene bijzondere wending, en ontaardde in een wezenlijk waagspel, doch hoofdzakelijk alleenlijk in Holland zelve. Men kocht en verkocht Tulpenbollen, zonder dat de verkooper dezelve wezenlijk bezat, of zonder dat de kooper dezelve ook verlangde te hebben. Zulk een handel was gewoonlijk eene enkele weddenschap tusschen den kooper en verkooper, wat eene zekere zeldzame soort van Tulpenbollen op eenen bepaalden

{==427==} {>>pagina-aanduiding<<}
tijd gelden zoude. Als, bij voorb., een genoemde en naauwkeurig beschrevene Tulpenbol voor duizend guldens na vier weken aangenomen was te leveren, dan was deszelfs prijs na verloop van dien tijd of toegenomen of verminderd, of nog even zoo hoog als ten tijde, toen de koop gesloten werd. In het laatste geval had geen van beide gewonnen, en de koop werd beschouwd als niet gemaakt te zijn; daar integendeel in het eerste geval, als namelijk de prijs toegenomen was en dezelfde bol, bij voorb., vijftien honderd guldens koste, had de verkooper verloren, en moest aan den kooper vijf honderd guldens toetellen; was evenwel de prijs van den bol ten tijde der aflevering gedaald, dan was het verlies aan de zijde des koopers. Over de wezenlijke aflevering van den bol werd in het geheel niet gesproken. - Deze handel, of veeleer dit geluksspel, dreven lieden van alle standen, zelfs bedienden, knechts en dienstboden. Die geen baar geld had, verpandde huizen, akkers, meubels, kleederen, enz., en niet zelden werd daardoor een arme eensklaps rijk, en een rijke arm. Het was niet geheel zeldzaam, dat een enkele bol van eene schoone of zeldzame soort tot op duizend guldens in prijs steeg. Dit duurde tot in het jaar 1673, in welke deze zeldzame Tulpenhandel door 's lands verordeningen weder in hare palen terug gebragt werd. Doch deze liefhebberij voor schoone en zeldzame soorten van Tulpen en andere bloembollen, is den Hollanderen als een Nationale trek bijgebleven, en de handel in deze bloemen is nog altijd aanzienlijk.

Maakt het kleed den man?

(Eene Anekdote uit het Leven van theophrastus paracelsus.)

Van den beroemden Duitschen Wijsgeer en Arts philippus aureolus theophrastus paracelsus bombastus van hohenheim (geboren te Einsiedeln bij Zurich, 1493, en gestorven te Saltzburg,

{==428==} {>>pagina-aanduiding<<}
den 24sten van Herfstmaand, 1541,) wordt de volgende Anekdote verhaald, welke hem van de zijde zijner verachting van allen uitwendigen glans bijzonderlijk karakteriseert.
Hij werd namelijk bij den Keizer in deszelfs ziekte geroepen. Toen hij nu naar denzelven wilde gaan, hadden de Hovelingen hem niet in zijne dagelijksche kleederen, wijl die wat slecht uitzagen, bij den Keizer willen toelaten, maar hem eenen kostbaren rok of Talar aangetrokken, en zoo bij den Keizer gebragt. De Keizer zeide in langen tijd niets, theophrastus ook niet. Eindelijk, toen de Keizer klaagde, dat hij niet wist, wat zij hem daar voor eenen Arts aangewezen hadden, die niets tot hem sprak, niets bij hem deed; had deze geantwoord: hij had gemeend, dat de rok het doen moeste.

Een zeldzaam voorbeeld van buitengewone vruchtbaarheid.

In den jare 1782 had men het volgende voorbeeld van buitengewone vruchtbaarheid. Een Boer uit het Moscovische Stadhouderschap in den Schniskischen Kreits, met name fedor wassilew, toen ter tijd vijf en zeventig jaren oud, bragt met twee vrouwen 87 kinderen ter wereld. Zijne eerste vrouw baarde zeven en twintig maal en bragt vier maal 4 kinderen te gelijk, zeven maal drielingen en zestien maal tweelingen ter wereld, dus nooit een eenig kind. De tweede vrouw was niet minder vruchtbaar en baarde in acht kraambedden 18 kinderen. Van al deze 87 kinderen leefden dat jaar nog 83. (Hermann's Statistischen Schilderungen des Russischen Reichs, 1790.)


{==429==} {>>pagina-aanduiding<<}

Aan de verzoening.


U, zalige dochter der Godlijke liefde, 
Die meer dan den wellust der minnende Serass 
Aan sterflingen biedt! 
U, die de verrukking des eeuwigen morgens, 
Vol teederheid schakelt aan 't vlugtigste tijdstip, 
U wijd' ik mijn lied. 
 
U, teedre Verzoening! u snaar ik het speeltuig, 
Het speeltuig, door 't blozen des lagchenden daagraads 
Vol wellust omvloeid. 
Geen tranen des jammers ontwijden de bloesems 
Van Godlijk genoegen. Triomf! 't is gods lusthof, 
Die schuldloos herbloeit. 
 
Ja, god! ook in 't stof zelfs der slapende dooden, 
Herbloeit nog uw lusthof, waar liefdevolle onschuld 
Haar feestoffers brengt: 
't Gevoel kent uw stem nog in lisplende koeltjes, 
Wen stomme verrukking haar tranen als paarlen 
Des morgenstonds plengt. 
 
O teedre Verzoening! 't ontbreekt mij aan woorden. 
Hoe zwoegt mij de boezem! Geen taal schenkt mij beelden 
Voor 't fijnste gevoel; 
Neen, teedre Verzoening! bij 't spraakloos omhelzen, 
Bij 't weenen der blijdschap en 't gloeijen der harten, 
Zijn woorden te koel. 
 
Elk tikje van 't gloeijende hart, is dan Lofzang. 
Elk traantje der vreugd kaatst het beeld der verrukking 
Dan vlekkeloos weêr. 
Toch, teedre Verzoening! Toch zing ik uw Loflied, 
En kniel in den eeuwigen tempel der vriendschap, 
Vol zielenvreugd neêr. 
 
De ontaardende menschheid beefde eens voor verdelging. 
De hemelsche liefde en de vrede verlieten 
Dit rampvol gewest: 
Begeerte, bevleugeld door woedende driften, 
Had zinloos de bronnen der blijde genieting 
Voor de onschuld verpest. 

{==430==} {>>pagina-aanduiding<<}

Toen baarde de trotschheid verachting en afgunst; 
Toen woedde de tweedragt, en scheurde den boezem 
Der teedre natuur. 
De haat, zoo afschuwlijk, vermoordde de menschheid; 
De trouw lag vertrapt en 't verraad werd geboren 
In 't jammervolste uur. 
 
Ja, Eendragt, wier glansen zoo rein als de luister, 
Die, nimmer geschapen, den Eeuwigen Vader 
Des aanzijns, omkleedt, 
Ja, Eendragt, die Godlijke zon, die de schepping 
Met orden en werking bezielt, werd omtogen 
Met wolken van leed. 
 
De nachtstormen loeiden door 't vreeslijkste duister; 
Geen morgenster gloorde; geen bergtoppen bloosden; 
Geen hoop schonk meer troost. 
Verbroederde volken verscheurden elkander 
Het hart, en de vaders vergoten al juichend 
Het bloed van hun kroost. 
 
Geen broeder vond schuilplaats in de armen des broeders; 
Neen, - wraak, in de vlammen des afgronds geboren, 
Dorstte eindloos naar bloed. 
Haar dolk trof het hart zelfs der teederste gade, 
En wroette in den boezem der moeder, die eenmaal 
Haar beul had gevoed. 
 
De Vriendschap, die beeldtnis der zeegnende Godheid, 
Zij, die in den moordkelk der wanhoop nog troost brengt, 
Ontvlugtte dit oord. 
De vriend werd verraden, gehaat en gelasterd, 
Ach! zelfs door de hand, die hij stervend nog zegent, 
Verachtlijk vermoord. 
 
Maar de Eeuwige Liefde, die zelfs door de vruchten 
Der dwaling en ondeugd, hoe wrang ook, hoe bitter, 
Tot zaligheid wenkt, 
Die Eeuwige Liefde zag neêr, vol ontserming, 
Op de aarde, zoo lang door het bloed en de tranen 
Der menschheid gedrenkt. 
 
Straks daalde Verzoening, gehuld in de glansen 
Van de Englen der onschuld, en reikte aan de menschheid 
Haar zeegnende hand. 
Zij stelpte de wonden, en droogde de tranen; 
Zij strengelde uit mirten en dauwende rozen, 
Den zaligsten band. 

{==431==} {>>pagina-aanduiding<<}

Ja, zaligheên dauwden, o god! van haar ketens, 
Die wraakzucht en bloeddorst vol tooverkracht boeiden; 
De rust werd hersteld. 
De nachtvolle wolken des jammers verdunden; 
De vlammende bliksem verloor zich in scheemring, 
Die blijdschap voorspelt. 
 
Natuur lachte u tegen, o zaalge Verzoening! 
Gij zweesdet op wolkjes der Lente, over 't slagveld, 
Met bloesems getooid; 
En de Engel des levens omhelsde den vrede. 
Het graf der vermoorden werd weenend met palmen 
En rozen bestrooid. 
 
't Gebrul der vertwijsting, o zaalge Verzoening! 
O Liefling der Menschheid! verdween in den Loszang 
Der dankende vreugd. 
Natuur kon haar stem weêr weldadig doen hooren, 
En vriendschap ontsloot weêr de bron van gods wellust 
Voor onschuld en deugd. 
 
Vervloeking verstomde op de lippen des vaders; 
Vergevende liefde, vertroostende ontferming 
Verzachtte de smart. 
Hier weende de zoon aan den boezem zijns vaders; 
Ginds klemde zich 't snikkende meisje, vol weemoed, 
Aan 't moederlijk hart. 
 
O zaalge Verzoening! uw zegel versierde 
Voor 't altaar der liefde de hemelsche banden 
Der vleklooze trouw 
Gij stapte in den tempel der Godlijke vriendschap, 
En mengde gevoelvol de heiligste tranen 
Van liefde en berouw. 
 
Wie stemt hier mijn dichtlier? o zaalge Verzoening! 
Het speeltuig der Englen klinkt bij uw triomfen 
Meer Godlijk, meer zacht 
Dan zelfs bij het worden van wentlende sfeeren. 
De zeedlijke wereld herneemt, o Verzoening! 
Haar glorie, haar kracht. 
 
Dan, ach! - 'k zie de vleug'len der wegzwevende eeuwen, 
Door moordende tweedragt en brandende wraakzucht, 
Met bloed nog bespat. 
De haat blijft nog woeden, en spot nog met tranen 
Des bittersten weedoms; 't verraad kweekt nog slangen, 
Op 't bloemrijkste pad. 

{==432==} {>>pagina-aanduiding<<}

Maar, teedre Verzoening! waar 't suizen der vleuglen 
Van Englen der onschuld, met zilveren toonen, 
Uw komst ons voorspelt, 
Daar blazen de koeltjes der wildernis, rozen; 
Terwijl, op de rotsen, de olijf aan den wiegenden 
Distelstruik zwelt. 
 
Nooit ziet ge u voor eeuwig van de aarde verbannen, 
O zaalge Verzoening! Neen, eens breekt op 't heerlijkst 
Uw glorieseest aan. 
Eens juicht heel Natuur; eens weêrgalmen de toonen 
Des eeuwigen vredes, wen 't schandjuk der ondeugd 
Door vuur zal vergaan. 
 
Laat huichlenden hoogmoed vrij de onschuld nog martlen; 
Ja, eerlooze Valschheid! juich vrij, wen de boezem 
Van 't slagtoffer bloedt. 
Miskend en veracht mòog' de kreet der vertwijfling 
Zich eenzaam doen hooren, bij 't juichen des lastraars; 
Rampzaalgen! houdt moed. 
 
Het uur der verzoening ontrolt aan de toekomst, 
Dan weenen zelfs Eng'len den traan der verrukking; 
Dan juicht het gevoel. 
Dan grieft zelfs de treffende bede om vergifnis. 
Ach! - alles berouwt u; de vurigste liefde 
Schijnt zielloos en koel. 
 
Verdriet en mishandling verzinken voor eeuwig 
In 't graf der vergeting, met nacht overschaduwd, 
De aandoenlijkste smart. 
Geeft slechts aan de beelden van 't zwijgend verleden, 
lets plegtigs, iets heiligs, en adelt den wellust 
Van 't vol gestroomd hart. 
 
Verzoening! u zong ik met stervende toonen. 
De trillende dichtlier werd slechts door de scheemring 
Des daagraads beglansd. 
Maar 'k zing uw triomflied eens boven den tijdstroom, 
Waar Eeuwige Liefde mijn speeltuig met palmen 
Der glorie bekranst. 




{==433==} {>>pagina-aanduiding<<}

Mengelstukken.

Eenzame overdenking in eenen Zomernacht.

De schoone lange dag omhult nog naauwelijks het goudlokkig hoofd met doorschijnende wolken in het westen, waaruit zich nog de liefelijkste glansen langs het gewelf verspreiden, of de zoele nacht, die verkwikking en rust om zich henen dauwt, geleidt tallooze tintelende sterren als ten dans, op den bevenden luchtstroom, waarin de maan haren bleeken luister spiegelt. Welkom, driewerf welkom, zijt gij, bekoorlijke Zomernacht! die het groeijend leven aan den vollen boezem der wolken met verfrissching drenkt, die vernieuwde veerkracht over de dierlijke schepping ademt, en bronnen van het liefelijkst genot in uwe heilige stilte - in de schaduw van het sluimerige duister, dat gij zoo weldadig uitbreidt - doet ontspringen. Ja - welkom zijt gij mij, plegtige uren des middernachts! Alles zwijgt om mij henen; slechts de doffe klank der klok, die heden het uur des middernachts slaat, doet de voetstappen des tijds, door de uitgebreide eenzaamheid, brommend weêrgalmen. Het zijn deze uren, met zoo veel regt aan het heiligst nadenken geheiligd, die mij het beeld der nog ledige, der nog onbewoonde aarde, toen de geest des Almagtigen, op liefelijk ruischende vleugelen, levenwekkend over de nog onbezielde schepping zweefde, voor den geest roepen. Ook toen was eene suizende stilte op de bloemrijke velden, in de zwijgende wouden, op de eenzame bergtoppen, en in de met beken doorslingerde dalen, gelegerd; maar in die suizende stilte wandelde de vormende Almagt - de namelooze wijsheid verkoos toen, uit alle mogelijkheden, de volmaaktste ontwerpen; en de onbegrensde liefde schonk het wezenlijk bestaan aan die ontwerpen. Ook nu wandelt god, de Schepper van het heelal, maar ook de Vader van mijn aanwezen, in de suizende stilte, die mij omringt; de hoogste gelukzaligheid blijft eeuwig zijne bedoeling, hoe veel zonnestelsels ook ont-
{==434==} {>>pagina-aanduiding<<}
staan mogen - hoe veel millioenen wordende werelden nog door juichende hemelkoren het geboortelied moge worden
toegezongen; deze aarde, welke, in vergelijking van het heelal, minder is dan een wemelend zonnestofje; deze aarde is niet minder dan het heerlijkst, dan het glansrijkst middelpunt der onafmetelijke schepping, het voorwerp van de teederste zorg, van de behoudende liefde des Eeuwigen, die over het kleinste insekt, die over het kruipend wormpje, met dezelfde onwankelbare trouw, als over de eerste glansrijke Serafs waakt. - Ook nu, in deze heilige uren der vreedzame rust, ook nu predikt de geheele Natuur gods grootheid en liefde; hare leerzame stem weergalmt door de geheele schepping; luid spreekt zij tot het menschelijk gevoel, en aanbiddende dankbaarheid brengt wijd en zijd de offers der stille, der zwijgende verrukking? Wat is rust? Zij bestaat niet dan in de onaanwezendheid. Alles werkt tot voltooijing, versterving en herbloeijing; - bewustelooze slaap- en bedachtzame aanwending van ziels- en ligchaamskrachten, - dood en geboorte zelfs; alles werkt aan de ontwikkeling van het volmaakt ontwerp der Eeuwige Wijsheid, het ontwerp van algemeene gelukzaligheid. Heden bestraalt de zon het andere halve rond der omwentelende aarde; alles, wat leven heeft, verheugt zich daar in het schitterend licht; menschen en dieren worden mild gedrenkt uit volle bronnen van levensgenot; niet een schepsel dorst te vergeefs naar dat genot; niet een roept te vergeefs om voedsel; de Schepper heeft voor allen, in den ruimen tempel der natuur, den vollen disch doen spreiden, op de bergen, in de dalen, in de ontoegankelijke wouden, in de onafzigtbaarste woestenijen - alom stroomt genieting en vreugd voor het gevoelig leven; terwijl het volmaakt Opperwezen zich verlustigt in de gelukzaligheid, die uit zijn eigen aanwezen, tot aan de grenzen van het namelooze niet, in heldere beken voortstroomt. Hier is het nacht, hier spreidde de wijkende zon de koele, de verkwikkende rustkoets voor het vermoeide leven, de duisternis hangt als eene ondoorzigtbare gordijn over deze rustkoets;
maar zonk dan ook het leven, door den nacht, in eene geheele werkeloosheid weg? Neen - dit ware onbestaanbaar met het denkbeeld

{==435==} {>>pagina-aanduiding<<}
van leven; alles herstelt zich, de planten vermengen hare uitwasemingen met de overige dampen, die haar omringen, zoowel als met zuivere lucht, en de natuur bereidt uit dit mengsel nieuwe kracht om te groeijen, te bloeijen, en te rijpen; ook het dierlijk leven wordt door nieuwe jeugd omvloeid; de mengeling van sappen, die het bewerktuigd zamenstel doorstroomen, wordt veredeld en aan bloeijende gezondheid geheiligd. De mensch vleit zich in den arm des slaaps, om met verjongde krachten te ontwaken, om met den nieuwen dag eene nieuwe loopbaan aan te vangen; ja, om op nieuw het strijdperk der deugd, met duizend verleidingen tot pligtverzuim, of tot misdrijf, in te treden, om den onwaardeerbaren eerlauwrier der zalige zelfvoldoening te verkrijgen, en om door een verstandig genot van het tegenwoordig leven, zijne vatbaarheid voor eeuwig toenemend geluk uit te breiden.
O! rust zacht dan, gij Edelen, gij Geliefden, onder mijne Natuurgenooten! tegen wie de verstorvene dag nimmer getuigen zal; gij, op wier geweten de afgeperste tranen der onschuld, der verdrukten of der door ondankbaarheid en ontrouw bedroefden, niet branden. Ja - rust zacht, gij, die, voor het oog der alziende Godheid biddend neergeknield, met kinderlijke vrijmoedigheid rekenschap gaaft, van de bestede uren des dags, eer gij u in de zoete bewusteloosheid des verkwikkenden slaaps voeldet wegzinken. Met dankbare vreugd zaagt gij terug op uwe daden, die uit eerbied en liefde voor god, voor uwen liefderlijken Vader, voortvloeiden, en de hemelsche geuren der zelfvoldoening over uw gevoel wasemden. Met dankbare vreugd zaagt gij terug op uwe zuivere bedoelingen, op uwe reine opkomende gedachten, die in het verborgenste van uwe ziel slechts bestonden, maar die door den Alwetenden gezien, en in het gedenkboek des Eeuwigen Wereldregters aangeteekend zijn. Het is waar - ook met innige smart dacht gij terug aan uwe struikelingen, want dagelijks toch vindt het hart, dat met zich zelf bekend is, stof, om zich over zwakheden en gebreken te bedroeven. Maar wat eischt de Goddelijke, de vergevende liefde des Eenwigen, van zijne kinderen in het stof, anders, dan opregt berouw? Wat eischt die liefde anders dan het

{==436==} {>>pagina-aanduiding<<}
volkomenst vertrouwen op de gadelooze broedermin des verzoenenden Zaligmakers, die met zijne onschuld de schuld der boetvaardigen bedekt, die door zijne Goddelijke volmaaktheid de zwakheden der menschelijke natuur uitwischt, en zijne liefhebbende vertrouwelingen tot deelgenooten van zijne heerlijkheid wil verheffen. - O! rust zacht, gij Gelukkigen! die, terwijl de goedkeurende stem van den Alwetenden god in uwe ziel nog weergalmde, insliept. Ach! het was de zegenende liefde der dankbaren, die gij in den dringendsten nood ter hulp vloogt, de zegenende liefde der om brood schreijenden, die gij, weldoende, verzadigdet, of der hulpeloos ongegelukkigen, wier onherstelbaar leed gij door vertroostende tranen des medelijdens verzachtet, die nog om uwe eenzame sponde zweefde, toen de liefelijkste sluimering u vriendelijk de oogen sloot. Ja - rust zacht in de bescherming des Almagtigen; het zij dan, dat vergulde daken van prachtige paleizen uwe donsige koets overschaduwen; of dat slechts het rieten dak der nederige hut u voor den ruischenden nachtwind bedekt; de Engelen der Godsvrucht bewaken u. Allen, toch, bekleedt gij in de zinnelijke wereld den rang van waarlijk edele wezens, die de liefde en den eerbied der zalige onsterfelijken waardig zijn. Voor allen is de middernacht even als de vreedzame schaduw der levenwekkende vleugelen van de zorgende Godheid. Het vrij geweten, toch, spreidt voor den armen hutbewoner, die den vervlogenen dag aan de betrachting der heiligste pligten weidde, het leger van stroo eindeloos zachter, dan de verfijnde weelde immer de donsige koets voor den laaghartigen booswicht, in wiens boezem de wroeging rusteloos knaagt, kan spreiden. Verschrikkelijk zijn deze plegtige uren voor de ondeugd, die zich zelve het plegen van gruwelen bewust is. De suizende stilte, toch, geeft eene donderende kracht aan de stem van het verwijtend geweten, terwijl de duisternis, de zachte glansen der herinnering, die den beeldenden geest
bij het schilderen van al het verledene behulpzaam zijn, tot misleidende toovervlammen of dwaallichten verhoogt, en de afzigtelijkste gedaanten langs de overspannene zenuwen in tuimelende dansen doen rondzwieren. - Met regt siddert gij voor den nacht,

{==437==} {>>pagina-aanduiding<<}
gij Rampzalige! door wien de weggezonken dag schandelijk werd ontheiligd; en ook gij, die het regt aan het kruipend zelfbelang opofferdet, die de schreijende weduwe eerloos verdruktet, en de tranen der verlatene weezen mededoogenloos beschimptet. O! dat de morgenstond niet meer over uw boos hart moge opgaan! Belijdt uwe misdaad, laat waar berouw uwe schuld uitwischen; god is de vergevende liefde zelve, en laat het heiligst besluit, om zoo veel mogelijk de gepleegde gruwelen te herstellen, deze stille uren des nachts, voor u vereeuwigen! Ach! dat het martelend lijden van ziel of ligchaam nergens den slaap, die, als de dauw der natuur van gevoelige wezens, het leven weêr vrolijk doet opluiken, verbanne! Bange zorgen, knagende boezemsmart, die zich voor het oog der lagchende vreugd zoo zorgvuldig verschuilen, en moordende droefheid, om het gemis van dierbare lievelingen, weren, niet zelden, de verzachtende hand der sluimering van betraande oogleden af, of krachtverslindende krankheid verscheurt telkens, met verdubbelde woede, het zachte, het luchtige weessel der zoete gevoelloosheid, waarin de weldadige slaap de moegekermde ellendelingen wikkelde. - Ach - voor deze lijdenden pleit het gevoelvol hart om ontferming. O, god der Liefde! verhoor gij hun geschrei, ach - laat uwe gevoelbare tegenwoordigheid de donkere wolken der hopelooze zorg doen vlieden, laat vertroosting in den zwoegenden boezem, die de verkropte smart aan geenen medelijdenden vriend zelfs toevertrouwde, in deze met nacht omsluijerde uren verkwikking schenken! Laat hoop, zalige hoop, op de naderende toekomst, de tranen der diepbedroefden afdroogen, en laat zegenvolle herstelling op de rozenkleuren wieken liefelijk over het veege krankbed zweven! Dan zegeviert ook bij al deze ongelukkigen, de eeuwig heerlijke orde, die de geheele natuur aan gouden teugels geleidt, dan schudden de uren des middernachts verkwikkende rust van de luchtige vleugelen, en
de slaap ademt nieuwe jeugd en blijdschap in treurende harten; o! dan offert gevoelvolle liefde, o, Vader des Levens! u, ook in den donkeren nacht, den reinsten, den vurigsten dank; o! dan vloeijen de tranen der vreugd, uit het moede gewaakt oog der aanbiddende moeder, die bij

{==438==} {>>pagina-aanduiding<<}
het veege wiegje van haren zuigeling rusteloos waakt; dan wordt elke dankbare zucht, die uit het verruimd hart der lang bekommerde gade, of der teederbeminnende dochter, die haar jeugdig leven in de beklemde borst des grijzen vaders, of der magtelooze moeder poogt te ademen, eenen stillen lofzang; en de Schutsengelen der deugd vervangen, met zachte harmonische toonen der gouden harp, dit welluidend, dit gevoelvol lofoffer der liefde; zacht sluimert heden de onschuld, en de bekroonde deugd, zelfs in den eenzamen kerker; het gerinkel der ketenen verstoort den verkwikkenden slaap niet; neen - waar immer slaap de donsige wieken over de onschuld uitbreidt, daar doen haar de donkere kerkermuren en de ijzeren kluisters even weinig terug schrikken, als de nog lagchende lipjes des blozenden wiegelings, of de geurvolle rozenstruik, waarvan het suizende koeltje de blinkende nachtparelen op de lokken des vromen vreemdelings schudt, die vermoeid, onder zijne schaduw, biddend insluimerde.
Zacht rusten heden ook mijne wijd en zijd verstrooide vrienden, om wier bescherming mijne geheele ziel tot god bidt; zacht rusten zij in de schaduw der wakende Voorzienigheid, die hen allen tegen dreigende rampen beveiligt. Zacht rust gij ook heden, o Geliefde! die mijn hart in de dagen der bloeijende jeugd, toen de hoop nog de toekomst in vrolijk rozenverwig licht voor mij hulde, tot eene zusterlijke vriendin verkoos, en met al het vertrouwen der vurigste vriendschap beminde. Mijne verbeelding omzweeft uwe vreedzame rustkoets; de Engel der vriendschap zelfs - geleidt mijne verbeelding op hare stille vlugt; ja - even veilig geleidde haar, menigwerf, die Engel der hemelsche vriendschap, in de zwijgende duisternis, die ons wisselend lot zoo ondoordringbaar scheen omzweven te hebben. O! had ik toen droombeelden der zoetste vreugd voor u kunnen scheppen; droombeelden, die, hoe vlugtig ook, toch het gevoel met zachte genoegens voeden, en den storm der hartstogten, des haats, en der aangeprikkelde wraak in kalmte doen wegsluimeren, terwijl zij de teederste neigingen, door de welluidende stem van het verledene, doen ontwaken. Soortgelijke droombeelden omzweven op veelkleurige vlinderwieken

{==439==} {>>pagina-aanduiding<<}
heden welligt uwe ziel; o! dat zij dan ook nu de zoetste gewaarwordingen diep in uw gevoel mogen doen stroomen, opdat de lagchende morgenschemering u, bij het ontwaken, in de reine, heilige vreugd der juichende schepping moge doen deelen! Ja - droombeelden, hoe misleidend, hoe zeldzaam de afdruksels der waarheid ook zijn mogen, mengen vaak het zoet genot van een vlugtig oogenblik in den beker des langen, des treurigen lijdens. En is zelfs dit vertroostende dropje der vreugd ook niet een weldadig geschenk, dat uit de liefderijke natuur voortvloeit! O! droomt dan ook nu, gij slagtoffers des wreeden dwangs! gij, die eenzaam onder het donker kerkergewelf de betraande oogen sloot; o! droomt daar vrij - en gelukkig. Zelfs bij uw droevig ontwaken zal nog de mogelijkheid van de zegepraal der onschuld u verblijden. Droomt, o gij talrijke Zonen des Krijgs! gij, wien het niet vergund werd den roemrijken dood der dapperen in het bloedige strijdperk te sterven, maar die door grootmoedige vijanden, als geheiligde onderpanden van eigen heldenkroost, uwen moed, op vreemden grond door de trouwe vleugelen der beschaafde menschelijkheid ziet overschaduwt; o! droomt u heden vrij in de vaderlandsche lucht, in de lucht, die uwe wankelende wieg reeds omvloeide; o! droomt u in de van blijdschap bevende armen des grijzen vaders, of der magtelooze moeder, die uw welkomstfeest met weenende verrukking vierden; o! droomt u aan den zwoegenden boezem der sprakelooze weenende gade; o! droomt u in de omhelzing van liefkozende kinderen, voor wier belangen gij den laatsten droppel van uw heldenbloed wildet opofferen; ja, droomt u heden nieuwe zegepralen; bekranst u met eerlauwrieren, en zijt slechts deze nachtvolle uren gelukkig. Ontwakend zult gij toch vrolijk aan deze beelden terug denken, en het grievendst leed niet zelden vergeten. Verliest zich niet de wreedste slavernij van den verkochten Afrikaan vaak in het kalmste vergenoegen, wanneer hij op Amerika's beplanten grond, in de
luchtige nachthutten, onschuldig inslaapt, en daar de dagen zijner vrijheid, zijner ongedwongene jeugd, en eenvoudige gelukzaligheid zich terug droomt? O! dan huppelt hij weêr met dezelfde kommerlooze blijdschap door de digt begroeide wouden van Afrika; dan

{==440==} {>>pagina-aanduiding<<}
juicht hij weêr in de vaderlijke woningen of vlecht voor zijne jonge geliefde, aan den oever der breede rivier, eenen bloemenkrans; of hij rust met haar in de schaduw der wiegende vruchtboomen, die door de heldere beek, welke in den regentijd van het gebergte stroomt, ruischend besproeid worden.
O! droomt vreedzaam voort, gij lijdende Natuurgenooten! en zijt voor het minst in den stillen nacht, die den moederlijken schoot der natuur, waarin gij veilig rust, overschaduwt, nog eenmaal gelukkig. Wat anders ook, Kinderen des voorspoeds! wat anders is de praal, die u omringt, en de rijkste genieting, die u te gemoet stroomt, dan een ijdele droom, dien gij wakende droomt? Een oogenblik slechts, en de onbegrensde overvloed verkeert in grievende armoede; de luidruchtigste roem verliest zich in moordende verachting; en het ruimst genot van al de zaligheden dezes levens, wordt met den bittersten weedom, met de verschrikkelijkste eenzaamheid, vol bitteren zielerouw verwisseld.
Doch de tegenwoordige stilte van den vriendelijken zomernacht, doet mij heden in nieuwe ernstige gedachten wegzinken. - Welk een treffend gevoel doorstroomt mijn aanwezen! God der Liefde! is deze stilte niet het schaduwbeeld van de rust der vreedzaam stervenden, wier onsterfelijk wezen, in donkere wolken gehuld, de zinnelijke wereld ontzweeft, om zich aan den aanbrekenden dag der eeuwigheid te gewennen. Ja gewis, ook zoo kalm, zoo eerbiedwekkend, o zalige Onsterfelijken! was eenmaal voor u de rustvolle schaduw des doods; uwe grovere zintuigen zonken weg in eene liefelijke, in eene bedwelmende sluimering, terwijl zich de fijnere zintuigen, die tot het meer geestelijk ligchaam, of tot het onverderfbaar zamenstel des menschelijken wezens behooren, hoe langer hoe meer ontwikkelen; ook toen waren de koele vleugelen des nachts over u uitgebreid; maar het was geen vreesselijke nacht, waarin zich de bange verschrikking hult; het was niet de ijsselijke middernacht der zwarte wanhoop; neen, het was de verkwikkende nacht der kalme verwachting. Vertroosting schitterde door de duisternis, de laatste tranen der smart glinsterden op uwe ontluikende zalighe-
{==441==} {>>pagina-aanduiding<<}
den, als de voedende nachtdauw op jeugdige bloemen der Lente; de hoop zweefde op de vleugelen des dageraads nog eenmaal aan de laatste grenzen der sterfelijkheid over uw wegsluimerend aanwezen, dat welhaast aan den boezem der blijde genieting juichend ontwaakte. En hoe heerlijk, hoe alle beschrijving overtreffend, ging de morgenstond niet voor uw onsterfelijk oog op? Duizenden zonnen straalden u te gemoet; de oceaan des lichts ontsluijerde zich voor uw verhelderd gezigt; het heelal weergalmde voor u door welluidende lofzangen, die uit tallooze werelden met nameloozen wellust klonken. Liefde, vlekkelooze liefde, drenkte uw zedelijk gevoel uit de wijd en zijd stroomende beken van hemelsche verrukking. Zalige vrienden zonken u aan het gloeijende hart, en bekransten u met Goddelijk paradijsloof;
elke reine begeerte vond bevrediging, en werd op nieuw tot nog zaliger genieting uitgenoodigd, terwijl uw dorst naar kennis, op de heerlijkste wijze, werd voldaan, en te gelijk aangeprikkeld, om van kring tot kring, van volmaaktheid tot volmaaktheid voort te streven.
Doch waar, waar voert de gewijde stilte des nachts heden mijne bespiegelende gedachten? nog wentelen zich de golven des tijdstrooms voor mij voorbij; nog biedt de nacht des doods geene troostvolle rust aan dit naar vreugd, naar kennis versmachtend hart; maar met elk uur nadert mij toch de eeuwigheid. Ook deze liefelijke zomernacht voerde een gedeelte van het sterfelijk leven, dat voor mij bestemd was, naar het verledene, of naar het onaanwezige terug. Eenmaal, toch, daalt de zon, om niet weder over mijn bezintuigd stof op te gaan; of de dag breekt eenmaal voor mij aan, de dag, wiens avond met geene dankende toonen van mijne stijve lippen zal begroet worden. O - vlieg dan voorbij, gij eenzame uren des nachts! ook gij viert heden de zegepraal der onbestendigheid, die het tegenwoordige bezielt. Reeds glinsteren uwe vleugelen, o vlugtige uren! door de eerste schemering des dageraads; eene zachte rozenverwige gloed omzoomt den gezigteinder in het Oosten; de haan kraait den eersten morgengroet; de ontwakende natuur zucht vochtige koeltjes, die het geurig waas der bloemen verstrooijen, en het heiligst dankoffer der aarde ten hemel doen opklimmen; de rozenkleurige gloed in

{==442==} {>>pagina-aanduiding<<}
het Oosten, verspreidt zich over geheel het blaauwe gewelf, en verliest zich in den helderst lichtenden vuurglans; purperen en gouden banden weven zich door de koele, wijkende nachtwolken; de verflaauwende sterren sterven weg, de lagchende morgenster zelfs verschuilt zich aan den glinsterenden boezem des aanbrekenden dags; de zon praalt reeds als eene heerlijk stralende wereldbol van vuur, die de geheele zigtbare schepping bezielt; bergen, wouden, en dalen, met kronkelende stroomen, als met golvende parelsnoeren doorslingerd, en met uitgestrekte meren, waarin elk wolkje zich spiegelt, en waarover de schaduwen met luchtige morgenkoeltjes dansen, opgetooid, liggen in wolkeloozen luister voor ons; reeds galmen de bosschen door het gejuich der zwevende onschuld; tallooze vogelen klappen vrolijk de wiekjes in de dauwrijke morgenlucht, en verzamelen, vol teedere bezorgdheid, het zoo ruim door de natuur rondgestrooid voedsel, voor de nog hulpelooze jongen; het blatend vee in de weiden, begroet den schoonen dag, die, even als de eerste dag der voltooide schepping, levenvoedend en zegenvol uit de almagtige hand des eeuwigen Scheppers ten voorschijn treedt. Juicht dan ook, gij redelijke kinderen der Godheid! in het stof! Juicht - gij edele, gij voor de eeuwigheid geschapene menschen! Juicht in de blijdste verrukking op nieuw: god is liefde, Hem zij de eer van alles wat is, wat immer was, en immer zijn zal. Ja - Hem zij de dankbaarheid! Al onze daden moeten sprekende toonen zijn van onze dankende ziel. Beminnen en weldoen moeten ook dezen dag de feestoffers van ons gevoel zijn, die wij den Vader des levens met gereinigde harten toebrengen. Hoe vrolijk wekken de eerste stralen des dags, in deze met jeugd bekranste oogenblikken, de ware vrienden van god en menschen! zij mogen dan in het prachtigst paleis, op het zachte dons der weelde ontwaken, of in de
rieten hut, waar de geurvolle morgenlucht door de ongesiotene vensters waait, en de schaduw van rozen- en buigende leliestruiken, die om de hut bloeijen, om de zuivere witte wanden wiegt. Dankbare vreugd is de eerste gewaarwording der vrije, der zuivere ziel, en de edelste voornemens heiligen den jongen dag aan nieuwe gelukzaligheid.


{==443==} {>>pagina-aanduiding<<}

Waarnemingen over de behandeling der verbrandingen, benevens een nieuw middel om dezelve te genezen.

Door F.J. Rieg, Heelmeester te Mentz.

Bij allerlei soorten van verbrandingen treft men niet alleen verscheidene graden aan, maar het is bekend, dat het gevaar hoofdzakelijk van den grooten omtrek der verbrande plaatsen, van de ontstekingskoorts, en vooral van de dikwijls hevige krampachtige toevallen, welke bij jonge volbloedige, of bij zeer gevoelige prikkelbare personen te vreezen is, afhangt.
Ik heb het indompelen van het verbrande deel in koud water, zoo als het trevosso (*) aanprijst, zeer dikwijls, ook aan mij zelven, met het beste gevolg, aangewend, en ik ken geen middel, dat in de eerste oogenblikken overal spoediger te bekomen is en gemakkelijker kan aangewend worden, en tevens, ten minste volgens mijne ondervinding, van het beschadigde deel de warmtestof zachter wegneemt, en het hevig geprikkeld zenuwgestel der huid schielijker verzacht, dan ditzelfde middel.
Ik laat de verbrande deelen, als men dezelve niet in het water plaatsen of indompelen kan, zoo als bij voorb. het aangezigt, borst, hals, nek, enz., met natte doeken beleggen, en zoodra zij hare koude beginnen te verliezen, of door andere vervangen, of wederom met koud water bevochtigen, of met eene natte spons doopen. Jammer maar, dat dit zoo eenvoudig middel, hetwelk men ligt en overal bekomen kan, bij sommige lijders niet lang genoeg, bij anderen in het geheel niet mag aangewend worden. Men heeft namelijk lijders, die tegen alle koude vochten, vooral tegen koud water, eene bij uitstek gevoelige huid hebben, en terstond verkoudheden, zinking, hals-
{==444==} {>>pagina-aanduiding<<}
ontsteking, buikloop, enz. bekomen. Bij lijders, welke aan slepende huidziekten, langdurige roos, zinkingen, aan de jicht, enz. onderworpen zijn, mag men dit middel in het geheel niet, of wel alleen met de uiterste voorzigtigheid, gebruiken. Hier moet men, om vooral geen' tijd te verliezen, tot de andere zacht verdeelende en tevens te zamentrekkende middelen, als: brandewijn, het aqua vulneraria thedenii, aqua goulardi, zalven uit dooijers van eijeren en zout, of honig en zout, enz. of terstond tot de weekmakende verzachtende middelen zijne toevlugt nemen. Het eerste tijdstip is ter genezing het gunstigste. Bijaldien evenwel een groote omtrek verbrand is, moet men wegens gevaar van absorptie met loodmiddelen voorzigtig zijn. Is de huid gewond, of de opperhuid afgescheiden, dan verdraagt de lijder de sterk prikkelende middelen niet meer, ook is het dikwijls niet mogelijk de ettering te voorkomen, en in het algemeen zijn deze middelen niet geschikt, als reeds eenigen tijd verloopen is, de ontsteking toeneemt en het gewonde deel reageert. Intusschen gebeurt het dikwijls, dat het eerste gunstige tijdstip nutteloos verstrijkt. De omstanders willen gewoonlijk de verbrande deelen beschouwen, waarnemen en beoordeelen, of het ook noodig zij, naar hulp om te zien; scheuren
daarom schielijk en onvoorzigtig de kleederen en daarmede de Epidermis af - het lijdend deel is nu van zijne opperhuid beroofd. Voor dat de Heelmeester geroepen wordt, die onderscheidene te zamengestelde middelen voorschrijft, welke uit de Apotheek moeten gehaald worden, is het gunstigste oogenblik voor deze te zamentrekkende prikkelende middelen, verstreken, dat is, bij eenen hoogeren graad van verbranding, want bij eenen minderen graad wordt de Heelmeester zelden of nooit geroepen.
In mijne Praktijk heb ik gelegenheid gehad, de meeste der voorgestelde middelen aan te wenden; ik was in het algemeen tamelijk gelukkig en met derzelver werking zeer te vreden - slechts in één geval verlieten zij mij (ook de zachtste) plotselijk.
In deze uiterste verlegenheid deed mij dit toeval op de menging van twee middelen denken, die, wel is waar, oud, doch zamengesteld en in deze evenredigheid gemengd, met mijn weten nog niet opgegeven wa-
{==445==} {>>pagina-aanduiding<<}
ren, en een nieuw middel vormden, hetwelk mij hier met deszelfs schielijk verzachtende werking zoo verraste, dat het alles overtrof, hetwelk ik welligt van eenig middel goeds zeggen kon.
Het geval, bij hetwelk mij dit te binnen viel, was dit: Een knaapje van elf jaren, de zoon van een' Bierbrouwer, ging in de Brandewijnstokerij, toen de ketel, gevuld met aardappelen en water, aan het koken geraakte, en daardoor het deksel van de ketel afsprong. Het kokend water en deszelfs heete wasem trof den jonge en verbrandde hem zijn voorhoofd, hals, borst, rug, armen en voeten. Ik werd er bij geroepen. De patient zag er deerlijk uit.
Ik liet de armen in een groot vat met water leggen, de voeten in eene hooge tobbe, met koud water gevuld, zetten, de kleederen van het lijf suijden, en op het voorhoofd, hals, borst en rug, doeken, met koud water bevochtigd, leggen.
De patient gevoelde oogenblikkelijk verligting, ook werd alles, zoo dikwijls het water een weinig warm begon te worden, weder met frisch vernieuwd. Na dat de brandende pijn opgehouden, en de warmte grootendeels afgeleid was, werden de op verscheidene plaatsen ontstane brandblaren geopend, en alles met de loodzalf, met lijnolie gemengd, verbonden. Inwendig werden, om de krampachtige toevallen te voorkomen, Opiaten en andere verzachtende middelen gegeven.
Bij deze behandeling volgde de genezing binnen 8 of 10 dagen, zonder likteekenen na te laten, behalve de linker arm en het regter been, welke beide nog etterden; evenwel genas de arm ook weinige dagen daarna. Doch gedurende den tijd, dat de arm zich zonder eenige zwarigheid ter genezing zettede, werd het been plotselijk erger, ook tevens zoo buitengemeen gevoelig en pijnlijk, dat de patient dag noch nacht een oogenblik rust had; en het was werkelijk tot dien graad van ontsteking gekomen, welken wij met den naam van gangrana bestempelen. Er was geene oorzaak van die schielijke verergering te ontdekken. In de meaning, dat door de hevige gemoedsbewegingen der zieke gastrische onreinigheden misschien ontstaan waren; gaf men braak en purgeermiddelen, doch zonder gevolg. De zich voordoende

{==446==} {>>pagina-aanduiding<<}
verschijnselen waren echter van eenen krampachtigen aard, doch waartegen sterke Opiaten weinig nut deden.
Het been werd ondertuschen al gevoeliger, de patient kon geene middelen verdragen, de zachtste, zelfs de zuivere lijnolie, veroorzaakten gevoelige pijnen en hevige krampachtige toevallen, en bij elk verband dreef het angstzweet de patient op het aangezigt.
In dezen, zoowel voor mij, als voor den patient, zeer treurigen toestand, kwam ik op de gedachten, versche room met lijnolie te vermengen, door omschudding een smeersel daarvan te maken, en het door een daarin gedoopt pluksel op te leggen.
Ik deed dit terstond, mengde 6 lepels vol zoete room in 8 lepels vol lijnolie, leide het op, en in minder dan een half uur waren alle pijnen, als het ware, vervlogen. Ik voer met dit middel voort. De pijnen bleven weg, de patient liet zich gaarne daarmede verbinden, en binnen weinige dagen volgde de genezing volkomen.
Het is nu (1809) reeds vijf jaren geleden, en ik heb sedert dikwijls gelegenheid gehad, dit middel aan te wenden, zoowel bij verscheidene graden en tijdvakken, als ook bij zeer verscheidene soorten van verbrandingen, door gloeijend ijzer, buskruid, spiritus, olie, heete boter, kokend vleeschnat en water - en ik moet bekennen, dat ik dit smeersel bij allerlei soorten terstond werkzaam heb bevonden. Het is ligt en overal te bekomen, mengt zich veel schielijker dan de gewone zalven uit lijnolie en water, vermindert de pijn bijna oogenblikkelijk, en laat zelden of nooit een likteeken na.

Over het drakenbloed.

Het Drakenbloed is eene roode hars, welke uit Oost-Indie gebragt wordt, en waarvan ten minste vier soorten in den handel voorkomen.
De eerste soort (Sanguis Draconis in lacrymis,) is de beste, en bestaat uit roude stukken, ter grootte

{==447==} {>>pagina-aanduiding<<}
eener notemuskaat, of iets grooter. Dezelve is enkel of stuksgewijze in biezen gevlochten, of heeft nog de indrukken daarvan op de oppervlakte.
De tweede soort (Sanguis Draconis in granis) bestaat uit dergelijke, doch kleinere, insgelijks in biezen gevlochtene stukken. Tuschen deze beide soorten schijnt geen beduidend onderscheid te zijn. De kleur van deze is donkerrood en ondoorschijnend, op de breuk niet glansend; zij is moeijelijk te breken, en nog moeijelijker te wrijven. Aan het licht aangestoken, brandt zij met eene heldere vlam, en eenen aangenamen reuk. In den natuurlijken toestand heeft zij geenen reuk, en gekaauwd, geenen smaak, ook verwt zij, bij het kaauwen, het speeksel niet rood. Fijn gewreven, stelt zij een schoon vermiljoenrood poeder daar. Water lost daarvan niets op, alkohol evenwel lost het ligt en volkomen tot een hoogrood tinktuur op. Ook de uitgeperste en aetherische olieën lossen in de warmte deze hars op.
Deze beide eerste soorten van Drakenbloed, zegt men, dat de Maleijers en Japanners uit de buitenste bast der vrucht van den Calamus Rotang, L. trekken. Deze struik, die tot de 6de klasse behoort, maakt hooge, lange, buigzame, met scherpe stekels bezette stelen, welke zich vast om de belendende boomen slingeren. De in druifgewijze trossen te zamen geplaatste vruchten zijn eivormig en rond, iets grooter dan eene hazenoot, en met dunne schubben bedekt, onder welke, in eene vliezige huid, een rond vleesch besloten is, hetwelk eenen tezamentrekkenden smaak bezit. De vrucht is gevuld met een rood sap, hetwelk het Drakenbloed geeft, en als zij rijp is, is zij met eene roode hars of het eigenlijke Drakenbloed omgeven. Deze vruchten worden in eenen rijstmolen zacht gestampt of in eenen zak sterk door elkanderen geschud, opdat het Drakenbloed afspringe, hetwelk daarna door de warmte tot kogels gevormd wordt. Of men stelt de vruchten ook wel aan de wasem van het kokend water bloot, om het sap daaruit te trekken, dat daarna met een stokje afgekrabt, en in eenen zak gedaan wordt, die uit mattebladeren te zamen gesteld is, en daaraan, zoodra het sap daarin is, door het omwinden met een touw, eene stuksgewijze

{==448==} {>>pagina-aanduiding<<}
gedaante gegeven wordt, en die men alsdan in de vrije lucht zoo lang hangen laat, tot dat de hars droog is.
De derde soort (Sanguis Draconis in placentis) bestaat uit platte schijven of koeken, welke uitwendig eenigzins glad, insgelijks donkerrood, ondoorschijnend en hard zijn, en op de breuk glinsteren. Zij smelten aan het licht, en branden met eene sissende roetachtige vlam, en staan voor het overige tot de Alkohol, olie en het water in dezelfde betrekking als de vorige soort. Men gewint deze soort van Drakenbloed ook uit de vermelde vruchten der Rotang. Nadat men namelijk de eerste soort afgescheiden heeft, kneust men de overgeblevene vruchten, kookt ze met water uit en schept de hars af, welke deze derde soort uitmaakt, die, wel is waar, zoo goed niet als de beide eerste, doch ook niet veel minder is.
De vierde soort (Sanguis Draconis in tabulis) bestaat uit groote dikke schijven, en is een kunstvoortbrengsel, dat waarschijnlijk uit het afval der eerste soorten, met bijvoeging van andere harsen, bereid wordt. Dikwijls zal het wel enkel een kunstvoortbrengsel van de Droogisten zijn, want ik heb stukken gezien, die niet anders dan uit gemeene hars bestonden, welke met gepulveriseerd rood sandelhout gesmolten was (*).
Behalve de Rotang, welke de hoofdplant is, waaruit men het Drakenbloed krijgt, leveren nog verscheidene andere Oost-Indische boomen eene dergelijke roode hars, welke voor Drakenbloed verkocht wordt. Bij voorb. de Pterocarpus Draco, L., een boom, die tot de 17de klasse behoort, en eene hoogte van 30 en meerdere voeten bereikt, eenen bijna ijzerroestkleurigen bast heeft, welke glad is, en als men dien doorsnijdt, bloedroode stipjes van zich afgeeft, die na weinige minuten hard worden, en een fijn Drakenbloed opleveren. Het hout, de bast en bladeren, bezitten eenen tezamentrekkenden smaak. De lange takken van den

{==449==} {>>pagina-aanduiding<<}
boom zijn in de lengte met gevederde bladeren bezet, de ribben zijn van boven met vorens, de bladeren langwerpig, lancetvormig, eenigzins stomp, geel, geaderd, frisch groen, van onderen ligt groen, en zitten op korte, ronde, eenigzins harige bladstelen. Te voren pleegde men de hars uit deze boomen zeer dikwijls te verzamelen, en naar Karthagena in Spanje te zenden, doch thaus verzuimt men de inzameling, wijl het Drakenbloed niet meer zoo sterk gezocht wordt dan te voren. De boom groeit in Oost-Indie, voornamelijk op de Eilanden van Java en Sumatra.
Ook zegt men, dat uit de Dracaena Draco, L., Dalbergia moretaria, L., Pterocarpus santalinus, L., en verscheidene soorten der Croton, met het Drakenbloed overeenkomende harsen gewonnen worden.

Over de kruistogten en derzelver invloed op de beschaving.

(Vervolg en Slot van Bladz. 415.)

Schrikkelijk was de alarmkreet, die zich, van Rome, door geheel het Westen verspreidde, toen, op het einde van het jaar 1187, daar de tijding werd aangebragt, dat Jeruzalem, op den 2den dag van Wijnmaand, met de meeste bezittingen der Latijnen, aan de Saracenen was overgegaan, en zij, in het Oosten, niets meer bezaten, dan Antiochië, Tyrus, Tripoli en eenige weinige sterkten. - Clemens III predikte wederom den kruistogt en verpligtte zelfs den Keizer, fredrik barbarossa, die reeds voorheen den ongelukkigen togt met den Keizer coenraad had bijgewoond, het bloedig teeken der kruisvaart aan te nemen. Bij hem voegden zich floris, Graaf van Holland, otto II, Graaf van Gelderland, hendrik II, Koning van Engeland, en philippus, Koning van Frankrijk. - Doch de Keizer, een' weerzin gevoelende, om, ten gevalle van anderen, zijnen zetel te verlaten, stelde, gedurig, onder allerlei voorwendselen, zijne beloste uit, en eerst lang daarna,

{==450==} {>>pagina-aanduiding<<}
werd hij en anderen, door 's Pausen ban verpligt, die hagchelijke reize te ondernemen.
Saladin, loozer Staatsman dan zijne partij zijnde, haalde den Griekschen Keizer in zijne belangen over, bood hem aan, Palestina over te geven, zoo hij zich tegen de Latijnen wilde verzetten; met dat gevolg, dat angelus, even ontrouw, als zijn voorzaat, zijn gegeven woord verbrak, en de gansche kruisvaart niet anders diende, dan om den roem van den Egyptischen Sultan te vermeerderen, eenige gedenkteekenen voor gesneuvelde Vorsten, in de Kerken der Oostersche Christenen, op te rigten en derzelver gebalsemde lijken en dorre beenderen naar Europa terug te voeren.
Wanneer wij nu den uitslag dezer dwaze onderneming beschouwen, en nog een vlugtig oog vestigen op het tijdvak, binnen hetwelk dezelve vruchteloos afliep, hebben wij dan geen regt, om de mate der beschaafdheid van dien tijd daarna af te meten? Immers, daar deze kruisvaarten, sedert het einde der XIde Eeuw, omtrent 200 jaren lang, met een' voorbeeldeloozen ijver en de grootste hardnekkigheid, voortduurden, en die zoogenoemde heilige oorlog, om het bezit van het graf des Verlossers, waarvan geen spoor te vinden was, en dat alleen in de dwaze verbeelding van waanzinnige dweepers bestond, gevoerd werd, zoo verwonderen wij ons met regt, over de bekrompene denkwijze en het bijgeloof, dat toenmaals niet bij de beffe des volks alleen, maar ook bij Vorsten en aanzienlijken zoo eenparig heerschte! Of was het niet eene groote dwaasheid, zich te verbeelden, zijne zonden in Europa, te kunnen achterlaten en voor de poorten van Jeruzalem, den ruimen ingang des hemels te vinden? Was het niet eene dwaasheid, de treurige berigten van ooggetuigen, die vermagerd en verarmd wederkeerden, in twijfel te trekken en de bedriegelijke verzekeringen van hebzuchtige Priesters te gelooven? Was het niet eene dwaasheid, meer de bedreigingen van het Hof van Rome, dan de gevaren te vreezen, welke hen, te water en te land, wachteden? Was het niet eene dwaasheid, Christenen, in een ander werelddeel, ter hulp te snellen en daarvoor zijne haven, zijn goed en, wat dierbaarder dan ons eigen leven is, zijne ga-
{==451==} {>>pagina-aanduiding<<}
gade en kinderen te verlaten? - Alleen de onkunde van dien tijd en het gebrek aan behoorlijke beschaving des verstands kan deze tegenstrijdigheid verklaren. Zoo zwerft de woeste bewoner, in de wouden van Amerika, rusteloos om, zonder naar zijne hut meer om te zien, waarin hij geboren werd en opgroeide, wijl hij, alleen op buit verhit, niet geleerd heeft, een vaderlijk erf te bebouwen en zich van zijner handen arbeid te voeden.
Het bijgeloof en de onbeschaafdheid doen alle betrekkingen vergeten, en de teedere aandoeningen van het menschelijk hart, anders zoo vatbaar voor vriendschap en liefde, en zoo gestemd tot rust en vrede, verdooven hem, wien de draden des gevoels ontbreken, om zich aan anderen vast te strengelen. -
Hebben wij, in het eerste deel onzer verhandeling, de beschaafdheid en den zedelijken toestand van ons Vaderland bij het begin der kruistogten beschouwd, in het tweede deel, de kruisvaarten zelven, in haren aard en uitkomst, overwogen, zoo wordt het tijd, om aan onze belofte te voldoen en ook het derde stuk te behandelen, daar wij ons nu reeds genoeg op eene bekwame hoogte bevinden, om den invloed te zien, welken die eigen togten gehad hebben op den toestand der burger-maatschappij, in ons Vaderland, en de voordeelen, die zij, na zoo vele verwarring, voor dit land aanbragten. En hiervan zal het bewijs der volgende stellingen ons genoegzaam overtuigen.
Vooreerst, zij waren dienstbaar, ter bevordering van kunsten en wetenschappen.
Ten tweede, zij gaven aanleiding tot nuttige uitvindingen.
Ten derde, zij begunstigden den koophandel, en eindelijk
Ten vierde, zij voerden billijke wetten in.
De middelen, die door het Hof van Rome aangewend werden, om zoo vele Natiën tot de dwaaste van alle ondernemingen op te winden, de teekenen, wonderen en verschijnselen, die men voorwendde en geloofde, de vergiffenis van zonden en eindelijk de martelkroon, welke men aan alle deelgenooten, in dien heiligen oorlog, toezeide, deze allen doen duidelijk zien, dat de menschen van dien tijd niet voor zich zelven dachten, maar blindelings van anderen

{==452==} {>>pagina-aanduiding<<}
aannamen, wat deze goedvonden, hen wijs te maken. Volkeren, die verscheidene eeuwen zoo bijgeloovig waren en zoo weinig beschaafd, zouden, nog eeuwen lang, in de verwaarloozing hunner geestvermogens hebben kunnen en moeten voortleven, zoo zij niet door een' of anderen schok, van hun duister verblijf verdreven waren en omgegaan hadden met andere volkeren, en andere gebruiken, zeden, bedrijven, denken handelwijze hadden leeren kennen, van welken zij zich, zonder eigene ondervinding, geen denkbeeld zouden hebben kunnen maken. - Het Leenstelsel, dat elke natie allengs in heeren en slaven gedeeld had, en van welke alleen de eerste eene opvoeding genoten, meer overeenkomstig hunnen stand, als daar waren de oefening in ridderlijke bedrijven, het behandelen van wapenen, ten strijde, of ter jagt, het bestijgen en afrigten van paarden, het leeren van honden en valken, terwijl de anderen tot lage diensten bestemd waren, of in lediggang rondzwierven, het Leenstelsel veroorzaakte, dat zij buiten allen omgang met andere volkeren bleven, ja zelfs van hunne naburen, wijl ieder gehecht was aan den grond, tot welken hij behoorde, en dien hij, buiten toestemming van zijnen Grond- of Leenheer, niet mogt verlaten.
De Geestelijken van dien tijd, bij welken alle kennis en geleerdheid berustte, waren zoo onkundig, ook in de gesteldheid van het land, dat zij bewoonden, dat, om slechts één voorbeeld op te geven, de Monniken van Ferrieres, in het Stist van Sens, in het begin der XIIde Eeuw, niet wisten, dat er, in Vlaanderen, eene stad was, Tournois of Doornik geheeten, zoo als ook even min die van Doornik wisten, waar Ferrieres lag! Elke stap derhalve, dien de kruisvaarders deden, buiten den kring, waarin zij gewoon waren te leven, moest hunne bekrompene denkbeelden vermeerderen, elk nieuw voorwerp hunne oplettendheid gaande maken, en, door vergelijking van het een met het ander, hunnen geest ontwikkelen en hun verstand beschaven. Onze landgenooten inzonderheid, van de beschaafdste volkeren van Europa toenmaals zoo ver afgelegen, moesten, toen zij, in plaats van hunne houten huizen, kerken en steden, de marmeren gevaarten bij de Italianen en de pracht der Oosterlingen aanstaarden, opgetogen van verwon-
{==453==} {>>pagina-aanduiding<<}
dering wezen over elk voorwerp, dat, voor hen nog nieuw, alle denkbeelden overtrof, welke zij zich immer van sieraad en schoonheid hadden voorgesteld. De zucht tot navolging moest hen bezielen, en de onderscheidene landen, die zij bezochten, gaven hun verandering van kleeding, wapenen, zeden en gewoonten, in één woord, van dat alles, hetwelk zij van de eenigste soort van Leeraars, die zij hadden, van hunne Priesters en Monniken, niet zouden geleerd hebben; zij zagen ook spoedig, dat hunne Geestelijken niet die alleswetende en onfeilbare onderwijzers waren, welken zij voorheen vermoedden De gerijfelijkheden des levens, nieuwe handwerken, eene meer beschaafde levenswijs en de pracht der kleeding, waarvan zij zich nooit een denkbeeld hadden kunnen vormen, gepaard met de vervaardiging derzelven, leerden zij onder eenen anderen hemel. - Hunne ruwe kleeding, die voorheen uit wolle en leder bestond en misschien nog in de onderscheidene
monniksdragten is bewaard en overgebleven, verwisselden zij nu voor een sierlijker gewaad van sijner stoffe en was het zinnebeeld van zachter zeden, die zij, onder eene milder luchtstreek, hadden aangenomen. Zij leerden diezelfde menschen geheel anders beoordeelen, welken zij voorheen als Ketters verdoemden, daar zij, onder de Grieken, Saracenen, Turken en Arabieren, en inzonderheid bij Sultan saladin, meer beschaafdheid, adel van ziel en grootmoedigheid des harte bespeurden, dan bij hunne eigene geloofsgenooten.
Het was ook in de kruistogten het eerst, dat men bedacht was op het voeren van onderscheidene wapens en teekenen van geslachten. Men had wel voorheen, op zijn schild, eenig zinnebeeld gebruikt, doch nu, daar elk zich van het hoofd tot de voeten in ijzer kleedde en met een' gesloten helm zijn gelaat bedekte, gebruikte men de wapens, om zich van anderen te doen onderkennen en de bij- of toenamen werden uitgevonden, van wier oorsprong men, bij mangel van naauwkeurige overlevering, bij vele geslachten dikwijls geene reden geven kan. Om te toonen, dat men een' kruistogt had bijgewoond, voerde men een kruis in zijn wapen, en om aan te duiden, dat men in Azië geweest was, en de zee overgestoken, koos men leeuwen, luipaarden en schelpen, of

{==454==} {>>pagina-aanduiding<<}
men nam de voering van zijn' mantel, of zijne sporen, lansen, heerbijlen, hamers, stormladders en rappieren, terwijl de wapenkunde vervolgens het aanzien van eene wetenschap verwierf, die ook haren invloed op onze burgermaatschappijen bad, om den hoogeren of lageren rang van adelijke geslachten aan te wijzen en derzelver bevoegdheid tot sommige eereposten daardoor aan te toonen. - Men begon zich nu ook op de kunst van lezen en schrijven toe te leggen, welke voorheen, met zoo vele andere kundigheden, alleen het uitsluitend eigendom der Geestelijken was, even gelijk voormaals, bij den Vorsten- en Priesterstand; in het oude Egypte, terwijl ook het slecht Latijn in onbruik geraakte, en de Vrijbrieven en Privilegiën reeds in de XIIIde Eeuw, in onze landtaal, voor allen verstaanbaar, gelezen werden.
Het Grieksche vuur, dat, onder anderen, in de belegering van Damiate gebruikt werd, bragt mogelijk den Monnik berthold swartz het eerst op het denkbeeld, om proeven te nemen tot het uitvinden van buskruid, en het deel, dat de Genuezen in de kruisvaarten hadden, de voordeelen, die zij daarvan trokken, door de legers, over de Adriatische zee, te voeren naar Azië, vereischte natuurlijk, om zich meer op Aardrijks- en Zeevaartkunde toe te leggen, en gaven welligt aan christoffel columbus het eerste denkbeeld, dat er nog een auder halfrond van onzen aardbol wezen moest, welke gissing hem zoo veel moed en ijver inboezemde, dat hij niet rusten kon, voor en aleer hij Amerika ontdekte! -
Maar wie onzer zou den onmiddellijken invloed der kruistogten op het herstel der fraaije letteren en den bloei van schoone kunsten en wetenschappen, bij het einde der Middeleeuwen, in twijfel kunnen trekken, daar de kennis, die onze Landgenooten van de Grieken hadden, van die Grieken, welke nog in het bezit van zoo vele onschatbare werken hunner onsterfelijke voorzaten waren, hen daartoe als van zelve voerde; en van dien tijd af, vond men, eerst onder de Geestelijken en naderhand onder de Leeken, lieden, welke de Dicht-, Schilder- en Bouwkunde begonnen te beoefenen.
Doch het was voor het Huis de medicis bewaard, dat, in Florence, door den koophandel, ontelbare

{==455==} {>>pagina-aanduiding<<}
schatten verworven had, den bloei der letteren en beschaafde kunsten te doen herleven, daar laurentius, de kleinzoon van den beroemden kosmo, de Vader des Vaderlands genoemd, de Grieksche kunstenaars en geleerden, die, na de verovering van Konstantinopel, door de Mahometanen overal verstrooid waren, allerwegen liet opzoeken, hun, in zijne vaderstad, eene veilige schuilplaats verleende, de zeldzame handschriften der onde Grieken en Romeinen overal opkocht en derzelver duurzame kunststukken, met een' heiligen eerbied, verzamelde.
Daar en boven is het hoogst waarschijnlijk, dat ook de kruistogten de uitvinding der Drukkunst, in ons Vaderland bevorderd hebben. De eerste werken van vernuft, die de lust tot lezen, in Europa, opwekten, waren Romans, dat is, verhalen van heldendaden der Ridders, in de kruistogten; en de wonderlijk denkbeeldige wezens, die, in de werken van ariosto, tasso en andere beroemde Italianen gevonden worden, zijn welligt navolgingen van die gedrochten, welken de Persianen in hunne fabelen bragten.
Maar onder al de voordeelen, welken de kruistogten hebben aangebragt, is er misschien geen een, dat zoo beslissend kan bewezen worden, onmiddellijk van dezelven afkomstig te wezen en zulken gunstigen invloed op ons land gehad te hebben, dan de koophandel. Daar de Venetianen en Genuezen, bij het overvoeren der kruisvaarders, zich verrijkten en hunne van volk ontlaste schepen met de kostbare voortbrengselen van het Oosten bevrachtten en aan Europa weelde en nieuwe behoeften gaven, zoo werd daardoor de naijver van anderen noodwendig opgewekt, en het Hanzesche verbond, waaronder Lubeck en Hamburg het eerst behoorden, opgerigt; welk verbond voorheen van 84 en naderhand van 108 steden aangenomen werd. Van dien tijd af, handelden de Italianen op Egypte en de Levant, haalden van daar de geurigste specerijen, zijde, katoen en andere waren, die door de Hollanders, Zeeuwen en Vriezen herwaarts gevoerd werden en daarvoor in ruiling bragten zilver, koper, tin, lood, kwik, amandel-olie, wollen en linnen stoffen, ijzer, hout, pek en alle andere voortbrengselen van het Noorden, die de scheepsbouw behoefde; - en welken trap van aanzien Amsterdam, binnen kor-
{==456==} {>>pagina-aanduiding<<}
ten tijd, daardoor verwierf, daar 't het beroemd Venetie, Genua, Livorno en Marseille verre overtrof, mogen nog de overblijfselen, in onze dagen, getuigen.
Eindelijk, de kruistogten voerden billijke wetten in. Een vreemd verschijnsel was het voorzeker, dat in de geschiedenis zoo zeldzaam gevonden wordt, de eigen wapenen, die lijfeigenen aangordden, om het getal der lijfeigenen in een ander werelddeel te vermeerderen, bragten onaf hankelijkheid, rust en vrede aan. Doch zouden deze weerloozen de kracht van hunnen arm beproefd hebben, zonder die tot hunne eigene redding aan te wenden? Moest niet noodwendig de krijgsman zijne regten doen gelden, die hij, met de gevaren meer bekend geworden, zich door moed en opoffering verworven had, regten, welken tot loon van zijne lange diensten hem de billijkheid toekenden?
Daar elke kruisvaarder van zijne verpligting ontslagen werd, om zijnen vorigen Heer, als lijfeigen, ten dienst te staan en het leenregt daardoor aanmerkelijk verzwakte, zoo werd allengs eene geheel andere wijze van bestuur ingevoerd, en voornamelijk verkregen de steden, die door den bloei des koophandels zeer vermeerderden en opkwamen, groote voorregten, meestal giften van den Vorst, welken men van hem bedong, wanneer zijne verlegenheid haren onderstand inriep. Zij werden voorheen door Hertogen, Graven of Bisschoppen, als leengoederen, beheerd, en werden van derzelver gezag ontslagen, wanneer zij zich zelven, op het voorbeeld der oude Romeinen, Burgemeesteren verkozen, latende alleen de schaduw van gezag aan de Graven of Bisschoppen over.
Gemakkelijk zou het ons vallen, hiervan de bewijzen en voorbeelden, zoo in ons Vaderland in het algemeen, als in vele steden in het bijzonder op te geven, doch wij vertrouwen, genoeg gezegd te hebben, tot bewijs van onze algemeene en bijzondere stellingen.


{==457==} {>>pagina-aanduiding<<}

Manier om velerlei soorten van ink te bereiden.

Door Ink verstaat men een gekleurd vocht, waarvan men zich om te schrijven bedient. Men heeft blaauwen, gelen, groenen, rooden, zwarten en zoogenaamden sympathetischen Ink. De gewoonlijkste is de zwarte ink, die uit een galnoten-aftreksel en ijzervitriool bereid wordt.
Blaauwen Ink verkrijgt men, als men blaauw karmijn met gomwater afwrijft, of eene zwavelzure indigo-oplossing met kleiaarde vermengt, en insgelijks gom daarbij doet, of gewreven Berlijnsblaauw of Bergblaauw met gomwater vermengt. Gelen Ink verkrijgt men het best, als men een saffraan-aftreksel met gomwater vermengt. Groenen Ink verkrijgt men, als men 4 lood gekrijstalliseerd azijnzuur koper (Spaanschgroen krijstallen), een lood Cremor Tartari en een lood Arabische gom in 40 lood rozenwater oplost. De roode Ink laat zich daarstellen, als men een afkooksel van Kampechehout: met tin-oplossing en Arabische gom vermengt, of als men vier oncen Fernambukhout met eene once aluin, en even zoo veel wijnsteen in een mengel water tot op de helft verkookt, dan het vocht doorzijgt en daarin 2 lood Arabische gom oplost. Al deze inksoorten evenwel zijn weinig in gebruik.
De zwarte ink (Atramentum nigrum) wordt het menigvuldigst gebruikt. Goede zwarte ink moet niet dik zijn, maar gemakkelijk uit de pen vloeijen, terstond in den beginne eene zwarte kleur bezitten, en dezelve met der tijd niet verliezen. Deze ink wordt uit galnoten, zwavelzuur-ijzer en gom bereid, en is een mengsel uit galnotenzuur en getanniseerd (dat is, met looistof verbonden) ijzer, en slijmige, waterige deelen. Men heeft van ouds af eene zeer groote menigte voorschristen ter bereiding van dezen ink gegeven, doch vele derzelve bevatten overvloedige of wel zelfs schadelijke ingredienten. Bij de bereiding dezer soort van ink komt het alleenlijk daarop aan, het

{==458==} {>>pagina-aanduiding<<}
ijzerverzuursel met galnotenzuur en eene zekere hoeveelheid looistof te verbinden, en tevens om het in het vocht drijvende te houden, hetwelk door de gom bewerkt wordt. Als de galnoten te veel looistof bevatten, of men, in plaats van galnoten, een ander zamentrekkend middel, dat te veel looistof bevat, neemt, dan ontstaat een te groot nederplofsel, dat den ink te dik, en tot schrijven ongeschikt maakt Bevat de ink al te veel zwavelzuur-ijzer, dan wordt het daarmede geschrevene met der tijd geel, en onleesbaar. Om geelgewordene oude schriften weder te herstellen, behoeft men ze slechts met een zwak galnoten - afkooksel te overstrijken. Bevat de ink te weinig zwavelzuurijzer, of te veel galnotenzuur, dan vloeit hij niet zwart uit de pen, maar is bleek, en wordt eerst door den tijd zwart. Dit is ook het geval, als men versch bereid zwavelzuur-ijzer aanwendt, hetwelk het ijzerverzuursel in staat van onvolkomene verzuring bevat; want volgens de proeven van den Heer proust geeft alleen een volkomen ijzerverzuursel met het galnotenzuur een zwart nederplofsel. Daar de evenredigheid der bestaandeelen in de galnoten zeer verschillend is, daar zij dan eens meer, dan eens minder galnotenzuur en looistof bevatten, kan men ligt begrijpen, dat de ink ook dikwijls verschilleud uitvallen kan als men altijd naar eenerlei voorschrift te werk gaat. Men zal intusschen door een bijvoegsel van galnoten of een bijvoegsel van zwavelzuur-ijzer ligt zijn oogmerk kunnen bereiken.
Goeden Ink verkrijgt men, als men twee deelen tot op eene witte verw gebrand zwavelzuur-ijzer met drie deelen gepulveriseerde galnoten vermengt, wat Arabische gom daarbij voegt, en met bier overgiet; of als men de galnoten grof pulveriseert, met water afkookt, en nu zoo lang uitgebrand zwavelzuur-ijzer daarbij voegt, tot dat de begeerde zwarte kleur daar is, en ten laatste nog wat Arabische gom daarin oplost; of ook, als men twee oncen grof gestampte galnoten, en eene once geraspt Kampechehout met 4 pond water tot op de helft afkookt, dun doorzijgt, eene once zwavelzuur-ijzer en eene once gom daarbij voegt, en het vocht in een' glazen of aarden flesch doet; of men neemt vier oncen grof gekneasde galnoten, twee oncen uitgebrand zwavelzuur-ijzer, trekt

{==459==} {>>pagina-aanduiding<<}
het met twee pond regenwater af, laat het 24 uren lang staan, en doet dan eene once Arabische gom daarbij. Om het schimmelen tegen te gaan, hetwelk plaats heeft als de galnoten veel slijmdeelen bevatten, behoeft men slechts, volgens de waarneming van den Heer michaëlis, eenige kruidnagelen in het inkvat te werpen.
De zwarte ink laat zich ligt door verzuurd zoutzuur en verdund zwavelzuur vernietigen, en het bedrog heeft daarvan in de latere tijden ter vervalsching van belangrijke papieren gebruik gemaakt. Men is daarom bedacht geweest, eene onuitwischbare inksoort uit te vinden, dat is zulk eene, die zich aan het papier zoo vast hecht, dat zij zonder deszelfs weefsel aan te tasten, niet daaruit kan gewischt worden. Ter bereiding derzelver zijn verscheidene voorschriften bekend geworden, welke aan hun oogmerk zeer goed beantwoorden; onder anderen heb ik die best bevonden, welke de Heer michaëlis bekend gemaakt heeft. Men lost ¼ lood indigo in ½ once zeer sterk zwavelzuur op, verdunt de oplossing met 8 oncen water, en doet nu allengskens zoo veel ijzervijlsel daarbij, als ter verzadiging noodig is. Men giet het vocht van het nog onopgeloste ijzer af, en vermengt het met een afkooksel van 4 oncen galnoten, 2 oncen Kampechehout, met 2 mengelen water tot op ¾ mengel gekookt, en voegt nog zoo veel zwavelzuur daarbij, tot dat de vereischte zwarte kleur daar is, dan lost men nog eene once Arabische gom en eene halve once suiker daarin op.
Onder den naam van sympathetische ink verstaat men een vocht, dat geene merkbare kleur bezit, of ten minste, als men daarmede op papier schrijft, geen zigtbaar schrift nalaat, doch door het geschrevene warm te maken, of door behulp van andere zelfstandigheden, te voorschijn laat brengen. De Scheikunde geeft een groot aantal middelen op, om sympathetischen ink te maken. Zoo is bij voorb. de oplossing van kobalt in zoutzuur (zoutzure kobalt) zulk een vocht. Het laat op het papier geen zigtbaar schrift na, doch als men het papier warm maakt, komt het geschrevene met eene schoone kleur te voorschijn. Koud, wordende, verdwijnt dit schrift wederom, en verschijnt weder op nieuw, als het papier warm gemaakt

{==460==} {>>pagina-aanduiding<<}
wordt. Wiegleb heeft in zijne Natuurlijke Magie de menigvuldige sympathetische inksoorten in zes klassen gebragt. Nadat het daarmede bereide onzigrbare schrift of 1) door de wasem, of door het bestrijken van het papier aan de tegengestelde zijde met een vocht of 2) door het blootstellen aan de vrije lucht, of 3) door het bestrooijen met fijne poeders, of 4) door verkolen, of 5) door indompeling in water of andere vochten, of 6) door het warm te maken, zigtb ar gemaakt wordt. Tot de eerste klasse behooren b.v. de versch bereide oplossing van zwavelzuur ijzer, die men door het bestrijken met een afkooksel van galnoten, of eene blaauwzure kali oplossing of met eene zwarte of blaauwe kleur te voorschijn brengt; voorts de azijnzure lood-oplossing, die door de uitwaseming van zwavellever bruin of ook met een' metaalglans verschijnt, de goud-oplossing, die door het bestrijken met eene tin-oplossing purperkleurig wordt; de koper-oplossing, welke de dampen van het ammoniak blaauw verwt, enz. Voorbeelden der tweede klasse geven de goud- en zilver-oplossingen. De door beide bereide schriften blijven, voor de lucht en het licht bewaard, onzigtbaar, doch als de lucht en het licht er bijkomen, verschijnen de schrijftrekken der eerste purperrood, van de andere graauw.
Sympathetische ink der derde klasse is insgelijks weder de ijzer-oplossing; het geschrevene verschijnt, als men het nog nat met gepulveriseerde galnoten bestrooit. Tot die der vierde klasse dienen alle zuren, zout-oplossingen, melk, urin, alle ongekleurde plantsappen. Al deze bewerken eene schielijkere verkoling der plaatsen van het papier, welke daarmede bedekt zijn, en het geschrevene komt daarom bij het warm maken met eene bruine of zwarte kleur te voorschijn. Tot die der vijfde klasse behooren de oplossingen van aluin of salmiak. Een met deze vochten beschreven papier in het water gelegd, en daarna tegen het licht gehouden, doet de schrifttrekken voor den dag komen. Tot die der zesde klasse behoort eindelijk de boven bijgebragte oplossing van zoutzure kobalt. Eene oplossing van azijnzure kobalt zou volgens ilsemann een' blaauwen sympathetischen ink geven.


{==461==} {>>pagina-aanduiding<<}

Kort overzigt der Noordsche Godenleer (*).

De Noordsche Goden zijn, even als in bijna alle mythologien, van hoogeren en van lageren rang. De oudste Godheden bekleeden met regt de eerste plaats. De opperste van allen is Alvader, een naam, dien de Aziatische Odin zich ook wel, doch zonder eenig regt, toegeëigend heeft, en die hem slechts door weinige Dichters gegeven is.

Alvader (Alfadur).

Deze is de eeuwige Regeerder van hemel en aarde, de schepper en onderhouder der wereld. Het hoogste en laagste, het grootste en kleinste staat onder zijn gebied. Hij alleen is zonder begin en zonder einde. Alle andere Goden hebben een begin gehad en zullen eenmaal ophouden te bestaan, en dan zal Alvader alleen regeren.
Na Alvader hadden Odin, Thor en Frygga den eersten rang. Aan deze drie Godheden was de beroemde tempel te Upsal gewijd, in denwelken hunne beelden levensgrootte stonden.

Odin

was oorspronkelijk het zinnebeeld en de God der zon: naderhand de krijgsbevelhebber en de voorzitter in den Raad der Goden. Hij heeft 126 namen, die deels van zijne Goddelijke bedrijven, deels van zijne fabelachtige reizen en zonderlinge ontmoetingen ontleend zijn. Schranderheid, wijsheid, rijkdom, dapperheid, overwinning en belooning voor de overwinning zijn de gaven. die hij den menschen schenkt. Hij is de opperste God en bestuurder der veldslagen: de krijgslieden zijn zijne zonen, en Walhalla is de plaats, waar zij het loon hunner dapperheid ontvangen. Zijne

{==462==} {>>pagina-aanduiding<<}
voornaamste gemalinnen zijn Figga en Freija. Met de Godin Saga verlustigt hij zich in het paleis Sökquabecker. In het paleis Walaskialf houdt hij met de Goden gerigt, zittende op den sidderenden troon Hlidskialf. Zijn snelvliegend paard heet Sleipner.

Thor

is de God des donders. Hij rijdt op eenen wagen, door het rollen van wiens raderen de donder ontstaat; waar van daan hij Akuthor, dat is Wagenthor of rijdende Thor bijgenoemd wordt. Hij is de zoon van Odin (de zon) en Frigga (de aarde). Zijn toorn is groot en zijne wraak verschrikkelijk. Wie de Goden beleedigt, dien verplettert hij met zijnen geweldigen hamer Miölner. Uit dien hoofde is hij vreesselijk voor alle reuzen, die zich tegen den hemel verzetten: in den strijd tegen dezen heeft hij eenen toovergordel, die zijne krachten verdubbelt, en eenen ijzeren handschoen, waarmede hij den donderhamer grijpt. Naar den Godenraad komt hij te voet; maar anders rijdt hij met een gespan van twee bokken. De streek des hemels, waar hij het gebied voert, heet Trudheim; zijn paleis Bilskirner heeft 540 verdiepingen. Zijne gemalin heet Sifia; zijne beide zonen Modi en Magni (moed en sterkte); zijn dienaar Thialf.

Frigga

was waarschijnlijk oorspronkelijk het zinnebeeld der Moeder-aarde, en dezelfde als Hertha of Iörth. Zij is eene dochter van den reus Fiorgyn, de gemalin van Odin en de moeder van Thor, Balder en (in naam) van al de Goden; de opperste Godin des hemels: alle andere zijn haar onderdanig en eerbiedigen haren wenk. In den Godenraad zit zij met Odin op den troon Hlidskialf, van denwelken men hemel en aarde kan overzien. Zij houdt de vergadering der Godinnen in Wingolf; maar haar bijzonder paleis heet Fänsal. Zij kent al de lotgevallen der menschen, maar openbaart dezelve nimmer. Hare kamergodin is Fylla, hare bodinne Gna. Zij bezit eenen voorraad van vogelgedaanten, vooral van haviken, en wien zij dezelve leent, die verkrijgt daardoor het vermogen

{==463==} {>>pagina-aanduiding<<}
om te vliegen. Het gesternte, dat de Grieken Orion noemen, is het spinrokken van deze Koningin der Goden.
De Godheden van den tweeden rang zijn:

I. Goden.

Aeger,

de God der zee, zijne gemalin heet Rana. Hij heeft negen dochters bij haar verwekt: Himingläffa, Dufa, Blödughadda, Heffring, Udur, Raun, Bylgia, Drōbna en Kolga (de golven der zee).

Balder,

het beeld van goedheid en mannelijke schoonheid. Zijne haren schitteren zoo, dat men de witste bloemen, die er bekend zijn, Balders wenkbraauwen noemt. Zijne vreedzame woning heet Breidablick; zijne gemalin Nanna.

Brage,

de God der dichtkunst en welsprekendheid; een zoon van Odin. Naar hem heet de dichtkunst Bragur. Zijne gemalin was Idunna.

Forsete,

de zoon van Balder, de God des vredes en der verzoenlijkheid. Hij stilt allen twist. Allen, die hem naderen, keeren met verzoenlijke harten terug. Zijn paleis Glitner is met zilver gedekt en rust op gouden pilaren.

Frey,

de God der vruchtbaarheid. Regen en zonneschijn, goedkoope en dure tijden hangen van de gunst van dezen God af: ook geeft hij aan de maagden hare vrijers en aan de vrouwen hare mannen, die in den oorlog gevangen genomen zijn, weder. Hij is een zoon van Niord en deszelfs zuster: zijne stiefmoeder heet Skade, zijn dienaar was Beyggwer, zijn bode

{==464==} {>>pagina-aanduiding<<}
Skirner, zijne gemalin Gerda, dochter van den reus Gymer. Hij berijdt een everzwijn in plaats van een ros. Dit everzwijn, hem door den dwerg Brock ten geschenke gegeven, heeft gouden borstels, die zoo hel schitteren, dat men even goed bij nacht als bij dag met hem rijden kan. Zijn hemelsch gebied heet Alfheim, waar de Elfen (Geesten) des lichts wonen.

Heimdal,

de wachter der Goden, een zoon van negen reuzenzusteren, aan den rand der aarde geboren. Hij is een groote, heilige en wonderbare God. Zijne woning is de Hemelsburg aan het einde van de Godenbrug Bifrost. Hier houdt hij de wacht, opdat de bergreuzen niet in den hemel komen. Hij slaapt daarom ook minder dan een vogel, heeft een zoo scherp gezigt, dat hij bij nacht zoowel als bij dag honderd mijlen ver kan zien, en een zoo scherp gehoor, dat hij zelfs het gras op het veld en de wol op de schapen hoort groeijen. Hij bezit een' tooverhoren, wiens geluid men door alle werelden kan hooren. Hij wordt ook Gondtand (de God met gouden tanden) genoemd, omdat zijne tanden van goud zijn. Zijn paard heeft gouden haren, en heet daarom Gulltopper. Hij had geene vrouw noch kinderen.

Hermode,

de algemeene bode der Goden, een zoon van Odin, met helm en pansier gewapend.

Hoder,

een blinde God, de moordenaar van Balder. De Goden vergeten zijne snoode daad niet, en wenschten, dat zij zijnen naam nimmer behoefden uit te spreken.

Loke,

de eenigste booze Godheid van het Noorden, die evenwel wegens zijne schranderheid en loosheid nog voor de goede Goden van dienst is. List, bedrog, valsche streken, lasterzucht zijn zijne eigenschappen,

{==465==} {>>pagina-aanduiding<<}
Hij verbergt een onbestendig en boos hart onder eene schoone gedaante. Hij is een zoon van den reus Farbaute en Laufeya; Bileister en Helblinde zijn zijne broeders; Sigyna is zijne gemalin, bij dewelke hij drie zonen heeft, Nar, Narfi en Wal: behalve deze heeft hij bij de reuzin Angerbode drie gedrochten verwekt, den wolf Fenrir, de slang Jormungandur, en Hela, de Godin van het doodenrijk. Ten laatste is hij wegens zijne schandelijke streken door de Goden gevangen en met de ingewanden van zijnen zoon Nar over drie scherpe rotspunten heen gebonden. Eene vergiftdruppende slang hangt boven zijn aangezigt. Sigyna vangt het vergift in een bekken op; doch als dit vol is, vallen, terwijl het uitgegoten wordt, eenige droppels op Loke, waarvan hij zulke hevige stuiptrekkingen krijgt, dat hij de geheele aarde schudt; en dit noemen de menschen eene aardbeving. Te voren hield Loke zijn verblijf in Udgard.

Niord,

de God der winden, des rijkdoms, des koophandels, van het zeewezen, van de vlsscherij en jagt, voor zoo ver deze van gunstigen wind afhangen. Hij hondt zijn verblijf aan het strand der zee. Zijn paleis is Noatuun. Frey en Freya zijn zijne kinderen. Zijne gemalin is Skade, eene dochter van den bergreus Thiasse.

Tyr,

de God der sterkte, stoutheid en onverschrokkenheid, bijzonder in den oorlog, maar evenwel niet de God des oorlogs. Nogtans zijn alle moedige krijgslieden zijne gunstelingen, en hij is geen vriend van vrede of van een minzaam vergelijk. Hij zelf gaf een voorbeeld van onverschrokkenheid, toen hij zijne regterhand het gedrocht Fenrir tot een onderpand in den muil stak en dezelve daardoor verloor. Hij is een zoon van Odin.

Uller,

een stiefzoon van Thor; zijn gebied is Ydalir (de regendalen), waarschijnlijk in Thrudheim gelegen. Hij

{==466==} {>>pagina-aanduiding<<}
is van eene schoone gestalte, een groot boogschutter en schaatsrijder. Hij wordt door de kampvechters aangeroepen.

Widar,

de God der geheimhouding; een zoon van Odin bij Gridur. Hij wandelt met zijne dikke pantoffelen veilig over de oppervlakte der zee en door de lucht.

II. Godinnen.

Eyra,

de Geneesmeesteres der Goden en Godin der Geneeskunst.

Freya,

de Godin der liefde, de eerste in rang na Frigga. Zij is eene dochter van Niord en Skade, en had eenen man, met name Odur, wien zij twee dochters, Nossa en Gersemi, gebaard heeft. Odur reisde vervolgens naar vreemde landen; zij volgde hem langen tijd, doch verloor hem eindelijk, en nu zit zij te huis te treuren en schreit gouden tranen. Zij heeft verscheidene bijnamen, als: Mardöll, Gefna, Syr, Wanadis en andere. Zij draagt een' gouden kleinood, waarschijnlijk een halssieraad, Brisinger geheeten. Zij is allen menschen genegen, maar inzonderheid den verliefden. Gezangen der liefde zijn haar een aangenaam offer. Haar hemelsch paleis heet Folkwanger. In hetzelve neemt zij alle eerbare en deugdzame vrouwen op, die daar den eernaam van Vrouw (Mevrouw) krijgen. Haar wagen wordt door twee katten getrokken.

Fylla,

de kamergodin van Frigga en de vertrouwde van hare geheimen. Zij is eene maagd, met schoone, over de schouderen golvende, lokken en een' gouden voorhoofdsiersel.


{==467==} {>>pagina-aanduiding<<}

Gefiona,

de Godin der maagden en zelve eene maagd. Alle kuische en zedige meisjes worden door haar beschermd en, zoo zij ongehuwd sterven, na den dood in hare hemelsche woning opgenomen. Zij kent de lotgevallen der menschen even zoo goed als Odin.

Gerda,

eene schoone dochter van den reus Gymer en Oerboda, die door haar huwelijk met Frey onder de Godinnen aangenomen is.

Gna,

de bodinne van Frigga, wier bevelen zij zoo op aarde als in den hemel uitvoert. Zij vliegt niet, maar rijdt door de lucht op haar luchtpaard Hofwarpner, hetwelk van Ham en Gardrofa geteeld is.

Hela,

de Godin der benedenwereld, van eene afschuwelijke gedaante, half blaauw, half vleeschkleurig; want zij is de beeldtenis van den dood, die door ziekte of ouderdom veroorzaakt wordt. Zij heeft de heerschappij over alle negen de werelden van het rijk Nifelheim (Nevelwereld). Zij heeft wijduitgestrekte, sterke woningen, die van ijzeren sloten en tralien voorzien zijn. Haar eigen paleis heet Ellende, hare sleutels Honger, hare messen Sulter (razende Honger), haar dienaar Ganglate (traag ter been), hare dienares Ganglöt; haar dorpel Instorting, haar bed Kommer, hare deken louter Lastering. Voor Nifelheim stroomt de Giall, de rivier van het doodenrijk. Over dezelve ligt eene met goud gedekte brug, waarover men in het rijk van Hela komt. Alle dooden moeten over deze brug. De wachteres van het doodenrijk heet Modgudur (vijandin der Goden). Hela is eene dochter van Loke en Angerbode.

Idunna,

de Godin der onsterfelijkheid, Gemalin van den God der dichtkunst. Zij bewaart in eene bus de appels

{==468==} {>>pagina-aanduiding<<}
des levens, waardoor de Goden eene eeuwige jeugd onderhouden.

Laga,

veelligt eene andere Thetis, doch dit is nog onzeker. In Sökquabecker, een paleis, over hetwelk de koude wateren heen ruischen, drinkt zij dagelijks met Odin uit gouden bokalen.

Löbna (Loffe),

de Godin der huwelijks-eendragt. Zij heeft van Odin en Frigga de magt ontvangen, om de gelieven, die oneenig zijn, weder met elkander te verzoenen en te hereenigen.

Lyna (Hlyn),

is wel eene vriendelijke Godin, maar echter niet de Godin der vriendschap. Zij is eene vriendin van Frigga, de Koningin der Goden, en aan haar is het toezigt over zoodanige menschen opgedragen, die Frigga voor een nakend onheil behoeden wil. Men zou haar de Godin der menschlievendheid kunnen noemen.

Nanna,

de gemalin van Balder, dochter van Gewar en moeder van den vredelievenden God Forsete.

Niorun (Niörn),

zoo men meent, de Godin der jeugd.

Nossa,

de Godin der voortreffelijkheid, eene dochter van Odur en Freya. De kostbaarste kleinoodien worden naar haar Nossen geheeten.

Rana (Ran),

de Godin der zee, gemalin van Aeger, dien zij negen dochters gebaard heeft. Zij neemt de schipbreukelingen in haar paleis.

Rinda,

de aarde. Odin heeft bij haar den sterken zoon Wale

{==469==} {>>pagina-aanduiding<<}
verwekt, die moedig in den oorlog en een wakker boogschutter is.

Saga,

zoo men meent, de Godin der geschiedenis.

Sifia (Syff),

de Godin met de schoone lokken, gemalin van Thor en moeder van Uller.

Siöna (Siöffna),

de tweede Godin der liefde. Zij is het, die de eerste zoete aandoeningen in de harten der jongelingen en meisjes verwekt, en dezelve tot wederzijdsche genegenheid stemt.

Skade,

de gemalin van Niord, eene dochter van den bergreus Thiasse, moeder van Frey en Freya. Niord moet negen nachten met haar bij haren vader op het gebergte (waar zij zich veel op de sneeuw met de jagt bezig houdt) doorbrengen, waartegen zij dan wederom drie nachten bij hem aan het zeestrand haar verblijf houdt.

Snotra,

de Godin der deugd en zedigheid. Zij beschermt alle deugdzame jongelingen en meisjes.

Synia,

de Godin der geregtigheid. Zij zit aan den ingang des hemels en openbaart de meinëedigen.

Wara,

de Godin van het huwelijk en de bruiloft. Zij hoort de eeden en geheime afspraken der gelieven, en wijdt hen, zoo zij woord houden, tot de echtverbindtenis in; maar zij wordt toornig op degenen, die hun woord breken, en is eene gestrenge wreekster van alle ontrouw in de liefde.

Wöra,

is eene alles onderzoekende en uitvorschende Godin, voor welke geen geheim verborgen kan blijven. Zij dringt door tot in de verborgenste schuilhoeken van het hart.

{==470==} {>>pagina-aanduiding<<}

Behalve de genoemde, is er ook nog eene bijzondere klasse van Natuur-Godheden, als: Surtur met al de Muspelheimers; Ymer met al de Rymthursen (ijsreuzen), enz.; Wasuder met zijne afstammelingen; Swasuther: verder de Godheden der gesternten, Mundilfare met zijne kinderen Mani en Sol of Sunna en haren gemaal Glemur; als ook Bil en Hiuke: vervolgens de dag- en nacht-familie, Nörwi met zijne dochter Nott en hare drie mannen Nagelfari, Anar en Dellinger, benevens derzelver kinderen Auder, Jörd en Dagur: voorts de gedrochten, de wolf Fenrir, de Midgardsche slang Jormungandur, de helsche Nidhöggur, de wolven Gere, Freke, Skol, Hate, Managarmur, enz. Doch al deze verdichte wezens behooren meer tot de Fabel- dan tot de Godenleer.

Merkwaardige Godheden van den derden rang zijn, onder vele, voornamelijk de volgende:

De Nornen.

Dit zijn de drie groote Godinnen van den tijd en het noodlot, wier wijsheid dikwijls de Goden zelve trachten te doorgronden. Zij bestemmen alles naar vastgestelde regelen, en hare uitspraak over het leven en de lotgevallen der stervelingen is onveranderlijk. Hare namen zijn Urd (verleden), Wérande (tegenwoordig) en Skuld (toekomende). Zij wonen bij den Urdarborn (de bron van het verledene) onder den esch Ygdrasil, wiens wortelen zij dagelijks met het wonderwater van de bron begieten.

De Walkyren,

de Godinnen van den slag, de bodinnen van Odin, de keurmeesteressen der dooden, de dienaressen der gesneuvelde helden in Walhalla, waar deze bevallige maagden hun den Godendrank aanbieden. Hare namen zijn: Rist en Mist (die den wijn voor Odin inschenken), Skuld, Skögul, Gunnur, Hilldur, Göndul, Geirskögul, Skeggöld, Thrudur, Hlöck, Herfiö-
{==471==} {>>pagina-aanduiding<<}
ter, Gôll, Geirshöd, Raangryd, Radgryd, Reginleif, Rota, Hiorthrimul, Surpul en Sangryd.

De Geboorte-Godinnen.

Deze staan den barenden bij en worden door dezelve aangeroepen. Naar hare verschilende verrigtingen krijgen zij ook verschillende namen. Als zij den mensch zijn lot toedeelen, heeten zij Nornen, welken naam zij dan van de groote Godinnen van den tijd ontleenen; als zij den mensch in het leven geleiden, Fylgien; als zij zijne gedaante aannemen, Hamingien; als zij hem van zijn noodlot verwittigen, Spaadisen.

De Golfmeisjes.

Deze zijn negen dochters van den Zeegod Aeger en de Zeegodin Rana: hare namen zijn Himingläffa, Dufa, Blödughadda, Heffring, Udur, Raun, Bylgia, Dröbna en Kolga. Zij gaan altijd te zamen en dragen bleeke hoeden en witte sluijers.

De Helmaagden,

Biugwör en Listwör. Zij zitten aan Herders deur op eenen krakenden stoel. Het ijzeren bloed, dat haar uit den neus drupt, verwekt haat, tweedragt, vijandschap en krijg onder de menschen.

De Elfen.

De witte Elfen overtreffen de zon in glans en wonen in Alfheim, het hemelsche gebied van den God Frey, niet verre van Urdarborn bij den grooten esch Ygdrasil (dat is: in de lucht). De zwarte Elfen daar en tegen zijn zwarter dan pek, en huisvesten onder de aarde. Gene zijn goede, deze booze geesten. Hier toe behooren ook

De Iwidien,

zijnde ten deele boschnimfen, die in grotten wonen en de gave der voorzegging hebben, ten deele boom-elfen, die met den boom, aan hare bescherming aanbevolen, het leven aanvangen en ook met hem sterven.


{==472==} {>>pagina-aanduiding<<}

De dwergen,

geesten of halfgoden, die onder de aarde in de steenen en op de bergen in de steenrotsen en klippen wonen Hunne stem is de echo.
Onder de overige menigte van Thursen, Jöthen, Trollen, Toovernornen, enz., zijn nog bijzonder merkwaardig

De reuzen,

in het gemeen eene soort van halfgoden, veelvuldig met de Goden van den tweeden rang vermaagschapt. Behalve ligchaamssterkte schrijft men hun bedrevenheid in de natuurkunde toe. Voor het overige zijn zij de eigenlijke veldgoden der Noordsche volken. Als ook

De bergreuzen.

Deze wonen op de gebergten, vermaken zich met de jagt, beschermen de bosschen en het wild, en herbergen den moeden wandelaar in hunne grotten en holen.

Uit dit korte en onvolledige overzigt van de Noordsche Godenleer blijkt reeds, dat dezelve niet minder rijk gestoffeerd is dan de mythologien der Grieken en Romeinen; ook straalt er in de zinnebeeldige voorstelling en dichterlijke inkleeding van vele natuurkundige en afgetrokkene begrippen, waarlijk niet minder vinding en vernuft door, en het lijdt naauwelijks twijfel of zij zou, nader onderzocht en gekend zijnde, blijken voor alle vakken van dichtkunde, inzonderheid voor het heldendicht, niet minder geschikt en bruikbaar te zijn dan de evengenoemde, die zij zeker in zedelijke waarde verre achter zich laat.
Men stelle zich eenen held voor, die op het tooneel der wereld ten voorschijn treedt. Hemel en aarde, zee en lucht, alles is met levende wezens vervuld, die hem omringen, in zijne belangen deelen en tot zijnen bijstand gereed zijn. Reist hij ter zee, Aeger is hem genegen, Frey geeft hem goed weder, Niord gunstigen wind. Lijdt hij schipbreuk, fluks zijn de Golfmeisjes bij der hand om hem in den

{==473==} {>>pagina-aanduiding<<}
schoot van Rana te voeren. Doet hij eene reize te land, komt hij aan rotsen, Dwergen openen hunne steenen woning voor hem; dwaalt hij op bergen en in wouden, Bergreuzen en Boschnimfen herbergen hem. Geraakt hij met eenen anderen held in gevecht, Uller beschermt hem, Tyr geeft hem moed en sterkte, zijne Fylgia (geboorte-Godin) waakt over hem. Dringt hij in het hart der aarde, ook daar zal een kundige en dienstvaardige Dwerg hem den weg wijzen. Ontmoet hij op zijne togten eene maagd met een hart vol liefde als Freya, vriendelijk als Lyna, met schoone lokken als Sifia en Fylla, statelijk en bekoorlijk als eene Walkyre, zedig als Snotra, voortreffelijk als Nossa, en boezemt Siöna hem liefde in; Siöna zal ook eene gelijke aandoening en verlangen in het hart van het meisje verwekken; Freija zal hunne liefde beschermen; Wara hunne eeden hooren, Löbna hun de zaligheid der huwelijkseendragt schenken. Wil hij de godspraken over zijn noodlot raadplegen, Iwidien, Nornen, Reuzen en alle tempels der Goden staan voor hem open. Zal hij eenen veldslag leveren, hij roepe Odin aan; Odin zal zelf te paard in den slag verschijnen en de overwinning op zijne zijde brengen. De Walkyren rennen op hare rossen heen en weder, ontvangen de zielen der sneuvelende helden en voeren dezelve door de lucht naar Walhalla. Heeft hij in netelige omstandigheden, op gevaarlijke togten, eenen Goddelijken geleider en beschermer noodig. Frigga bemint de menschen, zij zal hem hare
vriendelijke Lyna zenden, om zijn Mentor te zijn. Heeft Loke tusschen hem en zijnen vriend tweedragt verwekt, storten de Helmaagden doodelijken haat in hunne harten, Forsete zal hen weder verzoenen. Odin zendt Hermode, Frigga hare Gna, om hem hunne wil bekend te maken. Thor wreekt hem op elken booswicht, die het waagt hem ongeluk te berokkenen. Maar boven al waakt over hem het alziende oog van Alvader. Bezingt eindelijk een dichter zijne daden, Saga verhaalt ze hem, Odin schenkt hem wijsheid, Brega stemt zijne snaren en Idunna biedt hem den appel der onsterfeijkheid.


{==474==} {>>pagina-aanduiding<<}

Gedachten.

Dikwerf kan men de valsche liefde van de ware niet onderscheiden. Zij verschijnt niet zelden in het gewaad van dien Engel des lichts, schoon zij liefst in de duisternis, gevolgd door hare benden, tot ons nadert: zij treedt toe, geeft ons den Judaskus, omhelst ons, en tracht ons met zich in de diepte neder te storten. De ware liefde ziet ons in gevaar van verdrinken, springt toe, omhelst ons mede, maar brengt ons behouden aan den oever. Valsche en ware liefde wijzen ons beiden naar hare geboorteplaats; de eene naar den afgrond, de andere hemelwaarts. Die nu de bestemming zijns levens kent, die weet ware liefde gemakkelijk van de valsche te onderscheiden.

Haast u als de jeugd, maar wandel als de ouderdom. Gelijk de bejaarde in zijnen ligchamelijken tred is, zoo bedaard vervordert hij ook zijne geestelijke wandeling: de jeugdige tuimelgeest vliegt met zelfvertrouwen voor hem uit, maar valt ook dikwijls voor zijne voeten neder: de onbezonnen jongeling steunt op zich zelven en zijne hoop en geloof zijn zonder steun: de bedaagde gaat zeker en steunt op zijnen kruk, en gelooft noch hoopt iets zonder grond. Staat het ware geloof en de opregte hoop ook wel los en op zich zelven? Geenszins. Het een leunt aan een kruis, de andere steunt op den kruk van een anker. Ikarus vloog zijnen vader vooruit, maar stortede neder: de bedachte vader haastede zich, maar....langzaam.

Waarom volgt de deugdzame het voorbeeld des braven? Het is omdat de deugd als een schoon gelaat zich zelve niet ziet, dan in den spiegel. Zij is als onze ziel: onzigtbaar zoo voor hem, dien zij be-
{==475==} {>>pagina-aanduiding<<}
zielt, als voor anderen, die buiten haar zijn, kenmerkt zij hare waarde alleen in hare werkingen.

De schoonste kennis is de zelfkennis. Dan velen vergeten zich zelven en oefenen zich in de gebreken van anderen, gelijk aan de misvormde en gebrekkige, die zich aan het venster voor haren straatspiegel plaatst om anderen in hunnen tred, houding en gelaat na te gluren. Leer uit de gebreken van anderen u zelven kennen, en plaats u voor het venster, niet om anderen, maar u zelven te zien.

Beschouw uwen voorspoed als uwen tegenspoed: treur hier om uw geluk en juich om uw ongeluk; treur om uw ongeluk van hier gelukkig - en juich om uw geluk van ongelukkig te zijn. Juich om uwe tranen en ween om uw gelach: wandel schreijend over de zerk, stap juichend in het graf: leef nimmer schreijend dan om juichend te sterven. Die zoo handelt, weet het ware van het valsche geluk te onderscheiden.

Vredesgezindheid en verzoenlijkheid.

Deze geschiedenis is te Ziccaro in Corsica bij de bron van het Graafschap Frasle voorgevallen, welke een eeuwig gedenkteeken van dezelve zal blijven.
Zeker inwoner uit Ziccaro rustte met drie zijner bloedverwanten bij deze bron, toen de moordenaar van een zijner zonen, en die slechts hem bekend was, onverwacht op dezelfde plaats kwam. Hij sprak hem vriendelijk aan en noodigde hem, om dee aan hunne verfrisschingen te nemen. Bij deze uitnoodiging, die de ander voor een' valstrik hield, stolde van schrik het bloed in al zijne aderen. Ondertusschen moest hij ze aannemen, dewijl hij geen middel zag, om te ontkomen. Zij aten beide; maar met een geheel ver-
{==476==} {>>pagina-aanduiding<<}
schillend gevoel. De een was in de uiterste bekommering, en meende, dat het einde zijns levens zeer nabij was; de ander, die met eene verhevene daad zwanger ging, vertoonde eene opgeruimdheid, die slechts de uitoefening van deugd kenbaar maakt. Na het eten verlieten de inwoners van Ziccaro zijn gezelschap en hij bleef met zijnen vijand alleen. ‘Uw leven,’ dus sprak hij hem aan, ‘is in mijne magt, ik kon het u op staande voet ontnemen en mij over den dood mijns zoons wreken. Gij hebt mij vele tranen gekost, jammer en weeklagten in mijne familie gebragt; doch ik wil al dit lijden vergeten, dat ik om uwentwil uitstond; beloof mij slechts, dat gij ook uwe vijanden zoo goed zult behandelen, als ik u behandel, en overtuigd te zijn, dat vergeving veel roemrijker en zoeter is, dan zich te wreken!’
Met deze woorden omarmde hij hem, en verliet zijnen vijand, onbewegelijk van bewondering en verbazing (*). Toen hij weder bij zijne drie bloedverwanten kwam, zeide hij: ‘de man, die met ons at, is de moordenaar mijns zoons; ik heb hem vergeven en zijn leven verschoond, dat in mijne handen was. Volgt mijn voorbeeld, en doet hem nooit iets lijden, wat mij de vreugde verbitteren kon, van eene schoone daad volbragt te hebben.’

De ongelukkige scherts.

In de Lente van 1804 gebeurde er te Parijs het volgende treurige en weinig bekend gewordene, veelligt met oogmerk gesmoorde, voorval. De Chef van een Battaillon kwam uit St. Domingo, na eene afwezigheid van 15 maanden, naar Parijs terug. Voor zijn vertrek had hij zich met Mejufvrouw *** verloofd. Na zijne terugkomst ijlde hij naar haar toe, en drong er op aan, om den dag hunner verbindtenis te bepalen. De naaste zondag werd gekozen, en

{==477==} {>>pagina-aanduiding<<}
zijne zuster van den gelukkigen dag verwittigd. Ongelukkiger wijze kwam deze op den inval, om de liefde haars broeders tot zijne bruid op de proef te stellen en hem dus jaloersch te maken.
Zij waarschuwt hem, om zich niet te naauw met een meisje te verbinden, dat zijne liefde niet met wederliefde beloonde, en ter zijner overtuiging bescheidt zij hem des anderen daags des avonds tegen 5 uren, in het boschje van Boulogne, naast het Lustslot Bagatelle, waar hij zijne bruid op hare avondwandeling met haren gewonen avondgezel aantreffen zou.
Men kan denken, met welk eene ongerustheid hij zich naar de ongelukkige plaats begaf. Spoedig daarop verscheen zijne bruid, niet slechts aan den arm van een welgemaakt jongeling, maar dezen laatsten ook op eene wijze liefkozende, die zelfs eene minder werkzame verbeeldingskracht op het hoogste zou hebben kunnen gaande maken.
Naauwelijks nadert het paar de plaats, waar de bruidegom zich schuil hield, of hij springt te voorschijn en schiet beiden door het hoofd. Maar hoe groot was zijne wanhoop, toen hij in den vermoorden medevrijer zijne zuster herkende! - hij trok zijnen degen en stiet zich denzelven in de borst.
In zijnen zak vond men eenen brief aan zijne zuster, waarin hij haar voor hare onderrigting dankte en haar zijn gansche vermogen maakte. De ongelukkige was zeven en twintig, de zuster een en twintig en de bruid negentien jaren oud.

Tavannes of de dolkop.

Nimmer was er roekeloozer dolkop dan de Fransche Maarschalk tavannes in zijne jeugd. Hij en de jonge Hertog van Orleans begingen te zamen de dolste streken. Nu stortten zij zich uit de grap in diepe bronnen neder, dan zetten zij zich te paard en reden midden door brandende houtmijten heen, en dan weder deden zij eene wandeling op de daken. Eens reden zij 60 Fransche mijlen op eenen dag, en stegen eindelijk onbekend in eene herberg af. Hier

{==478==} {>>pagina-aanduiding<<}
geraakte tavannes met eenige Edellieden in twist om de eerste plaats aan de tasel, duelleerde met den een na den ander, ontwapende allen, en leide hen de grappige voorwaarde op, om met handschoenen te eten. Op zekeren avond bleef hij zeer lang bij de oude vrouw, en onderhield ze op eene levendige wijze. De goede oude Dame meende, dat zulks geschiedde, om hare schoone oogen, doch hij had enkel tijd willen winnen, om het lijk van eenen gehangenen in haar bed te practiseren.
Toen het Hof door Dyon reisde, gaf hij, als Gouverneur dier stad, groote feesten, maar alle in zijn eigen smaak, namelijk renspelen, slagten, stormloopen en dergelijken, waarbij gewoonlijk de donder van het kanon de eenige muzijk was. Des morgens door 24 ponders gewekt, rees de Koningin verschrikt uit den slaap en tavannes verheugde zich niet weinig over zijne galante grap. - Katharina van medicis schreef hem eens: ‘Verheug u, een onzer Officiers, met name maurevel heeft den dapperen aanvoerder der Protestanten, mouy, gelukkig vermoord.’ - Tavannes antwoordde verder niets dan: ‘Ik bid uwe Majesteit den verraderlijken moordenaar te laten hangen.’ In zijne hooge jaren werd hij Gouverneur van Provence. ‘De Koning geeft mij brood,’ zeide hij, ‘daar ik geene tanden meer heb.’ - In den afschuwelijken Bartholomeus nacht liep hij door de straten, en schreeuwde het volk toe: ‘laat ader! laat ader! in Augustus is het even zoo goed aderlaten als in Mei!’ - Ten minste handelde hij evenwel nog volgens zijne overtuiging, want nog op het doodbed beroemde hij zich op dien dag, en meende, god zou hem uit dien hoofde al zijne zonden over het hoofd zien.

Twee voorbeelden van een rasch en moedig besluit.

Zeker man, aan de Kaap de Goede Hoop, nam eens het volgend kordaat besluit. Hij had zijne

{==479==} {>>pagina-aanduiding<<}
hand in den muil van eenen tammen leeuw gestoken, doch de oude wilde natuur ontwaakte op dit oogenblik weder in den leeuw - de man trok zijne hand geheel aan stuk gebeten en bijna vermorseld uit de kaken van dit dier. De man nam eene bijl, zette haar op de gebetene hand, liet zijnen Hottentot met eene andere bijl daar opslaan, en zoo de hand afhakken. De stomp verbond hij vervolgens, met eene bij de Hottentotten gebruikelijke zalf. Misschien had de man er zijn leven bij ingeschoten, wanneer hij zulk een moedig en kort besluit niet had genomen.
Even zoo weet men ook, dat een Neger in Afrika, die door eene slang gebeten werd, op eene dergelijke wijze zijn leven redde. De Neger wist zeer wel, hoe ras zich het vergift van dit dier door het ligchaam zou verspreiden, en dat alsdan alle redmiddelen vergeefs zouden zijn. Het geluk wilde, dat hij eene bijl bij zich had. Hij leide zijne hand op den afgehouwen stam van eenen boom, en kapte ze zelf af.

Aan het uur der scheiding.


Mijn lier is 't scheidingsuur gewijd, 
Het uur, dat elk genot verbittert, 
Dat, in der uren feestrel, nooit 
Met blijdschaps morgenglansen schittert. 
Mijn lier is 't scheidingsuur gewijd, 
Het smartvol uur, dat graf en tijd 
Voor 't eeuwig minnend hart, met wreede dolken wapent. 
't Geluk, dat zinlijkheid bekoort, 
Ziet in den afstand zich versmoord; 
En ach! bij 't sterven dreigt een afgrond, vreeslijk gäpend. 
 
O scheidingsuur! vertwijf'ling brult; 
Doch 't waar gevoel zoekt grootsch bescherming 
In 's Eeuwgen wijs en heilrijk doel. 
Trioms! de telg van Gods ontferming, 
De hoop ontwringt aan 't scheidingsuur 
Den dolk, o sterfling! die natuur, 
Door zinlijkheid gestreeld, het zwoegend hart doorgriefde. 
Ja, hoop zweest, in den bangsten stond, 
Op 's daagraads rozenvleug'len rond, 
En mengt vertrocsting in den jammerkelk der liefde. 

{==480==} {>>pagina-aanduiding<<}

Droogt wanhoops bittren tranenvloed, 
O teedren, hier door 't lot gescheiden! 
Want de Engel der onwrikbre trouw 
Blijft u ter zegepraal geleiden. 
Ja, droogt, droogt wanhoops tranen af: 
Geen afstand, geen verslindend graf 
Kan in uw ziel de kiem, van 't hoogst genot doen sterven. 
Die kiem groeit, ondanks 't lijden, op, 
Geen scheiding kan den bloeisemknop 
Van vleklooze Eng'lenmin voor 't waar gevoel verderven. 
 
Wat is de rouw, de scheiding toch? 
Slechts wolkjes, die hier 't licht verdonkren. 
Wij ademen den jongsten snik, 
En de eeuwge morgensterren flonkren. 
Naauw is in 't stof ons lot voltooid, 
Of al de nev'len zijn verstrooid, 
En 't licht breekt wolk'loos aan, zoude ons dan 't graf doen schrikken? 
Neen, koele grafrust streelt het hart, 
Vermoeid van lang verkropte smart, 
En eeuwge vreugd vervangt mijn rampvolle oogenblikken. 
 
't Is waar, zoo lang in 't zinlijk stof 
Nog beekjes van genieting stroomen, 
Zoo lang 't gevoel, zoo lang 't verstand, 
Nog speelt met ras ontvlugte droomen, 
Zoo lang vermoordt ook 't scheidingsuur 
Nog 't heil der menschlijke natuur. 
Ween, julie! ja uw lot blijft nog met nacht omtogen; 
Ween vrij; in 't wislend stersgewest 
Heeft scheiding elke vreugd verpest. 
Voor u is ieder droom van aardsch genot vervlogen. 
 
Maar god is liefde; uw waar geluk 
Ontluikt hier zelfs, in 't rampvol duister. 
De graflamp, die uw rede ontsteekt, 
Verkeert in onbewolkten luister, 
O julie! dien de Godsdienst spreidt. 
Houd moed; ginds wenkt u de eeuwigheid. 
Strijd grootsch; de traan der smart die 't glorieloof beperelt, 
Blinkt lieflijk in het oog van god. 
Houd moed, bij 't stervend zingenot 
Troost eeuwge vriendschap u, met eene onzigtbre wereld. 




{==481==} {>>pagina-aanduiding<<}

Mengelstukken.

Beschouwing van Davids vlugt tot en gedrag bij Achis te Gath, volgens I Sam. XXI.

Door Petrus Joh. Conradi, Predikant te Ter Heide.

§. 1.

- - ‘Als saul david laat opzoeken, en eindelijk zelf zich (naar Najoth bij Rama) op weg begeeft, zendt samuel hem op eene listige wijze een koor van profeterende, dat is zingende, Profetenzonen (leerlingen) te gemoet, waardoor zoowel de boden als saul zelf, even als door eene Roomsche processie van het venerabile, opgehouden worden, zoodat zij hun hoofdoogmerk uitstellen, en met allen schijn van devotie mede profeteren, dat is mede zingen moeten. Die eenig verstand heeft, kan zoo onnoozel niet zijn, dat hij hier eene werkelijke voorzegging of verkondiging van toekomende dingen zich verbeelde. Wanneer zoo vele leerlingen van samuel, te gelijk met samuel zelf Profeten waren geweest, nooit zoude david hier zoo onkundig gebleven zijn aangaande zijne toekomstige ontmoetingen, nooit zoude hij zulke verkeerde, en ten deele hoogst booze aanslagen hebben gesmeed. David moet zonder raad en troost van samuel vertrekken, en wendt zich tot den Hoogepriester achimelech en zijne bende te Nob, opdat zij voor hem den Heer zouden vragen. Wat had hij toch noodig het donkere Urim en Thummim te raadplegen, indien de Profeet of zijne leerlingen hem een voldoend antwoord hadden weten te geven? En welk Goddelijk licht vindt men zelfs in het Hoogepriesterlijk antwoord? Wanneer wij stellen, dat de Hoogepriester van davids vlugt niets geweten hebbe, en slechts in het gemeen antwoorden moeste, of davids voornemen, om tot

{==482==} {>>pagina-aanduiding<<}
den Koning achis te vlieden, gelukken zoude, zoo bedriegt het Orakel beide david en den Hoogepriester op eene jammerlijke wijze. David, daar zijn voornemen gansch verkeerd en ongelukkig uitviel; den Hoogepriester echter daar het hem niet openbaart, wat davids ware oogmerk zij, en dat de tegenwoordig zijnde doëg alles zou verraden, ja, dat het hem en zijne bende het leven zoude kosten, wanneer zij zich naderhand voor den Koning, op zijne begeerte, tot verantwoording zouden stellen. David zegt immers naderhand tot abjathar: “Ik wist het wel ten dien dage, dat doëg de Edomieter daar was, dat hij het gewisselijk saul aanbrengen zoude, ik heb oorzaak gegeven tegen alle zielen des huizes uwes vaders.” Zoo wist dan david door zijne natuurlijke schranderheid het te voren, het Orakel met zijne gansche bende wist het niet. Want dat wordt niet eens ontdekt, dat david de Priesters met opzet bedroog. David weet zekere dingen beter dan de Priesters met hun Orakel. Hij moet wel heimelijk bij zich zelven er mede gespot hebben, dat die arme bloeden hem iets van zijne lotgevallen willen zeggen, daar zij hun eigen gevaar, hetwelk hun reeds boven het hoofd zweefde, niet zien. Echter vraagt hij, uit diep verborgene huichelarij, om de Priesterschap mede tot zijne partij te trekken. Doch hij is daarbij zoo boosaardig, daar hij het gevaar vooruit ziet, dat hij de goede lieden niet waarschuwt, om, even gelijk hij deed, voor saul te vlugten, en dat hij hen verleidt hem het zwaard van goliath en de toonbrooden te geven, hetwelk niet alleen tegen de
Wet en het geweten der Priesters streed, maar hun ook het leven konde kosten. Hij moest naderhand zelf bekennen, dat hij de schuldige oorzaak is van al het vergoten bloed der Priesters. Maar zoo goed david de Priesters en hun Orakel bedriegt, zoo bedriegt hij toch ook bij al zijne schranderheid zich zelven. Zijn voornemen was tot achis, Koning der Philistijnen, te vlugten, en hij neemt het zwaard van goliath mede. Hij kan dus geene bedoeling gehad hebben, om aldaar verborgen te blijven. Want hij had eerder aan alle andere oorden, dan bij de Philistijnen,

{==483==} {>>pagina-aanduiding<<}
vooral met dit kenbaar zwaard, hetwelk voor zijne kleine gestalte geheel niet voegde, verborgen kunnen zijn. Zijn oogmerk is dus ontegenzeggelijk geweest, dat hij veel meer bekend heeft willen worden, om zich aan sauls vijanden, de Philistijnen, als een overlooper aan te bieden, die van zijnen Heer vervolgd werd, en van nu voortaan tegen hem dienen wilde; in de verwachting, dat de Philistijnen zulk een held gewillig zouden opnemen. Doch dit mislukt hem, hij merkt, dat men hem niet vertrouwt, en zich aan hem wreken zoude. En nu weet hij de in der daad uitzinnige onderneming door niets, dan door eene aangenomene geveinsde zinneloosheid goed te maken; echter zien wij daaruit hoe vlug en geschikt david tot allerlei geveinsdheid geweest is.’ (*)

§. 2.

Wie, die de bovenstaande §. met eenige aandacht leest, is in staat zijne verontwaardiging te weerhouden over eene zoo verregaande als onbeschaamde mishandeling der Gewijde Geschiedenis, en dat duidelijk met oogmerk, om het zedelijk karakter van eenen man te bezwalken, die zonder zijne zwakheden en gebreken met eenig vernis aan het oog te onttrekken, in den Bijbel wegens zijne vele goede hoedanigheden met lof bekend staat? Het is meermalen opgemerkt, dat, indien de geschiedenis van vele Bijbelhelden, door eenen plutarchus, livius of andere ongewijde Geschiedschrijvers ons ware nagelaten, men hunne wezenlijke gebreken ligt verschoond, en aan de eeuw, waarin zij leefden, toegeschreven, en hunne groote daden met den uitbundigsten lof vereerd zoude heb-
{==484==} {>>pagina-aanduiding<<}
ben, terwijl men nu hunne goede daden tegen alle trouw der geschiedenis verduistert, hunne gebreken in het hatelijkst daglicht plaatst, en hunne onvoorzigtige stappen, door drang der tijden en omstandigheden veroorzaakt, aan opzettelijke boosheid en kwaden wil, met een zegevierend zelfvertrouwen toekent. Dit geldt inzonderheid david, den tweeden Koning in Israël. Ware hij een' Griek of een' Romein geweest, het lijdt geen twijfel of zijne heldenproeve tegen goliath had hem voor al zijn leven beveiligd tegen de strenge en naauwkeurig ziftende berisping van de Censores onzer eeuw, en tot een voorbeeld van navolging verheven bij de vaderland- en heldendeugdlievende Wijzen van onzen tijd. Zijn geval met bathzeba ware bedekt geworden door lauweren der overwinning, en zijne vlugt tot achis, zoowel als zijn gedrag bij dien Koning, ware ten allerstrengste als eene verschoonlijke feil van jeugdige drift opgenomen geworden, en niet onwaarschijnlijk had men daarin sporen ontdekt van een' diepdoordenkenden en schranderen geest, die wijd uitstrekkende ontwerpen wist te vormen en te bedekken,
welke een groot man aankondigden. In dat geval zouden noch achis noch saul de strengste Censuur zijn ontgaan, maar waren voorzeker door de bijtendste spotternij aan de kaak gesteld, als Koningen, der regering onwaardig, daar zij eenen man van zoo veel gewigt, niet aan hunne belangen hadden weten te verbinden.
Het is, gelijk wij uit het vorige zien, bij onzen Fragmentist gansch anders gesteld. De geesel zijner Censuur treft david ten strengste, en hetgeen onze verontwaardiging vermeerdert, hem worden zonder eenigen grond, door willekeurig aangenomene onderstellingen, gevoelens toegedicht, die door zijn gansche levensgedrag luidkeels wedersproken worden. Waar is hier de trouw aan de geschiedenis verschuldigd? Waar is in dezelve iets te vinden, hetgeen tot zulke onderstellingen, als wij hier aantreffen, slechts eenige verre aanleiding geeft? En dit beroep op de geschiedenis mag hier gelden, wijl onze Fragmentist uit dezelve, en wel zoo als zij in het eerste Boek van samuel verhaald wordt, redeneert, en dus zich zelven de ijdele en hersenschimmige uitvlugt, van andere

{==485==} {>>pagina-aanduiding<<}
oorkonden van davids leven, beneemt. Maar onze verontwaardiging moet ten top stijgen, wanneer wij hier bij onzen Fragmentist niet slechts het zedelijk karakter van david schendig zien aanranden, en de trouw der geschiedenis eerloos verraden, maar tevens de bezigheid van een Goddelijk Profeet en zijne leerlingen gelijk stellen met het werk des Bijgeloofs, en de kunstenarijen van bedrog en verblinding; ja zelfs de verordening van jehova, de Urim en Thummim, met minder gematigdheid behandelen, dan men anders gewoon is te gebruiken omtrent het Orakel van apollo of van jupiter ammon. Wij zullen echter met dit een en ander ons niet verder inlaten, dan volstrekt noodig is tot de regte beschouwing van davids gedrag in het voorhanden zijnde geval.

§. 3.

Schoon wij der schranderheid van den Fragment-Schrijver geenszins den verdienden lof onttrekken, maar in deze brokstukken meermalen het vernuft bewonderen, hetwelk van alle ook de geringste omstandigheden partij weet te trekken ter bereiking van het voorgestelde doel, zoo is het ons echter ook wel eens voorgekomen, als of op onzen Schrijver nu en dan met regt kon worden toegepast de bekende spreuk: quandoque bonus dormitat homerus. En het schijnt ons toe, dat zoo iets hem ook gebeurd zij, in het gedeelte §. 1 aangehaald. In de veronderstelling, dat samuel een koor zingende leerlingen den Koning saul en zijne boden op eene listige wijze had te gemoet gezonden, waardoor deze verschalkt welstaanshalve de rol van Devoot moesten mede spelen, en uit dien hoosde hun voornemen, om david te vatten, uitstellen, dacht zeker onze Fragmentist niet aan dat mannelijk vast karakter, hetwelk hij anders zoo gaarne saul toekent. Naar de teekening, welke onze Schrijver in zijne Fragmenten elders van saul geeft, had deze ten tijde van het geval voorhanden de voogdijschap van den heerschzuchtigen samuel, die hem slechts den naam van Koning wilde laten, en onder die bedekking zelf heerschen, reeds afgeschud.

{==486==} {>>pagina-aanduiding<<}
Zoodat de Profeet in zijne verwachting bedrogen, daar hij zich bij de verkiezing van saul niet had voorgesteld, dat een zoo gering mensch uit den kleinsten stam zich zulk een groot aanzien verkrijgen zoude, berouw heeft hem tot Koning gemaakt te hebben, en in zijnen ijver het besluit neemt om hem weder van den troon te stooten. Het gevolg hiervan zal dan geweest zijn de zalving van david tot Koning in sauls plaats, en dit natuurlijk aanleiding hebben gegeven tot de vervolgingen van dezen tegen genen. Maar kan men nu van dezen saul verwachten, dat hij door de kunstenarijen van samuel en zijne leerlingen (immers deze moet hij even goed begrepen hebben, als hij de taal van samuel (1 sam. XV: 23) naar den geest des Fragmentisten, Seite 218, verstond) zich zoo deerlijk zou hebben laten bedotten, dat hij zelfs den schijn aauneemt van devoot te zijn, met de zingende schare zich vereenigt, zijn plan om david te vatten uitstelde, en dus zelf gelegenheid geeft, dat deze zijne handen kon ontsnappen. Hoe, zeg ik, is dit te verwachten van een man, die ons als te groot wordt afgeteekend, dan dat hij aan den leiband der Priesteren loopen zoude.

§. 4.

Dat david, gelijk onze Fragmentist beweert, zonder raad en troost van samuel zou vertrokken zijn, is eene onderstelling, die van allen grond ontbloot is, en althans, al konde zij steek houden, niet kan gelden tegen de waarde van samuels Profetische bediening. Het zou toch niet te verwonderen zijn geweest, indien david door sauls komst te Najoth, wiens snoode toeleg hem bekend was, zoodanig met schrik ware bevangen geworden, dat hij zich geen tijd had gegund om over zijne omstandigheden met den Profeet op dat tijdstip te spreken, maar zelfs zonder afscheid van hem te nemen, eene plaats had verlaten, waar hij reden had gehad te mogen verwachten, dat hij de meeste veiligheid boven alle andere plaatsen in Israël tegen sauls vervolging zou vinden, en in welke verwachting hij zich thans door

{==487==} {>>pagina-aanduiding<<}
de verschijning des Konings te leur gesteld vond. Doch wij hebben niet noodig hierop verder aan te dringen. Het komt ons voor, dat david van het oogenblik dat hij samuel ontmoetede, met dezen breedvoerig over zijne omstandigheden zal hebben gesproken, en van den Profeet den getrouwsten raad en den besten troost ontvangen hebben, welke beide met den waren aard zijner Profetische bediening volkomen overeenstemden, namelijk dezen, om alles in het werk te stellen, ten einde met den Koning te verzoenen, en getrouw in zijnen dienst te blijven, om daardoor, ware het mogelijk, sauls gunst te herwinnen. Elk, die zonder eenige vooringenomenheid het XXste Hoofddeel van 1 sam. in verband met het naast voorgaande en volgende, met behoorlijk nadenken leest, moet van zelve tot deze gedachte geleid worden. Het moet anders natuurlijk bevreemden, hoe david het zou hebben durven wagen zich zoo nabij het Hof van saul te begeven, en aldaar jonathan op te zoeken, daar hij zulke duchtige bewijzen van den haat des Konings nog zoo kortelings had ontvangen. Maar is hij door samuel opgewekt geworden, om met saul te verzoenen, dan bevreemdt het ons niet, dat hij, hoe zeer ook overtuigd dat samuel het beste met hem voorhad, door de vrees voor sauls woede, het niet waagt om zich dadelijk aan den Koning te vertoonen, maar zijn sterk geslingerd hart eerst voor jonathan, wiens vriendschap hij kende, uitstort, en door dezen beminden zoon verzekering zoekt te verkrijgen of hij door den vader met eenige toegenegenheid zou worden ontvangen. En indien wij het wagen mogen eene aanmerking te berde te brengen, dan dunkt het ons, dat er ook iets van eene bevrediging met david tusschen samuel en saul moet
voorgevallen zijn, doch waarschijnlijk na dat david reeds van Najoth was vertrokken. Althans de Koning schijnt zeer bedaard ten opzigte van david, toen hij de eerste reis zijne plaats aan den maaltijd ledig vond, en brengt zelf redenen ter verschooning van zijn wegblijven bij, 1 sam. XX: 26. Doch toen dit te tweede male den volgenden dag gebeurde, wordt sauls vermoeden, als of het met davids wegblijven niet regt zat, gaande gemaakt, en toen hij van zijnen

{==488==} {>>pagina-aanduiding<<}
zoon hoorde, dat deze, buiten zijn weten, hem verlof had gegeven, versterkt, en ontsteekt hem in woede, zoodat hij jonathan als in verbond met david tegen hem beschouwt, deszelfs verdediging voor den gehaten niet kan verdragen, maar zijn eigenen zoon na het leven staat. Het denkbeeld, dat het vooral om dezen zoon, dien hij zoo gaarne op zijnen troon zag opvolgen, is, dat hij david vervolgde, en dat deze nog voor dien gehaten durft spreken, brengt den Koning buiten zich zelven van gramschap, vs. 27-33. Men moet voorzeker een hart hebben hetgeen de kracht en de behoefte der vriendschap nimmer gevoelde, en voor alle redelijke aandoeningen gesloten is, indien men na de bedaarde lezing van het roerend tafereel des strijds tusschen dit edel vriendenpaar, hetwelk 1 sam. XX zoo ongekunsteld eenvoudig schoon is opgeteekend, zoo koel weg schrijven kan, gelijk de Fragmentist schrijft: ‘David verlaat onmiddellijk samuel, en bidt jonathan, hij mogte toch nog eens beproeven, hoe zijn vader gezind ware, of hij zich niet eenigzins liet verbidden. En daardoor rigt hij niet alleen niets uit, maar brengt ook daarenboven jonathan in levensgevaar;’ en zoo op david de verdenking laden, als of hij het op het verderf van dezen edelen had toegelegd.

§. 5.

Hetgeen bij onzen Fragmentist wel het meest tot bezwaar van david dient, is zijne ontmoeting met achimelech den Hoogepriester te Nob. Het bevreemdt ons niet, dat onze Schrijver gretig de onderstelling aanneemt, dat deze voor den vlugtenden den Heere zou gevraagd hebben, ten einde hem raad te kunnen geven, hoe zich in deze omstandigheden te gedragen, en of zijn voornemen gelukkig slagen zoude. De gelegenheid was hier al te gunstig, om de Godspraak door de Urim en Thummim verdacht te maken, en zelfs als een grooter kinderspel belagchelijker voor te stellen, dan men gewoon is de Heidensche Orakels te doen, dan dat deze kans zou verke-
{==489==} {>>pagina-aanduiding<<}
ken worden. Bij de Orakelen der Heidenen schrijft men nog den Priesteren, die dezelve bedienden, genoegzame schranderheid en staatkunde toe, om door geheime verstandhouding de oogmerken der raadplegenden te naastenbij met eenige waarschijnlijkheid te weten, en hunne antwoorden zoo dubbelzinnig in te rigten, dat, hoe de zaak ook uitviele, zij gedekt en hun gezag en aanzien bewaard bleven. Maar ook dit moet den Hoogepriester van jehova worden ontzegd. Men stelt hem onkundig van davids vlugt en hare oorzaak, om daardoor gelegenheid te vinden, om achimelech, die door zijn Orakel hieromtrent niet nader werd ingelicht, als een bedrogene door zijne eigene voorgewende kunstenarijen te bespotten, en zelfs david te beschouwen als in zijnen geest lagchende met de onnoozelheid dezer Priesteren, die wanen hem zijn lot te voorspellen, terwijl zij hun eigen gevaar niet merken. Maar hoe ongegrond en zouteloos is de onderstelling van achimelechs onkunde aan davids vlugt en hare redenen? Waarom toch ging dan achimelech bevende david te gemoet toen deze te Nob kwam? 1 sam. XXI: 1. Was
dit omdat david zich alleen zonder gevolg bevond? Maar zou dit wel zoo veel opzien en ontroering bij den Hoogepriester hebben verwekt, indien deze niets gehoord of vernomen had van hetgeen in de laatste dagen tusschen saul en david was voorgevallen? Ja, is het wel waarschijnlijk, zelfs wel denkbaar, dat achimelech hiervan geheel onkundig zal geweest zijn? Zoo lang saul zijne aanslagen tegen het leven van david in het eenzame vertrek binnen de beslotene wanden bepaalde, was het mogelijk, dat men algemeen daarvan onkundig bleef, en zoo men al dienaangaande eenig vermoeden opvattede, slechts in stilte met de diepste geheimhouding daarover onderling mompelde; het bleef toch eene zaak van teederen aard, en waaromtrent men geene genoegzame zekerheid had, om er luide over te spreken. Maar toen saul zijn voornemen, om david te dooden, aan jonathan en al de Hovelingen openbaarde; toen hij david aan de zijde zijner vrouw trachtte om het leven te brengen; toen hij, deze aanslag mislukt zijnde, eerst herhaalde reizen boden zond naar Najoth bij Rama, en naderhand zelf derwaarts op weg ging;

{==490==} {>>pagina-aanduiding<<}
toen was het geen geheim meer, daar de koning zelf in het openbaar te voorschijn trad, als een vervolger van zijnen trouwsten Dienaar david. Het gerucht van eene zoo belangrijke gebeurenis moest nu algemeen worden in israël, te meer daar david zich de achting des volks had verworven, en vooral bij de krijgsknechten, die onder zijn geleide gelukkiglijk streden, zeer bemind was. Het is uit dien hoofde zedelijk onmogelijk dat de Priesterschap te Nob, die in staats-aangelegenheden, waartoe davids geval voorzeker behoorde, zoo veel deel had, van dit alles niets zou vernomen, en zelfs het algemeen loopend gerucht niet zou gehoord hebben. Dat david zich echter bij achimelech houdt, als ware hij nog in dienst des konings, kan niet bevreemden, daar men een nadeelig gerucht niet gaarne door eigene toestemming bekrachtigt, en david in dat geval mogt vreezen, dat de Hoogepriester hem zonder brood en wapenen, en dus in de uiterste behoefte en verlegenheid zou laten. Ook ontkent achimelech naderhand tot verantwoording bij den koning geroepen niet, dat hij niets geweten had van de zaak tusschen saul en david, en kon niet ontkennen, daar hij niet geroepen was om te openbaren, wat het algemeen gerucht hiervan zeide, en hij hierdoor te weten was gekomen, maar om te antwoorden op de beschuldiging door den koning hem voorgesteld. Men kan zonder de hoogste onbillijkheid het woord van den Hoogepriester: ‘uw knecht heeft van alle deze dingen niet geweten, klein noch groot,’ 1 sam. XXII: 15b. niet verder uitstrekken, dan tot hetgeen de koning in zijne vraag vs. 13 hem voorstelde: ‘waarom hebt gij lieden t' zamen u tegen mij verbonden, gij en de zone izaï? mits dat gij hem gegeven
hebt brood en het zwaard, en god voor hem gevraagd, dat hij zoude opstaan tegen mij, tot eenen lagen-legger, gelijk het te dezen dage is.’ Van zulk een verbond tegen den koning wist zeker achimelech niets; evenmin van davids opstand tegen zijnen Heer; ook het algemeen gerucht kon noch het een noch het ander in omloop brengen; daar zulks door davids gedrag tot hiertoe gehouden, al te luide wedersproken werd; en wegens het geven van brood en wapenen aan david verdedigt hij zich vs. 14 op eene treffende wijze, en naar waarheid en

{==491==} {>>pagina-aanduiding<<}
naar het algemeen gevoelen, daar david in der daad een getrouw onderdaan en eerlijk hoveling was, en overal als zoodanig bekend stond; het kon dus tot geene misdaad gerekend worden, dezen schoonzoon des konings in verlegenheid bij te staan.

§. 6.

Maat volgens onzen Fragmentist heeft david de Priesteren verleidt, ‘om hem het zwaard van goliath en de toonbrooden te geven, hetwelk niet alleen tegen de wet en het geweten der Priesters streed, maar hun ook het leven konde kosten.’ -
Onder eenen vorst, gelijk saul was, die naar reden noch wetten hoorde, de naauwste betrekkingen in het gezellig leven niet ontzag, maar tot zijn heilloos doel misbruikte, was dit laatste zeker mogelijk, en is ook werkelijk gebeurd, maar onder elk ander koning, die de wetten ontziet en de deugd bemint, ware zulks eene onmogelijkheid geweest. Of het geven der toonbrooden aan david tegen de wet en het geweten der Priesters streed, is iets hetwelk door de wet zelve en de omstandigheden waarin david verkeerde beslist moet worden. De wet Exod. XXIX: 33. Lev. XXIV: 9. schijnt wel van dezelve te eten, alleen den Priesteren toe te laten, toch moet achimelech van gedachten zijn geweest, dat ook in sommige gevallen anderen dezelve mogten gebruiken, en geeft hij dit niet onduidelijk te kennen in zijn antwoord aan david vs. 4. Te minder kon de Hoogepriester rekenen met opzigt tot saul hierdoor zijn geweten te bezwaren, daar hij, wat ook het algemeen gerucht van sauls ongenoegen tegen david hem ter oore had gebragt, zoo even uit den mond van dezen laatsten had verstaan, dat hij zich nog in des konings dienst bevond. En wie had meerder regt op het zwaard van goliath dan david, die dit te allen tijde als een prijs der overwinning op den Philistijn behaald, mogt beschouwen, uit welken hoofde achimelech ook geene zwarigheid kon maken, om hem hetzelve ter hand te stellen, het was toch alleen daar ter bewaring gelegd, en geenszins den Heere toegewijd, het kon dus onder de heiligdommen niet gerekend

{==492==} {>>pagina-aanduiding<<}
worden. Maar - ‘david heeft toch naderhand zelve moeten erkennen de schuldige oorzaak te zijn, van al het vergoten bloed der Priesters; en openbaart hier bij achimelech eene verregaande boosaardigheid, zoo dat, daar hij het gevaar voor uit ziet, hij de goede lieden niet waarschuwt om even gelijk hij deed voor saul te vlugten.’ - Het zij ons vergund ook hier van onzen Fragmentist te verschillen. Had david op zulk' eene wijze met achimelech gehandeld dat hij of door vleijen of door hen vrees aan te jagen, de Priesters bewogen had, om met hem de vlugt te nemen, zijne hedendaagsche vijanden hadden dan het het duchtigst bewijs in handen van zijnen opstand tegen den koning zoo wel als van zijn doel om de Priesterschap tot zijne belangen over te halen. Welk een en ander nu zoo los weg, zonder eenigen den minsten grond, door onzen schrijver david wordt te laste gelegd, dat men slechts het verhaal 1 sam. XX. eenvoudig behoeft na te lezen, om david van alle verdenking in dezen vrij te pleiten, en den Fragmentist te logenstraffen. David zegt wel Hoofdst. XXII: 22. ‘Ik wist wel te dien dage, doe doëg de Edomieter daar was, dat hij het voor zeker saul zoude te kennen geven. Ik hebbe oorzaak gegeven tegen alle zielen van uwes vaders huis’ - maar ik zie niet, hoe deze edelmoedige bekentenis ter geruststelling van abjathar gegeven, tot bezwaar van david kan dienen, en hem van een boosaardig bedrog der Priesteren doen verdacht worden. Zeggen wij niet dikwerf wanneer iets gebeurd is, wij wisten wel dat dit zoo of zoo zou uitvallen, terwijl wij het slechts dachten, of vermoedden zonder genoegzamen grond van zekerheid te hebben om vast en ongetwijfeld te kunnen weten dat het
niet anders gebeuren zoude? En kan david het ter aan gehaalde plaatse wel in eenen anderen zin hebben gemeend? Moet hij dan in dit geval meerdere schranderheid hebben betoond dan de Hoogepriester, hoe natuurlijk was niet deze, daar hij den Edomieter aan het Hof van saul van na bij had leeren kennen, waar achimelech geene verkeering had. Maar was hij daarom verpligt om zijn vermoeden, hetwelk toch ook bij de uitkomst valsch had kunnen worden bevonden, en enkel door zijne vrees voor saul hem had

{==493==} {>>pagina-aanduiding<<}
kunnen ingeboezemd zijn, aan de Priesterschap mede te deelen hun ontijdige schrik aan te jagen, en de gruwzaamste verdenking tegen hunnen koning hun in het harte te storten? Hoe ongepast en onvoegzaam ware dit geweest voor david in zijne toenmalige omstandigheden, waarlijk dan had men hem het versoeijelijk opzet met regt mogen toeschrijven van de Priesterschaar tegen den koning in het harnas te willen jagen. En als hij naderhand erkent oorzaak gegeven te hebben tegen al de zielen van het huis van abjathars vader, is hij daarom de schuldige oorzaak van al het vergoten bloed der Priesters? Hoe menigwerf geven wij onschuldig aanleiding tot het kwaad hetwelk anderen bedrijven, maar kunnen wij ons daarom als schuldig aan hunne misdaad erkennen, en willen dat anderen ons alzoo beschouwen? Men late dan david dezelsde billijkheid wedervaren, welke men voor zich zelven begeert.

§. 7.

Intusschen blijft de groote vraag, die over davids gansche gedrag op zijne vlugt licht verspreiden moet, nog over; zij is deze: Heeft achimelech op davids begeerte voor hem den Heer gevraagd? Dat onze Fragmentschrijver dit zonder eenige bedenking vaststelt, en deze ter bereiking van zijn doel zoo schoone gelegenheid vaardig gebruikt, hebben wij reeds §. 5. opgemerkt en kan ons, de aard en strekking van zijn geschrijf in aanmerking genomen, niet bevreemden. Maar het bevreemdt ons met regt dat zulke uitleggers der H.S. die er min of meer opzettelijk hun werk van maken, om de eer des Bijbels te handhaven, en het karakter van david in het ware daglicht te plaatfen, geene zwarigheid vinden, deze gewigtige vraag met ja te beantwoorden en, hoe zeer tegen hunne bedoeling, davids hedendaagsche vijanden en de bestrijders der Goddelijke Openbaring in de hand werken, terwijl zij bij den uitslag van deze onderneming van david zich in geene geringe verlegenheid bevinden, in hetwelk zij niet dan door nieuwe onderstellingen, die toch altijd betwistbaar blijven, zich weten te redden. Het bevreemdt ons onder dit getal zelf, eenen ewald, die nog zoo nieuwelings de geschiedenis van

{==494==} {>>pagina-aanduiding<<}
david uit zulk een voortresselijk oogpunt heeft behandeld, aan te treffen. Had men deze zaak eenvoudig naar de geschiedenis meer naauwkeurig overwogen, zonder vooraf door verschillende gevoelens zich te laten slingeren, of ook wel voor zich zelven partij te kiezen, men zou geene reden gevonden hebben om te twisten, of david bij achis werkelijk zinneloos is geweest, dan zich slechts zoo gehouden hebbe, en in het eerste geval of men dit aan natuurlijke oorzaken, dan aan eene onmiddellijke tusschenkomst van god moete toeschrijven; noch om met opzet te betoogen, dat noch het een noch het ander hebbe plaats gevonden. Wij maken geene zwarigheid om op de voorgestelde belangrijke vraag rond uit te antwoorden neen, en zijn van gevoelen, dat david in zijne toenmalige omstandigheden door achimelech den Heere niet heeft geraadpleegd, noch heeft kunnen raadplegen. Het zij ons vergund de gronden voor deze onze meening voor te stellen. Reeds de slechte uitkomst van davids vlugt tot den Philistijnschen Koning moet het vermoeden bij ons doen ontstaan dat dezelve niet op Goddelijken raad is ondernomen, en wij zouden naauwelijks in bedenking staan, of wij niet liever de veronderstelde raadpleging aan de kunstenarijen en het bedrog der Priesteren zouden toeschrijven, dan dat wij ons jehova zouden voorstellen, als die david door zijnen raad in de grootste verlegenheid zou storten, en hem dan of aan zijne eigene schranderheid overlaten, of door onmiddellijke tusschenkomst hem in eenen staat van zinneloosheid brengen, en zoo hem uitredden zoude. Nergens toch is in de geschiedenissen des Bijbels een soortgelijk geval aan te wijzen, dat ondernemingen, na voorgaande raadpleging, op Goddelijk antwoord ondernomen, van zulk een' slechten uitslag zijn gevolgd. Doch, waren er geene andere gronden
voor ons gevoelen voorhanden, wij zouden op dit vermoeden, tegen de gedachten van vele, waarlijk met regt beroemde mannen, niet te veel bouwen, daar wij zeer wel beseffen, dat wij de diepten der Goddelijke wijsheid niet peilen, noch de verborgene redenen des Heeren in bijzondere gevallen en met bijzondere personen, niet navorschen, veel min doorgronden kunnen. In het verbaal van davids vlugt van jonathan tot achimelech, en van dezen tot

{==495==} {>>pagina-aanduiding<<}
achis, vindt men geene letter aangeteekend, dat david den Heer zou hebben geraadpleegd, hetwelk, indien het gebeurd ware, men billijk had mogen verwachten, te meer daar ons een vrij omstandig gesprek van david met den Hoogepriester wordt medegedeeld, en niet vergeten wordt te doen opmerken, dat doëg te dien tijde te Nob zich bevond. De aanmerking dat de geschiedschrijver zulks om redenen kan verzwegen hebben, is tegen alle reden, daar men op die wijze elken Geschiedschrijver alles kan laten zeggen, wat men zich zelven in de hersenen heeft gebragt. De gansche veronderstelling der raadpleging rust alleen op het zeggen van doëg den Edomieter, Hoofdst. XXII: 9. uit wiens mond saul zijne beschuldiging tegen achimelech voorstelt vs. 13. Maar is nu doëg de man, op wiens zeggen men in eene zaak van zoo veel aanbelang, die de regte beöordeeling van davids zedelijk karakter niet alleen, maar ook de juiste waardering der Goddelijke instellingen onder het O.T. zoo van nabij raakt, zich zoo gerust verlaten kan? Naar de teekening, welke de geschiedenis, niet door opsiering maar door een eenvoudig, ongekunsteld verhaal van zijne daden geeft, is deze Edomieter gansch die man niet, en naar eene andere, die wij zelve zouden moeten verdichten, staat het ons niet vrij hem, zoo min als eenig ander te beoordeelen. Veeleer is doëg naar de geschiedenis een man, die door hoofsche vleizucht en allerlei streken bij den Vorst zijne grootheid zocht te bevorderen, en zijnen reeds aanmerkelijken rijkdom te vermeerderen, waartoe de aanspraak van saul aan zijne hovelingen vs. 7. en 8. hem hier eene schoone en ongezochte gelegenheid aanbood. En boven dit alles was hij een
vreemdeling, een afstammeling van esau, wiens nakomelingen de wetten en instellingen van jehova niet gelijk die van jacob, hadden ontvangen, maar alleen door zich met de Israëlieten te vermengen, kennis aan dezelve kregen, en zoo moest de band, die den eenen Israeliet aan den ander ten naauwste verbond, onzen Edomieter minder sterk knellen. Het kan zijn, dat doëg te Nob david bij achimelech ziende, vermoed hebbe, dat deze door den Hoogepriester den Heere vraagde, het kan ook zijn, dat hij van het tegendeel beter overtuigd, dit slegts verzonnen hebbe, - iets hetwelk menschen van

{==496==} {>>pagina-aanduiding<<}
doëgs karakter niet moeijelijk valt - om met de gezindheid van saul zijn voordeel te doen. Deze was hem zoo wel als alle hovelingen bekend, en de vergelijking die de Koning tusschen zich zelven op den troon en den rondzwervenden zoon van den Schaapherder isaï maakt, kon voor dezen hoveling niet verloren gaan. In beide gevallen, en een van beide moet bij het stilzwijgen der geschiedenis plaats hebben gevonden, of dat doëg slechts uit een opgevat vermoeden sprak, of dat hij een verdichtsel van eigene vinding met opzet verhaalde, verdient zijne getuigenis geen geloof. Dat saul, die zijne hovelingen wel had behooren te kennen, daar, hoe moeijelijk dit ook den Koningen in later tijd geworden is, zulks, bij die vroegere en meer eenvoudige zeden, alsmede door den meer gemeenzamen omgang van den Vorst met degenen, die hem omringen, minder bezwaarlijk kan geächt worden, aan het woord van dezen doëg gereedelijk geloof slaat en niet slechts zijne beschuldiging tegen de Priesters daarop bouwt, maar ook zonder eenig bewijs of overtuiging, zelfs zonder op de verdediging behoorlijk acht te slaan, het doodvonnis uitspreekt, en dadelijk doet uitvoeren, zal niemand bevreemden, die de openbare stappen van saul reeds tegen david begaan zich voor den geest brengt. Deze verdoolde Koning kon door de prikkels van haat en woede tegen allen, die niet gelijk hij, david veroordeelden, ligt in den waan verkeeren, dat zijne koninklijke eer er bij lijden zoude, indien hij den zoodanigen straffeloos van zich liet gaan, en zoo tot eene daad besluiten, die der volslagenste en gruwzaamste dwingelandij alleen waardig is.

§. 8.

Deze valsche onderstelling, die enkel rust op het bedriegelijk zeggen van doëg, heeft natunrlijk aanleiding gegeven tot verkeerde opvatting van achimelech's woord in zijne verdediging v. 15. ‘hebbe ik heden begonnen god voor hem te vragen?’ Dat onze Fragmentist dit opvat als eene erkentenis van den Hoogepriester, dat hij den Heer voor david in dit geval gevraagd heest, bevreemdt ons niet. Maar dat andere uitleggeren van naam, het alzoo begrijpen,

{==497==} {>>pagina-aanduiding<<}
baart grooter verwondering. Men heeft, om dan evenwel in dit woord eene verdediging van achimelechs onschuld te vinden, tot nieuwe onderstellingen de toevlugt moeten nemen. Achimelech zal meermalen gewoon, en dit saul niet onbekend zijn geweest, om voor david den Heer te vragen, en thans met verwondering, dat zulks nu tot zijne beschuldiging diende, den Koning te gemoet voeren, heb ik heden begonnen dat te doen? Is het nu voor het eerst geweest? men weet in tegendeel, dat ik zulks sints lange gewoon was. Doch zonder daarbij stil te staan, hoe weinig in de toenmalige omstandigheden dit tot verontschuldiging van den Hoogepriester kon dienen, die toch in deze zijne betrekking verpligt was de noodige omzigtigheid te gebruiken, zoo moeten wij echter vragen: Waar is in de geschiedenis eenigen grond van waarschijnlijkheid te vinden, dat zulks ten behoeve van david, ook als in den dienst des Konings staande, te dien tijde reeds eene gewoonte was geworden? Zoo veel wij weten werd god geraadpleegd en gaf de Heer antwoord door den Urim en Thummim, in bijzondere gewigtige gevallen, vooral die betrekking hadden op de staatsaangelegenheden, maar is het te denken, dat zulks zal geschied zijn bij die kleine strooperijen, welke david op last van saul tegen de Philistijnen ondernomen heeft. Er zijn toch onder dezelve gevallen, waarbij men niet wel met eenige welvoegelijkheid aan zulk eene raadpleging van den Heer denken kan, alschoon ook de aanslagen tegen de vijanden van den staat gelukkig werden uitgevoerd, bij voorb. 1 sam. XVIII: 20-27. Zelfs meldt de geschiedenis niet, dat bij den gewigtigen veldslag, die door den tweestrijd van david en goliath zoo vermaard is geworden, de Heer is geraadpleegd, en mogelijk schrijft men aan
dit verzuim niet onwaarschijnlijk de buitengewone versaagdheid toe, waarin saul en gansch Israël zich bevonden, op het zien van den Philistijnschen kampvechter. Dat david naderhand, toen abjathar met den Ephod zich bij hem gevoegd had, zoo veel te vlijtiger van deze raadpleging zich bediende, mag wel daar van daan gekomen zijn, dat hij den ongelukkigen uitslag van zijne vlugt tot achis grootendeels daaraan toeschreef, dat hij op dezen zijnen weg den Heer niet had gekend, en nu

{==498==} {>>pagina-aanduiding<<}
voortaan omzigtiger willende wandelen, met te meer ijver in gewigtige gevallen Goddelijke onderrigting zocht. Wij vatten derhalve het woord van achimelech: ‘heb ik heden begonnen god voor hem te vragen?’ eenvoudig op als eene ontkenning, met verwondering uitgedrukt, op deze wijze; zou ik heden, in deze dagen, den Heer voor david hebben gevraagd? begonnen hebben iets te doen, hetgeen ik nimmer voorheen deed! dit is de hoogste ongerijmdheid zelve. En waarlijk de omstandigheden van david waren van dien aard, dat hij niet wel den Heer door achimelech heest kunnen vragen, aan den eenen kant, moest hij vreezen of geen antwoord te zullen bekomen, of dat hetzelve de ware toedragt van zijne betrekking tot saul, welke hij voor achimelech zocht te verbergen, zou openbaren, en aan den anderen kant mogt hij verwachten, dat de Hoogepriester zelf, indien hij denzelven daartoe verzocht, in eene zaak die zoo geheel zijne Hoogepriesterlijke bediening betrof, zich niet zou te vreden houden, met hetgeen hij goedgevonden had hem te vertellen, maar op nadere opening van zaken zou aandringen. Hetgeen achimelech naar het verhaal werkelijk deed, kon hij als vriend doen, en het verdient daarom opmerking, dat noch doëg, noch saul, daarop hechten, dat het toonbrooden waren, welke david van den Priester ontvangen had, maar dat zij in het gemeen van teerkost en brood spreken. Maar indien david door hem den Heer had willen raadplegen, dan trad achimelsch in zijn ambt, en moest naar de stipte regelen van hetzelve te werk gaan. Indien dus al de gedachte om den Heer te vragen in het hart van david ware opgekomen - hetwelk wij, om redenen straks bij te brengen, zeer betwijfelen - zoo
komt het ons voor, dat hij dezelve eerder onderdrukt, dan dezen stap gewaagd zal hebben.

§. 9.

Wanneer wij na dit alles, den deels stout beslissenden, deels schamper spottenden toon gadeslaan, waarop onze Fragmentschrijver het geval voorhanden voorstelt, dan kunnen wij niet nalaten ons te verwonderen, dat een man, die anders toont zulk eene uitge-
{==499==} {>>pagina-aanduiding<<}
briede kennis te bezitten, zich zoo ligtzinnig kan blootgeven, dat de schimp en spot, die hij ten nadeele der eerwaardigste aller geschiedenissen, die welke in den Bijbel vervat zijn, gebruikt, op zijn eigen hoofd moeten terug kaatsen. Het is waar, zijn toon is juist geschikt om ligtzinnige gemoederen in te nemen, en bij menschen, die onverschillig zijn omtrent den Bijbel, niet eens als een boek van Goddelijk onderrigt beschouwd, maar zelfs als echte en ware geschiedenis aangemerkt, en uit dien hoofde de rijkste en zuiverste bron van menschenkennis en zedekunde, eene blinde toejuiching te behalen. Maar welke voldoening kan het een man van verstand geven, bij gedachtelooze lezers eene laffe bewondering te verwekken, omdat zij zich zelven niet in staat gevoelen, iets zoo ongerijmds op zulk' eene bevallige wijze voort te brengen, en geen lust hebben, de moeite te nemen, de gegrondheid of ongegrondheid van hetgeen men verkiest hun op te disschen, te onderzoeken. Elk integendeel, die gewoon is te denken bij hetgeen hij leest en onzen Fragmentschrijver eenvoudig met de geschiedenis zelve vergelijkt, zal met moeite zich weerhouden van hetgeen de Fragmentist zoo gaarne david met opzigt tot de Priesters te Nob wilde laten doen, van in zijnen geest te lagchen, met de uitzinnige poging van een man, die hem wil leeren, en zelf niet regt weet, of weten wil, wat voor hem nog te leenen is, dat men niet strasseloos eene geschiedenis naar willekeur verminken of verdraaijen mag, om in derzelver plaats het publiek een vertelseltje op den mouw te spellen. Bij het aandachtig nalezen toch der oorspronkelijke geschiedenis, verschijnt het gedrag van david en der, in dit geval betrokkene
personen, in een gansch ander daglicht, dan ons de Fragmentist wil diets maken, en het ware zeker het beste, zijne dwaze poging met een' verachtenden - neen - liever met eenen medelijdenden grimlach te beantwoorden, indien dezelve niet de heillooze strekking had, de trouw der geschiedenis te doen wankelen, allen eerbied voor Goddelijke instellingen weg te nemen, en het zedelijk karakter bovenmate en tegen alle reden te bezwalken, van een man van zoo veel gewigt voor Israëls Godsdienst en burgerstaat, als buiten allen twijfel david is geweest. Dit wekt billijke veront-
{==500==} {>>pagina-aanduiding<<}
waardiging bij elk, die nog eenige achting voor den Bijbel heeft, en deze spoort hem natuurlijk aan, om de fragmentische ongerijmdheden in hare naaktheid ten toon te stellen, opdat ook de eenvoudige en min nadenkende dezelve tasten en voelen kunnen.

§. 10.

Het zij echter verre van ons, dat wij davids gedrag op deze vlugt en bij achis zouden goedkeuren of het verkeerde in hetzelve trachten te verdedigen. Indien het waar zij, hetgeen wij niet zonder waarschijnlijkheid meenden te mogen onderstellen, dat david van samuel den raad heeft ontvangen, om met saul te verzoenen, dan, hoe gaarne wij het zijn geslingerd hart vergeven, dat hij bij jonathan den troost, en ware het mogelijk de geruststelling der vriendschap zocht, kan het voor de regtbank der alles naauwkeurig wikkende rede niet van onbezonnenheid vrijgepleit worden, dat hij zich niet dadelijk tot den Koning vervoegde, op wien, gelijk hij mogt veronderstellen, het gebeurde te Najoth toen wel eenigen indruk zou hebben gemaakt, daar nu zijn achten blijven en geheime zamenkomst met jonathan natuurlijk den argwaan van den ergdenkenden saul moest opwekken. Even min kunnen wij goedkeuren, dat david de ware toedragt zijner omstandigheden voor achimelech zocht te verbergen. Hoe veel er ook wezen moge, hetgeen hem door vrees kon terug houden van eene ronde openhartigheid bij den Hoogepriester, en hetwelk wij, zijnen toestand ons levendig vertegenwoordigende, gaarne in hem wenschen over het hoosd te zien, zoo ging het hem echter hier, door gebrek aan openhartigheid, zoo als het den mensch in soortgelijke gevallen door hetzelfde gebrek altijd gaat; hij beroosde zich zelven van den raad, dien achimelech hem had kunnen geven, en hij sloot zelf zich den weg af, om indien daartoe de begeerte bij hem mogt ontstaan, door den Hoogepriester Goddelijke onderrigting te zoeken. Het is echter bij ons zeer twijfelachtig, of die begeerte te dien tijde wel werkelijk bij david is opgekomen. Als wij alles in aanmerking nemen, dan komt het ons voor, dat
david, sedert hij samuel verliet, in eene gedurige slin-
{==501==} {>>pagina-aanduiding<<}
gering van hartstochten is geweest, zoo dat hij zelf niet bepaald wist, wat het veiligst voor hem zou zijn, en zich weinig geschikt gevoelde om daarover met behoorlijke bedaardheid na te denken. Eene onaangename gesteldheid voorzeker, die door het berigt van jonathan aangaande sauls vernieuwde woede niet weinig moet verergerd zijn. Hij laat zich nu door zijne hartstochten als geheel leiden, en komt bij achimelech. Hij denkt op dit oogenblik aan niets, dan aan de behoefte, welke hij thans zoo dringend gevoelde, brood en wapenen, en aan de wijze om beide het vaardigst te bekomen. Hij denkt niet aan zijnen god, en verliest de verschuldigde openhartigheid en vertrouwelijkheid voor den Hoogepriester uit het oog. Hoe zeer het denken aan god in alle omstandigheden dezes levens, naderhand voor david eene eerste behoefte werd, zoo moeten wij altijd bedenken dat hij thans nog in de school zich bevond, waar hij deze behoefte, als voor hem volstrekt onöntbeerlijk, moest leeren kennen. En gelijk het gaat, de eene verkeerde stap sleepte ook bij david den anderen mede, en daaraan hebben wij zijne onbezonnen vlugt, na het land der Philistijnen, met goliaths zwaard in de hand toe te schrijven. Dat david met opzet dien weggekozen hebbe, met gedachte om zich als een overlooper aan achis aan te bieden, die gezind was, in zijnen dienst te treden, en tegen zijn elgen vaderland te vechten, hoe zeer zulks in zijne toenmalige gesteldheid niet te verwonderen schijnt, en zich niet oneigen laat voorstellen, zulks komt ons echter niet aannemelijk voor. Hetgeen hij volgens i sam. XXVII en XXVIII in latere tijden gedaan heeft, of liever beloofd heeft te doen, kan ons niet ten
regel strekken, om te denken, dat hij thans, gelijk de Fragmentschrijver beweert, zich vrijwillig tot den dienst tegen zijn Vaderland zou hebben aangeboden, en het is overbodige moeite hem ter zijner verschooning in dezen met eenen themistocles of coriolanus te vergelijken. In het zoo even aangehaald later geval, wist hij zich door behendigheid en omzigtigheid ruim een jaar lang staande te houden in de gunst van den Philistijnschen Koning, en zelfs in diens vertrouwen zich dieper in te wikkelen, zonder tegen Israël te strijden, en het was achis zelf, die aan

{==502==} {>>pagina-aanduiding<<}
david het voorstel daartoe deed. Het blijkt duidelijk dat toen zijn eigen doel niet anders is geweest, dan om voor zich en zijn volk veiligheid en onderhoud te zoeken, schoon hij, in het naauw gebragt, aan den Koning een toestemmend antwoord schijnt te geven: en dat, zoo hij daaraan had moeten voldoen, hij voorzeker zulks niet vrijwillig of uit eigene beweging, maar door den uitersten nood gedrongen zou hebben gedaan. En welk' eenen grond is er, dat david zulk eene bedoeling in het tegenwoordige geval zou hebben gekoesterd, niet slechts om tegen Israël te strijden, maar zelfs om deze zijne gezindheid dadelijk te openbaren, en zich zelven ten sterkste daartoe aan te bevelen? ‘Het zwaard van goliath’ roept hier de Fragmentist als in zegepraal over david uit! ‘hetwelk zoo kenbaar was, en voor zijne kleine gestalte geheel niet voegde, verraadt ontegenzeggelijk dit zijn oogmerk.’ Ik zie niet dat dit zoo ontegenzeggelijk is. Als wij toch bij de geschiedenis zullen blijven, dan geraakte dit zwaard meer door toeval dan met opzet in davids handen. Hij vraagt i sam. XXI: 8. om eene spiese of een zwaard, het is hem dus onverschillig welk van beiden hij heeft, als hij slechts eenig geweer mag bekomen, en omdat er niets anders voorhanden is, geeft men hem het zwaard van goliath. En nu begeeft hij zich op weg naar Gath. Maar waarom juist naar Gath? Zou david dit zelf wel regt geweten of bedacht hebben? Wij twijfelen zeer. In eenen toestand als de zijne denkt men zelden zeer geregeld, veel min berekent men dan naauwkeurig de gevolgen der stappen die men doet. Men zoekt slechts den onaangenamen oord te ontwijken en zoo spoedig mogelijk zich in veiligheid te stellen. Dit deed ook david, want hij vlugtte te dien dage voor het aangezigt van saul. Tijd
was er voor hem niet te verliezen, hij had doëg te Nob gezien en kende den man. In Israël kon hij geene veiligheid tegen sauls vervolging zich voorstellen, daar hij deze zelfs bij samuel niet gevonden had. Het eerste het beste vreemde gewest was voor hem het verkieslijkste, en dit is juist aan dien kant het land der Philistijnen.


{==503==} {>>pagina-aanduiding<<}

§. 11.

Wij vinden volstrekt geene reden, waarom wij deze uiterst gewaagden stap van david zouden willen verdedigen. Hij kon geen ongelukkiger weg hebben ingeslagen, dan dezen naar het land der Philistijnen, en indien hij slechts eenigzins bedaard had willen nadenken, zou hij moeten gevoelen, dat, hoe zeer zijn hart hem vrij kende van alle voornemen om tegen zijnen Vorst op te staan, hij, echter, hierdoor niet slechts in de oogen van den achterdochtigen saul, maar in die van gansch Israël, zich deed voorkomen als een afvallige van den Staat, tot welken hij behoorde, en dat dit juist geschikt was om hem alle uitzigt op den troon in Israël, waarop hij, uit hoofde zijner zalving, hope kon koesteren, voor altijd te benemen, ten zij er iets anders gebeurde, hetgeen hij niet voorzien konde, veel minder in zijne magt hadde, en hetwelk hem 's volks gunst deed herwinnen, of dezeive voor hem bewaarde. Met reden mogt hij verwachten, dat de Vorsten der Philistijnen hem, die eenmaal in heldenmoed en dapperheid hun in het veld had overwonnen, niet met onverschillige, maar veeleer met nijdige oogen, aan achis Hof zouden aanschouwen. Dan, david heeft te voren over dit alles niet nagedacht, hij liet zich enkel door zijne vrees voor saul besturen, en kan van de grootste onbezonnenheid niet vrijgepleit worden, gelijk hij ook de treurige gevolgen van dezen stap op de grievendste wijze heeft ondervonden. Eerst toen hij te Gath was aangekomen, de onderlinge gesprekken der hovelingen van achis vernam, en merkte, dat deze gansch niet gunstig over hem dachten, leide hij hunne redenen in zijn hart, en was zeer bevreesd voor het aangezigt van achis, den Koning van Gath, i sam. XXI: 11, 12. Toen eerst begon hij over zijnen toestand na te denken, daar hij het gevaar zag, waarin hij zich zelven had gestort. Nieuwe en nog sterker vrees
dan voor saul bevangt hem thans, daar hij zich zelven had overgeleverd in de handen van de vijanden zijns vaderlands, bij wien juist zijn heldenmoed en zijne dapperheid eene genoegzame reden was om hem van kant

{==504==} {>>pagina-aanduiding<<}
te helpen, en bij wien de betrekking, waarin hij tot saul en Israël stond, zijne oogmerken natuurlijk moest verdacht maken. Hij ziet hier geene uitkomst, dan door zich anders te vertoonen, dan hij is, en speelt daarom de rol van iemand, die noch voordeel aan zijne vrienden, noch schade aan zijne vijanden kan doen, maar slechts beide tot last moest wezen. Hij veinst zich zinneloos, en wij moeten het den Fragmentist toegeven, wanneer hij zegt: ‘dat david zijne in der daad zinnelooze onderneming’ - namelijk in zoo verre hij veiligheid bij de Philistijnen zocht - ‘niet anders wist goed te maken, dan door eene aangenomene en geveinsde zinneloosheid.’ Wij willen hier geene aanmerkiugen ter zijner verschooning bijbrengen, deze uitkomst was het natuurlijk gevolg van zijne vorige onbezonnenhetd en verdient dezelfde beoordeeling.

Dömlings aanprijzing van het Hallersche zuur (aether sulphuricus acidus, ph.b.) in vele ongesteldheden, en vooral in bloedvloeijingen.

In het algemeen telde men de zuren, en in het bijzonder de mijnstoffelijke, steeds onder de aanzienlijkste geneesmiddelen. Er is veel over derzelver krachten getwist; doch geene der strijdende partijen heeft tot nog toe onze onzekerheid daaromtrent weggenomen. Beide gevoelen zij eenstemmig, dat men, zonder dit middel, de genezing van vele hardnekkige ongesteldheden, langzaam of nimmer zoude daargesteld hebben.
Het zwavelzuur (voorheen vitrioolzuur genaamd) werd al vroeg en vrij algemeen gebruikt, terwijl het verschillende graden van sterkte verkreeg, en op velerhande wijzen toebereid werd. Intusschen ondervond men al ras, dat dit middel, bij al deszelss goede hoedanigheden, een nadeelig en verzwakkend vermogen oefende op het zenuwgestel en op de deelen tot de

{==505==} {>>pagina-aanduiding<<}
spijsvertering geschikt. Men trachtte dit gebrek door veelvuldige bijvoegselen te verbeteren, waaruit men de vereeniging van hetzelve, nu eens met specerijachtige, dan weder met geestige ligchamen zag geboren worden. Onder de laatste soort telt men dan ook het zoogenaamde Hallersche zuur, zijnde eene vermenging van zuiver geconcentreerd zwavelzuur en voorloop van brandewijn, welke men in vele soorten van ziekten met veel nut, zoowel in vroegere als in onze tijden, aangewend heeft. Wij zullen onzen Lezeren in deze verhandeling een uittreksel mededeelen van de proeven, die de Hoogleeraar dömling met dit middel zoo gelukkig genomen heeft.
Wanneer er zich uit de longen, de luchtpijp of derzelver takken, alsmede uit de maag, bloed ontlast, dan vermeerdert men door het gebruik van dit zuur, even zoowel als van alle andere, de prikkeling; de hoest wordt sterker en ons oogmerk om het bloed te stelpen wordt verijdeld: veiliger maakt men dan van hetzelve gebruik in alle asthenische ontlastingen van bloed, alsmede in zulke vloeijingen, die door een organisch gebrek, hetwelk niet spoedig weggenomen kan worden, veroorzaakt zijn. Van dien aard is eene al te sterke ontlasting der maandstonden bij personen, wier baarmoeder door scirrheuse verhardingen geheel ontaard is, zoodat de gewone ontlasting het aanzien eener hevige storting verkrijgt. In zulke gevallen vermogt dömling, met het Hallersche zuur, het bloed naar willekeur tot stilstand te brengen, waarom dan ook in zulke gevallen dat zuur een voor naam bestanddeel van al zijne bloedstelpende geneesmiddelen uitmaakte.
Meer bijzonder maakte hij alleen van dit middel gebruik in de volgende gevallen:
I. Bij al te overvloedige ontlasting der stonden, door verzwakking van het geheele ligchaam, gepaard gaande met plaatselijke zwakte der vrouwelijke deelen en vermeerderde prikkelbaarheid derzelve.

Dit heeft plaats bij die soort van bleekzucht, waarin de maandelijksche ontlastingen niet opgestopt, maar al te overvloedig zijn, in zulk eene overmate bespeurd worden, dat men dezelve veeleer als eene eigenlijke schadelijke bloedstorting

{==506==} {>>pagina-aanduiding<<}
moet aanzien. Dit werd al zeer dikwijls te gelijker tijd met goedaardige fluor albus waargenomen.

Ik zoude, zegt dömling, in zulke gevallen nimmer of althans zeer laat mijn oogmerk bereikt hebben, had ik niet in het Hallersche zuur een middel gevonden, hetwelk staande de maandelijksche ontlasting ingegeven dezelve straks beteugelde, zoodat dezelve nimmer in eene gevaarlijke mate toenemen kon. Ik had dan voor den eerstvolgenden maandelijkschen tijd gelegenheid, om door het vlijtige gebruik van versterkende geneesmiddelen, het levensvermogen tot op dien graad te doen klimmen, dat de eerstvolgende stonden ook zonder het Hallersche zuur de palen der natuurlijke hoeveelheid niet te buiten gingen.

Naarmate nu dit zuur sterk of slap is, laat de Heer dömling 8-14 droppels daarvan in een kopje met koud water, en om deszelfs smaak te veraangenamen, met een weinig syrupus rub. idaei, of in een aftreksel van Rad. liquiritiae gebruiken. Bij ligte of matige ongesteldheid, werd dit tot 5 of 6 malen herhaald: in dringende gevallen werd de gift om het uur of half uur zoo dikwijls herhaald, tot de ontlasting tot op eene gewone hoeveelheid verminderd was. Was er meer gevaar, dan moest men met de gift wel tot op 20 droppels klimmen.

Wanneer de maandelijksche ontlasting niet zoowel wegens derzelver hevigheid, als wel voornamelijk wegens derzelver langdurigheid gevaarlijk dreigde te worden, werd dit middel meestal op den vierden dag, na de eerste ontlasting, gegeven, en na eenige giften hield dezelve geheel en al op. Zoo heeft men het in zijne magt, om deze zuivering naar willekeur tot op den natuurlijken voet te brengen of geheel op te stoppen.
Met alle billijkheid laakt, bij deze zinsnede, de Heer dömling het bij vele Geneeskundigen nog zeer in zwang gaande vooroordeel, dat men gedurende de maandstonden geene geneesmiddelen moet laten gebruiken. In de opgenoemde gevallen wordt met regt een prikkelend middel aangeprezen, zeer geschikt, om te

{==507==} {>>pagina-aanduiding<<}
zijner tijd het verminderde levensvermogen, als de oorzaak van de al te sterke ontlasting, op de ongevoeligste wijze op te wekken, en daardoor te beperken.
Zelfs in die gevallen, waarin men bij een gezond, welgedaan voorkomen 's maandelijks te veel bloed verliest, verkeerdelijk als een gevolg van volbloedigheid aangemerkt, of wanneer vrouwen gedurende dien tijd met hevige hoofdpijnen geplaagd werden, en voor iedere ziekelijke aandoening bijzonder gevoelig waren, of na het ophouden der stonden nog eenige dagen sukkelden: in al deze gevallen gaf hij het bewuste middel met zeer veel voordeel. Het matigde de stonden, en alle onaangename toevallen verdwenen allengs.
II. Bij al te sterke kraamzuivering betoonde dit middel zich even zoo heilzaam; en zoodra de Heer dömling bespeurde, dat bij de kraamvrouwen, vooral indien zij zwak waren, de zuivering te sterk of te lang aanhield, beval hij het gebruik van het bewuste zuur op de reeds beschrevene wijze, met het gewenschte gevolg, dat daardoor de ontlasting gematigd werd.



III. Bij miskramen kan men insgelijks door dit middel eenen al te sterken vloed bedwingen. Deze wordt veelal in zulke gevallen waargenomen, wanneer de vrucht niet spoedig afgaat en de baarmoeder zich niet evenredig zamentrekt. Ook dan, wanneer de vrucht geheel terug blijft, of na verloop van eenigen tijd bij gedeelten met het bloed te gelijk te voorschijn komt. In al deze opgenoemde omstandigheden prijst de Heer dömling het vroegtijdige gebruik der zure droppelen aan, wijl men door tijdsverzuim het gevaar grooter maakt.



IV. De behandeling van die soort van vrijsterziekte, waarbij de maandelijksche ontlasting te sterk is, begint frank de Oude steeds met het Hallersche zuur, om daarvan allengs over te gaan tot zachte staalmiddelen. De Heer dömling heeft meermalen het uitmuntende voordeel van deze behandeling in zulke gestellen waargenomen.

{==508==} {>>pagina-aanduiding<<}


V. Gevoelige hijsterieke vrouwen verdragen dit zuur mede zeer goed.
Uit al wat tot dus verre van dit middel hier vermeld is, blijkt het, dat hetzelve onder die prikkelende middelen behoort, welke bij vermeerderde prikkelbaarheid nog zeer goede diensten doen, terwijl andere prikkelende middelen in die gevallen al te hevige werking oefenden.
Intusschen bekent de Heer dömling dat dit middel in groote zwakte met vermeerderde gevoeligheid, niet altoos zulke goede diensten bewees; in die gevallen, waarin de organen der spijsvertering verzwakt of overgevoelig waren, betoonde het zich altoos krachtdadig. Hij geeft aan deze werking de navolgende verklaring: even als zekere prikkelende stoffen op bepaalde organen bij voorkeur prikkelend werken, zoo werken andere stoffen op zekere organen meer verzwakkend dan andere. Men heeft niet alleen soortgelijke prikkelende, maar ook dergelijke verzwakkende middelen. De zuren behooren onder deze laatste soort voor de organen der spijsvertering, en de prikkelende kracht van de kleine hoeveelheid Naphtha en Spiritus vini in het Hallersche zuur, wordt, wanneer deze deelen verzwakt zijn, verre overtroffen door den verzwakkenden invloed van het daarin zich bevindende zuur.
In het algemeen beweert de Heer dömling tegen den Hoogleeraar röschlaub, en, onzes inziens, met alle regt, dat het zure vocht niet steeds verzwakkend werke, daar het nog niet stellig bewezen is, dat het zuivere zwavelzuur verzwakt; de ondervinding heeft althans dit gevoelen meermalen omver geworpen: ook zoude men niet zonder grond, a priori, daartegen nog wel iets kunnen inbrengen, wijl het nog niet stellig bewezen is, dat alle geoxijdeerde ligchamen verzwakken, omdat zonder tegenspraak het oxijgen zelfs verzwakt. Bij ieder Scheikundig voortbrengsel, tot welks vorming ten minste twee stoffen in afwisselende werking komen, openbaart zich de hoedanigheid van het eene ligchaam even zoo zuiver, als van het andere, doch geene van beide gaat geheel verloren. Even als het nieuwe voortbrengsel is ook deszelfs hoedanigheid middelbaar. Men weet,

{==509==} {>>pagina-aanduiding<<}
dat de zwavel tot de middelmatig prikkelende stoffen behoort; bij gevolg kan dezelve, door oxijdatie tot vitriool gebragt, zijne prikkelende kracht niet geheel, maar wel gedeeltelijk afleggen: of men moest ook vaststellen, dat de aether een verzwakkend vermogen bezit.
Kan men nu aan het vitrioolzuur niet alle prikkelende kracht ontzeggen, even zoo min mist men deze in het Hallersche zuur, hetwelk geen volkomen vitrioolzuur, maar een zwavelachtig zuur is, waarmede bijzonder vitriool aether en een weinig wijngeest verbonden zijn.

Iets over de Tursche weit.

De Mais, de Turksche tarwe of weit, Zea Mais bij linneus, groeit, gelijk andere soorten van grasplanten, met eenen geleden stengel of halm ter hoogte van vier, vijf, of meer voeten, met lange en smalle bladen, en met eenen bloesem, welke wel kelkjes, maar geene eigenlijke bloemblaadjes heeft. Zij behoort tot de Monoikia triandria van linneus, dat is, tot den derden rang van de een en twintigste klasse. De bovenste bloesem van dit gewas, welke aan slappe op éénen hoofdsteel geplaatste aren te voorschijn komt, is onvruchtbaar; maar lager zit rondom een of meer stijve aren een andere bloesem, welke tot zaad moet gevormd worden, en met een bosje van lange en zachte draden uitsteekt boven de bladen, welke uit den steel dezer aren voortkomen, en van welke er verscheidene, over elkander heen gevlijd, die aren omringen, en de vervolgens gevormde zaadkorrels digt omsluiten en beveiligen. De kleur dezer korrels is zeer verschillende; sommige zijn geel, andere wit, rood, doorschijnend blaauw, gemarmerd, of rood en wit gevlamd: somtijds is de ééne korrel van eene aar geel, de andere rood. De gele korrels hebben deze kleur ook boven in hunne binnendeelen; maar de lagere inwendige bestanddeelen schijnen zoo wel bij de gele als bij de roode korrels wit te zijn. Bij de roode zit deze kleur slechts in een dun vliesje, hetwelk

{==510==} {>>pagina-aanduiding<<}
dit graan bedekt; onder hetzelve zijn zij geel. De Turksche tarwe zit rondom de aren in rijen, welke van derzelver steel naar den top loopen. De ronde oppervlakte der korrels eindigen daar, waar dezelve aan malkander sluiten, in vlakke zijden, welke naar beneden smaller worden, en aan de onderdeelen der korrels min of meer de gedaante van vierzijdige piramiden geven, elke van welke in een bijzonder celletje van vliezen geplaatst is. De wortel van de mais is vezelig en getakt. Sommigen schrijven, dat dit gewas in Amerika, anderen, dat hetzelve in de warme Oostersche landen te huis behoort. Hoe dit zij, het wordt in Noord-Amerika zeer veel, en meer van de Europeërs, dan van de wilden, geteeld: men ziet het land aldaar in de Engelsche volkplantingen somtijds mijlen ver met niets anders dan met Turksche weit bepoot, niet alleen voor binnenlandsch gebruik maar ook om dezelve naar Portugal en naar Zuid-Amerika te vervoeren. Er zijn in Amerika twee soorten van vogels, Gracula quiscula, en Oriolus Phoeniceus, welke zeer vele schade aan dit gewas toebrengen; deze vogels krabben niet slechts de gepote korrels uit den grond, maar vallen ook tegen den oogsttijd met geheele scharen op de maisvelden; doch zij vergoeden het nadeel van dezen roof door tevens op schadelijke wormen te azen. In Europa wordt de Turksche tarwe onder andere zeer veel in Italie geteeld. Thunberg noemt dezelve onder de voortbrengsels van Java. Hoewel zich dus dit gewas aan merkelijk verschillende klimaten schijnt te kunnen gewennen, en hoewel de heer kalm, van wien twee vertoogen over hetzelve in de werken van de Koninklijke Zweedsche Akademie der wetenschappen te vinden zijn, in zijne opgave van gewassen om Albanij eene merkelijke verduring der voorjaars vorst aan hetzelve toeschrijft, zonder hierbij uitdrukkelijk de gemeene of de groote Amerikaansche soort te noemen, in weerwil daarvan kiest men in onze
luchtstreek voor de mais liefst warme en veel door de zon beschenen plaatsen. Zij groeit in allerlei gronden. zelfs in Broekland en in louter zand, indien dit slechts behoorlijk gemest is. Kalm zag op den mageren zandigen grond van Nieuw Jerseij acht voet hooge stengels van mais groeijen. Een gemengde zandgrond is de beste: zware kleilanden moeten eerst door eene vermenging met

{==511==} {>>pagina-aanduiding<<}
lossere deelen voor den invloed van de zon en van den dampkring vatbaarder gemaakt worden. Het land, waarin men dit graan telen wil, moet voor den winter omgespit of acht tot tien duim diep geploegd, en met wel vergane mest voorzien worden: in het voorjaar moet men hetzelve andermaal omkeeren en effen maken. De regte tijd van poting hier te lande is in de maand April; maar het schijnt volgens eene proef, welke zeker lief hebber in het laatstverledene jaar nam, in de eerste dagen van die maand daartoe somtijds nog te vroeg; want van eenige korrels, welke hij op den 31 Maart gepoot had, is weinig of niets voortgekomen; maar een aantal andere, welke hij nog op den 30 Mei in den grond stak, heeft bijna of geheel rijpe aren voortgebragt. Om het uitkomen en den groei van de Turksche tarwe te bevorderen, legt men uitgezochte gele of witte korrels 24 nren voor de poting in water, waarin men eenigen salpeter ontbonden heeft, of, bij gemis van dit zout, in mestwater. Dus voorbereid poot men die korrels drie of vier bij één in gaatjes van drie duim diepte, welke in rijen en éénen of anderhalven voet van elkander af zijn. Wanneer de grond na de poting sterk uitdroogt, zal men denzelven met nut een paar malen begieten. Meer dan eene plant uit het zelfde gaatje opschietende, trekt men de zwakste uit, die men aan het vee kan geven. Daar men den grond bij dit zoo wel als bij alle andere gewassen zuiver van onkruid dient te houden, kan men hiervoor op denzelfden tijd zorgen, wanneer men, gelijk dit toch een paar malen gedurende den zomer noodig is, de aarde losmaakt en een weinig tegen de stengels ophoogt. Als de plant in bloei staat kan men uit het merg, dat zich in de stengels bevindt, eene zoete en aangename bruinachtige stroop bereiden, door dit merg met rivierwater te vermengen, en, na dat het gedurende tweemaal 24 uren daarin tot eenen dikken brij geworden is, in eenen naauwkeurig vertinden koperen ketel, boven een zacht kolenvuur en
onder gestadig roeren, zoo lang te koken, dat alle waterdeelen in damp vervliegen: men bewaart deze stroop op eene koele plaats in kruiken. De onrijpe aren der mais leveren gebraden eene aangename spijs; ook kan men dezelve, gelijk komkommers, in azijn leggen. Wanner men ontdekt, dat de aren hard beginnen te

{==512==} {>>pagina-aanduiding<<}
worden, doch niet eer, kan men zonder dat dezelve daar door lijden, den nu verwelkten top der plant tot voeder voor het vee afsnijden. De rijpwording van het zaad valt gewoonlijk in de maand September. De nieuwsgierige liefhebber schept nu vermaak in de verschillende kleuren der aren, welke somtijds geheel anders zijn dan die van de korrel uit welke deze aren gegroeid zijn. Het is niet waarschijnlijk, dat deze verandering van de geaardheid van den grond afhangt: meer reden is er, om dezelve aan het stuifmeel, op deze of gene wijze van de ééne plant op de andere overgebragt, toe te schrijven. Intusschen vond iemand, welke alleen of grootendeels gele en geene roode korrels gepoot had, bij de inoogsting van den jongst verloopenen herfst verscheidene roode aren onder zijn gewas. Geene andere soort van koren brengt zoo veel zaad voort: het is niet genoeg met sommigen te zeggen, dat elke aar wel 100 korrels bevat; het zijn slechts kleine of onvolwassene aren, welke 150 zaden dragen; betere hebben er 300 of 400, en de grootste 500 of 600; terwijl aan elken stengel twee of drie aren groeijen. Waar misschien geen schepel rogge zou gegroeid zijn, kan men vier, vijf, of meer schepels van deze weit inoogsten. Men houdt dezelve het best goed, door de aren twee aan twee te huis op eene luchtige en drooge plaats op te hangen. Bij zeer helder weder kan men dezelve vooraf een paar dagen in de zon laten droogen. Bij nat weder moet men dezelve niet afplukken, wijl zij dan ligtelijk beschimmelen. Het is gemakkelijkst, de aren eerst te huis van hare bladen te ontdoen, wijl men de bladen die niet schielijk plegen te verdorren, dan beter bij elkander heeft, om dezelve tot winter voeder te laten droogen. De tot nog toe bekendste, maar echter nog ongemakkelijke manier, om de korrels, welke vrij digt en vast in de aren zitten, van deze af te zonderen, bestaat hierin, dat men een niet al te scherp stuk ijzer, b.v. eene oude degenkling, hier of daar vast make, de
aren daar over schure, en hierdoor de korrels in een daar onder geplaatst vat doe vallen. Nu heeft men een graan, hetwelk voor menschen en vee op verscheidene wijzen tot gebruik dient. Koeijen, paarden, schapen en varkens eten het alle gaarn: geene andere soort van koren mest zoo sterk als deze;

{==513==} {>>pagina-aanduiding<<}
dit is inzonderheid het geval met varkens en met gevogelte; maar om van hetzelve als voeder het regte nut te hebben, moet men het of laten malen, of in kokend water doen zwellen. Men kan van hetzelve ook bier en jenever stoken. Men krijgt er uitmuntend meel van; met rogge vermengd, geeft hetzelve een goed, schoon eenigzins zwaar, brood. Men verhaalt dat de landlieden in Angoumois, in het zuiden van Frankrijk, alwaar de teelt der Turksche tarwe sedert het begin der zeventiende eeuw onafgebroken voortgezet zou geworden zijn, hun best doen om die met roode korrels, als slecht brood opleverende, uit te roeijen. Dit gevoelen hebben wij nog bij geene voorname landbouwkundigen bevestigd gevonden; maar wel wordt aan een ieder, welke al de voordeelen van dit gewas in een volgend jaar wenscht vernieuwd of vermeerderd te zien geraden om zoo vele korrels van ééne kleur, gele of witte, als hij tot de volgende poting bestemd heeft, tot na bij den tijd dezer poting in de aren te laten blijven. Op deze wijze bewaard, blijven dezelve verscheidene jaren goed tot zaadkoren.

Rede en godsdienst.

Godsdienst zonder Rede is bijgeloof: Rede zonder Godsdienst is ongeloof. Godsdienst zonder Rede is als een donkere dag: Rede zonder Godsdienst als een heldere nacht. Men dwaalt op dien dag door de duisternis: men wijkt van het spoor in dien nacht door het bedriegelijk hcht. De oude Wijsgeeren noemden den nacht dag, om het licht, dat zij zagen: de geloovigen der donkere eeuwen noemden hunnen nacht dag, omdat zij de duisternis niet zagen. De oude verlichte Wijsgeeren konden hunnen gewaanden dag niet schilderen, zonder in die trekken hunnen nacht te verraden: de bijgeloovigen der duistere eeuwen konden hunnen dag niet malen, zonder er de duistere trekken hunner bewolkte tijden in af te teekenen. Dan, met dat al, de duisternis der oude Wijsgeeren was een wezenlijke nacht, die der bijgeloovigen slechts eene

{==514==} {>>pagina-aanduiding<<}
wolk. De oude Wijsgeeren dus waren nog twéé stonden achterlijk; vooreerst het aanbreken van den dag, en ten tweede het opklaren van de wolk. Zij zochten naar dien dag, maar altijd midden in den nacht hunner verdonkerende driften. Het gros der Heidenen voegden bij hunne dwaling het bijgeloof, en wandelden dus in eenen donkeren en dubbelen nacht. De oude Wijsgeeren zagen dien nacht, gruwden van die duisternis en volgden het licht van hunne dwaalster. De duisternis, welke het gros omringde, steeg op uit den afgrond: het licht, dat die Wijzen voorlichtte, werd hun, als het maanlicht, van eene zon, die elders scheen, aangebragt. Het waren slechts eenige weinige stralen, die tot in hunne diepte doordrongen, zonder dat zij uit die diepte opstonden. De verlichte Heiden bleef Heiden en zoo wel door zijn licht, als het gros door zijne duisternis, dwalen. Het licht wekte hen als de Wijzen uit het Oosten, doch met dit onderscheid: De ster, die deze laatsten vóórlichtte was een genadig wonderlicht: het licht, dat den verlichten Heiden rondleidde, was slechts eene terugkaatsing der zonnestralen op de maan, en dus geen krachtig wekkend wonder. Gelijktijdig werden bij de Oostersche Wijzen ook de wolken in hun binnenste opgeklaard: steeds bleven de Heidensche Wijzen door de wolken hunner driften omhuld. De bijgeloovigen dwaalden door het te veel, de Heidensche Wijzen door het te min; het te veel bij de bijgeloovigen der donkere eeuwen was duisternis: het te min bij de laatstgemelden was licht. Het kost menschelijker wijze minder moeite zich van het te veel te ontdoen, dan in het gebrek te voorzien: het bijgeloof derhalve is rijker dan het ongeloof, Godsdienst zonder Rede boven Rede zonder Godsdienst, de eenvoudige bijgeloovige, boven den schranderen ongeloovigen te verheffen; en de ongeloovige derhalve dwazer, dan de bijgeloovige, wiens dwaasheid hij bespot!!!


{==515==} {>>pagina-aanduiding<<}

Galerij van antiken en werken van beeldhouwkunst, in Engeland.

Engeland heeft, sedert eeuwen, schatten van kunst verzameld en wedijvert hierin met Frankrijk. Parijs, voorheen reeds in het bezit van voortreffelijke kunstgewrochten, telt, bij zijne grootsche zegeteekenen, ook zoo vele onwaardeerbare schatten van kunst, die op zijne vijanden veroverd zijn, dat Griekenland en Latium naar de vrolijke boorden van de Seine schijnen verhuisd te wezen Eene bijzonderheid voor den kenner en minnaar zeer belangrijk, dat al dat schoone op ééne plaats verzameld is, wat ooit door het penseel en den beitel van vroegere en latere meesters voortreffelijk is voortgebragt.
In Engeland, daarentegen, zijn de kostbaarste voorwerpen van kunst overal verstrooid, in ontelbare huizen en op afzonderlijke landhoeven van voorname lieden dermate verspreid, dat het ten uiterste bezwaarlijk zij, te vernemen, welke kunststukken er zijn, waar zij bewaard worden en alles, als in een ontoegankelijk heiligdom, blijft opgesloten.
Dallaway heeft daarom voor den kunstkenner en de geschiedenis van kunst geene geringe verdienste, daar hij zijn werk over de schoone kunsten, in Engeland voorhanden, bekend maakte, waarin hij eenigermate eene beredeneerde naamlijst van de voornaamste voortbrengselen van bouwkunde, beeldhouw- en schilderkunst, in zijn vaderland heeft gegeven. De Heer millin liet dat boek, verleden jaar, in het Fransch overzetten en gaf aan dat werk eene groote waarde, door de belangrijke aanmerkingen, waarmede hij hetzelve verrijkte.
De klassieke smaak ontwaakte eerst laat in Groot-Brittanje, toen reeds lang te voren, Frankrijk, Italie, Spanje, Holland en Duitschland zelf daarin groote vorderingen gemaakt hadden. Eerst, onder de regering van jacobus en karel I, dacht men, in Engeland, daaraan.
Thomas howard, Graaf van Arundel, had toen,

{==516==} {>>pagina-aanduiding<<}
op het vaste land, met dat bepaald oogmerk, eene reize gedaan en leide, bij zijne wederkomst, de eerste galerij van standbeelden aan. Twee kunstenaars reisden vervolgens, op zijne kosten, naar het vaderland der kunsten, Griekenland en Italie, om aldaar schatten te verzamelen. Zoo werd hem ook die beroemde Kronijk van Paros toegezonden en vele andere kostbare werken.
Andere voorname huizen begonnen met hem te wedijveren, het zij dan uit kleine ijverzucht, om in gelijken luister te schitteren, of uit eene zuivere zucht voor kunst. Zelfs de Koning gaf den Vlootvoogd kenelm digby, in het jaar 1628, bevel om in de landen van de Levant, de merkwaardigste standbeelden op te koopen.
Na howard's dood, werd zijne kostbare verzameling van standbeelden, vazen, gesnedene steenen, schilderijen, enz verstrooid. Alleen de voorraad van marmers met opschriften bestond uit twee honderd en vijftig stukken.
Op het einde der Zeventiende Eeuw leide thomas, Graaf van Pembroke, eene nieuwe galerij van beeldhouwkunde aan. Zij bevatte een' schat van ongeveer drie honderd kunststukken, en werd, in Wiltonhouse, bewaard, waar zij minder, dan de standbeelden en marmeren kunststukken, te Oxford voorhanden, van het gure luchtsgestel te lijden had. Deze galerij werd aangelegd van de voornaamste voorwerpen der Arundelsche verzameling en naderhand vermeerderd met de schatten, van giustiniani en den Kardinaal richelieu nagelaten. Zij is bijzonder rijk aan borstbeelden.
Gedurende een goed ged elte der Achttiende Eeuw waren arundel's en pembroke's verzamelingen, in Engeland, de eenigen, die aandacht verdienden. Want de verfraaijing der paleizen, lusthoven en boekverzamelingen van voorname lieden, met stand- en borstbeelden, was, ofschoon gebruikelijk, evenwel ellendig. Alles was nabootsing van antiken, door gebrekkige meesters, beneden alle berisping.
Doctor mead, Lijfarts van george II, had alleen nog eene kleine, doch uitmuntende verzameling, die na zijnen dood verkocht werd. Thomas coke, Graaf van Leicester, voltooide, in het jaar 1755, zijn prachtig paleis, te Holkam, in Norfolk, en zond een' ken-
{==517==} {>>pagina-aanduiding<<}
ner naar Rome, om daar uitmuntende oudheden op te koopen. Brettingham, die zich bij zijne zending verdienstelijk maakte, kocht tevens voor de galerijen van robert walpole, te Houghtonhouse, in Norfolk, en van Lord egremont, te Petworth.
Wanneer de Pausen en Kardinalen der edele geslachten van borghfse, barberini en giustiniani verzamelingen van nieuw opgegravene kunststukken aanleiden, dan kozen zij alleen zulke voorwerpen uit, die het minste geschonden en het gemakkelijkste te herstellen waren. Afzonderlijke deelen en brokstukken kwamen aan Romeinsche beeldhouwers, met name cavaceppi, cardelli, pacili en anderen, die eene menigte van zulke fragmenten, met eene verwonderlijke kunst opmaakten en gebruikten. De meeste dezer herstelde stukken kwamen in Engeland.
Uit de beroemde verzamelingen der galerijen van barberini, mattei en negroni, werden kostbare stukken naar Engeland overgevoerd. Bijzonder waren er drie Engelschen, in Rome, namelijk de Architect james byres, de Schilder gavin hamilton en de Bankier thomas jenkins, die zeer veel hebben toegebragt, tot het verrijken van hun Vaderland met de kostbaarste gedenkstukken der oudheid, waardig, met de heerlijkste voorwerpeu, in de beroemdste galerijen van Italiaansche Vorsten vergeleken te worden. Zij waren overtuigd, dat onder den Romeinschen bodem nog aanzienlijke schatten bedolven lagen. De Paus gaf hun verlof, om op nieuw te graven, onder de volgende voorwaarden: dat de oudheden, die uitgegraven mogten worden, in vier gedeelten behoorden gedeeld te worden. Het eerste was voor den H. Vader; het tweede voor de Camera of Staatsdienaar; het derde voor den eigenaar van den grond, die opgegraven werd; eindelijk het vierde voor hen, die de kosten der uitgraving droegen.
Hierdoor kregen de Britten die zeldzame schatten van Grieksche en Romeinsche kunst.


{==518==} {>>pagina-aanduiding<<}

Over vernis.

Door vernis verstaat men een vocht, hetwelk op eene oppervlakte gelegd na het droogen een meer of minder glanzig, het water weerstand biedend overtreksel achterlaat. Men verdeelt de vernissen:

1)in Olie vernissen en

2)in Lak-vernissen. Deze wederom in

a)Geestrijke Lak vernissen, en

b)Olieachtige Lak - vernissen.


De Olie vernissen bestaan uit drooge, vette olien, welker opdroogende eigenschap men door afkokingen, met of zonder bijvoegsel van goudglid, of andere loodverzuursels, of met wat loodsuiker verhoogen kan. Zelfs kunnen de vette opdroogende Olien enkel door eene volkomene uitdamping der waterachtige deelen tot vernis gebragt worden. Intusschen bevordert men door het bijvoegsel van eene soort van loodverzuursel derzelver opdroogende kracht nog meer, dewijl daardoor de olien eenigzins geoxijdeerd worden. De hoeveelheid van loodverzuursel evenwel, welke men gewoonlijk daartoe aanwendt, is doorgaans te veel. Ik neem ongeveer het zestiende gedeelte van de aantewendene olie, rood loodverzuursel, en damp de olie op een zacht vuur zoo lang uit, tot dat alle waterachtige deelen verloren zijn gegaan, hetwelk men daaraan kent, als een droppel olie, op gloeijende kolen geworpen, terstond zonder eenig geritsel met eene heldere vlam brandt. Het verstaat zich van zelve, dat alle vette olien niet tot vernissen aanwendbaar zijn, maar alleen diegene, welke opdroogen, zoo als b.v. de lijnolie, de notenolie, papaverolie, boekenolie en andere meer. Moeten de vette olievernissen wit uitvallen, dan moet men de olie vooraf bleeken, het welk ligt geschiedt, als men ze in vlakke blikken vaten aan den invloed van het licht en aan de zon blootstelt. Men verbindt de vette olien ook wel met vaste harsachtige zelfstandigheden, en bereidt daaruit, de duurzaamste vernissen, zoo als b.v. het barnsteenvernis (*) het kopalvernis, enz.

{==519==} {>>pagina-aanduiding<<}

De lakvernissen bestaan uit verscheidene harsen, die of in Alkohol, of in eene aetherische olie, b.v. terpentijnolie, opgelost worden. Tot derzelver bereiding heeft men een zeer groot aantal voorschriften. Bij de bereiding komt het alleenlijk hier op aan: 1) dat de optelossene harsen doorgaans droog, zuiver en doorschijnend zijn; 2) dat de alkohol zuiver zij; 3) dat eene behoorlijke evenredigheid van broos en week hars genomen, of de broosheid der hars door een bijvoegsel van terpentijn getemperd worde, en 4) dat, als het oplossingsmiddel eene aetherische olie zij, deze regt zuiver en droog, en alkohol zijnde dezelve goed uitgedampt zij.
Bij de bereiding der geestrijke lakvernissen ontmoet men voor het overige geene zwarigheid. Men neme, namelijk, de uitgezochtste harsen, brenge ze tot een grof poeijer, schudt ze in eenen kolf, giete de alkohol daarin en zette en kolf, na dat deze met eene blaas is toegemaakt, op een zacht vuur, schuddende van tijd tot tijd alles wel om. Als de oplossing geschied is, dan late men het stilstaan, op dat de min of meer zich daarin bevindende vereende deelen zich afzonderen, en giete dezelve daarna behoedzaam af.
Ter bereiding eener schoone witte lakvernis kan men 8 oncen fijne sanderak en 2 oncen mastik pulveriseren en in 32 oncen alkohol oplossen. Na de oplossing verbinde men daarmede nog 3 oncen zeer zuiveren Venetiaanschen terpentijn, en late alles door van 't vuur te nemen, behoorlijk helder worden. Men verkrijgt op deze wijze een vernis, dat zoo wit en doorschijnend is, dat men hetzelve op alle stoffen gebruiken kan, die hunne eigene kleuren behouden moeten. Een goed bruin lakvernis verkrijgt men, als men 8 oncen doorschijnend tafelschellak pulveriseert, met 32 oncen alkohol oplost en een lood Venetiaanschen terpentijn daarbij voegt. Als men op 8 oncen taselschellak veertig greinen zeer fijn drakenbloed, voorts dertig grein saffraan en 36 oncen alkohol neemt, dan verkrijgt men een schoon gekleurd vernis, dat op gepolijst zilver, koper of tin gebragt, aan hetzelve de schoonste goudkleur mededeelt, en daarom goudvernis genoemd wordt.
Een olieachtig lakvernis kan men verkrijgen, als men 4 oncen gepulveriseerd mastik met 12 oncen ter-
{==520==} {>>pagina-aanduiding<<}
pentijnolie zoo lange ontbinden laat, tot dat het volkomen opgelost is. Of men verkrijgt eene beterkoope doch geringere soort, als men 5 deelen wit hars op 8 deelen terpentijnolie oplost.

Balders dood en uitvaart.

(Uit de jongere Edda.) (*)

De Godheden der Noordsche Volkeren werden niet, gelijk die der Grieken en Romeinen, voor onsterfelijk gehouden, maar men geloofde, dat zij aan menschelijk lijden en zelfs aan den dood onderworpen waren: al ontgingen zij denzelven ook gedurende eene reeks van eeuwen, zoo was toch hun ondergang eenmaal zeker. Dit was de jongste dag, of volgens de uitdrukking der Noordsche vertellingen, de schemering der Goden. Tot dien tijd toe woonden zij in Walhalla, het verblijf der gelukzaligen, en genoten daar, in de hoogste mate, al die geneugten, waarin hunne vereerders de hoogste gelukzaligheid stelden.
Balder, de zoon van Odin, werd om zijne uitnemende schoonheid en welsprekendheid onder alle Noordsche Goden hoog geprezen. Zijn ambt was, het dagpaard Skinfax langs de zonnebaan te voeren; doch het mogt hem niet gebeuren de avondschemering der Goden te bereiken: hij werd door eenen listigen streek van Loke, den boosaardigsten van alle Noordsche Godheden, ontijdig om het leven gebragt, tot groote droefheid van al de bewoners des hemels. Het verhaal daarvan luidt in de jongere Edda, als volgt:

Balder, de goede, had sedert eenigen tijd meermalen schrikbarende droomen van levensgevaren, die

{==521==} {>>pagina-aanduiding<<}
hem dreigden. Eindelijk vertelde hij dezelve aan de Goden. Deze hielden terstond zamen raad en besloten om voor de veiligheid van Balder de gepastste maatregelen te nemen. Frigga moest alle schepselen voor zich ontbieden en doen zweren, dat zij Balder geen leed zouden doen: en dezen eed ontving zij ook van het vuur en water, van het ijzer en alle andere metalen, van de steenen en van de aarde, van de boomen en planten, van de ziekten, van de viervoetige dieren en van de vogelen, van het vergift en van al het gewormte.
Nadat dit geschied en bekend gemaakt was, gaf zulks tot een spel onder de Goden aanleiding: Balder moest zich midden in den kring plaatsen en dan vielen de Goden op hem aan: eenigen schoten op hem met pijlen, anderen hieuwen hem met het zwaard of wierpen hem met steenen. Doch vergeefs; Balder bleet onbeschadigd, droeg den dank van allen weg en zijne heiligheid werd hoog geroemd. Als de zoon van Lauseya, de booze Loke, dit zag, ergerde het hem geweldig. Hij veranderde zich daarom in eene vrouw en kwam bij Frigga. De Koningin der Go den vraagde haar uit, en begeerde onder anderen te beproeven, of dit wijf ook wist, waarmede de Goden zich thans in hunne vergadering bezig hielden. Loke antwoordde: ‘De Goden werpen en schieten naar uwen Balder, zonder dat het hem eenig letsel toebrengt.’ ‘Ja,’ hernam Frigga, ‘noch hout, noch ijzer kan Balder kwetsen; want ik heb zijnenthalve alle dingen beëedigd: alleen het meuwgeplante kruidje Mistilteirn; dat voor de oostpoort van Walhalla staat, kwam mij te jong voor, om het eenen eed af te nemen’ Nu had Loke genoeg: hij verdween en ging terstond naar Walhalla, rukte misttilteirn uit den grond en begaf zich daarmede in de vergadering der Goden. Daar de blinde Hoder buiten den kring stond, wendde Loke zich tot hem, en zeide: ‘Waarom schiet gij alleen niet mede naar Balder?’ ‘Omdat ik niet zie, waar hij is,’ antwoordde Hoder; ‘ook heb ik geene wapenen.’ ‘Gij moet met de anderen mede doen,’ zeide Loke daarop, ‘en Balder ook deze eer bewijzen. Ik zal u wijzen, waar hij staat; werp met dit
gardje naar hem.’ Hoder neemt den mistilteirn en werpt daar-
{==522==} {>>pagina-aanduiding<<}
mede, zoo als Loke hem den arm bestuurt; de worp treft, en Balder stort dood neder: de grootste ondaad, die immer onder Goden en menschen gepleegd is.
Met Balder ontviel den Goden alle moed en zelfs de spraak. Ook konden zij hem niet wreken, wijl de plaats te heilig was Allen waren ter neder geslagen; doch niemand meer dan Odin, die het best van allen inzag, welk een verlies de hemel door Balders val geleden had.
Intuschen namen de Goden Balders lijk en voerden het naar het strand, waar zijn schip, Ringhorn genoemd, lag. Zij wilden in zee steken, om op hetzelve den brandstapel voor Balder op te rigten; doch het schip was op geenerhande wijze vlot te krijgen. Men zond derhalve naar Jotunheim, om de tooveres Hirrokinn te halen. Zij kwam op een wild beest aangereden en had eenen toom van slangen. Toen zij afstapte, beval Odin vier Berserkers (kampvechters zonder harnas) het ros te houden; doch dit was hun niet mogelijk, voor dat zij het ontembare dier op den grond geworpen hadden. Hirrokinn ging ondertusschen naar het schip, zettede zich tegen den voorsteven en maakte het met eenen schok vlot, zoodat de spalken, die onder de kiel lagen, vuur gaven en het gansche land er van beesde. Thor vertoornde zich daarover, greep naar zijnen hamer en was op het punt om der reuzin het hoofd te vermorselen, zoo de Goden niet alle voor haar om genade gebeden hadden. Nu bragt men Balders lijk scheep en verbrandde het. Tevens leide men ook zijne gemalin Nanna, die van droefheid gestorven was, met hem op den brandstapel. Thor stond daarbij en wijdde het vuur met zijnen miölner (donderhamer) in. Daar de dwerg Litur (verw) hem in den weg liep, wierp hij hem in het vuur, waarin hij ook verbrandde. Bij deze vuurplegtigheid waren Odin met zijne raven, Frigga en de Walkyren tegenwoordig. Frey reed op zijnen wagen, voor welken hij zijn everzwijn Gullinbuste of Slibrugtanne gespannen had. Heimdal reed op zijn ros Gultoppur; maar Freya kwam op eenen wagen door hare katten getrokken. Daarbij verzamelde zich
ook eene groote menigte Rymthursen (ijsreuzen) en Bergreuzen. Odin leide op den brandstapel zijnen

{==523==} {>>pagina-aanduiding<<}
gouden ring Drupner, die van toen af de eigenschap kreeg, dat in elken negenden nacht acht even zoo zware ringen daarvan afdroopen. Balders ros werd ook met hem in het vuur geworpen.

Toen nu Balders lijk verbrand was, begon Frigga te beproeven, of zij iemand der Goden bewegen kon, om voor den loon harer innigste liefde den helleweg te betreden, Balder op te zoeken en aan Hela een losgeld voor hem aan te bieden. Hermode, de snelle, Odins zoon, nam aan dit te doen. Slcipner, Odins wonderpaard, werd gebragt: Hermode zettede zich daarop, vloog heen en reed negen nachten door diepe dalen, die zoo donker waren, dat hij niets zag, tot dat hij aan den hellestroom Giall kwam. Hier moest hij over de met schitterend goud gedekte Gialbrug Eene maagd, die aan deze brug de wacht houdt, met name Modgudur, vraagde hem naar zijn geslacht en naam. ‘Gisteren,’ zeide zij daarop; ‘reden vijfmaal vijf duizend dooden daarover, en de brug daverde van die alle niet meer dan van u alleen: gij hebt ook in het geheel niet de kleur der gestorvenen. Waarom betradet gij den helleweg?’ ‘Ik zoek naar Balder,’ antwoordde Hermode; ‘hebt gij hem niet op de wegen van Hela gezien?’ ‘Hij is over de Gialbrug gereden,’ hernam Modgudur; ‘dat heb ik gezien; doch de doodenweg ligt verder naar beneden ten Noorden.’ Hermode zettede zijne reize voort, tot dat hij aan het traliewerk der dooden kwam. Toen steeg hij af, gespte den zadelriem vast aan, zat weder op, gaf Sleipner de sporen, en met eenen sprong was hij over de poort der helle heen. Hier vond Hermode zijnen broeder Balder in de galerij, op eenen verhevenen troon gezeten, en bleef den nacht over bij hem. Maar den volgenden morgen ging hij bij Hela, vertelde haar, hoe bitter bedroefd al de Goden
waren over het verlies van Balder, en verzocht haar zijnen broeder weder te ontslaan en met hem naar huis, naar Asgard (het verblijf der Goden), te laten wederkeeren. ‘Wij willen eens zien,’ antwoordde Hela: ‘of Balder waarlijk zoo algemeen bemind en betreurd wordt, als gij voorgeeft. Zoo alle dingen in de wereld, levendige en levenlooze

{==524==} {>>pagina-aanduiding<<}
schepselen, hem beweenen, zoo zal hij tot de Goden terug keeren; maar heeft slechts het geringste onder dezelve iets daartegen en weigert te weenen, dan moet Balder bij Hela blijven.’ Met dit antwoord ging Hermode heen. Balder geleidde hem uit het paleis van Hela, trok den ring Drupner van den vinger en zond hem aan Odin tot een blijk (dat Hermode in het doodenrijk bij hem geweest was.) Maar Nanna zond aan de Godin Frigga een kleinood van barnsteen en meer andere geschenken Daarmede reed nu Hermode terug naar Asgard en vertelde daar alles, wat hij gezien en gehoord had.

Daarop zonden de Goden boden uit door de geheele wereld en verzochten al wat bestaat om Balder uit de helle te weenen. Alles was daartoe bereid, mannen en vrouwen, aarde en boomen, steenen en metalen; en men zag alle schepselen weenen, zoo als wanneer zij uit de koude in de hitte komen. De boden keerden derhalve terug; doch toen zij hunnen last reeds meenden volbragt te hebben, troffen zij nog in een afgelegen hol eene tooveres aan, die zich Thok noemde. Ook deze smeekten zij, dat zij een' traan om Balder zou weenen; maar zij weigerde het hardnekkig:

‘Thok zal weenen 
Met drooge oogen 
Om Balders lijk. 
Hela behoude 
Wat zij bezit.’ 

Dit was het antwoord der tooveres. Men gelooft, dat Loke, de zoon van Laufeya, die zoo veel onheil onder de Goden stichtte, onder hare gedaante verborgen geweest is. Hij was de oorzaak van Balders dood en nu ook daarvan, dat Balder nimmer uit het rijk van Hela verlost werd.

Eene papieren kerk.

Eene papieren kerk? - Dit klinkt vrij fabelachtig! - en echter is het eene onbetwisbare waarheid.

{==525==} {>>pagina-aanduiding<<}

Deze zonderlinge kerk staat in Noorwegen, te Hoop, drie vierde mijlen van Bergen, en zij is het kunstgewrocht van den Duitschen Kanselarij-raad christi.
Uitwendig is zij achthoekig, doch inwendig geheel rond. Hare middellijn bedraagt vier en twintig ellen, en zij kan achthonderd tot duizend menschen bevatten, daar men van hare ruimte zoo uitnemend voordeelig partij heeft getrokken, dat er geen plekje gronds van eene duim breedte verloren is gegaan.
De verschillende trappen, langs welke men op de galerijen komt, zijn alle voor het oog zeer kunstig verborgen, zoo dat men, waar men zich ook in de kerk bevindt, ze volstrekt niet kan ontdekken; wijl zij door een aantal ongemeen fraaije Korinthische zuilen, die het gebouw niet alleen tot schraging, maar ook tot een wezenlijk sieraad verstrekken, als het ware, geheel ingesloten zijn. Het inwendige van deze zuilen is van hout, ongeveer eenen arm dik, met leem bebekleed en vervolgens met eene papierpap overtrokken, tot eene dikte, welke men niet omvademen kan. De muren zelve zijn van steen, en wel van onregelmatige brokken zonder kalk zaamgevoegd, waarbij men slechts gezorgd heeft, om tot de vensters een weinig dikkere stukken te kiezen, ten einde de ronding des te beter te kunnen vormen. Inwendig zijn deze muren insgelijks met dezelfde papierpap gevuld. - Van de vrij talrijke beelden, welke men in deze kerk aantreft, zijn verre de meeste geheel van papier. Een derzelven, hetwelk maria met het kindeke jezus voorstelt. is door de eigene hand van den bouwmeester vervaardigd, en een ander, zijnde eene vrouw, die een wierookvat zwaait, is een kunststuk van zijne echtgenoote. De overige zijn door boeren bewerkt en veel plomper. Het plafond en het dak zijn insgelijks van papier. Daar echter deze kerk in eene laagte staat en door bergen omgeven is, van welke niet zelden hevige rukwinden nederkomen, gebeurde het dikwerf, dat het papier gedeeltelijk eene prooi dier winden werd. Doch, om dit voortaan te verhoeden, heeft men nu onlangs het dak met latten belegd. Rondom aan de buitenzijde der kerk ziet men en basrelief Bijbelsche geschiedenissen, allen zeer fraai van papier gewerkt. Voor den predikstoel staan twee

{==526==} {>>pagina-aanduiding<<}
groote beelden, en in het midden der kerk hangt eene groote kroon, alles insgelijks van papier.
De papierpap of eigenlijk het papiernaché, waaruit de Kanselarij raad christi deze kerk gebouwd heeft, is van zulk eene harde en vaste zelfstandigheid, dat het, even min als steenen, door vuur of water iets kan lijden. De bereiding zelve is een geheim. Volgens de eigene verklaring van den uitvinder wordt er oud papier toe genomen, hetwelk vochtig gemaakt, in vitrioolwater geweekt, vervolgens met kalk, welken men met wei en eiwit bereidt, gemengd en tot een deeg gekneed wordt, hetwelk, even als het deeg van brood, allerhande gedaanten aanneemt. Met dit deeg worden de muren belegd, beelden gevormd, vazen vervaardigd en bas-reliefs gedrukt, welke dan in de opene lucht weldra de hardheid van steen verkrijgen.
Behalve deze kerk heeft de Kanselarij-raad christi voor zich ook nog een woonhuis van papier gebouwd. Het inwendige der muren, de zoldering, en de zuilen, welke het dak dragen, zijn van de door hem uitgevondene papierpap. In iedere kamer staat eene kagchel, insgelijks van papier, en iedere kagchel heeft eene bijzondere, met smaak gekozene gedaante. Twee zijn Korinthische zuilen, een verbeeldt het voetstuk van een groote vaas, een ander het voetstuk eener piramide; terwijl de piramide en het vaas door de kagchelpijpen worden voorgesteld. De grond, waarop deze kagchels staan, is van steen. Inwendig zijn zij met ijzer belegd, opdat het papier, waaruit het geheel gevormd is, geene schade lijde. Het gansche huis is in eenen goeden smaak gebouwd en doet zich vrij wel voor.
Indien deze gelukkige uitvinding eenmaal algemeen bekend wordt, zullen onze hedendaagsche veelschrijvers voor altijd geholpen zijn. Uit hunne eigene schriften kunnen zij zich een veilig toevlugtsoord voor den avond van hun leven bouwen: uit de onverkochte exemplaren hunner werken kunnen zij eene piramide of eenen obelisk oprigten, en menige verzameling van gedichten zal dan eerst regt verwarmen, wanneer zij door eene bekwame hand tot eene kagchel verwerkt is.


{==527==} {>>pagina-aanduiding<<}

Na het bijwonen der jaarlijksche vergadering, van de Maatschappij: tot Nut van 't Algemeen, den 13 augustus, 1811.


Geluk mijn dierbaar Vaderland! 
Geluk! ondanks den stroom van 's werelds wisselingen, 
Die rustloos golft en bruist, mag onvervalscht gevoel 
U vrolijk een triomflied zingen. 
Der Grieken stuivend puin dringt heilgen eerbied af: 
Der Ouden glorie straalt nog om der Eeuwen graf. 
Maar gij mijn Vaderland! gij boogt op t vlugtig heden. 
De toekomst baart in schaêuw der deugd 
Voor u onwelkbre Menschenvreugd; 
Gij bedelt eer noch roem van 't vaal bewolkt verleden. 
 
Aandoenlijk was mij 't gloriefeest, 
Dat reine Broederliefde in godvruchts Tempel vierde; 
Elk tikje van het hart was lofzang, toen 't gevoel 
Der braven deugd met eerloof sierde. 
Triomf! de menschheid praalde in al haar majesteit; 
De zachte gloriekroon - door vreugd en dankbaarheid 
Zoo grootsch gestrengeld-kon zelfs 'toog der Godheid streelen, 
Dat Oog welks blik 't heelal doorziet, 
Welks wenk de Sferen wekt uit niet, 
En duizend levens in 't volmaaktst geluk doet deelen. 
 
Triomf! een Menschen-maatschappij, 
Door 's Eeuwgen Geest bezield, heeft Hollands naam geheiligd; 
Wat ook de tijd verwoest, haar schoon haar godlijk doel 
Blijft voor der Eeuwen magt beveiligd 
De zucht door haar gesticht, is 't algemeen geluk. 
Die eerzuil wankelt nooit. Dat stoutheid lauwren plukk', 
In spijt van vuur en staal, dat wijsheid zich den schedel 
Met loovren tooij'! De Broedermin 
Oogst geurvol paradijsloof in, 
En 't Kind des stofs voelt zich, door Godlijk weldoen, edel. 
 
Hoe gloeit en zwoegt mij nog de borst 
Van zuivren wellust, bij het eenzaam blij herdenken! 
O plegtig feestuur! meer dan krijgvolle eeuwen waard, 
Gij, gij blijft Holland glorie schenken. 
Bij al de dagen, bij de jaren vol verdriet 
Voor duizend, duizenden gevloeid in 't naamloos niet, 
O seestuur! schittert gij met eeuwig held en luister. 
Triomf! gij schudt op 't zwijgend graf 
Zelfs vreugd van rozen vleuglen af; 
En't morgenlicht der hoop omstraalt het nevlig duister. 

{==528==} {>>pagina-aanduiding<<}

Welfprekendheid, wier siks penseel, 
Vol vuur, vol oordeelskracht elk denkbeeld duidlijk schildert, 
Schetste ons het waar geluk dat op elks paden bloeit, 
Zoo lang geen waan de ziel verwildert. 
De dichtkunst - door natuur en rein gevoel geteeld; 
Zij, die haar Godlijk vuur met zuivre toonkunst deelt, 
Zoo vaak een traan der vreugd, op 't zielen-offer perelt; 
De dichtkunst, met muzijk gepaard 
Lokt Englengalmen op deze aard, 
En vormt in 't rein verschiet een zaalge menschen-wereld. 
 
Maar juich mijn dierbaar Vaderland! 
Weleer door moed en vlijt ontworsteld aan de baren, 
Ook in dat seestuur vierde uw roemvol heldenkroost 
Zijn zegepraal op doodsgevaren. 
Grootsch klopte mij het hart; ja zuivre heldendeugd 
Bezielde op Hollands grond nog Ouderdom en Jeugd. 
Groot is de Krijgsman, die verwinnend zich veredelt; 
Groot sterft hij op 't gelauwerd bed; 
Maar hij, die Broedren 't leven redt, 
Vest zich eene Eerzuil, die van 't stof geen grondvest bedelt. 
 
Triomf! dit heilig plekje gronds 
Voedt in de schaduw van des Ad'laars breede vleuglen 
Nog 't oude Heldenvolk, dat Cezars heeft bewaakt, 
En de Elementen kon beteuglen. 
Wat zeg ik! 't Heldenkroost, door Hollands lucht omvloeid, 
Volgt 's Eeuwgen Almagt, stout door 't vuur der liefde ontgloeid, 
En weet zelfs leven aan den nacht des doods te ontrukken. 
Niet slechts wordt Mannenmoed bekranst, 
Neen Kindsheid, schoon z' op rozen danst, 
Weet reeds den groriepalm aan 's afgronds boord te plukken. 
 
Houd moed mijn Vaderland! houd moed! 
Uw Maatschappij, tot heil van 't Algemeen geboren, 
Doet op den sluijer, die de toekomst nog bedekt, 
Reeds t beeld van eeuwgen voorspoed gloren. 
Schoon dan der Vadren asch door storm op storm verstuift, 
Geen nood, een boom, zoo rijk met bloem en vrucht gekuifd, 
Belommert, u ten roem de jongste nageslachten 
Groei Maatschappij! groei Ceder Gods! 
Schiet wortlen, lot en tijd ten trots; 
Natuur voelt in uw schaêuw zelfs 't grievendst leed verzachten. 



{== afbeelding 
	==} {>>afbeelding<<}
    



{==529==} {>>pagina-aanduiding<<}

Mengelstukken.

Haat en liefde op de wegen naar wanhoop.


La sont ces insensés, qui d'un bras tèméraire, 
Ont cherché dans la mort un secours volontaire. 
Qui n'ont pu supporter, foibles et surieux, 
Le fardeau de la vie imposé par les Dieux. 
Hélas! ils voudraient tous se rendre à la lumiere, 
Recommencer cent fois leur penible carriere. 
Ils regrettent la vie; ils pleurent; et le sort, 
Le sort pour les punir, les retient dans la mort. 
L'abyme du Cocyte, et l'Acheron terrible, 
Met entre eux et la vie un obstacle invincible. 

‘Daar zijn die uitzinnigen, die met eenen vermetelen arm in den dood hunne hulp gezocht hebben: die lafhartigen en dolzinnigen, die den last des levens, hun door de Goden opgelegd, niet hebben kunnen dragen. Helaas! gaarne wenschten zij nu allen, ware het mogelijk, in het leven terng te keeren, en honderd malen hunne moeijelijke loopbaan te hervatten. Zij betreuren hun leven, zij weenen, en het noodlot, het noodlot houdt hen in den dood, om hen te straffen. De afgrond van den Cocytus, en de verschrikkelijke Acheron maken tusschen hen en het leven eene ondoordringbare scheiding.’
Niet slechts op de asch eener verzondigde, door gloeijende hemelpijlen verwoeste zetelstad der snoodheid, niet alleen op ongenaakbare puinhoopen waart nog de schaduw eener wrekende Godheid; een vadermoorder (*), door eene kinderlijke hand snevende, bovenmaansche wraak aan het menschdom leerende, bukte alleen niet onder het tijdelijk juk der

{==530==} {>>pagina-aanduiding<<}
regtvaardigheid, op het voorhoofd des strafschuldigen staat hare tucht afgedrukt, uit zijne schichtige blikken schieten de gloeijende stralen, welke uit het verbolgen oog des Alwetenden op zijn verwilderd gelaat terugkaatst, ten voorschijn schieten: het bliksemend staal in de vuist des zelfmoorders gewrongen, flikkert als het zwaard van haar, die onze daden weegt en voor geregtigheid strijdt: de euveldadige dolk, in den wanhopenden boezem gedrongen, dient de misdaad, dient Regtvaardigheid!!
Kind der Aarde! bewandel het Eden der onschuld en wil uwe schenzieke hand naar geenen doodsappel uitreiken, of door verleiding verblind, of door vermetelheid en halsstarrigheid weggesleurd, uwen Geleigeest ontspringen en voor zijne leidspraak uwe ooren sluiten. Die menschlievende Geleids-engel spreekt den gretigen nakomer zijner hemellessen van ieder struikelpad terug. Maar voor hem, van wiens hart hij den steen niet kan afwentelen, wordt zijne hand eene wreekster, eene gestrenge razernij en zijne inspraak zelve eene furie.

't Geweten is die stem, die inspraak zoo verheven, 
Die onze daden volgt. Zij spreekt ook zelfs vooraf. 
Die haar gehoor verleent, kan steeds in kalmte leven, 
Die haar bedriegen wil, vindt ook door haar zijn straf. 

Ontzaligende zelfvoldoening kluistert de kortzigtige, de dartele jeugd in de boeijen des vleeschs, en noemt zich het zaligend genot van het nieuwe Eden. Dan, de sluijer ontglijdt haar, een bleek en akelig schemerlicht, in plaats van den verblindenden glans harer gewaande schoonheid, voert zijn verschrikkelijk schijnfel in onze ziel: niets anders dan verscheurende beeldtenissen zweven voor onzen geest: kwelling en slaafsche vrees is aan de koets van het schijnvermaak vastgeklonken. Zelfvoldoening! ijdele hersenschim, die verdwijnt en vaardiger dan de golvende bliksem wegvliegt! daar onschuld u ontvlugt, zij uw naam zelfspijniging. De hand van het ware genoegen is niet dan aan die der vlekkelooze zielerust vastgestrengeld. Men streeft naar de woning der vreugd, en men vindt niets dan het graf des doods: gezondheid, op-
{==531==} {>>pagina-aanduiding<<}
regtheid, maar het streelendste van allen, beminnelijke onschuld, dat leven der ziel, alles wordt met het verlies der deugd verloren. Ondragelijke werkeloosheid, misnoegen en eene ijsselijke zwaarmoedigheid vergezellen de begeerte, die wij zoowel haten als koesteren. Het zijn al te bittere vruchten van eene oogenblikkelijke voldoening, welke men op den distelzieken grond dezer aarde plukt! Straffende genoegens zijn de furiën, welke in het hart des schuldigen vernachten. Elke wanvreugd treedt met hare eigene roede in ons binnenste, jaagt ons van den eenen afgrond in den anderen en doet het licht der rede, die baak van ons geluk, van voor onze oogen verdwijnen. De jeugd van het schild der onnoozelheid ontsierd, is de Ega des verdriets. Onafgebrokene zuchten zijn de herauten zoowel der bastaardliefde als van den door geveinsdheid ontsluijerden haat. Zag het geweten den wellusteling wel immer zijnen Tantalischen dorst met een kalm genoegen lesschen? Neen, door vrees geprangd, treedt de slaaf zijns vleeschs het gevleugeld oogenblik zijner voldoening van heden te gemoet. Angst is de trawant van zijn kortstondig waanvermaak, de lust
sterft bij het genot eens zwoegend na. Ach! sluit zijne schijnverzadiging. Zoodra heeft den geest het vleesch niet overmand, of hij begint te kwijnen. Droefgeestigheid, neerslagtigheid en eene diepe ongerustheid verbannen al het zoet der reinheid uit den tempel zijner ziel: de rozen verwelken op zijn gelaat: geen wezenlijk genoegelijk oogenblik kan den breidelloozen zijn rusteloos hart kittelen (*), en eene stille fluistering aan zijn hart is als de stem eens berispenden nathans. Dan hij, zich als van zijnen Schuts-engel losrukkende, verbreekt de banden der zwakke rede en viert zijnen lust den vollen teugel. Is hij nu voldaan? Smaakt zijne ziel nu die kalmte en tevredenheid, welke met onschuldig, met innig

{==532==} {>>pagina-aanduiding<<}
vermaak gepaard gaat? O! Neen! beschouw de wellust van achteren, en gij zult ook voor hare maagdelijke trekken vlieden. Het schijngenot, door ons hart gedoemd, wordt door het verdriet op de hielen gevolgd, zoodra het geboren is. Neen, zijne onstuimige drist is niet gestild. Eene walging, uit nabe rouw en wrang verdriet gesproten, ontsteekt de vlam van eenen diepen haat, van eene ontrustende woede (*). Gelukkig driewerf gelukkig, wien de wanhoop, op de toomelooze baren zijner driften geslingerd, niet onder hare golven wegrukte, noch die door naberouw en zelsverwijt gegeeseld, door mismoedigheid ontwapend en ter prooije der hopeloosheid geworden, soms door het laatste zegel zijner wanbedrijven aan het begin zijner zelfkennis een einde maakte. -
Zie! die gaat van een helsch voornemen zwanger! Eerstdaags zal de gloeijende lava van zijnen nijd uitbarsten. Maar welke schokken kraken reeds het uitbraaksel des hemelbestormenden Triphons vooraf! Onder den schuddenden Etna van zijnen brandenden boezem gedrukt, door Natuur en Rede vastgesloten en door den Godsdienst geboeid, ligt hij op zijn leger te worstelen. Groote jehovah! sluit met uwe magtige hand zijnen dreigenden en hemeltergenden mond, werp hem voor de voeten van theophilus neder, of de onschuldige, de onnoozele, de niets vermoedende zal door de bliksems zijner woede verpletterd worden. Welk eene omwenteling! en voorwaar voor den braafsten, den grootsten! Hoe? kon de heldere levenszon, door donkere broederhaat bewolkt, kon philadelphus een fratricida worden? O! ja, het pad der deugd ligt naast het pad der ondeugd. De zwartste wolken der wanhoop pakken zich op een, om dit licht te ontglanzen en met eeuwigen nacht te omhullen. Ook de onwrikbaarste rots tuimelt voor het geweld der baren neder. Het zwellend gift, dat het bloed des eersten moordenaars doorstroomde, vergiftigt zijn leven en dolle woede rukt de snaren der rede uitéén.
Reeds zweven verscheurende angst, het bewustzijn

{==533==} {>>pagina-aanduiding<<}
van het gevloektst ontwerp, dat zijnen boezem afknaagt, vrees voor regtvaardigheid, eene rampvolle eeuwigheid, hem gestadig voor den geest. Het gekrijsch des nachtuils en het gekweel der morgen koren voeden de akeligste denkbeelden, zoo eigen aan schuldbewuste aardelingen. ledere zijner ademhalingen rijst als die rook, die uit den Vesuvius opstijgt tot dat eindelijk de nacht, het geschiktst voor de afschuwelijkste wandaad, zijn snood bestaan begunstigt en zijnen smeulenden boezem voor het gevloektst gedrocht ontsluit, die nacht, waarin de onlangs gelukkigste der stervelingen, in de boeijen der wanhoop geklonken, het oogenblik zijner ontzaliging en het schrikkelijkst nawee als den beul zijns harts zal vloeken. En, schoon zijn hart verstaald en voor de stille inspraak zijns geleiders onbuigzaam blijft; zullen knaging en zelfvervloeking de wet húldigen, die ons bij onze ontnietiging in het hart gegrift werd. Hij zal zijne eigene schaduw mijden, den dag ontwijken, den spookschilderenden nacht ontvlugten en het moorden zijner onschuld eeuwig boeten.
Beide treden het moordpad op. Bedaardheid glimt op het gelaat des toekomenden hemelburgers, angst spreekt door den mond des moordenaars. Eene stotterende tong, vlammende oogen, alles kon den achterdochtigen zijnen zelfstrijd verraden. Hij schijnt de slapende natuur zelve te willen ontwijken, dringt schoorvoetende met den onbewusten ongebaande bosschen in, en drukt daar de eerste menschelijke voetstappen in den bollen grond. Nu zijn zij voor het oog van het rustend menschdom verdwenen. De nijd alleen en diep gewortelde haat dringen door de digtstgevlochte doornen en rukken het aarzelend offer achter zich mede.....Eene gillende echo klinkt door het bosch, stijgt ten hemel op, en smoort in den schoot des Alzienden. Philadelphus, neen de onwaardige fratricida! heeft zijnen haat gewroken, en nieuwe kwellingen dringen in zijnen boezem. Hij schiet als een' woedenden stier het bosch uit, Wreede! Ongelukkige! Wanhopige! Waarvoor vlugt hij? Eenen ooggetuigen? Die is buiten zijn gezigt. Voor eenen tijdelijken regter? Die ligt buiten zelf kennis in de armen der rust: voor eenen vervolger? De geheele afgematte en schuldelooze Natuur slaapt en is haars

{==534==} {>>pagina-aanduiding<<}
aanzijns onbewust, de snoodaard is aan de werken der duisternis geklonken, en die zelfs zoude voor den vlugtenden het hazenpad kiezen. Dan, men vlugt voor dit alles, zoodra men zijn geweten zoekt te ontvlugten, dat men met zich ronddraagt. Zijne wangen, weleer vol als de maan, zijn geslonken en met een doodelijk wit overtrokken, hij werpt eenen grijnzenden blik op zijne bezoedelde handen: zelfvervloeking glijdt van zijne tong, en hij bedreigt zijne kloppende borst met eenen dolk. Wanhoop! schrikspook der euveldadigen! afschuwelijk helgedrocht, maar getrouwe bondgenoote eener lang getarte wraak! De trekken uwer almagt staan op zijn gelaat geschreven: zoo bleek de wraak eens broederwrekers op het wezen des eersten broedermoorders: zoo ziet de boschbewoner, wien het getroffen wild voorbijschiet, naar den schutter rond. Door het duchten der wraakroede, door het vloeken zijner wreedheid, ja, door het versoeijen van zijn hart kroont hij dien beleedig den god, als eenen onverbiddelijken Regter, dien de Godduchtige ongodist vreest te erkennen. Zijn boezem zwelt van zuchten, die onophoudelijk zijn hart overstelpen: hij vlugt, maar de afgrijsselijke moord drukt hem neder, en de bezoedelde aarde blijst als het Lilibaeische gebergte aan zijne voeten hangen: hij blijft, maar waant het bliksemend zwaard in de hand der Regtvaardigheid boven zijn hoofd te zien blinken: hij wil alles: hij wil niets. De nacht, die als voor zijn helsch bestaan wegvlood, schijnt uit eenen eeuwigen afgrond weder op te stijgen, en schildert al het akelige voor de oogen zijner verbeelding: alles, zelfs de zon, is voor hem in treurigen rouw gekleed. Soms doorboort zij, als schaamrood van verbolgenheid, het sloers des nachts, en spreidt eene verontwaardigde Natuur voor zijne oogen. Donders ratelen aan het oor zijner verbeelding de komst eens verdelgers. Naauwelijks hoort hij een zacht gerommel in het verschiet ronddwalen, of schrik belemmert zijne schreden: naauwelijks begint
de bliksem het heelal te zweepen, of hij denkt dat de regtsdag der dagen op handen is; hoogten daveren onder het geweld der aangevoerde stormen om, en hij slaat bijna met dezelven door angst ter neder. Gonzende hagelsteenen schijnen hem toe, alleen uit de schaal der gramschap nedergestort,

{==535==} {>>pagina-aanduiding<<}
om hem te verpletteren. Het geritsel van een dor blad, door den wind van den eik afgehuild, sitst in zijne ooren even gelijk een pijl door de hand zijns broedermoorders op hem door het geboomte afgeschoten, of gelijk het bliksemvuur, dat langs zijne zijde in de beek wordt uitgeslutst: donderend roept zijn Regter van den hemeltroon: Vrees snoodaard mijne roede! hoop onschuld mijne wraak! Sla uw vloekwaardig oog naar boven, gij ontmenschte wreedaard! gij, die uwen broeder meer dan ééns vermoordt, de wrekende hand des Donderaars schrijft uw drievoudig vonnis, met letteren van vuur, op de zwarte hemelbogen (*). Hij, wien regtvaardigheid met schrik en schroom vervult, vloekt de Godheid? Hoe? fratricida!.....Wreedaard? wiens geduld, door zijn eeuwig bestaan gewettigd, eene eindelooze goedheid in uw aanzijn afschetst? Hij, wiens hand door wreedheid en magt bezield is, doet alles, wat zijne gangen stuit, voor zijne voeten zwichten. Hij, door wiens wenk de dappere leeft, kan met zijne bliksemzweep, met zijnen wenk, met zijnen wil, kan éénsslags uw aanzijn aan deze aarde ontrukken. Maar nog ligt het zwaard zijner wraak aan zijne voeten, terwijl hij de roede zijner liefde zwaait. Torenspitsen beveiligen den schuldeling: hij snuikt zijnen bliksem tegen het luchtzwerk: de zee draagt zijnen geesel en verzwelgt hare kracht: een koele Zephir blaast den aftogt: het luchtheer breekt op: een zacht gemurmel zweest op de vleugelen des winds door de bladeren, en blaast aan het weigerend oor zijner ziel een genadig stuisterend Esseta toe. Vrees en onrust ontkluisteren zijne voeten, die als aan den grond staan vastgeklemd: als een Athamas zwerft hij over de aarde: elke voetstap kaatst de laatste stuip des zieltoogenden uit den grond terug. Hij ziet de blozende zon, voor den schuldeloozen het beeld van het genadig hemeloog, als den vlammenden blik eens gebelgden Vorsts op hem
ontwaken, en ontduikt hare koesterende stralen, terwijl de kille grijsaard, die den proefdag zijns levens als den morgen van philadel-
{==536==} {>>pagina-aanduiding<<}
phus heeft overgebragt, zich in dezelve bakert: hij verbergt zich voor dien genade-lonk en sluipt achter het scherm der waterwilligen. Zoo zochten onze ontengelde stamouders de doordringende, de heilbevorderende blikken te ontwijken, die hen kortelings zoo lieftalig toelonkten. Afgemat nadert hij zijne trotsche woning. Maar! ach! spoken wachten hem aan de stijlen op. Door angst beklemd, werpt hij zich op zijn leger neder. Daar komt nu eene ontligchaamde schim hem opwekken, dan weder ontvlugt hij, door betooverende hersenschimmen ingesluimerd, de knellende kluisters en het wraaktooneel: dan eens roept besluitelooze vrees den rampzaligen in zijne droomen op, en drijst de wanhoop hem, onder het uitbraken van den zwadder harer beschuldigingen, door den donkeren nacht voor zich henen, terwijl in haar donderend verwijt de lispelende roepstem der Genade zweeft: zoo vlugt het kind voor het geroep des gebelgden vaders, zoo huppelt het lam dwalend over bergen en dalen en in digte bosschen tusschen de struiken weg. Die hersenschimmen dringen in ons flaapvertrek binnen, zoodra wij van den leidband onzes Bewaar-engels losgerukt, de stem des gewetens smorende, en in de boeijen der wanhoop beslagen, insluimeren. Hij schrikt wakker en vreesselijke afgronden gapen onder zijne sponde, bijtende slangen kronkelen zich in zijnen boezem, en doen hem telkens, bij het luiken zijner oogen, gillend opspringen: het schreijend mugje doet zijne tanden klapperen en in het gerinkel der keten van den wakenden dog hoort hij het boei-gerammel: want wantrouwen, vrees en achterdocht waken aan den kant van zijne sluimerstede Natuur roept hem tot rust, maar het schrikverwekkend aandenken weerstreeft haar: eene bebloede gestalte, de ijsselijke moordpleging, zweest dreigend voor zijne slapelooze oogen. Trillend wacht hij
den dag af, welken de onschuld met vreugde te gemoet snelt: hij rekent het aannaderen van het alverradend daglicht naar zijne vlugtige polsslagen af, laat zich waggelend van zijne pijnbank afzakken, en daar de straf den snoodaard als zijne schaduw volgen moet, torscht hij zijne huisfurie met zich. Eenzaam an verlaten gevoelt de ellendeling zijn afgrijsselijk lot,

{==537==} {>>pagina-aanduiding<<}
en ontwaart (dit is de bemoedigende taal zijns gewetens en het troostwoord der genade) dat onschuld het leven der ziel en de ziel van het leven is. Maar wanhoop sluit zijne ooren voor die dubbele uitnoodiging. Konde hij zijne rede, dien ademstraal der eeuwige Godheid, in zich zelven vernietigen, en zijne angstige ziel van de onbestaanbaarheid haars Regters overtuigen, dan zoude soms de kwelling van zijn gelaat wegvlugten, dan zoude hij misschien, in den schoot der wellust dartelende, het uurslag eener eeuwige vernietiging afwachten. Neen, fratricida! dan nog, wanneer gij op de grenzen der aarde, van de strafplaats verwijderd, verrijkt door woeker en ontelbare diefstallen, de ziel met het ligchaam mogt verslijten, dan nog zouden uwe wangen, op het aannaderen van het laatste punt uws aanzijns, door de verw der vrees bewolkt worden, en slechts voor deze aarde bestemd, zoudt gij, in het prillen uwer jaren, door den wellust verouderd, als in den eindeloozen teruggruwenden nacht, met afgrijzen nederdalen, geene vreugde of geluk, dat aan het eindperk des levens grenst. Dan, het heeft der Regtvaardigheid anders goedgedacht. De zelfbewuste gevoelt de wraak, die het misdrijf volgt. En die Godhuldigende wraak, die de wet der Natuur voor het oog zijns harts ontrolt, vereert den naam des eeuwigen Wetgevers. Te vergeefs spreekt het heelal de Godheid aan het oor, aan hetwelk de Almagt zelve het gehoor onthoudt; te vergeess ziet het oog den bliksem der Almagt, zoo de Godheid ons niet den pijl der liefde in het hart schiet. God! een gevoel-, een werkeloos troostwoord des bedorvelings, het onaauwezig geval beklimt als den troon van den god der Goden, voor het oog, dat de wate Godheid niet door haren glans verlicht. Zelfs daar bedekt ons dan de duisternis, waar eene straffende Godheid, een alwetend Regter de vierschaar spant! daar onschuld lagchend het worstelperk intreedt, en in het salpeterig kot het verglaasden
verwulssel van zijn gejuich doet zingen, daar de schuldige, in den kerker der wanhoop geworpen, zijn aanzijn vloekt!!!
God! er schiet buiten u den ongelukkigen niets meer over. Zelss de rijke, die de onschuld niet als zijnen schat bezit, is ellendiger dan de rampzaligste

{==538==} {>>pagina-aanduiding<<}
der ellendelingen; de magtige, wien gij niet als met een schild bedekt, is magteloozer dan de diepst gebogen slaaf. Fratricida, door den buit zijns broeders verrijkt, is magtig, maar moet voor den staf des gewetens bukken, zwemt in overvloed, maar den schat der ware voldoening smaakt hij niet. Wat zal zijn afgrijsselijk ledig vervullen? Het zoet der vriendschap? Dat kent hij niet. Soms zal vleijerij den mond zijns gewetens stoppen, en zijne vergoders het ontzettend aandenken, de bron van al zijne folteringen, door hunne loftuitingen in zijn geheugen dempen? Dikwerf, voorwaar, doet ons de leugen der vleijerij ons zelven vergeten; maar naauwelijks zwijgt die gevloekte, of de waarheid dondert op ons hart. En verdrijft tegenspoed de vleijers van onzen drempel, van den drempel huns tempels, dan scheurt folterende zelf kennis ons zwoegend hart van één, en tegenspoed schijut dan voor ons alleen geboren. Geen blinkend goud, geen stalen boog kunnen Regtvaardigheid misleiden of dwingen en haar aan een eeuwig stilzwijgen kluisteren. Die de waarheid bindt, heeft de Godheid gekluisterd. Waar zal hij dan tusschen de woedende stormen zijns harts het anker werpen? Op de kust der weelde? Het is eene misleidende klip, waarop die betooverende Sirene hare bedriegelijke toonen slemt, waarop eene zee van onheilen hare bruisende golven uitbraakt, waarop verwelkte jeugd met rampzaligen ouderdom hare brandende lippen naar de nimmer lesschende ziltenteugen uitsteekt: de schaduw des doods omhult haar. Te vergeefs roept zij: laat ons vrolijk zijn; er is voor haar op die jammerklip geen wezenlijk genoegen te erlangen. Het gewaand genot verre van zijne wroeging te bedelven, bindt voor zijne furie eene nieuwe roede uit de stekeligfte doornen zamen: en die zeven jaren van overvloed zijn vlugtig weggerold en in den schoot der eeuwen weggezonken. Er blijft dan zelfs geen naam gelijk voor fratricida over, zoo eene ontveinzing van alles
hem de rust niet in het hart herschept. Treed dan toe, Ontaarde! brul uwen wraakdonder op den gewaanden moordenaar uit. Natuur, die den broedermoorder met siddering denkt, zal alle achterdocht op u doen verdwijnen, en u vrijpleiten. Maar zoo sterk, zoo vermogend, zoo don-
{==539==} {>>pagina-aanduiding<<}
derend is de stem des gewetens, dat zij den onregtvaardigen dwingt, zich aan Regtvaardigheid op te offeren. Hij dekke zich met de vacht der onnoozelheid, schuile onder het gewaad der deugd, glure door het mom der braaf heid, eenmaal zal de waarheid, de dochter des tijds, hare onwederstaanbare stem doen hooren, en hem ontmaskerd den bewonderaar zijner gewaande opregtheid ten toon stellen: deugd en ondeugd kunnen niet steeds in het hart gesloten blijven. Werwaarts hij zich keere of wende, overal omringen hem zijn alwetende Regter, zijne beschuldigers, zijne wrekers. De afgrond ademt zijne vervloeking op hem uit. Nergens kan fratricida den rusteloozen fratricida ontvlugten. Zijn goël alleen spreke; en hij is aan zijne vorige zaligheid terug geschonken. Onder deszelfs liefderijk oog, op zijn zacht gebiedend woord, herrijst een rottende lazarus uit den doodslaap op. Goël alleen is het rustpunt der onrust. Dan, verblindende wanhoop schildert slechts dreigende Regtvaardigheid voor zijne oogen, die voor den ijzeren schepter der wraak kampt, terwijl het andere oog voor bevredigende ontserming, en zijn oor voor hare bemoedigende inspraak gesloten blijst. Ja, zoo zeer is de ondankbare van zich zelven verbasterd, dat gunst hem verachting, liefde hem haat toeschijnen. Fratricida vloekt den nacht en ducht den dag. Hij rukt door vrees voor het gefluister der voorbijgangers opgejaagd, uit zijne weleer zoo zalige, nu door den bewoner ontzaligde. woning. Zoo vlugt het hert, dat voor den hijgenden reiziger verborgen, op het hooren van deszelfs ademzucht, van onder de digtste
struiken wegrent. Die hem zag, zoude zeggen, dat een drom van gevloekte geesten zijne voetstappen drukte. De erftrekken des stammoorders staan op de voren zijns hoofds gedrukt. De geheele fratricida is het bewijs eener. wandaad, en de ijsselijke zelfmoord zweeft reeds in zijne dreigende handen. De gulden dageraad lokt den herder en den jager naar buiten. Beiden ontwijkt hij als den wolf en het hert, ziet als de schichtige haas angstig achterom en wijkt in de schaduw van het boom gewelf. Geen kwelende luchtbewoner zingt aan zijne ziel, maar schijnt zijn ramplied aan te heffen. Zoo kweelt de voorspellings vogel, de zwangere don-
{==540==} {>>pagina-aanduiding<<}
derwolk vooruitvliegende, den bewoner van het zeegebouw zijnen aannaderenden doodstrijd toe. Hier ziet hij eenen krommen wilgen tak als 's Regrers arm boven zich uitgestrekt: daar jaagt hem de verwilderde beeldtenis eens hopeloozen van den slootrand terug. ‘Reeds te lang, buldert hij uit, ja al te lang moest ik rusteloos door dit treurverblijf ronddwalen: reeds te lang gevoelde ik mij door eene wreede hand ter neder gedrukt: de dag van rust zal nimmer meer uit de duisternis, welke mijn ondragelijk bestaan omhult, voor mij herrijzen. Gewiekte zaligheid, welke mijn kinderlijk gehuppel op zijde vloog! Toen klommen mijne stamelende gebeden op de vleugelen der Genade, maar nu kaatst wreede Regtvaardigheid dezelven terug. Gevloekte Nijd! verdelging mijner onschuld, ten diepsten afgrond uitgezweept! waart gij met uw eerste offer, den voortvlugtigen kaïn, den werelddag ontvloden! Gij leerdet mij haten en mijne zaligheid vermoorden! Ach! hadde ik u nimmer in den tempel mijns geluks binnen gelaten! Of ware ik nimmer den nacht der nietigheid ontsnapt! dan hadde boezemsmart mijn aanzijn niet vergiftigd. Gevloekt zij die nacht, die mij met mijn heilloos leven ter wereld bragt! De ongeveinsde bedaardheid, geleerdheid en deugd van theophilus stolen den blos der gulle
vergenoegdheid van mijne wangen en drukten dezelven op mijne kaken neder: opregtheid en verhevenheid van ziel, ziedaar zijne misdaden. Ziedaar zijne mij aangedane beleedigingen! Mijne woede rustede niet voor dat deze gevloekte euveldaad zijn braaf, zijn niets vermoedend, zijn onschuldig, zijn broederlievend hart doorstiet. Toen dacht ik eenen zwaren steen van mijn hart gewenteld te hebben, zoodra ik hem aan mijn jaloersch oog ontdeed. Maar met hem der ongestoorde rust te schenken offerde ik mij der verterende onrust op: met mijnen broeder moordde ik mij zelven, en met zijnen dood mijn leven. Want reeds hield ik op te leven, en kende niets zaligs dan de onaanwezigheid. De wormen gaan, wel is waar, aan zijnen gevoelloozen romp te gast, maar hunne knagingen zullen hem nimmer uit zijne grafrust opwekken. Ik, ik, helaas! gevoel mijn ingewand

{==541==} {>>pagina-aanduiding<<}
door een kronkelend heer van één gescheurd, terwijl gij, gezaligde Hemelling! kwellend voor mijne oogen zweeft, terwijl ik op uwen killen romp staroog, terwijl ik waak, terwijl ik sluimer, terwijl ik leef, terwijl ik stervend leef en levend sterf. Maar te lang strekte ik ter prooije van een martelend leven, te lang rustte mijn getergde dolk in zijne scheede. Liefelijk wapentuig, gij, gij alleen zult mij, na zoo vele slapelooze nachten, eens rust doen erlangen. Mijne zaligheid was rust: niets dan dit verlossend slaal kan mij in de armen des ongestoorden slaaps nedervleijen; de keel des gapenden grafs verzwelgt met vreugde en geluk ook zorg en kommer. Maar siddering grijpt mij aan! Eeuwigheid! gevloekte Eeuwigheid! be stondt gij niet, waart gij voor fratricida niet! dan stak ik mijnen dolk op. Maar dan bleef theophilus ongewroken, dan sneefde zijne onschuld, dan zegevierde mijne wreedheid, dan waren Regtvaardigheid en Voorzienigheid hersenbeelden, dan was mijne vrees uitzinnigheid. De deugd van theophilus zoowel als zijne geleerdheid pijnigen de dwaasheid, en de rustelooze fratricida voor fratricida zelven eene onbegrijpelijkheid. Maar gij leeft kwellend voor zijn aanzijn, die uw aanzijn vloekt. De gruwelen, die hem nederdrukken, malen uwe eindelooze kwellingen voor hem af en brengen met een pijnigend verleden het ijsselijk tegenwoordige voor zijnen geest. Eeuwigheid! is uw naam slechts de schim der bijgeloovigheid; dan droomt zoowel de brave als de snoode, dan dwaalt zoowel de diepdenkende grijsaard als het stamelend kind, dan ijlt zoowel de gelukkige theophilus als de rampzalige fratricida......Dan, liever wil ik den wentelsteen van sisyphus torschen, dan den drukkenden last, mij zelven, door dit Labijrintisch dal rondvoeren: liever wensch ik door de ovens gejaagd te worden, dan laf hartig
mij zelven te ontvlugten. Gevloekte nacht! gij zijt als de laatste der verschrikkelijkste nachten in den kolk der eeuwen weggekropen; nachten, die fratricida voor den blik des aardschen Regters, voor het bliksemend oog des beuls, maar nimmer voor mij verbergdet: nachten, die de

{==542==} {>>pagina-aanduiding<<}
oogen mijner vervolgers sluitende, mij eenen vervolger, eenen wachter en beul in fratricida deden kennen......
Maar Natuur! Wie ben ik? Arme fratricida!....Welaan, hemel gij moet het pleit voldingen. Kom Natuur te hulp! bliksem mij neder! dat uw donder mij verplettere, dat uwe winden mij van deze rots nederstorten en mij in de diepte aan mij zelven ontrukken! Dan ook de hemel is doof voor deze smeekingen.....Welaan, Aarde! vergeef aan fratricida de offers, welken hij u heeft aangebragt. Hier tart u geen philadelphus, hier smeekt u een fratricida, hier beheerscht u geen Meester, maar knielt een slaaf. Welaan, splijt u onder mijne voeten en verzwelg mijn aanwezen!....Dan, stugge Aarde! de Hemel is gebelgd, maar gij ondankbaar! Zwijg Natuur! Welaan, Verlossingstuig! ik wapen u met de vleugelen des arends, vlieg in mijnen boezem en....Maar ik ben Christen.....Zwijg Christen! Hier leeft geen Christen, maar sterft een fratricida! Welaan, lieve Dolk! gij alleen zijt de slaaf van hem, die slaaf van alles is! Welaan, dien uwen meester en kroon den gevloekten dienst, dien gij mij onlangs bewezen hebt.’ Hij zet den dolk op zijne borst. Rede stoot dien terug. Rede wijkt, en met haar de teugel eener dolle razernij. Hij sterft, of liever: ontzinkt het leven en den dood. Hij waande zijner wroeging voor eeuwig te ontzinken en gerust de eeuwigheid door te slapen. Maar zijne eeuwig - slapelooze ziel vliegt met het leven voor den stoel der eeuwen op. Daar ziet zij den rook des folterbloeds en den laatsten levenssnik van theophilus voor den troon der wraak opstijgen. Daar buldert de Engel des levens zijne verwijtingen op haar uit. Zij slaat het ontneveld oog op den ouden van dagen. Wraak - bliksems, uit het oog dezes gebelgden Monarchs op haar uitgeschoten, slaan haar voor den gezagvollen zetel neder. Te vergeefs wenscht zij voor de pijlen der verbolgendheid onder duizend Etna's bedolven te worden. Wanhopende! gij meendet uw aanzijn door éénen dolksteek te
vernietigen, dan eene onkwetstbare ziel, de geleidster des loggen ligchaams, ontweek den dood en gruwde van het leven.

{==543==} {>>pagina-aanduiding<<}
Gij wroeging! gij wreekster van geschondene wetten, gij zult haar, die het gevoel, als haar eigendom met zich genomen heest, met de slangen der razernijen straffen. Uit de ontzielde asch zal eenmaal een onverteerbare brandklomp, op het geschitter der wekbazuin, herrijzen, en, aan het verfijnd gevoel gehuwd, den eeuwigen nacht ter prooi verstrekken. Dan zal de wanhoop, als een verscheurende gier, fratricida door de dikke duisternis nasnorren: dan zullen knagend zelfverwijt en onsterfelijk naberouw als kwellende Circes hem op de hielen volgen. Hij hield op te leven, maar ware hij gestorven! Tusschen een kwellend leven en eenen folterenden dood, tusschen eenen eeuwigen dood en een eindeloos leven geprangd, zal hij gestadig, door het foltervuur verteerd en hervoort gebragt, onder het spijtig tandeknarsen, onder het openen van zijnen boezem, onder het vloeken van zijn aanzijn, wenschen, dat zijn levenslicht door de donkere wolken des tegenspoeds ontglansd of verdwenen ware. Maar Barmhartigheid aan Regtvaardigheid door Eeuwigheid verbonden, is doof voor het gebulder des wanhopelings, des doemelings. Een holle Tartarus weerloeit de ijdele wenschen. Zijn lot is beslist, voor eeuwig beslist. Zoo leefde, zoo stierf fratricida. Het glibberig genot zijner ziele ontviel hem door de onrust der jaloezij. Hier bezoedelde hij zijne bevende handen, daar rees de zon der onschuld uit den bloedigen oceaan naar boven, hier stierf de nijd, daar broedde verscheurend naberouw de wanhoop uit, daar schiep de wraakzucht hare roede. Neen, fratricida! gij zijt niet gestorven!
O Tijden! o Zeden! de wraakzucht, die vreugde en geluk, vrede en rust in het menschdom verwoest, kwellenden angst in onzen boezem sticht en wanhoop in onze harten teelt, haar, die zoo eeuwig haat, als liefde bemint, haar bieden wij onze tempels; die het menschdom haat en verwoest, wordt door het menschdom geliefd en gekoesterd. O, philander! acht u dan gelukkig, wanneer gij onder uw dak als onder het oog der wereld en onder den blik der Regtvaardigheid leeft, wanneer uwe wanden u dekken, doch niet verbergen, wanneer de onschuld voor u aan uwe sponde waakt: gij zijt door muren omsin-
{==544==} {>>pagina-aanduiding<<}
geld, om veiliger te leven, niet om te heimelijker uw verdriet te scheppen.

Wat is deez' aard' voor een rampzalig sterveling, 
Die op 't tooneel des tijds slechts wanhoop zie tgeschilderd? 

Een levenloos leven, een onsterfelijke dood. Nooit stierf philadelphus, nooit leefde fratricida. Gij wraakzuchtige, die fratricida in uw binnenste en philadelphus op uw gelaat ronddraagt, verban den eenwigen dood met fratricida uit uwen tempel en doe er het leven met philadelphus binnentreden. Dat philadelphus het leven door zijn leven bezielde! Geen fratricida zoude den dood voor zich doen herleven. Vlugt en verdwijn fratricida, en het menschdom is door philadelphus gezaligd, en die zaligheid door liefde vereeuwigd.

Een geval, waarin, na de koepokken, het roodvonk goedaardig was.

Waargenomen door Doctor C.A. Struve, te Görlitz.

Sedert eenige maanden heerschte het roodvonk in G. en was hier en daar al vrij kwaadaardig, waardoor een aanmerkelijk getal menschen in het graf gesleept werd. Ik had op dat tijdstip gelegenheid, om waar te nemen, dat dezulken, die, na de inenting met koepokslof, de echte soort verkregen hadden, in geval van besmetting, het roodvonk veel goedaardiger dan gewoonlijk hadden, zoodat zij zelfs van de keelziekte, de getrouwe gezellin van het roodvonk, bevriid bleven.
Onder de gevallen van dien aard waren er eenige, die mijne bijzondere oplettendheid tot zich trokken. Zoo had ik in de maand Februarij van het jaar 1801 drie kinderen ingeënt, die in April 1802 het roodvonk al spelende hadden, en er naauwelijks twee dagen om te bed lagen, hoezeer de moeder in hetzellde

{==545==} {>>pagina-aanduiding<<}
vertrek aan eene erge soort van deze ziekte, met de allerhevigste toevallen gepaard gaande, leed, en het bestierf. Even zoo weinig tastte het twee andere kinderen aan, in één vertrek huisvestende, met een ander kind, hetwelk voor twee jaren de natuurlijke ziekte doorgestaan had en nu allerhevigst van het roodvonk aangetast werd. In een ander geval entte ik een meisje van 5 jaren met de koepokken in, welks moeder reeds het roodvonk had. Bij eenen broeder van dat meisje openbaarde zich, acht dagen daarna, de ziekte, en zij bleef verschoond. Uit welk geval men met grond verwachten mag, dat de inenting met koepokstof ook zelfs dan nog gebruikt kan worden als een behoedmiddel tegen het roodvonk, wanneer de gelegenheid tot besmetting reeds zoo onvermijdelijk is.
Intusschen verwachte men deze weldadige verandering in den aard van het roodvonk niet, dan in die gevallen, waarin het ligchaam daarmede niet besmet was, eer de koepokstof deszelfs geheele werking op het gestel uitoefende: want, voor dien tijd, zoude, volgens mijne gemaakte waarnemingen, de uitbotting van het roodvonk slechts eenigen tijd opgehouden worden, om naderhand in derzelver gewonen gang voort te gaan.
Ik deel mijn gevoelen over dit onderwerp aan mijne kunstgenooten mede, dewijl ik verlangende ben, om te vernemen, of zij immer eenige dergelijke verschijnselen waargenomen hebben.
Geeft niet de kennis, die wij tot hiertoe van den aard der koepokstof verkregen hebben, eenig gewigt aan mijne waarnemingen? Welk eenen invloed heeft niet de stof op het opslurpend vaatgestel, hetwelk door het roodvonk insgelijks zoo zeer wordt aangedaan? Hoe vele huidziekten worden door die stof niet tot genezing gebragt? Voeg hierbij de waarneming van jenner over de ontwikkeling van de zoogenaamde ziekte onder de honden (staupe), die door de inenting van koepokstof in hen wordt verwekt, en meestal bestaat in eene ongesteldheid, die bij voorkeur de klieren van den hals en keel aangrijpt, zich ook wel eens uitstrekt tot de klieren van de luchtpijp, en welke door inenting bij de honden maar

{==546==} {>>pagina-aanduiding<<}
eens, en veel goedaardiger dan gewoonlijk verschijnt.
Zouden al deze verschijnselen niet eenig licht kunnen verspreiden over mijne waarneming, dat een gevaccineerde, die te eeniger tijd door het roodvonk aangetast wordt, daarbij bevrijd blijft van de gewone keelziekte. Zoude welligt de koepok de geschiktheid tot deze plaatselijke ontsteking wegnemen?
Ik heb nog andere heilzame gevolgen van de werking der koepokstof waargenomen. Bij eenige kinderen had deze stof invloed op de genezing van zeer erg hoofdzeer; bij een ander hield de kinkhoest op den elfden dag na de inenting geheel op.
Een jongen van 6 jaren leed bijna iedere week aan eene hevige Catalepsis: na de inenting had hij in het daaraan volgende half jaar dat ongemak maar eens, en in eene zeer geringe mate, weder gevoeld.
Hoe meer gebruik ik make van de heilzame koepokstof, zoo veel te meer leer ik het uitgestrekte en veelvuldige vermogen derzelve op de verbetering van de gezondheid waarderen.

Uijen tegen eene moeijelijke waterloozing (stranguria) aangeprezen.

Gewoonlijk verdwijnt eene moeijelijke waterloozing, die uit eene krampachtige tezamentrekking der pisblaas ontstaat, en onder den bekenden naam van koude pis, door een pijnlijk droppelen der pis, meestendeels na gevatte koude aan de voeten en aan het onderlijf, zich vertoont, zeer schielijk, als men eenen uije, in heete asch gebrand en in een mortier gewreven, op den navel bindt. Dit eenvoudig middel wordt voornamelijk bij kinderen, bij welke deze moeijelijke waterloozing niet zeldzaam plaats heeft, aangeprezen.


{==547==} {>>pagina-aanduiding<<}

Naams-oorsprong der chemie.

Ten opzigte der afstamming van het woord Chemie is men zeer twijfelachtig. Zoo veel laat zich slechts met zekerheid zeggen, dat men Chemie, en niet Chymie, schrijven moet, daar de Grieksche Schrijvers zich steeds van η (lange e), en niet van ν (y of u), bedienen. Zoo schrijft zosimus van Panopolis χημια (Chemia) en beweert den oorsprong van het woord van eene Oostersche vertelling. Er zouden hemelsche wezens (αγγελοι, Engelen) van den Hemel gedaald zijn, zich met de vrouwen der menschen in liefde vereenigd en haar vele kunsten, zelfs alle werken of verrigtingen der Natuur (παντα της φυσεως εϱγα) geleerd hebben. Dewijl zij nu de menschen alleen slechte en niet voor den geest nuttige dingen geleerd hadden, durfden zij niet weder naar den Hemel terugkeeren. Hun kroost zouden reuzen geweest zijn. De eerste dezer kunst- en wetenschaps-overleveringen is Chema (χημα) geweest; zoo heeft namelijk het hun leerende Boek geheeten. Deze zosimus, welke niet met den Geschiedschrijver (zosimus van Gaza) moet verwisseld worden, schijnt dezelfde te zijn, welken suidas als zosimus den Alexandrijn aanhaalt; deze schreef een Chemisch boek aan de zuster theosebia, en deze plaats is uit Imuth aan de zuster theosebia. In de plaats van suidas staat χυμευτικα (Chymeutica),
waarschijnlijk eene schrijffout, want suidas heeft het woord χημεια, en zosimus schreef χημια. De tijd, waarin deze zosimus leefde, durf ik niet bepalen; evenwel komt het mij waarschijnlijk voor, dat hij in de IVde Eeuw geleefd heeft, want zijn Commentator Olympiodorus leefde in den beginne van de Vde Eeuw. Hij verklaart Chemie te zijn de leer aller werken (dat is, verrigtingen en arbeiden) der Natuur (Διδασκαλια παντων της ϕυσεως εϱγων); dus als de leer de stof voort te brengén, zoowel als onze vermengingskunde uit de eenvoudige de zamengestelde, alsook de eenvoudige zelfs, wat men nu door Hermetik verstaat. Ook julius maternus firmikus, welke omtrent de

{==548==} {>>pagina-aanduiding<<}
IIIde Eeuw leefde, heeft eene plaats, waar hij onder anderen meestendeels astrologisch-theosophische wetenschappen Scientia Alchimioe bijbrengt. Hieruit blijkt, dat de Chemie reeds voor de tijden van constantijn, den Grooten, geoefend werd: want Alchimia is niet anders dan het Grieksche χημια (η als ι uitgesproken, zoo als de hedendaagsche Grieken,), met het Arabische artikel Al (die, die, dat). Volgens konring's verzekering moest men in al de Handschriften Al lezen, anders ware ik geneigd hetzelve als eene schrijffout van den afschrijver aan te zien. Is het woord niet van Arabischen oorsproug, zoo kan dit Al zoo bijgekomen zijn. De Aziaten ontleenden de wetenschap van de Egyptenaren, en verander len dezelve met hunne eigene overleveringen. Haar weg naar Azië ging door Arabië, en zoo werd uit Chemie Alchemie. De Latijnen ontvingen ze over Azië, niet regtstreeks uit Egypte, zoo als de Grieken, daarom noemde deze hetzelve met het Arabische artikel Alchemie, deze Chemie. Konring merkt ook aan, dat in het oud Egyptisch vele Arabische benamingen geweest zijn, met name is het gebruik van het Arabische artikel Al niet ongewoon geweest. Dit is juist ook niet vreemd, want gewis reeds vroeg trokken Arabische herdersstammen met hunne Scheiks, Bedwinen, Egypte rond; welligt werd Egypte ook vijandelijk door ben doorgetrokken Hoe ligt was nu niet zulk eene spraakvermenging. - Volgens suidas zou diokletiaan, na wederonderwerping van het oproerige Egypte, (dus omtrent 296 jaren na christus geboorte) de Boeken, welke over Chemie
(χημεια) handelden, hebben laten verbranden, en den Egyptenaren de kunst, om goud en zilver te bereiden (zoo legt namelijk suidas Chemie uit), dus schatten te verzamelen en daardoor oproerig te worden, te ontnemen. Gibbon erkent, dat dit aan een' zoo wijzen heerscher niet invallen kon, en ook was eene vernietiging der Boeken niet het regte doelmiddel. Gibbon dus schreef in zijne Geschiedenis van het verval des Roomschen Rijks hem den grond toe, dat hij niet gewild heeft, dat bedriegers, door de voorgewende kunst om edele metalen te bereiden, ligtgeloovige menschen misleidden. Mij, evenwel, komt het, na een nader onderzoek van de geheele

{==549==} {>>pagina-aanduiding<<}
geschiedenis, als een sprookje voor. Suidas zelfs volgde niet altijd de geloofwaardigste bronnen, en is ook misschien met vele bijvoegsels van anderen vermengd. Een bewijs van zijne vooringenomenheid door den geest der tijden, is, dat hij in het woord Δεϱας beweerde, dat het een Boek op eene huid of pergament geschreven, hetwelk de kunst door Chemie (χημια) goud te maken bevat hadde, dat van jason gehaalde gouden vlies geweest was, eene meening, welke eerst na de tijden van constantijn, den Grooten, opkwam, en dwaas genoeg was; want in jason's tijden waren de Grieken naauwelijks in staat om te lezen en in het algemeen half wilden, aan welke boeken en kunsten tevens vreemd waren. Ook heeft de geschiedenis der verbrande boeken, behalve suidas, zoo veel mij bekend is, alleen johannes antiochenus, een der ligtgeloovigste Schrijvers, waaruit suidas hetzelve wel mag getrokken hebben. Deze johannes leefde eerst omtrent het jaar 620, suidas naauwelijks voor de Xde Eeuw. Doch ik wil de geschiedenis niet geheel loochenen. Mij ten minste schijnt deze wetenschap, ofschoon haar oorsprong ouder zijn moge, om dezen tijd als wetenschap opgekomen te zijn, en, gelijk alle nieuwe, eenigen oplief gemaakt te hebben. De aan de oudere Grieksche Schrijvers pythagoras, democritus, plato, aristoteles en andere toegeschrevene Chemische werken zijn gewis onecht. Eerst met de zoogenaamde Nieuw-Platonische Philosophie schijnen zij mij toe opgekomen, ten minste eerst toen door de Grieken aangenomen te zijn. Ook wordt porphyrius als Chemisch Schrijver genoemd, (ofschoon de oudste, welke nog in de handschriften voorhanden zijn, zoo veel ons bekend is,
zosimus is). De Nieuw-Platonische Philosophie ontstond echter omtrent het jaar 230 na christus geboorte, daar zij door ammonius sakkas te Alexandrie geleerd werd. Porphyrius stierf in het jaar 304 en had ook te Rome onderwezen.
Bij de afleiding van het woord Chemie of Chymie heeft men 4 a 5 talen doorzocht. De afleidingen uit het Grieksche zijn deels ongegrond, deels geheel dom.
Zosimus leidde den oorsprong van Chemie en derzelver naam uit een gezegde af; hij noemde zijn Boek Imuth. Deze Imuth werd in een ander werk als

{==550==} {>>pagina-aanduiding<<}
moeder van asclepias opgegeven. Scaliger meende zelfs, dat de Egyptenaren de Chemie Imuth genoemd hadden. Waarschijnlijk schreven zij aan haar alleen de uitvinding toe, of aan haren zoon. Konring meent, dat zij welligt ook de vrouw was, aan welke alleen of voornamelijk door de Engelen deze kunst medegedeeld werd.
Eenige leiden het woord Chemie af van Chemi (χημι), de oude benaming van Egypte, zoo als plutarchus in Isis en Osiris betuigt. Daar Egypte, zegt hij, grootendeels zwartgrondig is, gelijk het zwarte van het oog, noemen zij het Chemia (χημια). Dat Egypte Chemi heet, bevestigt een te Rosette gevonden Egyptisch, met eene Grieksche overzetting voorzien en door akerblad verklaard, opschrift, waarin Chemie door Αιγυπτος vertaald wordt. Zoo heet Psalm CV: 23, 27 Egypte het land Ham - door de LXX Cham vertaald; hetzelfde vindt men Psalm CVI: 22, ook Psalm LXXVIII: 51. In Genesis, waar zelfs de aardsbeschrijving volgens de Oud-Arabische wijze genealogisch behandeld is, worden alle landen ten zuidwesten van Assur, aan cham of ham toegekend, namelijk Egypte, Arabië en Babylon, benevens Palestina. A en e zijn toch verwandte klanken. Hierom ware Chemie zoo veel als eene Egyptische kunst, van welke meening ook konring is, en mij het waarschijnlijkste toeschijnt, ook zwarte kunst, kunst van het verborgene, dewijl, volgens plutarchus, het zwarte van het oog Chemia heet, en dit zinnebeeldig het verborgene aanduidt, en deze wetenschap het verborgene openbaart, of, volgens andere, diep verborgen en heimelijk gedreven werd. Bijna even zoo waarschijnlijk is de door bochart bijgebragte meening van het Arabische wortelwoord Chema, welk woord verbergen beteekenen zou, wijl de wetenschap te voren ten minste heimelijk gedreven werd, of dewijl zij de geheimen der Natuur ontwikkelt. De afleidingen uit het Arabische verkrijgen eenige
begunstiging, daar een zoo oude Schrijver als julius maternus firmikus Alchimia heeft. Doch ik houde de afleiding, waarnaar Chemie, Egyptische kunst, voor de waarschijnlijkste.
Dilherr leidde Chemie van het Arabische wortelwoord Chama, verbranden, of (naar hem) door

{==551==} {>>pagina-aanduiding<<}
vuur beproeven af. Dan ware het zoo veel als vuurkunst of vuurproef-kunst; dan alles tot vuur-arbeid te brengen, schijnt mij bij de oudste Chemici niet gebruikelijk geweest te zijn.
Na al deze afleidingen, alsook op het gezag der Grieksche Schrijvers, moet men Chemie, en niet Chymie, schrijven.
Die afleidingen, waaronder ik aan de eerste (Egyptische kunst) den voorrang geve, en waarvan mij de derde het minste bevalt, hebben ten minste iets, waarop zij steunen, doch niet de volgende hier enkel kort bijgebragt.
    1) Van Kimya, hetwelk in het Arabische oven beteekenen zou; welligt dus verwant met dilherr's Chama. 2) Van cham, noach's zoon. - Beide meeningen brengt teichmeijer bij. 3) Van het Hebreeuwsche wortelwoord Chema, hetwelk vigani (bij teichmeijer) sidus calidum warm gesternte vertaald. 4) Van eenen Egyptischen Profeet, chimes (χιμης), door eenige nieuwe, volgens konring, valschelijk chemes (χημες) genaamd. 5) Uit het Grieksche van Chymos (χυμος) sap. 6) Uit hetzelfde van Cheein (χεειν) gieten, vloeibaar maken, smelten. 7) Uit hetzelfde van Alkimos (αλκιμοαλκιμος), sterk, van Alke (αλκη), sterkte. Men verklaarde Alchemie als Alkimie, de sterke kunst, dewijl zij alles vernietigen kan. Suidas (Χημεια, Ζωσιμος, Αλεξανδϱιευς και Δεϱας) hermanni conringii, L. 2. de Hermetica medicina ed. 1ma 1648. ed. 2da anctior 1668 c. Apologetico contra borrichium. 1669. Helmstadii 4. olai borrichii de ortu et progressu chemioe dissertatio Hafn. 1668. 4.
ejusque Hermetis sapientia contra conringium 1666 ib. 4. (Konring verbindt onzijdigheid met waarnemingsgeest, daar borrichius met het vuur van partijschap, niet zonder drift en onregt, schrijft.) Zosimus apud Josephum scaligerum in Notis ad Groeca Eusebiana. Bergmanni opuscula physico - chem. Vol. IV. Herm. boerhave Elem. Chem. Lips. 1732. Teichmeijeri Elementa Chemioe. Hoe, echter, als Chemie geheel Oost-Aziatische (Indische of Chinesche) oorsprong ware? Ten minste schijnt zij het in een der beide hoofdstammen der voormalige Alchemie (Universeel geneesmiddel en goudmakerij) te zijn; want reeds aan den Chineschen Heerscher venti uit het

{==552==} {>>pagina-aanduiding<<}
geslacht van han, welke 157 jaren voor christus geboorte stierf, werd door een' Bedrieger de drank der onsterselijkheid toegereikt, en naderhand hebben verscheidene Heerschers over China zich door deze dwaasheid laten verleiden, niettegenstaande zij alle gestorven zijn. Echter schijnt deze uitvinding mij van buiten, welligt uit Indie, vanwaar ook de Godenleer Foes naar China kwam, gekomen te zijn. Z. halde Description de la Chine. 1735. Fol. Haye 1736. 4o. De kunst om goud te maken daarentegen schijnt niet ver van het westelijk gedeelte van Azië en Egypte gekomen te zijn. Het zij nu dan zoo als het wil, Chemie is ten opzigte zijner afleiding een niet naauwkeurig te bepalen woord, en de hedendaagsche Scheikunde is iets geheel anders dan de oude Chemie, welke metalen veranderen en eene onsterfelijkheidsdrank bereiden wilde, ofschoon deze uit dien stam ontstaan is.

Over het instinkt.

Onder de meesten en zelfs onder eenigen der beste Wijsgeeren, heerschen nog zonderlinge begrippen over het Instinkt der dieren. En wat nog zonderlinger is, diezelfde begrippen bleven hun als een overblijfsel bij van een vooroordeel, dat tegenwoordig geheel verworpen en afgelegd is, namelijk van de ingeschapene denkbeelden, eene dwaling voorzeker, die eindelijk voor den ouden aangenomenen regel wijken moest, dat namelijk al onze denkbeelden op voorafgaande indrukselen der zintuigen berusten en als het ware daaruit voortvloeijen. Doch, terwijl men ophield, aan den mensch ingeschapene denkbeelden toe te schrijven, voer men echter voort, met dezelven aan de overige dieren, onder den naam van instinkt, toe te kennen. Dit geschiedde alleen daarom, wijl men zich niet de moeite gaf, om hunne zeden, gewoonten, huishouding en verstand te leeren kennen, daar men toch zulke vernuftige daden bij hen waarnam, - in plaats van toe te geven, dat zij verstand en geheugen bezitten, dat zij kennis verkrijgen,

{==553==} {>>pagina-aanduiding<<}
ervaring opdoen, waarnemen, vermoeden, besluiten, en wat van dien aard meer zij, - zoo beweerde men, dat zij veel goeds wisten, zonder dit geleerd te hebben, alleen door aangeborene denkbeelden. Doch hoe is het mogelijk, dezen te hebben? Hoe komen de dieren daaraan, die zoo ver beneden de menschen zijn? - Ter verklaring of oplossing dezer moeijelijke vraag, moest men zijne toevlugt nemen tot eene werktuigelijke inrigting, welke denkbeelden, beoordeelingen, besluiten en andere daden van het verstand voortbragt, even gelijk het uurwerk den tijd aanwijst, en ons zegt, hoe laat het is: of men moest zekere kennis aannemen, door eene onmiddellijke Openbaring aangebragt. Wanneer nu de mensch zijne begrippen door bearbeiding van zinnelijke indrukselen, door middel van zijn verstand, verkrijgt, zonder eenigerhande onmiddellijke openbaring, dan kunnen wij toch niet aannemen, dat zoodanig eene den dieren ten deele gevallen is. En voorts tot een werktuig te besluiten, dat denkbeelden heeft, dit brengt ons in de schrikkelijkste verwarring van denkbeelden en woorden. Denkbeelden veronderstellen noodwendig zekere kennis, en deze is met een werktuig zeer onbestaanbaar. Geen werktuig, hoe kunstig ook zamengesteld, kan kennis en verstand bezitten.
De mensch kan zijne kennis niet loochenen; hij erkent dit vermogen, aan zijne waarnemingen, oordeelvellingen, aan de bepalingen van zijnen wil, aan zijne daden, aan de waarachtige uitspraak van zijne inwendige bewustheid: ik ben. Doch wanneer hij nu duidelijk ziet, dat de overige dieren waarnemen, even als hij, dat zij met dezelfde redeneerkunde, als de zijne, oordeelen, besluiten, gelijke driften met hem hebben, zich op dezelfde wijze voortplanten, hoe kan hij hen dan voor bloote werktuigen houden? Hoe zouden deze dan daden kunnen verrigten, zonder kennis, daar diezelfde daden met de zijne toch zoo overeenkomstig zijn? -
Misschien was het bij de Wijsgeeren zoo niet gemeend, welligt was het hun geen ernst, als zij beweerden, dat de dieren bloote werktuigen waren. Descartes, die hierin voorging, vreesde misschien de vervolgingen der Godgeleerden, in zijnen tijd, en dit was oorzaak genoeg, om de dieren zoo laag bene-
{==554==} {>>pagina-aanduiding<<}
den de menschen te plaatsen en hen voor werktuigen te houden. - Met dat al is het echter opmerkelijk, dat nog, in onze dagen, de vermaarde Natuurkundige buffon, nadat hij al de overdachte daden en voorzigtige handelingen van het dier, de Pungo genoemd, opgeteld heeft, met deze woorden sluit: en evenwel denkt de Pungo niet.
Kon men het niet ontkennen, dat de mensch, in vele opzigten, een dier ware, zoo behielp men zich met die uitvlugt, dat hij ten minste het eenig vernuftige was, daar al de andere dieren vernuftige besluiten namen, zonder nogtans verstand te bezitten. De roofdieren hadden verstandige listen, zonder kennis te hebben. De gezellige dieren bragten zeer schoone werken voort, zonder oordeel, of door middel van een ingeschapen denkbeeld, waarvan zij zelve geen begrip hadden en dat hun niet toebehoorde. Zij waren toch maar werktuigen, hadden in het geheel geene ziel. Men wilde hun geene ziel toekennen, om groote zwarigheden te ontwijken, want stemde men toe, dat zij eene ziel hadden, dan moest dezelve noodwendig ook of sterfelijk of onsterfelijk wezen. In het laatste geval, was de Wijsgeer verlegen, waar hij de zielen der afgestorvene beesten plaatsen zou; in een en hetzelfde oord met hen, in de andere wereld, te wonen, was toch beneden de hooge waardigheid van den mensch, daarenboven gaf dit ook eene verontrustende gedachte aan den wellusteling, die zijne hanen hier ontmande, om dezelven des te smakelijker te eten; voor den voerman, die zijne paarden boven hunne krachten trekken liet, dat zij onder den last bezweken, - voor den gierigaard, die zijne beesten van honger deed sterven. - Al deze mishandelde dieren nu in de andere wereld te ontmoeten en met hen de oude rekening te vereffenen, dit was een denkbeeld geenszins te verdragen. In het tweede geval, kon men ook niet aannemen, dat de zielen derzelven sterfelijk waren, omdat men dan eene schrede nader kwam tot eene dwaling, die de zoete hoop op voortduring in het andere leven ontkende.
Zij bleven dus, om alle zwarigheden te ontgaan, werktuigen, met zekere gewaarwordingen voorzien, zij voelden vreugde, leden smarten; dit alles was

{==555==} {>>pagina-aanduiding<<}
niet te ontkennen, dus nam men dit ook aan, maar men bedacht daarbij nu niet, dat men juist daardoor tot het belagchelijkste zijne toevlugt genomen had, zoo stelde men eene gewaarwording zonder bewustheid, een ongevoelig gevoel; dus eene tegenstrijdigheid, die zich zelve moest tegenspreken en wederleggen.
Er is niets zoo dwaas, als dat men zoowel bij de dieren, als bij de menschen, welken men, met betrekking tot hunne dierlijke natuur, ook nog een instinkt toekende, van hun verstand geheel afgescheiden, zekere daden en verrigtingen alleen uit het instinkt verklaart. Juist deze daden zijn dezulken, door welken de waarneming op het levendigste, de wijze van gevolgtrekking het bondigste, de voorzigtigheid en het verstandig overleg zich het beste uiten; zulken, waardoor het verstand zich in al zijne kracht vertoont, de eenigen, waarbij men licht heeft, zonder duisternis, handelt, zonder te twijfelen, en kennis heeft van oorzaken en gevolgen. Wil men weten, hoe en waarom het verstand, met betrekking tot zekere punten, zoowel bij de dieren, als bij de menschen, deze sterkte, die wij in het zoogenaamd instinkt bemerken, verkrijgt, terwijl ons verstand in duizend andere betrekkingen zwak blijft, dan moet men den loop nagaan, door welke gevolgen van ondervinding en nadenken zich onze kennis gewoonlijk vormt. Bijzonderheden, die ons weinig aangaan, hoezeer ook in ons bijzijn voorgevallen, laten geen spoor van aandenken in ons achter; anderen, waarop wij slechts weinig acht geven, geven ook maar een geringen indruk. Diegenen daarentegen, waarbij wij belang hebben, graven zich diep in ons geheugen. Wij houden onze verbeelding met dezelven gaarne bezig, zoowel bij nacht, als bij dag. Aan dezelven geven wij al ons denkvermogen, de begrippen worden klaar, hunne betrekkingen ontwikkelen zich, en wij gevoelen de moeite niet eens, die ons dat alles kostte. Hoe minder denkbeelden wij in het hoofd hebben, des te meer komen wij tot dat weinige, wat wij weten en hebben, terug; dit wordt zoo veel vaster in ons geheugen ingedrukt. Hetgeen wij als kinderen leerden, toen wij nog maar weinige denkbeelden hadden, onthouden wij het langste. De dieren, die zoo

{==556==} {>>pagina-aanduiding<<}
vele behoeften niet hebben, als wij, hebben nog mindere denkbeelden, dan zelfs onze kinderen verzamelen. Zij worden door de menigte der voorwerpen minder verstrooid en afgetrokken; bepalen zich meer, bij hetgeen hun het meeste betreft; zij hebben mindere spelen en uitspanningen, maar meer en grootere werkzaamheden. De gansche magt van hun belang, het geheel vermogen hunner driften, den ganschen omvang van hun verstand geven zij aan dat klein getal van waarnemingen, welke zij gemaakt hebben. Zij oordeelen weinig, omdat zij weinig stof daartoe hebben, maar hun oordeel is zeer juist; zij weten weinig, doch dat weinige is ook volkomen. Noch zij, noch wij, noch onze kinderen weten iets, zonder het vooraf geleerd, en dan nog wel geleerd te hebben; wij en zij weten dit niet alleen door geheugen, dat slechts het geleerde bewaart, maar ook door nadenken, dat men dikwijls daarover herhaalde. Wij leeren alles, niets waait ons van zelf aan. Geene handgreep is er, die niet vooraf eene oefening vordert.
Wij leeren gaan, zien, en dat men anders voor een instinkt houden zou, wij leeren zuigen. Waar zou men nu andere willekeurige daden kunnen aanwijzen, die tot het instinkt behoorden, daar onze eerste daden van ons leven niet aan eene natuurdrift, maar aan oefening onderworpen zijn? En is het voorts wel mogelijk, dat de dieren een instinkt of aangeborene natuurdrift zouden hebben, ter beveiliging tegen wapenen, die eerst sedert eenigen tijd zijn uitgevonden en nog niet algemeen bekend zijn. De kraaijen laten iemand, die een schietgeweer draagt, nooit digt bij zich komen, maar vliegen op, wanneer hij op een' afstand hen zou kunnen treffen; men kan deze dieren alleen door list of in eene hinderlaag verrassen. Ondertusschen zijn zij nooit schuw voor ons, wanneer wij met een' stok gewapend zijn, blijvende zelfs op den lagen boom gerust zitten, zoo wij voorbij denzelven gaan; zij volgen zeer nabij en vrolijk den ploeg, om de wormen en veldmuizen op te pikken, die de schaar heeft uit den schoot der aarde opgedolven. - Wil men deze voorzigtigheid der kraaijen ook aan den glans van het staal, of aan den reuk van het buskruid toeschrijven, dan kan echter

{==557==} {>>pagina-aanduiding<<}
deze zelfde vrees voor het kruid en vuurroer toch geene aangeborene natuurdrift van het geslacht der kraaijen zijn, daar toch de natuur noch buskruid, noch snaphanen heeft voortgebragt. - Wat moet hier dan uit volgen? - Dit, dat de kraaijen vele kennis hebben, dat zij door ervaring, waarneming en overlevering weten, dat deze werktuigen vuur en eenen slag geven, dat zij kwetsen en dooden kunnen. Voorts dat zij weten, dat de kracht van den mensch in zijn wapentuig berust en hij niet vreesselijk voor hen is, zoo hij dit wapen niet bij zich heeft.
Men weet uit de eenparige getuigenis van alle geloofwaardige reizigers, dat het voor een zeker kenmerk van een onbekend en te voren nooit bezocht eiland gehouden wordt, wanneer de vogels daar gerust op de boomen blijven zitten en het doodelijk schot onwetende afwachten. Doch de uitwerking leeren zij spoedig kennen en worden naderhand vreesachtig.
Waar de mensch bekend is, daar vlugten de meeste dieren voor hem, niet uit eene aangeborene natuurdrift, maar door beweegredenen des verstands.
De raaf krijgt zijne ondervinding niet, gelijk de meeste andere vogels, in het nest of de plaats, rondom hetzelve. Hij doet groote reizen en heeft een lang leven. Die veel gezien heeft, kan ook veel onthouden en vertellen. Hij is zeer spraakzaam tegen zijns gelijken. Zelfs op zijne geboorteplaats vliegt hij altijd bij paren, en twee paren ontmoeten elkander nooit in de lucht, of op de aarde, zonder tot elkander te spreken. Even als de ganzen, eenden en zwaluwen, houden zij, voor hun vertrek eene algemeene groote vergadering, men hoort hunne schorre en raauwe stemmen; het is als of zij elkander iets beduiden, onderling wat afspreken en overleggen, wat zij doen zullen; er schijnen verschillen te zijn, die door de meerderheid overstemd en vereffend worden, tot dat eindelijk een algemeen gevoelen wordt aangenomen en het alle de aanwezende raven in hunne barsche taal beamen. Bij hunne terugkomst houden zij weder eene groote algemeene vergadering, eer zij uit malkander gaan. Op hunne groote togten geschaard vliegen-
{==558==} {>>pagina-aanduiding<<}
de, (even als de ganzen en eendvogels) zingen zij onophoudelijk in zekere koren, dat geluid is de maat voor den slag hunner vleugels, om gelijk en effen en dus ook gemakkelijk te vliegen, even als de trom en fluit de maat voor een naderend leger is, doch ook even als bij dezen is die muzijk voor allen eene aansporing om den moed niet te verliezen, maar vol te houden en door te zetten.
Messjer heeft ons de bewegingen beschreven, die op den 20 Junij 1778, de huismussen maakten, in den omtrek van Etampe, in Frankrijk, ten einde zich tegen een' opkomenden orkaan te beveiligen. De meesten kwamen daar bij, door den onwederstaanbaren wind, wel om, doch op hunnen terugtogt zag men deze kleine vogels met zoo veel overleg gekoppeld en geschaard, als of zij onder het bevel van een' geoefenden Veldheer stonden en aangevoerd werden. - Even zoo is het met andere dieren gelegen. Men staat verbaasd over de maatregelen van voorzigtigheid, die de muizen nemen, wanneer zij een' vloed, in geheele troepen, overzwemmen. Nooit wagen zij dien togt, zonder metgezellen, er heeft bij hunne overvaart eene groote orde plaats, naar gelang van hunne talrijkheid, zwemmen zij in twee of drie afgemetene gelederen en het achterend van de voorste is het rustpunt voor den kop van de tweede en zoo vervolgens wisselende malkanderen, even als de ganzen, in hunne gelederen gedurig af.
Van de edelste bewerktuigde dieren af tot aan de polijpen toe is het gedrag der levende wezens volkomen overeenkomstig met hun bijzonder karakter, en hunne eigene geaardheid, staande in een allernaauwst verband met de meerdere of mindere ontwikkeling van hun verstand en dit mag men er bijvoegen, dat bij dezelfde soorten of bij gelijksoortige dieren, datgeen wat men voor gelijk houdt, eer dit schijnt, dan werkelijk is. De eene hond overtreft den anderen van hetzelfde ras, in vlugheid, slimheid, leerzaamheid, reuk en bedrijven. - 't Is onwaar, dat de nesten der vogels van eene en dezelfde soort elkander volkomen gelijken, eene naauwkeurige beschouwing zal dit anders leeren.
Het is noch waarschijnlijk, noch zeker, dat de

{==559==} {>>pagina-aanduiding<<}
bijen en mieren altijd van de vroegste tijden af, in eene volmaakte gezelligheid onderling geleefd hebben, ook is het niet waar, dat zij altoos zulke vernuftige en regelmatige voortbrengselen gaven, als wij tegenwoordig bij dezelven zien en bewonderen. Er zijn nog tegenwoordig bijna eenzaam levende bijen en half wilde mieren. Ook is het maar al te waar, dat onder de verschillende menschelijke natiën met betrekking tot derzelver verlichting en beschaving de hoogste ongelijkheid plaats heest.
Men heeft alle reden van te vermoeden, dat de olifanten, die van den Schepper boven alle andere dieren zoo veel verstand gekregen hebben, voorheen in de vorming van hun karakter, in hunne beschaving, veel verder gevorderd zijn, toen zij de Heeren der aarde waren; van dien tijd levert ons de menigte hunner opgegravene beenderen en bekkeneelen, die men bijkans in alle landen vindt, de overtuigende bewijzen; waarschijnlijk heeft eene overstrooming of hongersnood deze reuzen onder de schepselen, welke zoo veel eten en zoo het schijnt, zich tot de kunst van den landbouw, gelijk andere dieren, niet verheffen konden, eene groote slagting onder hen gemaakt.
Het is bewezen, dat de bever niet in alle landen een waterbouwkundige is, daar toch maakt hij geene dijken, daar legt hij geene bruggen, daar ook trekt hij geene huizen op, waar hij dezelven niet ter beveiliging van zich en zijn gezin noodig heeft.
Dezulken toch, die oudtijds in Gallië woonden en van welken er nog overgeblevenen in het tegenwoordige Frankrijk zijn, hebben deze kunstvlijt niet.
Even zoo is het met den bever in Engeland en Rusland gelegen. Anders heijen zij palen in moerassen, met hunne staarten, bouwen een huis van twee verdiepingen, waarvan het eene boven, het andere onder het water is, hebbende tot beiden een' doorloop; hunne onderste verdieping is met eene kleiaarde of cement zoo digt gemetseld en tegen allen in zijpelend water dermate beveiligd, dat menig menschelijk metselaar met zijne gemaakte kelders er niet tegen monsteren kan, hoe zeer hij ook bij het gild zijne proef gedaan en een patent voor zijn ambacht mogt gekregen hebben. De mishandelingen en vervolgingen

{==560==} {>>pagina-aanduiding<<}
die de bever van den hebzuchtigen en inhaligen mensch ondergaat, doen dit vernuftig dier eindelijk besluiten, naar de woestijnen en onherbergzame oorden te verhuizen. Hij wordt ten laatste een menschenhater en is ongezellig, en verliest den lust, om daar weer een gebouw te vervaardigen, daar hij zoo vele kostbare bezittingen bij zijne verhuizing verlaten moest, en het hem zoo hard viel, zulke dierbare panden achter te laten.
Het geslacht der muskusdieren, minder vreesachtig, dan de bevers, met welke zij voorts in gedaante en gewoonte vele overeenkomst hebben, schoon zij kleiner en zwakker dan de bevers zijn, vlugtten niet, maar behielden hunnen grond. Zij leggen niet, als de eersten, dammen tegen de rivieren, maar zij verbreken en vernietigen op hunne beurt de dijken der menschen, even als of zij de bevers wreken wilden. Zij brengen water in moerassen, tappen in, wat men heeft uitgemalen en zijn gansch niet geschikt ter beneficering eener droogmakerij. Ook zijn zij minder goede bouwkundigen, dan de bevers, daar het hun aan krachten ontbreekt, om het werkhout, palen en planken aan te brengen en fonderingen te leggen. Door hunne talrijkheid, naauwe verstandhouding, eendragt, en dapperheid, vastelijk besloten hebbende, het gebied hunner voorvaderen en hunnen ouderlijken grond met hun leven zelfs te verdedigen, zoo hebben zij een verwerenden oorlog tegen de menschen, tot zulk eenen trap van volkomenheid gebragt, dat zij in het uitzetten hunner voorposten, in hunne hinderlagen, bij derzelver mijnen en verschansingen, alle bewondering verdienen en hunne vestingen dikwijls minder schielijk overgeven, dan menig veldheer met ordensteekenen en koninklijke gunsten beweldadigd. - Zonderling is het ondertusschen, dat zij allen deze kunst uitoefenen, in landen, door menschen bezet; in de wildernis daar en tegen hebben zij deze voorzorg niet. In Passaick en Hakkinsack, 4 mijlen van Newjork gelegen, ziet men dit bedrijf bij hen. -


{==561==} {>>pagina-aanduiding<<}

Iets over de zamenvoeging van denkbeelden.

Bij al ons denken heeft in onze ziel eene zekere ineensmelting of vereeniging van denkbeelden plaats, en alle dingen, welke onze ziel zamenvoegt, moeten onderling eene zekere betrekking hebben, het zij als voorwerp en hoedanigheid, het zij als oorzaak en uitwerksel, het zij als wederkeerig op malkander werkende dingen, het zij als zelfstandigheid en toevalligheid. Door de toepassing dezer oorspronkelijke werkingswijze onzer ziel op de betrekkingen van ruimte en van tijd, en op het gelijkvormige en ongelijkvormige, vinden wij de regels, volgens welke het menschelijk verstand gewoon is denkbeelden zamen te voegen. Dingen, welke men dikwijls bij elkander gezien heeft, waant men somtijds altijd bijeen te vinden. Bij de herinnering aan zekere plaats valt ons ook ligtelijk datgeen te binnen, wat op die plaats aanwezig geweest, of wat aldaar voorgevallen is. Hetgeen met het een of ander onzer vorige bedrijven overeenkomst heeft, herroept zulk een bedrijf in ons geheugen. Ongelijkvormige dingen daar en tegen verwekken in onze ziel ook ongelijkvormige betrekkingen. De verbeeldingskracht levert de stof voor al die denkbeelden: hoe levendiger dat vermogen onzer ziel is, des te dieper is ook de indruk, welken het gelijkvormige of ongelijkvormige voorwerp op ons maakt: ja sommigen verbeelden zich op het gezigt of het gehoor van iets, hetwelk alleen gelijkvormig is aan een vroeger voorwerp hunner gewaarwording, dezelfde zaak weder voor hunne zinnen te hebben. De hierbij plaats hebbende misleidingen der verbeelding zijn menigvuldig en verwonderlijk.
Men verhaalt van zekeren soldaat, die juist, terwijl hij bezig was met drinken, door de wervers opgeligt geworden was, dat hij in het vervolg nimmer zijne kruik aan den mond brengen kon, zonder dat hij meende de wervers weder voor zich te hebben. Ja, dat de vaste verbinding van zijne daad van drinken met den dwang dier wervers dikwijls door stuip.

{==562==} {>>pagina-aanduiding<<}
achtige bewegingen zigtbaar werd. Zoo leest men van eenen gierigaard, die op eene eenzame plaats woonde, dat hij in zekeren nacht door geraas van dieven wakker gemaakt, schoon hij door deze waarschuwing meester van zijne schatten bleef, echter nooit weder eenig geraas in den nacht vernemen kon, zonder ook weder te vermoeden, dat er dieven in zijn huis waren. Zeker kind viel door de herinnering van den schrik, waarmede het bevangen geweest was, terwijl zijne moeder bij eenen hevigen biiksemstraal den naam jezus uitriep, op het hooren uitspreken van dezen naam in stuiptrekking.
Sommige menschen kunnen de eene of andere persoon niet dulden, omdat deze eenige gelijkenis heeft met iemand, welke hun eenig leed aangedaan heeft; of zij meenen de boosheid op al die aangezigten uitgedrukt te zien, wier trekken overeenkomst hebben met het gelaat van hunnen vijand of beleediger. Een minnaar is gunstig gezind jegens diegene, welke gelijkvormigheid hebben met het voorwerp zijner liefde. Zelfs de grootste onversaagdheid zal ons op eenzame plaatsen in het holste van den nacht naauwelijks van eene onwillekeurige huivering vrij doen blijven, indien men ons slechts in onze kindsheid van spoken en schimmen voorgepraat heeft. Ik ken iemand, die nooit over zekere plaats kan gaan, waar hij voor omtrent 13 jaren halsregt heest zien uitoefenen, zonder dat hij onwillekeurig dit akelig tooneel weder voor zijnen geest heeft.
Onze verbeelding doet ons dikwijls de ware oorzaak van het een of ander over het hoofd zien, of zij doet ons uitwerksels verzinnen, van welke geene oorzaken aanwezig zijn. Het gezigt van eenen blanken degen vervult sommigen met eenen grooten angst, omdat zij daardoor iemand het leven hebben zien verliezen. Doctor kruger kende eene vrouw, welke niet eerst op het gezigt, maar reeds op de gedachte of op de herinnering aan zeker bij haar gehaat persoon in stuiptrekking geraakte. Dezelfde geleerde kende iemand, die, door van eene plank te vallen, zijn been gebroken hebbende, naderhand nooit zonder siddering of duizeligheid over eene plank gaan kon, al lag deze plank op eenen vasten en effenen grond. De vroeg ingeprente vrees voor padden, kikvorschen,

{==563==} {>>pagina-aanduiding<<}
muizen en spinnen werkt bij sommige menschen sterker dan de overtuiging der onschadelijkheid van derzelver aanraking.
Men heeft voorbeelden van menschen, welken hunne verbeelding eenig ongeluk, hetwelk zij vooraf wisten dat eenen afwezigen zeer geliefden vriend treffen zou, zoo lang en zoo levendig als reeds werkelijk vertoonde, dat zij eindelijk dat lijden van hunnen vriend meenden te zien of te hooren. Het zwarte beeld van eenen duivel kan dweepachtige lieden zoo lang bezig houden, dat zij eindelijk in eenig zwart gekleed persoon zulk een voorwerp zelf meenen te aanschouwen. De gedachte alleen aan een braakpoeder, in eene te groote hoeveelheid ingenomen, had bij zeker man dezelfde uitwerking als of hij op nieuw zulk een middel gebruikte. Eene ware of ingebeelde overeenkomst met het een of ander wanstaltig of afschuwelijk voorwerp geeft sommigen menschen eenen afkeer van te voren geliefkoosde spijzen. Ook kunnen ons de vermaken van den geest door uitwendige oorzaken, welke echter slechts voor eenen korten tijd werken, gedurende eenen langen tijd mishagelijk worden. Zoo plagt de beroemde Hoogleeraar brunk te Straatsburg een ijverig beminnaar van de Schriften der Grieken en Romeinen te zijn, maar sedert dat hem de beoefening dier schriften in den tijd van robespierre in gevaar bragt, verzocht hij nog vele jaren daarna zijnen vrienden, welke bij hem kwamen, om toch van geene Grieksche of Romeinsche Schrijvers met hem te spreken.
Een sterk zenuwgestel en een gezond en beschaafd verstand, hetwelk onze verbeelding in den toom houdt, kunnen ons zekerlijk tegen vele van de bijgebragte en andere soorten van zelfbedrog en van zelfkwelling beveiligen. Deugdzame beginsels en werkzaamheid, het zij uit hartstogten en driften, het zij uit besef van pligt ontstaande, doen den mensch niet alleen vele gevaren tarten, maar zijn zelfs oorzaak, dat hij menig wezenlijk ongemak niet gevoelt. Zoo doen somtijds de eerzucht en het verdoovend, maar tevens aanmoedigend geraas van het oorlogsveld, soldaten, welke reeds gewond zijn, nog zonder dat zij deze wonden voelen, met hunne ongekwetste spitsbroeders in den strijd volharden. Zoo heeft men

{==564==} {>>pagina-aanduiding<<}
voorbeelden van zeer zieke Krijgsbevelhebbers, welke het belang, dat zij in het behoud van hun land of van hun volk stelden, hunne ongesteldheid deed vergeten, en die onder de behartiging van dat belang den nabijziinden dood uit het oog verloren. Toen Don sebastiaan, Koning van Portugal, in het gebied van Marokko viel, om muley moluk van zijnen troon te jagen, lag deze Keizer van Marokko juist gevaarlijk ziek, en wel zoo, dat hij zelf van de ongeneesbaarheid züner ziekte overtuigd was. Hij stelde niettemin de noodige maatregels in het werk, om den aanrukkenden vijand krachtdadig het spits te kunnen bidden, maar zijne verzwakking was reeds zoo groot, dat hij geene hoop had, om den dag te overleven, op welken men slag zou leveren. Daar hij echter de gevaarlijke gevolgen voorzag, welke zijn dood, zoo deze voor het eindigen van den oorlog plaats had, voor zijne kinderen en voor zijn volk hebben moest, beval hij aan zijne Generaals, om zijnen dood, indien hij, terwijl men slaags was, mogt sterven, voor hun leger verborgen te houden, en om dan nog eveneens van tijd tot tijd naar zijnen draagstoel te rijden waarin hij den slag dacht bij te wonen, als of zij hier, gelijk gewoonlijk zijne bevelen ontvangen moesten. Moley liet zich, eer het gevecht eenen aanvang nam, in eenen openen draagstoel door al de gelederen van zijn in slagorde geschaard leger dragen, en wakkerde al zijne manschappen aan, om dapper voor Godsdienst en Vaderland te strijden. Toen vervolgens de Marokkanen, na eenigen tijd gevochten te hebben, begonnen te wijken, snelde hun Keizer, schoon reeds bijna liggende te zieltogen, uit zijnen draagstoel, bragt zijn deinzend leger weder in orde en voerde hetzelve tot eenen nieuwen aanval aan, die ook met eene volkomene zege over zijne vijanden eindigde. Muley had zijn volk nog te naauwernood op nieuw aan het strijden geholpen, toen hij zich tot den dood toe afgemat, weder
in zijnen draagstoel liet brengen: hier gaf hij, door zijnen vinger op den mond te leggen, aan de hem omringende Generaals een teeken om te zwijgen, en blies weinige oogenblikken daarna den adem uit.
De doorgaande denkbeelden van den vrolijken en werkzamen Godsdienstigen sluiten zeer veel uit van

{==565==} {>>pagina-aanduiding<<}
hetgeen anders de onvermijdelijke rampen van dit leven, de overdrevene zorg voor aardsche belangen en de vrees voor ziekten en voor den dood den mensch kunnen doen lijden. Ware gemoedsrust is het loon van eene ijverige bemoeijing, om zich zulke denkbeelden eigen te maken; en hoe meer wij ons dezelve eigen gemaakt hebben, des te dragelijker en dikwijls ook des te gemakkelijker te herstellen zijn de wezenlijk door ons gevoelde ongeneugten en ligchaamsongesteldheden, en des te grooter zal vooral ons geluk in een toekomend leven zijn daar zulk een naauw verband van zuivere en verlichte denkbeelden voor alle onrust en kwelling hoe langer hoe minder plaats zal laten.

Aanprijzing van een onkostbaar voedsel.

Door Fünke in Weimar.

Men neemt twee pond rijst, of andere grutterswaren, en twee pond huisbakken brood, zeven pond aardappelen, twee en een half pond gele wortelen, anderhalf pond knollen of rapen, twaalf lood boter, twintig lood zout, acht en twintig pond pompwater, makende te zamen eene hoeveelheid van vier en veertig pond uit, waarmede men twintig personen dagelijks volkomen voeden kan.
De wijze van toebereiding is deze.
Tegen den avond kookt men zeven en een half pond water in eenen ketel, en giet daarvan een gedeelte op de rijst, om die te wasschen. Deze gezuiverd zijnde, wordt in het overige water gedaan, en blijft den geheelen nacht op het vuur staan, om langzaam gaar te kooken. Den volgenden morgen kookt men de geschilde en schoon gewasschene aardappelen door en door gaar, en maakt daarvan, met anderhalf pond water, eenen dikken brij. Even zoo handelt men met de wortelen en rapen, die vooraf zeer klein gesneden worden, om zoo veel te spoediger tot brij gewreven te kunnen worden.

{==566==} {>>pagina-aanduiding<<}

Dit aldus vooraf gereed gemaakt hebbende, worde het in den ketel gedaan met de rijst, en daarbij de boter en het zout gevoegd, welke men te voren te zamen in wat water heeft laten smelten.
Deze ingredienten laat men nu, wel gemengd zijnde, twee of drie uren koken, waarna men er het brood, in kleine stukjes gesneden, onder roert, en na verloop van een half uur is de spijs gereed.
Men deelt dezelve uit met eenen kokslepel, die een half pond vocht houdt, en dan bevatten twee zulke lepels voedsel genoeg voor een volwassen mensch voor eenen dag.
Men kan de bestanddeelen verwisselen, en voor boter, vet, of voor de grutterswaren, erwten of boonen nemen, om eenige verandering in den smaak to bewerken.
Dit voedsel blijft in een gematig jaargetijde vier of vijf dagen goed, daar de Rumfordsche soepe niet bewaard kan worden. Wil men onze soepe opwarmen, dan verdunt men dezelve met melk of water.

Hoop en moed.

De hoop is zoet, de moed is edel. Hoop troost, moed versterkt. De hoop is ligtgeloovig, de moed vertrouwt alleen op eigene krachten. Hoop benevelt ons gezigt, moed maakt ons stout. De hoop wordt ligt eene verleidster, die ons op eene spitsvindige of bedriegelijke wijze tracht over te halen, en die ons een Eldorado, een vast steunpunt voorgoochelt, terwijl de grond onder onze voeten waggelt; de moed, daarentegen, ziet iedere verschrikking bedaard en rustig te gemoet en geeft het zwaartepunt aan onze sterkte. De hoop bouwt ons kasteelen in de lucht voor de toekomst; de moed bevecht ons eene plaats voor het tegenwoordige. Hoop is een proteus, die van ieder nieuw verschijnsel nieuwe kleuren ontleent, moed een Meduzahoofd, dat, door geen gevaar ontsteld, zich altijd gelijk blijst. Hoop is een Opium, dat de vrees bedwelmt; moed eene grimmige Sphinx, die haar den toegang tot onze

{==567==} {>>pagina-aanduiding<<}
borst ontzegt. Hoop begunstigt de verbeelding; moed is gematigd, maar groot. De hoop doet onze krachten insluimeren, om dezelve voor eene gedroomde denkbeeldige toekomst te sparen, even zoo als de vrekkige Indiaan zijn goud onder de aarde begraaft, om het na den dood te genieten; de moed, daarentegen, wekt de verborgenste krachten op, en spant dezelve tot meer dadelijke werkzaamheid in. De hoop is een tusschen hemel en aarde zwevende luchtbol, die trotschelijk tot de sterren opstijgt, doch spoedig berst, en van de lucht, die hem deed stijgen, beroofd, ter aarde nederdaalt; de moed, daarentegen, is een koperen kolossale pilaar boven den dreigenden afgrond van Orcus. De hoop is een blinddoek, die den aanblik van het gevaar aan onze oogen onttrekt; de moed een harnas, dat ons tegen alle aanvallen hardt en beveiligt. De hoop wil ons met het tegenwoordige door de toekomst verzoenen; de moed leert het tegenwoordige standvastig te verduren. De eerste zoekt ons door ruime wissels op het geluk en de toekomst te bevredigen, en weet, ingeval zij niet betaald worden, haar crediet alleen daardoor staande te houden, dat zij nieuwe schulden op de oude stapelt; de andere, daarentegen, versmaadt alle bedriegelijke van buitenkomende hulp, en gevoelt zich groot in het bewustzijn van zijne eigene sterkte. Hoop behoeft misleiding, moed doorzigt; uit dien hoofde is de eerste de droom van den zwakken, en de laatste de slagader van den sterken. Hoop is eene nevelster, die van verre het oog verblindt en ligt vervliegt; moed eene vonk der Godheid, die het hart ontsteekt en alles om zich henen doet ontbranden. De eerste is voor den zieken een verzachtend (Palliatif), de andere een volkomen herstellend (Radical) geneesmiddel. - - Doch, gelukkig hij, die beiden in zich weet te vereenigen, die, op een beter leven hopende, zijn noodlot, moedig verdurende, draagt.


{==568==} {>>pagina-aanduiding<<}

Oorsprong der gewone cijfergetallen.

Volgens het algemeen aangenomene gevoelen, niet alleen bij het gros van geletterden, maar ook bij geleerden van den eersten rang (*), zijn de figuren der getallen of cijferletteren, heden in Europa in algemeen gebruik, in Europa gebragt over Spanje; dat de Spanjaards dezelve hebben overgenomen van de Moren, de Moren van de Arabieren en de Arabieren van de Indianen. Ik erken, dat Spanje dezelve heeft ontvangen van de Moren, en de Moren van de Arabieren; maar dat de Arabieren dezelve hebben overgenomen van de Indianen, kan ik niet toestemmen; integendeel beweer ik, dat de Indianen dezelve ontvangen hebben van de Arabieren, en de Arabieren van de Grieken, even gelijk zij van dezelve al hunne geleerdheid hebben gekregen, welke zij eenigermate tot volkomenheid gebragt, maar voor het grootste gedeelte verbasterd hebben. De figuren der getallen, welke zij van de Grieken hebben overgenomen, ondergingen ook deze verbastering, die zoo groot geweest is, dat, zonder bijzondere oplettendheid, de sporen van derzelver oorsprong zich bezwaarlijk laten ontdekken. Doch bij eene onpartijdige en aandachtige vergelijking vindt men er ligtelijk de merkteekens der Grieksche figuren. De Grieksche afbeeldingen of teekens der getallen waren nists anders dan de letters van het Alfabet. Een klein streepje was het kenmerk van de eenheid. De β aan zijne beide uiteinden verkort zijnde, gaf de 2. Indien gij de γ aan de linkerzijde een weinig
kromt, en den voet er afsnijdt, en voorts den linker horen naar de linker zijde een weinig rond maakt, hebt gij een 3. De Δ geeft de 4, door het regter been regt op en neder te trekken, en hetzelve een weinig beneden de benedenste streep, en deze streep naar de linker zijde te verlengen. Van de e is de 5 afkomstig, door den benedensten halven cirkel naar de regter zijde te draaijen, die naar de

{==569==} {>>pagina-aanduiding<<}
linker zijde gekeerd was. Van het cijfergetal 5 is de 6 voortgekomen, door het verliezen van zijnen voet, en het rondworden van den buik. De z is in de 7 veranderd, door het wegnemen van de grondstreep. Indien de vier punten van de h binnenwaarts gekromd worden, bekomt men de 8. De Θ is de 9, met eene kleine verbuiging. De o is slechts eene stip, welke bij een der cijferletteren gevoegd werd, om derzelver waarde te vertienvoudigen. Noodig was het, dit punt sterk te teekenen; te dien einde teekende men eenen cirkel, die in het midden werd aangevuld, hetwelk, echter, naderhand verzuimd werd. Theophanes, een Historieschrijver van Konstantinopel, die in de Negende Eeuw leefde, zegt uitdrukkelijk, dat de Arabieren de Grieksche getallen behouden hebben, als hebbende in hunne taal geene karakters om alle getallen aan te duiden. De Grieken behielden in hunne getallen de tientallige opklimming, even zoo als de Arabieren deden. Het Grieksche Alfabet bevat zekere karakters, die niet tot lezen, maar alleen tot rekenen dienen: hierom noemen zij dezelve Episemes, zoo veel als noten, teekens, om dezelve van letteren te onderscheiden. De cijferletter 6 heeft zijne gedaante ontleend van een der Episemes, welke ἐπἰσημον βαῦ heette. Van deze Episeme is de letter f afkomstig, bij de Eoliers en de Latijnen. Men gaf deze daarom den naam van Digamma, naar zijne gedaante aldus genoemd, welke zamengesteld schijnt te wezen van twee Γ, boven elkander geplaatst.

Schijn bedriegt; of de zeilsteen.

Is er eenige schoonheid, vraagde alexis, op zekeren tijd, zijnen vader, in dien zwarten, kwalijk gefatso neerden steen verborgen, welken gij met zoo veel aandacht beschouwt? Niet de schoonheid, maar de verwonderlijke hoedanigheden, welke die steen bezit, bewonder ik, gaf de vader hem tot antwoord. Het is door middel van dezen steen, dat de zeeman zijnen ongebaanden weg over den wijden oceaan vindt;

{==570==} {>>pagina-aanduiding<<}
zonder dien steen zouden de specerijen van het Oosten, de mijnen van Peru, en al de pracht en weelde, welke de koophandel over Europa verspreidt, voor altoos onbekend zijn gebleven. Dit zeggen maakte de nieuwsgierigheid van alexis gaande, en hij betuigde zijn onverduldig verlangen om te weten, op welk eene verwonderlijke wijze zoodanige voordeelen konden ontleend worden van een ligchaam, in schijn van zoo geringe waarde. Dit ligchaam, een zeilsteen genaamd, hernam de vader, deeit aan het ijzer de eigenschap mede, om, wanneer hij op een steunpunt naauwkeurig in evenwigt wordt geplaatst, eene noordelijke en zuidelijke rigting aan te nemen. Het is ingevolge hiervan, dat de zeeman, te midden van den Oceaan, een' onfeilbaren leidsman heeft. Want wanneer hij naar het Noorden wijst, worden Oost en West terstond gevonden, liggende het eerste aan zijne regter, het andere aan zijne linker hand. Uit deze vier punten worden al de onderverdeelingen van het Zeekompas zamengesteld. De afbeelding van eene ster, welke gij zoo dikmaals op het papier teekent, kan u een klaar denkbeeld van het kompas geven. Maak u dat denkbeeld volkomen eigen, en leer, uit het tegenwoordige voorbeeld van uw gebrek aan kennis, eene voegzame bescheidenheid u aanwennen in uw oordeelvellen over de voortbrengselen der Natuur. De geheele schepping is het werkstuk van een Almagtig Wezen; en hoewel wij de blijken van regelmatigheid, schoonheid en nuttigheid niet altijd kunnen ontdekken, ongetwijfeld, evenwel, spreidt, voor het oog van een verheven verstand, elk deel der schepping onfaalbare wijsheid en onbepaalde goedheid ten toon.

Merkwaardige levensbijzonderheden en karakter van twee befaamde roovers.

De naam van den eenen der bedoelde booswichten was damien hessel, een persoon van burger-
{==571==} {>>pagina-aanduiding<<}
lijke afkomst, en van meer dan gemeene schranderheid, als zijnde, door zijnen moed, door beleid geschraagd, vier en twintig malen aan de handen des Geregts ontkomen. Zijne opvoeding schijnt niet verwaarloosd geweest te zijn, en hij, in zijne jeugd, een weinig Latijn en Grieksch geleerd te hebben. Toen hij in de gevangenis kwam, welke hij niet verliet dan om het schavot te betreden, zich herinnerende, dat het dezelfde was, in welke hij, toen vijftien jaren verleden, voor de eerste maal was opgesloten, riep hij uit, als door een kwaadspellend voorgevoel gedreven: ‘Zie hier mijn Alpha en mijn Omega!’ Reeds sints zijne vroege jeugd was het stelen voor hem als eene behoefte; wanneer hij in de Mis was, wist hij telkens het een of ander te moffelen. Zijns gelijken had hij niet in handigheid om zich van zijne boeijen te ontslaan, het sterkste traliewerk te doen vallen, van de hoogste torens zich te laten zakken, langs ladders, van het stroo gemaakt, waarop hij in zijn hok sliep; hij opende de zwaarste sloten met een' spijker, of slechts met een stukje hout en bindgaren. Doch hieromtrent bezat hij niets uitstekends boven de overige leden zijner rooverbende; zoo wel verzekerd hielden zij zich omtrent de middelen ter ontkominge, dat een van hen, in zijne gevangenis zijnen levensloop beschrijvende, zijne vlugt uitstelde, tot dat hij zijn verhaal had geëindigd; waarna hij ook veilig ontkwam. Zie hier een verhaal, met de eigene woorden van hessel zelven, van eene zijner ontkomingen uit den kerker. Vermeld hebbende, hoe hij viermaal was betrapt, in het oogenblik als hij op het punt was van uit te breken, vervolgt hij aldus: ‘Thans verscheen de Cipier, verzeld van twee Geregtsdienaars, verzekerende, in het toekomende zich beter van mijnen
persoon te zullen verzekeren. Een van hen maakte in den muur een' ijzeren ring, en ketens daaraan vast, met welke mijn ligchaam en mijne voeten omwonden werden. Lagchende gingen zij van mij. Door middel van een' spijker gelukte het mij, na herhaalde pogingen, een der hangsloten van mijne keten te openen. Aldus eene mijner handen vrij hebbende, stak ik dezelve wederom in mijne keten; dit beschouwde ik als noodzakelijk, als wel voorziende, dat de Ci-
{==572==} {>>pagina-aanduiding<<}
pier mij andermaal zoude komen bezoeken, zoo als ook gebeurde; volkomen gerust verliet hij mij. Met ongeduld wachtte ik op den nacht; naauwelijks was het donker, of ik bevond mij op vrije voeten. Een goed vriend, welke in de buurt woonde, verleende mij schuilplaats. Thans deed ik eene gelofte, en sedert heb ik dezelve godsdienstig volbragt, de verjaring mijner verlossinge, door het houden van eenen vastendag, te vieren.’ Een vreemd verschijnsel voorwaar! Een roover, een moordenaar, doet eene Godsdienstige gelofte, en hij betaalt dezelve met der daad! Welk eene ontzettende tegenstrijdigheid! Welk eene rijke stoffe tot zedekundige aanmerkingen!
De naam des anderen roovers was weiler. Hij was een der schoonste manspersonen van zijnen tijd, en zijn hart oorspronkelijk tot de deugd gestemd. Reeds op zijn zestiende jaar trad hij in het huwelijk, met een meisje, even beminnelijk als schoon. Tot zijn ongeluk had hij eenig Latijn geleerd. Een boek, in die taal geschreven, vele zoogenaamde geheimen bevattende, om verborgene schatten te ontdekken, viel hem in handen; dit was de aanleiding tot zijne volgende levenswijze. Aan de beoefening van dit heilloos boek zich geheel overgevende, werd zijne verbeelding verhit; hij verwaarloosde het beroep, waartoe hij was opgeleid; dikmaals was hij gansche nachten van huis; hieruit ontstond krakeel met zijne echtgenoote, hetwelk zoo hoog liep, dat hij, te langen laatste, haar geheel verliet, en aan stelen en rooven zich volkomen overgaf. Reuzenstappen deed hij in al de kunstgrepen van dat versoeijelijk bedrijf. Zijnen weergaê had hij niet in listigheid en tegenwoordigheid van geest; geene sloten zoo sterk en zwaar, of hij wist dezelve te openen; geen traliewerk zoo vast, of hij wist er zich eenen weg door te banen. Twaalf maal ontkwam hij uit meest verzekerde gevangenissen, op eene even onversaagde als vernuftige wijze. Eenmaal liet hij, met de grootste onbezonnenheid, zich neder van eene hoogte van honderd voeten, langs eene koord, van zijne deken gemaakt; hij had zijne voeten reeds op den grond gezet, toen hij kogels langs zijne ooren hoorde sissen; hij werd gevat, doch ontkwam ook ditmaal wederom. Niemand

{==573==} {>>pagina-aanduiding<<}
evenaarde hem in werkzaamheid, wanneer er een' diefstal moest gepleegd worden; zijn moed deed hem zich altoos op de gevaarlijkste plaatsen vervoegen, latende het voor zijne makkers over om zich van den buit te verzekeren. Als hij geld had, hadden het zijne makkers ook; liever gaf hij meer dan te weinig van hetgeen zij te vorderen hadden. Nooit konde hij door strikvragen of dreigementen bewogen worden om hen te verklappen. ‘Die man kan zich nog beteren,’ was zijn zeggen; ‘ik wil niemand in het verderf brengen.’ Op zekeren tijd werd hij tegen eenen dief verhoord, die zich zeer ondankbaar omtrent hem gedragen, en alles kwaads van hem gezegd had; doch hij wilde, onder het verhoor hem, volstrekt niet herkennen, en bleef bij zijne ontkenning, dat hij zijn medepligtige was. Naderband met eenen Geregtsdienaar zich alleen bevindende: ‘Het is wel de man,’ zeide hij, ‘welken gij zoekt; maar, daar ik de eenigste ben, die hem kan beschuldigen, zult gij mij nimmer kunnen bewegen om het voor eene regtbank te doen; men zoude mij van wraakzucht kunnen verdacht houden; en hetgeen ik zeg, moet niet alleen waar, maar ook boven alle achterdocht verheven zijn.’ Bij alle gelegenheden bleef hij zich zelven gelijk. Meer dan eens redde hij zijne makkers met gevaar van zijn eigen leven. Toen hij de laatste maal werd te regt gesteld, verre van zich met ijdele hoop te vleijen: ‘Niets anders,’ zeide hij tot zijne Regters, ‘heb ik te verwachten dan den dood, of mijn ontslag met eene eeuwige ballingschap. Alle toegevendheid zoude gevaarlijk zijn voor den staat en voor mij zelven. Voor het overige ben ik gerust; nooit hebben mijne handen bloed vergoten; wanneer ik een kind hoorde schreijen, of een hondje keffen, zag ik straks van de schoonste gelegenheden af, omdat ik zelfs voor de enkele mogelijkheid beducht was, door een' onvoorzienen tegenstand, mij genoodzaakt te vinden, in weerwil van mij zelven, aan
eenen mensch geweldige handen te moeten slaan. Vreemd zal het, ongetwijfeld, luiden,’ dus vervolgde hij, ‘eenen dief van beroep van zedelijkheid te hooren spreken; maar, gelooft mij, ik heb ook de mijne; en een zeer geruststellend denkbeeld

{==574==} {>>pagina-aanduiding<<}
is het althans voor mij, dat ik bij mij zelven volkomen verzekerd ben, nooit geweld gepleegd, en, misschien, het plegen van zeer vele gewelddadigheden verhinderd te hebben.’ Aan zijn lot met gelatenheid zich onderwerpende, nadat hij zijn doodvonnis had hooren lezen, deed hij met veel smaak zijnen jongsten maaltijd, sliep den ganschen nacht zeer gerust, en trad, met een blijmoedig gelaat, den dood te gemoet. Op denzelfden dag werden, met weiler, verscheidene medepligtigen, en onder deze de bovengemelde hessel, met den dood gestraft De eenigste van allen was weiler, die, met drooge oogen, het schavot betrad. Hessel vertoonde vele blijken van laf hartigheid; verscheidene malen viel hij in zwijm: hij moest naar het schavot gedragen worden. Toen weiler van eene bijzit, welke hij hield, het jongste afscheid nam, gaf hij haar verscheidene teedere en nadrukkelijke vermaningen. Hij verzocht, dat zij ten minste een jaar lang opgesloten mogt gehouden worden, opdat zij tijd mogt hebben, om haar voorgaand leven te overdenken, en, door ligtzinnigheid niet vervoerd wierde, om met eenen anderen kwaaddoener in soortgelijke verbindtenis als met hem te treden. Op het schavot gekomen zijnde, verklaarde hij, met eene heldere en verstaanbare stem, aan de duizenden getuigen zijner straffe, den dood verdiend te hebben; hij voegde er nevens, dat zijne handen zuiver waren van menschenbloed, en hij zelf tot het leven, hetwelk hij geleid had, niet was opgevoed.

Men moet zich maar duidelijk weten te verklaren.

Toen de beroemde Kapelmeester nauman, op zijne reis naar Stokholm, in de eerste kleine Zweedsche stad aankwam, vroeg hem de Onder Offlcier aan de poort om zijne pas, naar zijnen stand en naam. Nauman antwoordde, dat hij Kapelmeester in Keursaksischen dienst was en op eene roeping des Konings van Zweden naar Stokholm ging. Doch de Onder-Officier wist niet, wat een Kapelmeester was, en hoe veel moeite nauman ook nam, om hem een begrip

{==575==} {>>pagina-aanduiding<<}
daarvan te geven, gelukte hem dit evenwel niet. Ongeduldig over dit noodeloos dralen, riep nauman eindelijk uit: ‘Mijnheer! ik sta in Keursaksischen dienst, ben de Generaal van alle Keurvorstelijke Muzijkanten, en reis op begeerte van uwen Koning naar Stokholm, om aldaar al de Koninklijke Muzijkanten exerceren te leeren.’ - ‘O! Als dat zoo is,’ hervatte de Onder - Officier, met eene eerbiedige buiging, ‘dan kan Uwe Excellentie vrij passeren Soldaten heraus, in 't geweer! Een Keursaksisch Generaal der Muzijkanten.’ IJlings kwam nu de gansche wacht uit, trad in het geweer, en nauman reed met statelijken ernst, terwijl hij echter naauwelijks het lagchen bedwingen kon, door deze militaire eerbetuigingen de stad binnen.

De geksteker beschaamd door eenen boer.

Een boer, die een goed natuurlijk verstand bezat, bevond zich op eene geregtsplaats, alwaar ook verscheidene Advokaten waren. Een van dezen was een liefhebber van geksteken, en maakte zich gaarne vrolijk ten koste van anderen. Dit wilde hij nu ook met dezen boer doen. In het vertrek, waar zij zich bevonden, was stoel, noch bank, nogtans ging hij bij den boer en zeide tot hem: ‘O lieve Vriend! waarom staat gij daar zoo? Gij zult immers moede worden, zet u toch!’ - De anderen konden niet genoeg over dezen inval lagchen.
De boer merkte terstond, dat men hem voor den gek wilde houden. Zonder zich lang te bedenken, antwoordde hij: ‘Hm! hm! mijne Heeren! het is in dit vertrek even zoo als in mijne schuur; daar zijn ook geen stoelen of banken, maar wel vlegels genoeg.’


{==576==} {>>pagina-aanduiding<<}

Geen gierigaard leeft eerlijk.


Men twist, of geeraard wel met regt 
Een eerlijk Christenmensch mag heeten. 
Hij schijnt, zoo als men schijnbaar zegt, 
Nog elk het zijne toe te meten. 
Dan ik geloof nooit, dat een' vrek 
Regtschapen eerlijk is te schatten: 
Geen eerlijk burgerlijke trek 
Kan op zijn hebzieke inborst vatten. 
En wilt ge een paar bewijzen slechts 
Uit zijne daagsche handelingen? 
Zie hem 't gewoon gevoel des regts 
Naar zijn bekrompen neiging wringen. 
Op elke reekning, die hij moet 
Voldoen, hoe lang hij 't op mogt schorten, 
Zal hij, schoon 't werk op zweet en bloed 
Bedongen is, de stuivers korten. 
Of komt het op een almoes aan, 
En is de gansche buurt genegen 
Eene eerbre kraamvrouw bij te staan, 
Half naakt op 't harde stroo gelegen: - 
Hij weigert. Doch wanneer men hem 
Met vingers wijst, hoe de oude steven, 
Die neringloos zit in den klem, 
Uit deernis wel een' blank dorst geven; 
Dan schommelt hij zijn zak eens rond, 
Om van 't verwijt te zijn ontslagen, 
En, met verwensching in den mond, 
Een' halven blank nog bij te dragen. 
Denk, hoe hij met voogdijen leeft, 
Of geld in de offerkist zal storten. - 
'k Wed dat het aan zijn vingers kleeft, 
Al moet hij wet en eed verkorten. 
Neen; eerlijk leeft geen Gierigaard, 
Gelukken slechts zijn list en wenschen, 
Hij knaagt de brokken onbezwaard 
Van schattingen aan god en menschen. 




{==577==} {>>pagina-aanduiding<<}

Mengelstukken.

Proeve van aanmerkingen op het gedrag van Elisa, hetwelk verhaald wordt 2 Kon. II: 23, 24.

Het verhaal, ter aangehaalde plaatse voorhanden, luidt aldus: En hij (elisa) ging van daar op naar Bethel. Als hij nu den weg opging, zoo kwamen kleine jongens uit de stad, die bespotteden hem, en zeiden tot hem: Kaalkop, ga op! Kaalkop, ga op! En hij keerde zich achterom, en hij zag ze, en vervloekte ze, in den naam des heeren. Toen kwamen twee beeren uit het woud, en verscheurden van dezelve twee en veertig kinderen. De Schrijver van het beruchte Werk Christianity as old ac the Creation (het Christendom zoo oud als de Schepping) beschouwt dit verhaal als barbaarsch en onverdedigbaar, en den Profeet als iemand, die, door zijne driften vervoerd, op de geringste beleediging vuur vat; vertoonende voorts de beeren, die uit het bosch komen en twee en veertig kinderen verscheuren, als een verdichtsel, of als een louter toeval, zonder eene opzettelijke tusschenkomst van de hand der Voorzienigheid. Een ijverig voorstander zijnde van de Goddelijke openbaringen, en mij verpligt achtende, zoowel als een wezenlijk genoegen vindende, de zwarigheden, die ik niet kan ontkennen, ginds en elders te ontmoeten, zoo veel mogelijk, uit den weg te ruimen, zal ik, met het beste hart, thans eene proeve wagen om over het bovenstaande verhaal een licht te verspreiden, hetwelk aan hetzelve een gunstiger aanzien geeft, dan waarin het door den bovengemelden en andere ongeloovige Schrijvers wordt vertoond. Mijne taak oordeel ik te zullen hebben afgedaan, indien ik de snoodheid der vermelde misdaad in zoodanig een licht zal hebben voorgedragen, hetwelk zoowel het gedrag des Profeets, als de Goddelijke handelwijze in zoo bijzonder een geval zal regtvaardigen.
Volgens onze overzetting kwamen er kleine jongens

{==578==} {>>pagina-aanduiding<<}
uit de stad, die den Profeet bespotteden. Volgens sommige Uitleggers zoude het oorspronkelijke woord zoowel jongelingen, of jonge lieden, als kleine jongens of kinderen kunnen beteekenen. Zonder hieromtrent iets vast te stellen, zal ik alleen aanmerken, dat, in beiderlei geval, mijne volgende bedenkingen zullen kunnen steek houden.
Laat de spotters zoo jong geweest zijn als gij wilt, doch oud genoeg om den hoon op den Proseet uit te stamelen. Kinderen zijn even voegzame voorwerpen van straffe als andere personen. Het oogmerk eener strafoefening toch is niet zoo zeer, om eene misdaad aan den persoon, die er zich schuldig aan gemaakt heeft, te wreken, als om ten afschrikkende voorbeelde en waarschuwinge van anderen te dienen. Het viel in den aard der Joodsche Godsregering, de misdaden der vaderen te bezoeken aan de kinderen, vooral in gevalle der misdaad van Afgoderije, zoo als blijkt uit het tweede gebod. En hoedanig eene soort van volk de inwoners van Bethel waren, kan ons eenigermate hieruit blijken, dat het de plaats was, alwaar jerobeam de gouden kalveren oprigtte, met oogmerk, om de kinderen Israels tot afgoderij te verleiden, en alwaar hij een huis der hoogten bouwde, en Priesters maakte van de geringste des volks, die niet waren uit de zonen van levi, en den kalveren offerde, welke hij gemaakt had; 1 Kon. XII: 31, 32. En het huis der hoogten, en het beeld van het gouden kalf stonden aldaar niet korter dan drie honderd vijftig jaren, tot in de dagen van Koning josiah, en van dien tijd af tot op de komst van elisa ruim zeventig jaren.
Daarenboven was het volk van Bethel onder deze regering van achab zoo bedorven van zeden en goddeloos, dat een van hetzelve, hiël genaamd, de vermetelheid had van de stad Jericho te herbouwen, in weerwil van den vloek, ten tijde der verwoestinge van dezelve, door josua daartegen uitgesproken. Want dus lezen wij: Vervloekt zij die man, voor het aangezigt des heeren, die zich opmaken, en deze stad Jericho bouwen zal: dat hij ze grondveste op zijnen eerstgeborenen Zoon, en hare poorten stelle op zijnen jongsten Zoon, jos. VI: 25, 26. De vervulling dier voorspellinge ontmoeten wij in het verhaal van het lot, hetwelk hiël tot straffe van zijne vermetelheid

{==579==} {>>pagina-aanduiding<<}
wedervoer. In zijne (Koning achabs) dagen bouwde Hiël de Betheliter Jericho. Op Abiram, zijnen eerstgeborenen zoon heeft hij haar gegrondvest, en op Segub, zijnen jongsten zoon, heeft hij hare poorten gesteld, naar het woord des heeren, dat hij door den dienst van josua, den Zoon Nun, gesproken had, 1 Kon. XVI: 34. Weinig meer dan twintig jaren geschiedde dit, voor dat de kinderen elisa bespotteden.
Deze omstandigheden kunnen ons tot eenen leiddraad dienen, om aangaande het karakter der inwoneren van deze stad eene waarschijnlijke gissing te maken, en van wegens de menigte kinderen, bij deze gelegenheid bijeenverzameld, mag het als een beraamd plan hunner ouderen worden aangemerkt, hen daartoe naar buiten te zenden.
Indien het in der daad kleine jongens geweest zijn, kan van het bedrijf der ouderen geene andere reden gegeven worden. Doch, het zij het kleine jongens, of jongelingen geweest zijn, niet anders dan als onbeschoft en strafwaardig kan, in beiderlei geval, hun bedrijf beschouwd worden. Want ondersteld zijnde, dat de uitdrukking: Kaalkop, ga op! niets meer inhield dan eene bespotting van den persoon des Profeets, zal, echter, de misdaad blijken, van eenen zeer snooden aard te zijn. Beginnen wij met de spotternij van den zachtsten kant te beschouwen.
1. Elisa was een oud man, verre genoeg in jaren gevorderd, om te hunnen opzigte oud te kunnen heeten; doch, hoe oud hij ook ware, hij was gewisselijk hun meerdere. Laat ons hier aanmerken, dat met al de eenvoudigheid van de zeden der Ouden, dezelve welstandig en beschaafd waren. Zoo lezen wij, dat abraham, toen hij met de zonen van heth over het koopen van de spelonk Machpela in onderhandeling was, dat hij opstond, en zich nederboog voor het volk des lands, voor de zonen heths, Gen. XXIII: 7. Herhaalde voorbeelden van dezelfde welvoegelijkheid en beleefdheid ontmoeten wij in de geschiedenis der Aartsvaderen, Koningen en Profeten, en in de Handelingen der Apostelen.
Niet slechts was deze wijze van eerbetooning eene gewoonte onder de Ouden, van welke zij naar goeddunken konden afwijken, maar juvenalis berigt ons, dat het in de gulde eeuw als eene verschrikkelijke

{==580==} {>>pagina-aanduiding<<}
misdaad, waardig om met den dood gestraft te worden, beschouwd werd, indien een jongeling de oudere van dagen niet met voegzame blijken van eerbied behandelde, van hoe hoogen rang en aanzienlijk vermogen hij ook ware.

‘Credebant hoc grande nefas, et morte piandum, 
Si juvenis vetulo non assurrexerit, et si 
Batbato cuicunque Puer, licet ipse videret 
Plura domi sraga, et majores glandis acervos.’ 
 
juvenalis, Sat. 13. vs. 54. 

Ja, in de Wet van mozes ontmoeten wij het als een Godsdienstig gebod, voor den graauwen haren op te staan, en het aangezigt der Ouden te vereeren, Lev. XIX: 32. Job beschouwt het als eene verzwarende omstandigheid van zijn lijden, dat de minderen dan hij in dagen met hem lachten, job XXX: 1. Het is alleen ingevolge van onze eigene kwade gewoonte en bedorvene zeden, en van de slechte opvoeding, die wij aan onze jeugd geven, dat sommigen het bedrijf dezer kleine jongens als eene beuzeling beschouwen, genomen ook, zoo als eenigen willen, dat zij niets meer of anders dan elisa kaalkop! te noemen, gedaan hadden. - Doch dit is het niet alles: elisa was daarenboven,
2. Een Profeet des heeren; een karakter, van alle anderen het heiligste en eerwaardigste, dikmaals bedriegelijk door dezulken zich aangematigd, die, met zaken van wetgeving en regering zich bemoeijende, de gunst en achting des volks daardoor trachtten te verwerven; voor welke Koningen en Prinsen zich bogen; aan wier vermaningen zij zelfs eene kinderlijke gehoorzaamheid bewezen, en door wier bestraffing zij tot boete en vernedering gebragt werden, wanneer geene andere bedenkingen, om hen tot inkeer te doen komen, geene de geringste baat deden. Verder was elisa niet slechts een gewoon Profeet, maar de onmiddellijke opvolger, en met den geest begaafd van eenen der grootste Profeten, welken god ooit aan de kinderen der menschen had gezonden.
De grootheid en uitstekendheid van elisa's karakter te beschrijven, zal ik niet ondernemen. Zie hier het berigt wegens hem, en zijnen doorluchtigen voorgan-
{==581==} {>>pagina-aanduiding<<}
ger elias, gevloeid uit de meesterlijke pen van jezus, sirachszoon. ‘Daarna stond elias de Profeet op gelijk een vuur, en zijn woord brandde als eene fakkel; welke over hen bragt eenen strengen honger en door zijnen ijver maakte hij dat hunner weinig werden. Door het woord des heeren hield hij den hemel op, en deed driemaal vuur uit den hemel nederkomen. Hoe zijt gij verheerlijkt geworden, elia, door uwe wonderdaden! En wie is gelijk u om te roemen? Die gij eenen doode uit den dood hebt opgewekt, en eene ziel uit het graf door het woord des Allerhoogsten. Gij hebt Koningen afgevoerd in het verderf, en die verheven waren tot eere van hun bedde. Die gij hebt in Sina gehoord de bestraffing des heeren, en in Choreb de oordeelen der wraak. Gij, die Koningen hebt gezalfd, dat zij het zouden vergelden, en Profeten, die na u zouden volgen. Die gij opgenomen zijt geweest door eenen vurigen draaiwind, in eenen wagen met vurige paarden. Gij zijt opgeschreven om te doen bestraffingen tot zijnen tijd, en te stellen den toorn des grimmigen oordeels des heeren; te keeren het hart des vaders tot den zoon, en te herstellen de stammen jakobs. Zalig zijn ze, die u gezien hebben, en die in liefde ontslapen zijn.’ Jezus sirach, XLVIII: 1-11. Hoe waardig een opvolger van dezen grooten man elisa ware, vermeldt de Joodsche Wijsgeer in deze bewoordingen: ‘Elias is het, die bedekt werd met eenen draaiwind, en eleseius (elesa) werd vervuld met den Heiligen Geest; en in zijne dagen werd hij niet bewogen van de Oversten, en
niemand heeft hem met geweld onderdrukt. Geen ding ging hem te boven; en als hij ontslapen was, profeteerde zijn ligchaam. En in zijn leven deed hij wonderen, en in zijnen dood waren zijne werken wonderlijk,’ ald. vs. 13, 14, 15.
Laat nu, na deze karakterschets, het gezond verstand beslissen, of niet de misdaad der kleine jongens van den allersnoodsten aard ware, strijdig met alle beginsels van beschaafdheid en welvoegelijkheid; en of niet elk vader zich moest bedroeven, aan dusdanige kinderen het aanwezen te hebben geschonken. In die tijden werd een Profeet behandeld, en zoude on-
{==582==} {>>pagina-aanduiding<<}
der alle beschaafde volken behandeld zijn geworden met den eerbied, aan eenen vader verschuldigd. Landen zijn er geweest, hoewel met het licht den openbaringe nooit begunstigd, alwaar de ondankbaarheid der kinderen tegen hunne ouders, of eenige hoon, dezelven aangedaan, met zoo groote strengheid werd behandeld, dat de steden, in welke zij woonden, van den aardbodem verdelgd werden. En evenwel moet de hoon, zelfs de ouderen aangedaan, als beuzelachtig beschouwd worden, met den hoon, hier gepleegd, indien wij bedenken,
3. Dat de beleediging niet zoo zeer op den persoon des Profeets nederdaalde, als op den hemel zelven, wiens dienaar hij was. Want de spotternij sloeg op zijns Meesters hemelvaart: Kaalkop, ga op! Kaalkop, ga op! Voor het minst was dit eene ontkenning van de gebeurde zaak, en alzoo eene logenstraffing van den hemel, of wel anderzins de schendigste Godslastering, den draak stekende met de wondervolle en ondoorgrondelijke bedeeling van god. Maar dit was zoo veel als zijne magt wederspreken, zijne wijsheid en andere grootheerlijke volmaaktheden in twijfel trekken. Het was de hardnekkigste verkleefdheid aan de afgoderij, de wederbarstigste weigering om zich tot hem te bekeeren, en aan de bedoelingen der openbaringe te beantwoorden; door al hetwelk zijne voornemens verijdeld, en de ontwerpen zoowel van zijne voorzienigheid als genade werden overhoop geworpen: eene opeenstapeling voorwaar van al de euveldaden, aan welke de menschen zich kunnen schuldig maken. Tot geene geringe verzwaring van dit alles diende het, dat er een genootschap van Profeten was in dezelfde stad, uit welke deze kinderen kwamen, alwaar elisa's karakter wel bekend, en zijns meesters hemelvaart voorspeld was.
Men kan hiertegen niet inbrengen, dat de spotters in den tekst uitdrukkelijk kleine jongens genoemd worden, die tot nog toe voor geene zonde vatbaar waren, als hebbende de jaren van onderscheid nog niet bereikt, noch eene voegzame opvoeding genoten; alsmede, gelijk ik reeds gezegd heb, dat het een vooraf beraamd plan hunner ouderen, of van andere inwoneren der stad kan geweest zijn, hen ter bespottinge van den Profeet naar buiten te zenden. Want eene

{==583==} {>>pagina-aanduiding<<}
misdaad, en wel eene zeer groote misdaad, was er op de eene of andere wijze begaan; en de straffe was van dien aard, als aan het algemeene oogmerk van strafoefening in het bestuur der wereld best beantwoordde.
Indien het geene kleine jongens, maar volwassene jongelingen geweest zijn, waren zij bevoegde voorwerpen van straffe. Indien het slechts kleine jongens waren, in welken geene eigenlijke schuld viel, waren zij alleenlijk lijders, en werktuigen in de hand van god, om ter waarschuwinge te dienen voor alle toekomende geslachten, die hun wedervaren zouden vernemen, tegen ruwheid en oneerbiedigheid omtrent hunne meerderen, en tegen zoodanig eene verachtende ongehoorzaamheid aan god en aan diens zendelingen. En hoe uitstekend aan dit oogmerk werd voldaan, laat ik aan het oordeel van alle weldenkende en liefhebbende ouders over. Met even veel regt zouden wij er zwarigheid in kunnen vinden, dat kinderen aan pijnen en ziekten of zelfs aan het sterven onderhevig zijn, als dat deze kinderen in het tegenwoordige geval in lijden kwamen. Dit ware in der daad zoo veel, als het plan der Voorzienigheid tegen te werken, en het bestuur der wereld uit hare handen te nemen. Om dezelfde reden zijn wij geene bevoegde regters over de strengheid der straffe, maar moeten, met bescheidenheid en onderwerping, alles van dezen aard aan de Goddelijke wijsheid overlaten, die geene andere bedoelingen kan hebben, dan die met de volmaaktste regtvaardigheid bestaanbaar zijn. Bij dit alles mogen wij nog voegen, dat de Ouden de misdaad, over welke wij nu handelen, als, zoo niet den dood, immers eene zware straffe waardig aanmerkten.
Uit dit alles blijkt het derhalve, de onredelijkste zaak ter wereld te zullen wezen, den Profeet van wreedheid en verwoedheid te beschuldigen, en dat hij door zwakheid van geest in eene groote drift verviel, door deze goddelooze, slecht opgevoede kinderen te vervloeken. Want hoewel wij het vervloeken als eene zeer slechte zaak beschouwen, heeft het, echter, in het tegenwoordige geval geene andere beteekenis dan vonnis vellen, als zijnde een gedeelte van het Profetisch ambt. Onder andere kon dit blijken uit het zeggen van balak tot bileam, toen hij hem ontbood

{==584==} {>>pagina-aanduiding<<}
om zijne vijanden te vervloeken: Want ik weet, zeide hij, dat wien gij zegent, die zal gezegend zijn, en dien gij vervloekt, die zal vervloekt zijn, Num. XXII: 6. En toen zijn toorn tegen bileam werd ontstoken, omdat hij het tegendeel deed van hetgeen hij had verwacht, antwoordde bileam: Wanneer balak mij zijn huis vol zilver en goud gaf, zoo vermogt ik niet, het bevel des heeren mijnes gods te overtreden, vs. 18. Uitdrukkelijk zegt onze tekst, dat elisa het in den naam des heeren deed, dat is, door eene onmiddellijke besturing of ingeving van god, wiens bevelen hij niet durfde ongehoorzaam zijn, noch derzelver welvoegelijkheid betwisten. En de uitkomst, volgens welke er twee beeren uit het woud kwamen, en twee en veertig kinderen verscheurden, toont dat hetzelve gebeurde door de onmiddellijke besturing en ingeving van god, en zonder eenig inmengsel van bitteren en misdadigen ijver. En, in der daad, indien er geene ingeving werkzaam geweest ware, zoude hij zich veel te zwak en laf hebben gedragen, deze bespotting van zijns meesters hemelvaart, als zijnde zoo eene buitengewone tusschenkomst des hemels, zonder de betuiging van zijne hoogste verontwaardiging te hebben aangehoord. En zij, welke elisa's bedrijf eene redelooze en onvoegzame drift noemen, toonen, dat zij het verhaal met een bevooroordeeld gemoed, immers onoplettend en in diepe onkunde hebben gelezen.
Hoe men het ook neme, de geoefende strengheid was een gevolg der afgoderije, en van de slechte beginselen, in welke de bewoners dezer stad waren opgevoed. De gewone gevolgen nu eener slechte opvoeding zijn natuurlijk, noodzakelijk en onvermijdelijk, en mogen het ontwerp der Voorzienigheid in geenen deele te laste gelegd worden. Die gevolgen zijn, onder anderen, een bedorven ligchaamsgestel, medegedeeld door de buitensporigheid en losbandigheid der ouderen, armoede, verlies van het ouderlijk erfgoed, vooroordeelen, onkunde en kwade hebbelijkheden der ziele. Dit alles is aangevoerd niet alleen door de beste Zedeschrijvers, als krachtige beweegredenen, waarom de ouders zich voor de ondeugden, waaruit deze gebreken ontstaan, behoorden te vermijden, en zorge dragen voor het vormen van het hart der kin-
{==585==} {>>pagina-aanduiding<<}
deren; maar ook de verstandigste wetgevers hebben voldoende redenen gevonden om den kinderen straffen te bedreigen, ten einde om dus doende op de natuurlijke aandoeningen der ouderen te werken, om hen af te schrikken van praktijken, die hun kroost zoowel als hen zelven ongelukkig zouden maken.
Dit dunkt mij de reden te zijn, waarom virgilius de kinderen, die een ontijdigen dood stierven, aan den ingang der ondermaansche gewesten plaatst, als mogende dezelve ondersteld worden, door de verwaarloozing der ouderen te zijn omgekomen. Ook heden ten dage is het, in sommige landen, niet ongewoon, dat de zelfmoord, hoog verraad en andere misdaden gestraft worden met verbeurdverklaring van de bezittingen, die anderzins op de kinderen in het nageslacht zouden hebben afgedaald. Even zoo redelijk en regtvaardig is deze schikking, als dat heldhaftige bedrijven met erfelijke waardigheden beloond worden. De zaak, op welke hier moet gelet worden, zijn niet zoo zeer de personen, die lijden, of beloond worden, als wel het algemeene welzijn, en het geluk van het geheele menschdom, of een groot gedeelte van hetzelve. En dit was in het bijzonder de reden, zoo als ik reeds heb aangemerkt, waarom, onder de Joodsche Godsregering, de misdaden der vaderen verhaald werden op de kinderen, inzonderheid in het geval der misdaad van afgoderij.
Waarom zoude dan niet de almagtige, in buitengewone gevallen, met even veel regtvaardigheids, een buitengewoon misnoegen mogen betoonen? In het gewone gedrag der menschen is er van de onderhavige gebeurtenis geene weergaê voorhanden; zelfs niet in de geheele geschiedenis van de oproerigheid der Joden tegen den Allerhoogsten en in hunne geneigdheid tot afgoderij. Die algemeene geneigdheid tot afgoderij der Joden werd dikmaals streng gestraft, en eindigde ten laatste, na herhaalde gevangenissen, in de algeheele verdelging van hunnen Staat. Maar gedurende al den tijd van hun bestaan waren zij zoo snood en vermetel niet als onder de regering van Koning achab, noch in eenig tijdperk dier regeringe zoo snood als in dit bijzonder geval. En gelijk de Koning zelf tot afgoderij grootelijks overhelde, en in het huwelijk trad met

{==586==} {>>pagina-aanduiding<<}
jezebel, de ijverigste voorstanderes van de afgoderij, die er ooit leefde, was het niet waarschijnlijk, dat eenige wetten tegen dezelve eenige baat zouden gedaan hebben, ten zij god zelf, zoo als wij gezien hebben, op eene buitengewone wijze tusschen beiden trad. En gewisselijk was het verscheuren van twee en veertig kinderen door twee beeren eene zoo klaarblijkelijke tusschenkomst der hemelsche Voorzienigheid, dat daaromtrent geene bedenking viel.
Als de meest onmiddellijke straffe des hemels wordt veelal beschouwd, het omkomen door het bliksemvuur; de aanschouwers daarvan worden van schrik en ontroering bevangen. Maar hoe menigmalen worden onschuldigen daardoor gedood! Zeer gereed zijn de bedillers van de Goddelijke Openbaring, zoodanig een omkomen aan eene natuurlijke oorzaak toe te schrijven. En hoewel de Historieschrijver niet met zoo vele woorden vermeldt, dat de beeren door de Voorzienigheid tot het dooden van de kinderen bestemd waren, ligt zulks, echter, in zijne uitdrukkingen duidelijk opgesloten, en is eene gedachte, welke den denkenden mensche zich gereedst zal aanbieden. Ook gedoogde de achtbare eenvoudigheid, met welke de schriftuurlijke voorvallen verhaald worden, niet, dat de Schrijver van dit verhaal zich in meer uitvoerigheids uitliet, als kunnende hij niet nalaten te denken, dat het aanstootelijk en snood gedrag der kinderen, op het verhaal daarvan alleen, door eenen ieder zoude afgekeurd en verfoeid worden. Ook kan de ontzettende wreedheid en sterkte dezer dieren, vooral wanneer zij door honger verwoed, of van hunne jongen beroofd zijn, niet in twijfel worden getrokken, indien wij in aanmerking nemen, dat de Oostersche Schrijvers van het zinnebeeld der beeren eene teekening van de uiterste woede en verslinding ontleenen: Dat een beer, die van jongen beroofd is, zegt salomon, eenen man te gemoet kome; maar niet eenen zot in zijne dwaasheid, Spr. XVII: 12. En in de Voorzegging van hosea: Ik ontmoette ze als een beer, die van jongen beroofd is, en scheurde ze het slot huns harten, hos. XIII: 8. Voeg bij deze, of eenige andere omstandigheden, die wij ons kunnen verbeelden, dat zij de onmiddellijke werktuigen der Goddelij-
{==587==} {>>pagina-aanduiding<<}
ke wraak waren; en dan zal noch de kracht, welke zij oefenden, noch de
slagting, welke zij aanrigtten, ongeloofelijk schijnen, als zijnde zij in de hand des Almagts. Doch, ondanks dit verschrikkelijk oordeel des hemels, zoo verhard en halsstarrig waren de afgodische Israëlieten, dat de zoon van sirach op de bovenvermelde karakters van elias en elisa laat volgen: Door alle deze dingen bekeerde zich het volk niet, en stond van hunne zonden niet af, tot dat zij als een roof zijn weggevoerd uit hun land, en verstrooid over de gansche aarde; jezus sirach, XLVIII: 16.

Horn's aanmerkingen over de bijzondere eigenschappen der warme specerijachtig-geestige kruiden-kussens op het hoofd, in plaatselijke aandoeningen der hersenen, uit zwakte voortkomende.

De Heer horn besloot eene vroegere Verhandeling (*) met de herinnering, dat men bij hevige aandoeningen van deze of gene deelen, met koorts vergezeld gaande, zich niet enkel moest vergenoegen met algemeene middelen, maar dat men ook bij deze het gebruik van uitwendige moest voegen. Hij ondersteunt zijn gevoelen door zeer goede en overtuigende gronden, en wenscht hetzelve tot eenen geneeskundigen regel te maken.
Het in acht nemen van dezen regel bewees hem in vele gevallen, vooral in de longontsteking, waarin hij met algemeene middelen ook plaatselijke en wel voornamelijk, warme specerijachtig-geestige kruidenkussens verbond, de grootste diensten: en wij houden ons verzekerd, dat het grootste gedeelte der praktizerende Geneesheeren zijne manier van behandeling goed zal keuren. Gemakkelijk kan men, bij wijze van Analogie, het besluit opmaken, dat men deze manier

{==588==} {>>pagina-aanduiding<<}
ook dan gerust kan volgen, wanneer met eene of andere soort van algemeene ongesteldheid uit zwakte geboren wordende, asthenische plaatselijke aandoeningen der hersenen, zoo als slaapzucht of aanhoudend ijlend spreken, vergezeld gaan, die zoo dikwerf de werkingen der beste inwendig toegediende prikkelende middelen trotseren.
De Heer horn nam, kort na elkander, twee gevallen waar, van zeer hevige en aanhoudende asthenische slaapzucht met volkomene verstandeloosheid, zeer afwisselende temperatuur en verder met eenen neutralen pols, die bijna drie maal 24 uren duurde, en eenen gevaarlijken uitgang der ziekte deed vreezen.
Het eene geval betrof eenen man van 32 jaren, het andere eene kraamvrouw, die onder de hevigste stuiptrekkingen en het volkomen gemis harer verstandelijke vermogens, door middel van de kunst, verlost werd. De verschrikkelijkste stuipen der barende vrouw gingen spoedig over in eene aanhoudende slaapzucht, die bijna 60 uren aanhield.
In beide gevallen werden vele uitgezochte inwendige prikkelende middelen toegediend, als bij voorb.: alcali volatile, camphor. in groote menigte, een sterk aftreksel van Rad. valerian. en serpentar, met aether sulphuricus; ook uitwendig mostaardpappen en geestige wrijvingen, doch zonder het gewenschte doel te treffen. Het was in deze gevallen opmerkelijk, hoe spoedig zich, na het aanhoudend gebruik der warme kruiden-kussens op het vooraf kaal geschoren hoofd, de eerste bewijzen van kennis vertoonden. De oogen, die lang gesloten waren geweest, openden zich verscheidene malen, en het gehoor was ook weder vatbaar voor indrukken.
Bij den zieken man, bij wien het gebruik der inwendige geneesmiddelen, uit hoofde van den vast geslotenen mond, nog veel moeijelijker was, vertoonden zich de weldadige werkingen van dit middel nog meer in het oog vallende.
De Heer horn vermoedt, dat zulk een hooge graad van slaapzucht, met andere dergelijke asthenische aandoeningen der hersenen, voortkomt uit eene voorbijgaande verlamming van dat deel, en dat de opgegevene middelen, door hun opwekkend vermogen, zich zoo heilzaam betoonen.

{==589==} {>>pagina-aanduiding<<}

Men heeft, wel is waar, tot dat doel, eene menigte sterke specerijachtige middelen, met even veel grond, aangeprezen. De Heer horn maakt intusschen bij voorkeur gebruik van het navolgende voorschrift:
℞ Flor. Chamomill.

Herb. menth. crisp.

- rutae.

Rad. acori 
{== afbeelding 	==} {>>afbeelding<<}
    
 ℥ iij.

G. Camphorae Ʒ vi.



m.f.l.a. pulv. gross.
Hiervan worden eenige handenvol in eenen pot boven het vuur zoo heet gemaakt als mogelijk is, en dan zoo warm met gemeenen brandewijn besprengd. De bovenste warme en heete korst wordt tusschen dunne doeken gelegd, nog eens over het vuur zoo heet gemaakt als mogelijk is en eenige uren tusschen beide wederom op nieuws gewarmd zijnde, over het geheele hoofd gelegd. Na drie maal dezelve opgewarmd te hebben, verruilt men den koek tegen eenen nieuwen. Men verzuime vooral niet, om met de heete kruiden-muts het hoofd telkens sterk te wrijven.
Andere sterke prikkelende middelen, als mostaardpappen, Spaansche vliegen-pleisters of geest van Spaansche vliegen, die men onder dezelfde of soortgelijke omstandigheden, en voorzeker niet te onregte, aanprijst, hebben het nadeel, dat zij gewoonlijk, bij derzelver gebruik, spoedig de opperhuid rood maken. In zulke gevallen veroorzaakt dan het verdere gebruik van deze middelen den lijder of onnoodige of nadeelige smarten; er volgen nog andere ongemakken op, en de zieke wil van de onaangename uitwendige behandeling niet meer hooren, in een tijdstip, waarin van dezelve de meeste hulp te verwachten is.
De Heer horn besluit zijne Verhandeling met den wensch, dat het gebruik der warme kruiden-kussens in het vervolg, in de Geneeskundige praktijk, eene voornamere rol, dan tot hiertoe, zal mogen spelen. Hoe heilzaam ook in eenige soorten van hevige ongesteldheden van het hoofd, het gevolg van het gebruik

{==590==} {>>pagina-aanduiding<<}
der natte koude zijn moge, zoo is evenwel dat middel niet zoo algemeen nuttig, als het grootste getal der Heelmeesters wel schijnt te gelooven: Bij vele soorten van ongesteldheden van het hoofd en vooral bij de meeste schuddingen der hersenen, is de aanwending der warme specerijachtig-geestige kruiden-kussens verre boven natte koude te verkiezen.

Eigenschappen van den muskus.

Deze zelfstandigheid verkrijgt men uit eenen buidel, die bij den navel van het mannelijke muskusdier (Moschus Moschiferus, L.) geplaatst is. Dit dier bewoont de wilde, boschrijke en rotsachtige streken van het middelste en koudste gedeelte van Azië, namelijk de hooge bergketens van Thibet, en de geheele keten van het Altaische gebergte. In de warmere deelen van Azië vindt men het op de hoogste, met sneeuw bedekte bergtoppen, meer noordwaarts, evenwel, in lage, rotsachtige streken. Dit dier heeft veel overeenkomst met eene Rhee, met dat onderscheid evenwel, dat het twee groote vooruit stekende tanden heeft, en ongeveer 3 voeten lang is. Het mannetje is iets grooter dan het wijfje en heeft onder de navelstreek voor het mannelijk lid eenen buidel, die het wijfje niet heeft, en waarin de muskus bevat is, die een der krachtigste geneesmiddelen is, en om deszelfs reuk ook zeer als reukwerk geschat wordt. Deze buidel, welken men bij geen bekend herkaauwend dier, behalve bij eene soort van Antilopen, aantrest, is om zijne gedaante zeer merkwaardig. Hij bestaat uit vliezen, die inwendig in onregelmatige cellen verdeeld zijn en heeft aan de punt twee kleine openingen, waarvan de eene naar het midden, de andere evenwel tegenover de voorhuid zich bevindt. In de nabijheid dezer openingen bevinden zich klieren, en iets klierachtigs roodachtig vleesch. Bij de jonge dieren is hij hol, bij de manbaren evenwel met muskus gevuld. De reuk van den in den buidel zich bevindenden muskus is bij alle dieren niet dezelfde, hetwelk

{==591==} {>>pagina-aanduiding<<}
waarschijnlijk van het verschillende verblijf dezer dieren en van het aldaar zich bevindende voedsel afkomstig is. In Siberië en aan de Chinesche grenzen heeft de muskus eenen gemengden, met het bevergeil overeenkomenden reuk, daarentegen is de reuk van den Thibetschen zuiverder, doordringender en sterker, en deze alleen moet ten geneeskundige gebruike aangewend worden. De eerste, die in den handel onder den naam van Siberischen of Russischen muskus (Muscus moscoviticus seu cabardinus) voorkomt, onderscheidt zich niet alleen door den reuk, maar hij komt ook in buidels voor, die met witte haren bezet zijn, daarentegen de Thibetsche Muskus (Moschus orientalis seu Tunquinensis) in buidels zich bevindt, die met bruine, korte en weinige haren bezet zijn. Op de Siberische gebergten leeft het muskusdier van dennen, ollanders en andere bergplanten, daarentegen op de bergen van Thibet vindt het meer specerijachtige planten tot voedsel, welke verschillende voedsels wel den grootsten invloed op de verscheidenheid van den muskus hebben.
De muskusbuidel is, om deszelfs hoogen prijs, aan zeer vele vervalschingen onderworpen; dikwijls brengt men kunstige mengsels in den buidel. Men moet daarom naauwkeurig onderzoeken of de buidel heel zij, dan of hij uit tezamengelijmde stukken besta, of eenen naad hebbe. Dikwijls worden ook door eene kleine opening looden hagel in den buidel gebragt, en daardoor op eene bedriegelijke wijze deszelfs gewigt vermeerderd. De buiten den buidel zich bevindende, en in den handel voorkomende muskus (Moschus ex vesicis) mag geen regtschapen Apotheker koopen, want het is blijkbaar een nagemaakt zamenstel. De echte muskus mag niets zandigs bezitten, moet eene matig vaste, korrelige, bruine massa daarstellen, die door het wrijven met een' mes glad wordt, een buitengewoon doordringenden reuk en smaak bezit, in het vuur week wordt, en eene ligte assche nalaat. Te voren hield men den muskus voor onecht, als hij eenen ammoniakalischen reuk op zich zelven, of als hij met potasch gewreven werd, van zich verspreidde, doch na de voortreffelijke onderzoeking van den Heer thieman is dit kenteeken valsch: want de beste muskus wasemt ammoniak uit. Aan denzelfden Scheikundige

{==592==} {>>pagina-aanduiding<<}
zijn wij de verdiensten verschuldigd, dat hij ons met eene ontleding (Analysis) niet alleen van den echt Tunkinschen, maar ook van den Cabardijnschen of Siberischen muskus beschonken heeft, waardoor wij in staat gesteld worden, beide soorten genoegzaam van malkanderen te onderscheiden, en derzelver vervalschingen te ontdekken. De resultaten dezer onderzoekingen komen hierop neder.

I.	Chinesche, Tunkinsche of Thibetsche Muskus.	II.	Siberische, Russische of Cabardinische Muskus.

	1.	Heeft een' eigendommelijken, sterken reuk, in verbinding met een meer of min sterke ammoniaklucht, dikwijls in groote korrels en donkerbruine kleur.		1.	Riekt slechts zwak naar muskus, meer bevergeilaardig, onaangenaam, zonder daarbij aanmerkelijk naar ammoniak te rieken, is geelachtig - bruin van kleur, en komt niet in groote korrels voor.
	2.	Is in zuiver water, zoowel koud als warm, op zich zelven volkomen oplosbaar, eene dierlijke huid op 10 ten honderd nalatende.		2.	Het gedestilleerde water lost daarvan naauwelijks de helft des gewigts op.
	3.	Het Alcohol lost daarvan het vierde gedeelte des gewigts op.		3.	Het Alcohol neemt in de warmte de helft van dezen muskus tot zich.
	4.	Door overhaling met kali en water scheidenzich daaruit 10 ten honderd koolstofzure ammonia.		4.	Door overhaling met kali en water laten zich slechts 0,05 koolstofzure ammonia afzonderen.
	5.	De Aether scheidt daaruit af 0,09 zuivere was; 0,01 hars; 0,60 dierlijke lijm; 0,30 eiwitstof en dierlijke huid.		5.	Door den Aether worden afgescheiden: 0,05 eener onvolkomene wasachtige stof; 0,05 witte hars; 0,50 dierlijke lijm; 0,36 dierlijke huid.
	6.	Door verbranding verkrijgt men: 0,01 kali; 0,03 keukenzout; 0,04 koolstofzure kalk; 0,02 kool.		6.	Door de verbranding blijft niets terug dan koolstofzure kalk.


{==593==} {>>pagina-aanduiding<<}

De Heer bucholz, die deze proeven herhaalde, vond, dat de zijne daarmede overeen kwamen; intusschen bemerkte hij, dat de ammoniaklucht vooral bij den verschen muskus plaats heeft.
Het bewaren van den muskus geschiedt het beste in deszelfs buidels, die men in een suikerglas legt, hetwelk men met eene blaas toebindt, en op eene koele en drooge plaats bewaart (*). Te geneeskundigen gebruike kan men ook eenige buidels ledig maken en den muskus in een glas doen, hetwelk men toestopt en in eene tinnen bus bewaart.

Over den leeuw.

De Leeuw (Leo), het moedigste en prachtigste, doch tevens het verscheurendste aller dieren, wordt met regt (om zijne grootte, wreedheid, sterkte en verschrikkelijk aanzien) de Koning der Dieren genoemd, is rosbruin van kleur, met eene vlokkige punt aan de staart en prachtige manen, die alleen aan de mannetjes eigen zijn en niet dan na het tweede jaar hunner geboorte ten voorschijn komen, maar dan ook schielijk hunnen groei krijgen. Zijn hoofd is dik, met een vierkant voorhoofd, tamelijk groote en scherpziende oogen. Zijne kaken bestaan uit zeer groote en sterke beenderen, waarvan ieder met 14 tanden voorzien is, namelijk 4 hondstanden, 4 snijtanden en 6 maaltanden; van de hondstanden zijn er doorgaans 2 groote en 2 kleine: de grootste zijn 1½ duim lang. Zijne tong is scherp en vreeselijk ruw, met een groot getal horenachtige punten voorzien, die naar de keel omgebogen zijn. Aan de voorpooten is hij met 5 en aan de achterpooten met 4 scherpe, spitse en sterke klaauwen voorzien, is zwaar gespierd en heeft eenen zeer statigen gang. Zijne beenderen zijn zeer hard, zelfs zoo, dat ze tegen elkanderen geslagen, even als vuursteenen, vuur geven.
Van zijne edelmoedigheid verhaalt Pater labat,

{==594==} {>>pagina-aanduiding<<}
‘dat eene vrouw, met haar kind op den arm, eenen Leeuw te gemoet komende, haar kind van schrik liet vallen en wegliep; doch de liefde tot het kind haar terug roepende, viel zij al weenende en biddende voor den Leeuw op hare knieën, die reeds zijn' eenen klaauw op de borst van het kind geplaatst had; doch de Leeuw, hierdoor bewogen schijnende, liet hen beide liggen.’ Of dit eene ware geschiedenis, dan eene fabel zij, willen wij het liefst niet beslissen. Hij maakt een vreesselijk gebrul, dat zeer ver kan gehoord worden, doordien hij brullende zijnen bek naar beneden keert, hetwelk, zoo als buffon verhaalt, door de bergen klinkt, als een gekletter van den donder. Ook zegt hij, wanneer de honden dit hooren, zij alsdan niet willen blaffen. Hij is het eenigste dier, dat alle andere aanvalt, uitgenomen den Olifant en Rhinoceros. Zelfs ontziet hij, door honger gedwongen, den mensch niet.
De Leeuwin is zachtmoediger van aard, doch jongen dragende, dat 3 of 4 tegelijk is, verandert haar karakter geheel, ja is dan woedender en wreedaardiger dan de Leeuw, hetwelk alleen uit liefde tot hare jongen veroorzaakt wordt.
Men vindt dit dier, dat zich in de bosschen en bergen ophoudt in Azië, Afrika, Barbarije, Marocco en Rusland. Ten tijde van aristoteles vond men het zelfs in het bewoond Griekenland. Aan de Kaap de Goede Hoop was het weleer menigvuldig, maar sints het schietgeweer uitgevonden is, en de voor het menschdom zoo schadelijke als schandelijke kampvechten bij de Romeinen in zwang gingen, zijn zij zeer sterk verminderd. In den tijd van 50 jaren zijn er te Rome onder de regering van sulla 100, onder pompejus 315 en onder caesar 4000 Leeuwen in zulke spelen of gevechten omgekomen.
Zij worden gevangen in diepe kuilen, die met aarde bedekt worden, waarop een stuk vleesch gelegd wordt. Zij zijn moeijelijk tam te maken, dan door opium. Op de Parijsche Akademie is eens een jonge Leeuw ontleed ter lengte van 6½ voet en 4½ voet hoog.


{==595==} {>>pagina-aanduiding<<}

Welke is 's menschen meest natuurlijke gestalte? staan, zitten, liggen of gaan?

Geene ijdele en beuzelachtige vraag, mijns bedunkens, is het, welke de meeste natuurlijke gestalte voor den mensch, gelijk ook voor andere levende schepselen zij, te staan, te zitten, te liggen, of te loopen? Altijd te staan voor zulk eene gestalte te houden, zal wel niet ligt iemand beweren, omdat dezelve zeer sterk vermoeit, en geen dier ons bekend is, hetwelk, na geruimen tijd gestaan te hebben, niet gaarne gaat zitten, of zich nederlegt om te rusten. Altijd te zitten zal ook niemand voor zulk eene gestalte houden, naardien zeer weinige, indien een eenige, het zij aard-, vliegende of waterdieren, zich in die gestalte nederzetten, uitgezonderd den mensch, den aap, den hond en de kat. Het liggen schijnt voor het dierlijke wezen bestemd te zijn om te slapen, of te rusten, en aan hetzelve zijne krachten weder te geven, wanneer dezelve door den arbeid, door ziekte, of door zijne natuurlijke zwakheid zijn uitgeput. Daarenboven, kan geene dezer drie gestalten, staan, zitten en liggen, natuurlijk genoemd worden, omdat dezelve de natuurlijke geaardheid zoude vernietigen, indien zij van langen duur waren, naardien geen dierlijk wezen zonder beweging aan zijne natuurlijke behoefte kan voldoen. Loopenis, derhalve, noodig tot onderhoud van het leven; maar loopen is eene geweldige werking, die weldra de ligchaamskrachten uitput, en van geenen langen duur zijn kan. Intusschen kan het niet gezegd worden, dat geene dezer gestalten of houdingen natuurlijk is: want geene andere kan men zich verbeelden, en het ware de grootste ongerijmdheid, te beweren, dat er geene gestalte is, welke aan het dier natuurlijk is. Diensvolgens zoude ik van oordeel zijn, dat al deze vier gestalten, de eene na de andere, naar gelange zijner behoeften, en op onderscheidene tijden, voor hetzelve

{==596==} {>>pagina-aanduiding<<}
natuurlijk zijn. Eigenaardig staat het dier, wanneer het gezond, levendig en sterk is. Gaarne zit het, wanneer het door eene langdurige werkzaamheid onledig wordt gehouden, om door het gemak en de rust, welke het, in dien toestand, geniet, vermoeijing te voorkomen. De slaap, zoo noodzakelijk tot het leven, en somtijds de sterke vermoeidheid en de uitputting der levenskrachten, noodigen het om zich neder te leggen, als, ter zijner herstellinge, het spoedigste en gemakkelijkste middel. De onvermijdelijke behoeften des levens, eindelijk, noodzaken het, van tijd tot tijd van plaats te veranderen, en zich te bewegen. Daarenboven kan het maaksel van het dierlijke ligchaam ons den leiddraad in de hand geven ter vergelijkinge van deze onderscheidene ligchaamsgestalten, en derzelver gebruik te ontdekken. Wanneer de mensch overeind staat, is zijn geheele ligchaam, hetwelk in rust schijnt te zijn, nogtans in werking. De spieren, de trekkers en de zenuwen, van het hoofd tot aan de voeten, uitgezonderd de armen en de handen, zijn gespannen om het vast en stevig overeind te houden. Wanneer het in eene zittende gestalte is, rusten de voeten, de beenen en de dijen; maar het bovenste gedeelte van het ligchaam is nog werkzaam, hoewel met minder inspanning. In de liggende gestalte zijn al de ligchaamsdeelen in rust: hoewel wij gewaarworden, dat een langdurig liggen in dezelfde gestalte ons vermoeit, en ons noodzaakt, ons om te wenden, en van ligchaamshouding te veranderen, om eenen vrijen en evengelijken loop aan de levensgeesten te geven in de deelen, op welke het ligchaam lang gelegen had, en waaruit dezelve, door de drukking, gedreven waren.
Het is om al deze redenen, dat, in welke of hoedanige gestalte het dier zich plaatse, hoe gemakkelijk dezelve ook zij, hetzelve weldra vermoeid is, om reden, dat, in deze gestalte, de loop der levensgeesten in al de deelen niet gelijkelijk geschiedt, en dezulke, die minder toevloed ontvangen, dan zij noodig hebben, door die berooving eene soort van pijn gevoelen, welke wij vermoeidheid noemen. Maar onder het gaan of loopen, als zijnde al de ligchaamsdeelen onder hetzelve in aanhoudende en hevige werking, heeft er

{==597==} {>>pagina-aanduiding<<}
eene zoo groote verspilling van levensgeesten plaats, voornamelijk in de deelen, welke tot het loopen dienen, dat de natuur welhaast zoude uitgeput zijn, indien dezelve niet door de rust hersteld wierden.

Over de behandeling der lijken bij verscheidene volken.

De vraag: Wat wordt er bij de onderscheidene volken des aardbodems van het menschelijk ligchaam, zoodra hetzelve schijnbaar of wezenlijk van de ziel verlaten, en dus wezenlijk een lijk of slechts een schijndoode is? moet voor het menschdom, met betrekking op het mishandelen en vermoorden der schijndooden, van groot aanbelang zijn, en eenige bouwstoffen ter beantwoording van deze vraag zal men hier niet onverwacht vinden.
Wij, benevens vele andere volken, bedekken het lijk met aarde, of begraven hetzelve. Hier te lande en overal, waar het hout nog niet zeer zeldzaam is, geschiedt dit in eene naauwe woning van eene kist, welken den schijndooden het wezenlijk sterven oneindig verzwaart. In landen, waar het hout schaarsch is, bij voorb. in Spanje en Portugal, begraaft men de lijken zonder kist. - Het Heidensche Rome, benevens vele andere Natiën, verbrandden de lijken, en somtijds ontwaakten de schijndooden, gedurende dat men dezelve braadde. - Egypte maakte zijne Mummies, en droogde de lijken in het brandend heete zand. - Op het eiland Formosa of Tayavon leggen de inwoners hunne dooden op eene verhevene stellaadje, onderhouden vuur daaronder en droogen ze; na den negenden dag wikkelen zij ze in matten en leggen ze op eene nog hooger stellaadje. Nadat zij drie jaren gestaan hebben, worden zij eindelijk begraven. - De inwoners van Corea begraven ze insgelijks eerst na het derde jaar. - De Samojeden begraven het lijk, maar bedekken hetzelve met eene soort van ketel, ‘opdat bij het vallen der aarde de ziel niet verstikt worde.’ De Indianen aan den Orenoko-stroom laten

{==598==} {>>pagina-aanduiding<<}
de lijken hunner Regenten verrotten, en als het vleesch vergaan is, versieren zij het geraamte met edele gesteenten, goud en vederen, en hangen het in eene hut op. - Volgens het verhaal van aelianus naaiden de Colchiers hunne dooden in ruwe ossenhuiden en hingen ze aan kettingen op. Apollonius rhodius maakt van ditzelfde gebruik gewag. - De bewoners van Chili dwingen hunne dooden in de ligging van een kind in 's moeders ligchaam en zetten ze zoo op eene zes voet hooge stellaadje. - Soortgelijke gebruiken hebben ook de Otaheiters. - De grootste verscheidenheid vindt men bij de vereerders van dalai lama. De wijze van behandeling van het lijk hangt af van het uur des dags, waarop de ziel, zoo het schijnt, het ligchaam verlaten heeft, en van het oordeel der Priesters. 1) Zij verbranden de ligchamen hunner Lama's, Khans, Noions, en in het algemeen van lieden van rang, vermengen de asch met wierook en zenden dit mengsel naar Thibet. 2) Zij bewaren het in eene kist, die zij met steenen vullen. 3) Zij dragen het op de toppen der bergen en geven het ten prooije aan de honden en vogelen des hemels. 4) Zij vergasten hunne honden daarop, werpen de beenderen in het water en geven het hoofd aan de naastbestaanden terug, die hetzelve eerbiedig naar huis brengen. Eindelijk 5) begraven zij het lijk, even als wij.

Beproefd middel tegen de weergluizen.

Om van dit lastig ongedierte bevrijd te worden, roere men 6 lood vitriool met 1 pond heet water zoo lang in eene aarden pan, tot dat de vitriool gesmolten is. Met dit water bestrijke men, door middel van een' kwast, al de voegen en reten der bedsteden. Of men strooije eenige handenvol noteboomsbladen in de bedsteden, hetwelk even voldoende is.
Ook kan men het volgende goed bevondene middel tegen de weegluizen aanwenden:

{==599==} {>>pagina-aanduiding<<}

Men neme 4 lood gemeene snuif, een half pond zeep, en een pond brandewijn, late dit in een' koperen ketel twee- of driemaal 24 uren staan, en menge daarvan onder de eerste witkalk, waarmede men de muren zal witten en bestrijke ook daarmede de voegen en reten der bedsteden.

Vergelijking tusschen Alexander, Hannibal, Scipio en Cesar.

Toen minos, tusschen alexander, hannibal en scipio het oordeel uitsprak, door lucianus vermeld, aangaande den voorrang dezer drie voorname Veldheeren, en aan alexander den eersten, aan scipio den tweeden, en hannibal den derden rang toewees, zoude ik niet met zijn gevoelen hebben ingestemd, zoo min als met dat van appianus, die er hetzelfde vonnis over streek, in zijn Werk, hetwelk hij over de oorlogen der Romeinen in Syrie heeft geschreven. Blijkbaar is het, dat zij over de verdiensten dezer Veldheeren geoordeeld hebben uit het gelukkig slagen hunner ondernemingen en derzelver gevolgen, en niet, zoo als zij hadden behooren te doen, uit hunne daden, op zich zelve beschouwd, en uit de omstandigheden en de gesteldheid der tijden en zaken. Indien zij daarover hunne gedachten hadden laten gaan, zouden zij, naar mijn begrip, den voorrang hebben moeten geven aan hannibal, den tweeden rang aan scipio, en den derden aan alexander. Ik spreek alleen van de krijgskundige hoedanigheden: want indien men hen van de zijde hunner persoonlijke hoedanigheden beschouwd, dunkt mij scipio de braafste man van hun drieën geweest te zijn, om zijne wijsheid, zijne gematigdheid, en zijn geheel levensgedrag. In alexander ontmoet men vele trekken van een voortreffelijk karakter, van edele grootmoedigheid, van heldendeugd, doch misvormd door eene overmate van woestheid, door eene oploopendheid en geweldige opstuivinge, door eene dwaze en belagchelijke verwaandheid, en door de buitensporigheid zijner ont-
{==600==} {>>pagina-aanduiding<<}
werpen. In hannibals gedrag bespeurt men den woesten en wantrouwenden geest zijner natie, van alle menschlievendheid ontbloot, ongetrouw aan zijne verbonden en aan zijne
beloften. Maar het zijn hunne zedelijke hoedanigheden niet, welke hier in aanmerking komen; het zijn hunne krijgsdeugden alleen, welke hier mijne opmerking trekken: en in dit opzigt geef ik verre weg den voorrang aan hannibal. Hij voerde den oorlog tegen de dapperste mannen, de best geregelde troepen en den magtigsten Staat der toen bekende wereld, zelfs den overwinnaar van zijnen eigenen Staat. Den ouderdom van vijf en twintig jaren had hij nog niet bereikt, toen hij tot Opperbevelhebber der legers van Karthago werd verkozen. Binnen den tijd van drie jaren veroverde hij Spanje, trok over de Pyreneen, baande zich eenen weg door het hart van Gallie, versloeg al wat hem tegenstand bood, en trok over de Rhone, in het gezigt, en in weerwil des tegenstands der Galliers; aan het hoofd van zijn leger trok hij over de Alpen, met eene onversaagdheid en beleid, voor welke men den vroegeren hercules alleen bekwaam zoude geoordeeld hebben. In een onnoemelijk getal veldslagen drong hij door tot in de Romeinsche legers, aangevoerd door bekwame Veldheeren, van beproefde dapperheld, zonder bijkans eenigen tegenspoed te ontmoeten. Den oorlog en den schrik voerde hij tot zelfs voor de poorten van Rome; en hoewel hij slechts flaauwen bijstand genoot van zijne landgenooten, die hem zijnen roem benijdden (*), vond hij, echter, middel, om zich zestien jaren lang te handhaven in een vijandelijk land. Toen hij het verliet, deed hij het vrijwillig zonder daartoe genoodzaakt te zijn door geweld, maar alleen om te gehoorzamen aan de bevelen der Karthagers, die hem opontboden. Indien hij eenen veldslag tegen scipio heeft verloren, hij verloor dien tegen de
Romeinen, het krijgshaftigste volk van dien tijd. En wie of waar is de Veldheer, die, in eene lange reeks van oorlogen, nooit het hoofd heeft gestooten? Wischt het verlies van eenen veldslag den roem uit van een oneindig aantal overwinningen? Waar is het, dat

{==601==} {>>pagina-aanduiding<<}
deze overwinning zeer luisterrijk was, omdat zij een einde maakte aan den tweeden Punischen oorlog, niet zoo zeer om het verlies, hetwelk aldaar de Karthagers leden, als om hunne barbaarschheid, en de woestheid hunner Regenten, welke hannibal geene vrijheid gaven tot het nemen van de noodige maatregelen ter herstelling van dit verlies. De Koningen van Azië, antiochus en prusias, tot welke hij zijne toevlugt nam, leden zij wel het geringste verlies, zoo lang hij met hunne zaken zich bemoeide, en hun wantrouwende en onbestendige geest hem niet noodzaakte, bedacht te zijn op zijne eigene veiligheid? Wanneer, derhalve, scipio, bij lucianus en appianus, met hannibal den draak stak, omdat hij zich zelven boven hem had durven verheffen, door welken hij overwonnen was, schijnt hij mij niet gezond en bestaanbaar te redeneren, als zijnde eene enkele gebeurtenis niet genoeg om hun geschil te beslissen. - Wat alexander aangaat, dezen plaats ik slechts in den derden rang. In den vollen bloei zijner jaren bevond hij zich aan het hoofd eens legers van dappere Macedoniërs, door zijnen vader philippus op den krijg afgerigt, doch allen arme lieden, die de zaligheden des gezelligen beschaafden levens niet kenden, en een dor en onvruchtbaar land bewoonden. Hij was de volstrekte meester van zijn land, en van zijne troepen, geenen anderen dan zijnen eigenen wil kennende, om oorlog te beginnen, denzelven op zijne eigene wijze te voeren, en, zoo lang hem goeddacht, voort te zetten. Hij had te doen met eenen vijand, door wellust en vermakelijkheden, en door eenen langdurigen voorspoed van alle veerkracht ontbloot, en met zuidelijke volken, uit hunnen aard lafhartig door de warmte van hun klimaat, en altijd minder in
dapperheid en kloekmoedigheid dan de volken van het Noorden. Alexander was in der daad dapper, onverfaagd en welberaden, maar ligtvaardig en onbezonnen; dapper als soldaat, maar niet als kapitein; dapper door ligchaamsgestel, maar niet met verstand, en van zijnen moed geen gepast gebruik makende tot heil van zijn leger en van zijne onderdanen. Indien wij in de vergelijking van deze beroemde Veldheeren cesar mede deden optreden, van welk eenen kant men hem ook beschouwde, zoude men hem ongetwijfeld

{==602==} {>>pagina-aanduiding<<}
den voorrang moeten toewijzen, en erkennen, dat de verloopene eeuwen geen voorbeeld opleveren van een' zoo grooten zamenloop van deugden, en dat cesar het meesterstuk der natuur geweest is.

Herders en krijgsleven der Tartaren en Turken.

De Turken en de Tartaren zijn afstammelingen der aloude Scythen, zoo vermaard in de Geschiedenissen, en hebben derzelver woesten aard, en onbeschaafde en wilde levenswijze gedeeltelijk behouden. Die Scythen waren meestal herdersvolken. Hun herdersleven was de naaste voorbereiding tot het krijgsleven: want altijd bevonden zij zich in het veld, waren altijd zwervende, altijd te paard, of op wagens, die, gedurende den nacht, met eene ligte tent overdekt waren; met geene andere toerusting zich belastende dan met het noodzakelijke; een sober leven leidende, en tot spijze zich met het voedsel vergenoegende, hetwelk zich als van zelf aanbood, boomvruchten, melk, bloed, of het vleesch hunner paarden. Indien deze levenswijze hun niet de verkwikkingen des levens bezorgde, dezelve onthief hen althans van de zorgen, die daarmede gepaard gaan. Huisgeraden, tot gerijf dienende, behoefden zij niet, zoo min als tot sieraad hunner woningen, naardien zij in hunne wagens sliepen of op vloerkleeden, langs den grond gespreid. Diezelfde vloerkleeden verstrekten hun tot stoelen en tafels. Eenige kannen en aarden potten waren al hun keukengereedschap. Ligt valt het te denken, dat zoodanige menschen van lezen noch schrijven werk maakten. Indien evenwel de nood hen drong, schrijvers onder hen te hebben, bekwaam tot het stellen van lijsten en registers van hunne namen, familien, natiën, kudden, woningen en weiden, dan dienden hun de bladen of de schorsen van boomen voor papier, de punt van een mes, of van een' pijl, of een harde en scherpe doren voor eene pen, en hunne linkerhand voor eene tafel, om er met

{==603==} {>>pagina-aanduiding<<}
de regterhand op te schrijven. Om het paardenvleesch te bereiden, hetwelk zij op hunne gastmalen aten, sneden zij het in vrij dunne reepen, welke zij tusschen den rug en den zadel hunner paarden leiden; de ligchaamswarmte des diers kookte dezelve, die voorts met het afdruipende zweet gesausd werden. De Turken en de Tartaren, die van hen afkomstig zijn, hebben nog veel van hunne zeden overgehouden. Het missen van al de gerijfelijkheden, op welke wij zoo zeer gesteld zijn, maakt hen gehard tot den arbeid, en beveiligt hen tegen de weelde, die de pest der goede zeden en der Staten is. Dit ondervonden de oude Perzianen, toen zij, door grooten rijkdom en langdurigen voorspoed, verwijfd geworden, niet bestand waren tegen eene handvol Macedoniërs, een arm volk, hetwelk strenge zeden had behouden, en, door zijne armoede, dapper en krijgszuchtig was. Het was dezelfde weelde, die den moed en de krijgstucht der Chinezen verslapt hebbende, hen deed bezwijken onder den inval der Tartaren, die heden aldaar regeren.

De zonderlinge loterij.

Mijne Heeren de Schrijvers der Hedend. Vaderl. Bibliotheek!

‘Onlangs las ik, in een buitenlandsch Tijdschrift, de volgende zonderlinge anekdote. Ik vertaalde dezelve, en maak u thans meester van het stukje. Kunt gij goedvinden, in uw geacht Mengelwerk, daarvoor eene bladzijde of wat in te ruimen, gij zult er, twijfel ik niet, den meesten uwer Lezeren geenen ondienst mede doen.’
Onlangs deed eene jonge Juffer, in de Nieuwspapieren, bekend maken, dat zij te rade was geworden, zich te laten verloten. Het berigt hield in, dat zij drie en twintig jaren oud was, eene goede opvoeding had gehad, van een goed gedrag was, en ruim dertig duizend guldens aan onbezwaard kapitaal bezat. Een portret, hetwelk deze Bekendmaking verzelde, vertoonde eene schoone tronie en bevallige ge-
{==604==} {>>pagina-aanduiding<<}
stalte. ‘Sints eenige jaren,’ zelde Mejuffer fortuna (zoo noemde zich de onbekende) ‘heb ik verscheidene vrijers gehad; maar mijn vader had op elk' derzelven iets te zeggen. Dewijl verre de meesten meer om mijn geld, dan om mijn hart aanzoek deden, wees ik ze allen van de hand. Slechts een van hen was mij niet onverschillig; maar mijn vader weigerde ook hier zijne toestemming. In mijne droef heid nam ik het besluit, aan geene voorslagen meer het oor te leenen, en den tijd af te wachten, dat ik meesteres van mijne hand zijn zoude. Maar, in dien tusschentijd, trad mijn trouwelooze in den echt, zonder er mij kennis van te geven. In meerderen getale dan ooit bieden er zich vrijers aan, en het staat aan mij alleen, onder hen eene keuze te doen. Maar hoe hem te onderscheiden, die den voorrang verdient om zijne onbaatzuchtige liefde? Wanhopende, door eigene keuze, daarin gelukkig te slagen, wil ik de zaak aan het lot overlaten, hetwelk, gelijk ik durf gelooven, door de Voorzienigheid zal bestuurd worden. Diensvolgens verklaar ik hier, dat hij, die in de eerstvolgende B...Loterij het hoogste lot zal trekken, door mij als echtgenoot zal erkend worden, door den hemel voor mij bestemd. Mijn gedrag en mijne liefde zullen hem weldra doen ondervinden, dat hij ook het hoogste lot van huwelijksgeluk getroffen heeft. Niet meer wil ik voor eene gelukzoekster worden gehouden, dan eene menigte arme meisjes, over welke de ouders dagelijks door, zoo genaamde, huwelijken uit welvoegelijkheid beschikken. Hierom betuig ik, mij geheel aan het lot
te onderwerpen.’
Het lot kostte een' halven Rijksdaalder. De zonderlingheid dezer aankondiging, de luimigheid der jonge Juffer, de geringheid der inlage, alles moest grooten toeloop van spelers lokken. Meer dan één jongman nam voor zich zelven twintig loten; vele getrouwde lieden namen ook zoo veel, zonder te denken aan de bedremmeling, in welke zij zich zouden bevinden, indien de schoone door het rad der fortuin hun werd toegewenteld. Meer dan één Regtsgeleerde verklaarde, in gezelschappen, in welke over het geval gesproken werd, dat de ongenoemde Dame

{==605==} {>>pagina-aanduiding<<}
het regt had, den winner tot eene echtverbindtenis te noodzaken, welke ook zijne voorasgaande verbindtenissen mogten wezen. Voor het overige was Mejuffer fortuna het onderwerp van alle gesprekken geworden. Velen dier nieuwskramers, voor welke niets verborgen is, gaven van ter zijde te verstaan, dat zij de jonge Dame kenden, en, indien hunne gewone bescheidenheid hen niet terughield, haar aan hunne vrienden zouden bekend maken. Met veel bitterheids voeren de vrouwen uit tegen de onbetamelijkheid van Mejuffer fortuna's gedrag; zonder blozen konden de jonge meisjes niet over haar hooren spreken; en meer dan ééne oude vrijster, na verklaard te hebben, dat zulk eene onbeschaamde een schandaal voor de sekse was, nam heimelijk voor, zoodra mogelijk, zich te zullen laten verloten. Gedurende deze redewisselingen was de Loterij spoedig vol; nergens was bij de Kollecteurs een lot te bekomen. Eindelijk verscheen de groote dag, dat de trekking zoude geschieden. Een Hoogleeraar aan het Kollegie van eene kleine stad in Saksen was de gelukkige sterveling, wien het blinde geval de schoone onbekende toewees. Ongelukkige! Hij had in de Loterij ingelegd, zonder te denken wat hij deed. Het overlijden van zijnen vader maakte het hem tot eenen pligt, het bestuur over eene Apotheek op zich te nemen, van welke zeven achtereenvolgende generatien in geslacht een fatsoenlijk bestaan gehad hadden. Hier kwam nog bij, dat hij reeds verloofd was. Maar evenwel, de dertig duizend guldens van Mejuffer fortuna waren een geducht tegenwigt tegen de gevoelens en de vroegere ontwerpen des verliefden, maar voorzigtigen Apothekers. In zijne verlegenheid raadpleegde hij heimelijk eenigen zijner vrienden, en derzelver antwoorden verdubbelden dezelve. Op zekeren dag, dat hij, met zijn Loterljbriefje in de hand, zijne oogen op het Nummer gevestigd hield, hetwelk het geheim zijner bestemming bevatte, ontving hij
den volgenden brief:

‘mijnheer!’

‘Naar ik verneem, heeft het lot u bestemd tot medgezel van mijn bestaan. Het is deze hoedanigheid, aan welke ik reeds het onbepaaldste vertrou-
{==606==} {>>pagina-aanduiding<<}
wen schuldig ben; ik zal er u een sprekend bewijs van geven. Sedert den dag, dat ik van mijn persoon en bezittingen eene loterij gemaakt heb, is er een voorval gebeurd, voor mij van de uiterste aangelegenheid. De persoon, aan welken ik, voor eenigen tijd, mijne hand wenschte te geven, heeft zijne vrijheid wederom bekomen door het overlijden zijner echtgenoote; spoedig gaf hij er mij kennis van, verklarende, dat, ondanks zijn schijnbaar honend gedrag, zijne gevoelens omtrent mij niet veranderd waren. Mijn hart....wie kan voor zijn hart instaan?...heeft hem steeds toebehoord. Met en door hem alleen kan er voor mij nog eenig geluk op de aarde bestaan. Hij eischt geen huwelijksgoed; hij zal geen dukaat aannemen: om mijn persoon is het hem alleen te doen. Maar, naardien mijn geweten mij verbiedt, nadeel toe te brengen aan het nageslacht, hetwelk uit mij zal voortkomen, zoo behoor ik aan den lieveling van mijn hart, met al wat ik aan roerende en onroerende goederen bezit.’
‘Ziedaar, Mijnheer! eene openhartige belijdenis, zoo als gij zelf zult moeten erkennen. Intusschen, indien het u behage, mij aan mijn woord te houden, hetwelk u zestig duizend aankondigingen van mijne Loterij plegtig gegeven heeft, dan zal ik het doen, en ben de uwe. Maar ik sta er niet voor in, dat ons huishouden niet een voorportaal van de hel zijn zal. Zoo lang ik leef zal ik u niet beminnen; niets anders zal ik in u zien dan den verwoester van mijn geluk. Eindelijk, om niets te verzwijgen, nimmer zal ik besluiten, aan eenen vijzelstamper, welke ik niet ken, iets toe te staan, hetwelk ik wreed genoeg geweest ben te weigeren aan den beminnelijken en schoonen jongeling, die het eerst mijn hart deed kloppen.’
‘Laat ons tot het stuk komen, hetwelk u naast aan het hart moet liggen. Kundige Regtsgeleerden hebben mij verzekerd, dat ik met de teruggave van den halven rijksdaalder, welken uw lot u gekost heeft, geheel van u af zijn zal; maar de hemel verhoede, dat ik u een zoo slecht denkbeeld van mijne kieschheid zou doen opvatten! Ik bied u eene somme aan van tien duizend guldens klinken-
{==607==} {>>pagina-aanduiding<<}
de munt. Deze somme zal kunnen dienen om het getal der flesschen en potten van uwen winkel te vergrooten, en voorzeker u niet minder beminnelijk maken in de oogen van de eene of andere schoonheid in de plaats uwer woning. Geen mensch zal grooter deel nemen in het gelukkig slagen van uwe nering en van uw huishouden, dan

Uwe onderdanige Dienares

fortuna.’

De verstandige Apotheker verspilde den tijd niet met overleggen; in alle Nieuwspapieren deed hij bekend maken, dat hij de tien duizend guldens aannam. Na verloop van weinige dagen werd hem die somme, door een onbekend persoon ter hand gesteld.
Verlangt men nu te weten, wie deze Dame fortuna, en die Loterij ware, die, in de jaarboeken der wereld, misschien, geen voorbeeld heeft? Zie hier de oplossing van het raadsel. Drie fortuinzoekers hadden berekend, dat eene zoo zonderlinge aankondiging niet kon nalaten, den onfeilbaren aftrek van zestig duizend Loterijbriefjes, tot een zoo geringen prijs, te bezorgen, en voorhands honderd onderscheidene middelen beraamd om de echtverbindtenis te voorkomen. De uitkomst leerde, hoe naauwkeurig de drie guiten het stuk overlegd hadden. Zij gaarden zeventig duizend guldens, van welke eene opoffering van tien duizend guldens hen in het bezit stelde.

De heilige, of het natuurlijk wonder.

(Naar het Hoogduitsch van langbein.)

In Bohemen was een Priester, die elken kus, welke niet door den huwelijksband bij het outer geheiligd was, vervloekte. Hij sprak den kerkban uit over elk eenen, die eenen kus gaf of ontving, hiervan was niemand uitgezonderd, zelfs dreigde hij ieder een, het zij jongeling of meisje, die zich aan deze contra-
{==608==} {>>pagina-aanduiding<<}
bande waren vergreep, met de ijsselijkste straffen der hel. Zijne dienstmaagd was eene oude weduwe met een gerimpeld vel en grijze haren; ook deze verdoemde elken kus, hoe kuisch, hoe onschuldig dezelve ook wezen mogt.
Eens kwam een pelgrim bij dezen zonderlingen man; deze vreemdeling keerde terug uit verre landen, en gaf aan dien Priester, die hem eenen beker met wijn ter verkwikking had aangeboden, eenen bruinen harden steen, van eene geheel bijzondere soort, ten geschenke. De Geestelijke zond dit geschenk, welks naam voor hem een raadsel bleef, met den eersten post naar Praag, en schreef aldaar aan eenen beeldhouwer: ‘maak van dezen steen, wiens gelijken ik nog nooit heb gezien, voor de kerk van mijne gemeente het beeld der H. ursula!’
Het beeld werd vervaardigd, en kwam geheel en gaaf terug bij den Priester, die het zeer statelijk, van eene groote schaar verzeld, op het hoogaltaar, waar men reeds eene plaats voor hetzelve had uitgekozen, plaatste.
Digt bij de nis, waarin de H. ursula werd geplaatst, stond een kleine onbekende Heilige; dit beeld was van ijzer, en naauwelijks, van het hoofd tot de voeten, zeven duimen lang. Het aangezigt en baard van dit beeld was geheel met roest bedekt, en het scheen, als van den hemel en de menschen verlaten, daar te staan.
Deze onverschilligheid, welke men hem jaren lang betoond had, kon hij niet langer verdragen, hij wilde de aandacht van het volk naar zich trekken. Hij begon zich, zoodra zijne buurvrouw verscheen, op zijne plaats te bewegen, en begaf zich naar den kant der nis, waarin hij reeds, sedert onheugelijke tijden, had gestaan. ‘O! welk een wonder!’ riep het volk; on zie! de kleine dwerg sprong zeer vlug, gelijk een kikvorsch, over naar de H. ursula, en sloot zich zoo vertrouwelijk en teeder aan haar vast, als of hij zijne bruid, na eene veeljarige scheiding, wedervond.
De Priester beefde terug, zijn bloed verstijfde in zijne aderen, en hij beschouwde deze gebeurtenis eenige oogenblikken, zoo stijf en stom, als of hij zelf van ijzer ware geweest. Niets verwonderde hem meer, dan dat de H. ursula den onbeschaamden niet af-
{==609==} {>>pagina-aanduiding<<}
wees, maar even koelbloedig bleef. Zijn gezigt begon te gloeijen, en hij beval, met eene geslotene vuist, den kleinen booswicht, naar zijne plaats terug te keeren. Doch het kleine mannetje zag en hoorde niet.
‘Is het mogelijk’ - riep hij uit - ‘dat een heilige het waagt, om deze plaats zoo te ontheiligen? - En gij, H. ursula! verjaagt dien stouten karel niet? Het schijnt zelfs, dat zijn bezoek u bevalt.’ - De Heilige sprak geen woord. - ‘Ach!’ - sprak hij al zuchtende - ‘gij zijt, voorzeker, van dezelfde soort, beide zijt gij even slecht, en ik ben niet waardig mijne priesterlijke waardigheid langer te bekleeden, als ik deze heiligschennis langer dulde.’
Geheel vergramd zijnde, trok hij een groot mes, dat hij bij zich droeg, uit de scheede, en stiet verwoed toe op het verliefde paar. Toen zag men nieuwe wonderen; want ursula maakte zich meester van het mes, terwijl de Priester alleen het hecht in de hand hield.
Zulk eene gebeurtenis kon den dappersten man met vrees vervullen. De ontwapende Priester stond, drie minuten lang, geheel door vrees en verwondering verstijfd, onbewegelijk, en zuchtte eindelijk: ‘Dit zijn bedenkelijke gebeurtenissen! Dit Godshuis is ontheiligd! Geliefde Christenen! vlugt van hier. - Ik wil alles, wat gij gezien hebt, terstond aan den Bisschop melden.’
Toen hij daarop, vol vrees, de kerk verliet, riepen de jongelingen en meisjes vrolijk uit: ‘O! hoe dikwerf heeft hij niet een ijsselijk leven over eenen enkelen onschuldigen kus gehouden! nu ziet hij toch ook, dat de Heiligen elkanderen beminnen.’
Terwijl men de kerk sloot, hield een man te paard voor derzelver deur stil. Het was de vriend uit Praag, die een plaisierreisje deed, en nu het geld, dat hij aan het beeld van ursula had verdiend, kwam vragen, om met hetzelve gemakkelijker zijne reize voort te zetten.
‘Ach!’ - riep de Geestelijke - ‘welkom, mijn lieve zoon! ik ben verpligt, om u te betalen; doch ursula heeft hier veel kwaads gebrouwen. Een' ijzeren schepsel, dat wij, tot op dezen dag toe, in

{==610==} {>>pagina-aanduiding<<}
onze eenvoudigheid voor eenen heiligen hielden (dehemel echter mag weten, of het waar zij), sprong met beide zijne voeten te gelijk naar haar toe, en hangt nog, vol van geile liefde, vast aan hare borst.’
De beeldhouwer sprak lagchende: ‘Gij beschuldigt den ijzeren man al te hevig! als hij de heilige Dame hulde bewijst, dan doet hij volstrekt datgeen, wat hij niet laten kan. Het gaat hem even als wij, en als alle zonen der aarde. De tooverblikken der schoonen boeijen ons met eene onweerstaanbare kracht. Vergeef hem toch de vlugheid zijner liefde, want ik schuif alles, de geheele schuld op de aantrekkelijkheden van ursula; want, zonder langer te spotten, zij is, geloof mij, die dit in den grond versta - niets anders dan een ijzeraantrekkende magneet.’
Nu hield alle verwondering op. - De Geestelijke was gerust. De beeldhouwer ontving zijn geld, en vervolgde vrolijk zijnen weg. - -

De historie van Dorantes.

Een zeker Heer, wiens naam ik onder dien van dorantes zal verbergen, was aan eene jonge Juffer gehuwd, hem gelijk in rang en vermogen, en die, zonder eene schoonheid te kunnen genoemd worden, zeer bevallig was. Met groote teederheid gedroeg hij zich jegens haar; van haren kant was zij zeer op hem gesteld; geen paar konde gelukkiger leven, tot dat eene ongelukkige neiging, tot welke de vrouwen maar al te zeer overhellen, den band dier zoete vereeniging verbrak, en beiden even ongelukkig maakte, als zij voorheen gelukkig geweest waren.
Mevrouw dorantes hield naauwe vriendschap met eene jonge weduwe, welke ik klara zal noemen. Van hare kindsheid af hadden zij met elkander verkeerd, en de verandering van haren levenstand had geenen invloed gehad op de gevoelens, welke zij over en weder koesterden. Zelden verliepen er twee dagen, dat zij elkander niet zagen; en naardien doran-
{==611==} {>>pagina-aanduiding<<}
tes zelden uitging, was hij zeer in zijnen schik met een' derden persoon om een ombertje te kunnen spelen.
Klara was zeer schoon, bezat zeer regelmatige gelaatstrekken, had fraaije tanden, en was eene bekoorlijke gestalte. Bij voorkomende gelegenheden had dorantes meer dan eens van deze volmaaktheden met zijne vrouw gesproken; waarvan, hoewel het, gelijk in het vervolg zal blijken, haar niet weinig mishaagde, zij geene kennis schcen te nemen, tot dat hij, op zekeren dag, terwijl zij over de schoonheid van eenige vrouwen van hunne kennis spraken, tot haar zeide: ‘Wel, ik denk niet, dat eene van uwe vriendinnen zoo mooi is als klara.’ - ‘Klara ziet er zekerlijk vrij wel uit,’ hernam zij met eenige statelijkheid; ‘maar zulks kost haar ook geene geringe moeite.’ - ‘Welke moeite,’ riep hij uit. - ‘Wel, om u de waarheid te zeggen,’ hernam zij, ‘al die dingen, welke gij in haar bewondert, zijn louter kunstwerk; zij heeft, weet ik, zeven of acht valsche tanden; wat haar haar aangaat, van nature helt het naar het roode; maar zij wascht het met een zeker water, hetwelk zoo fraai zwart doet schijnen als het zich nu vertoont; en wat hare kleur aangaat, zij gebruikt witte en roode verw; daarenboven slaapt zij altijd in een nachtmasker, om de rimpels te voorkomen.’ - ‘Dat is onmogelijk, mijn lief!’ antwoordde hij; ‘ik heb zoowel oogen als gij, en weet het natuurlijke van het gekunstelde gemakkelijk te onderscheiden.’
‘Gij mannen,’ was haar wederwoord, ‘wordt in deze dingen dikmaals bedrogen; indien gij haar op eenen morgen zaagt, zoudt gij overtuigd worden van de waarheid van hetgeen ik zeg, en van nog meer daartoe. Maar ik heb klara lief, en zoude om geen werelds goed aan iemand willen zeggen, hetgeen ik u gezegd heb.’ - ‘Gij hebt gelijk,’ zeide hij met eenige scherpheid: ‘want, zoo gij het deedt, zoude geen mensch u willen gelooven.’
‘Dan spijt het mij, dat ik er ooit een woord van bij u gerept heb,’ zeide zij op eenen eenigzins trotschen toon. - ‘Het ware beter geweest, dat gij het niet gedaan hadt,’ voerde hij haar gramstorig

{==612==} {>>pagina-aanduiding<<}
te gemoet, ‘omdat het mij geen zeer gunstig denkbeeld geeft van uwe edelmoedigheid, of van uwe opregtheid, en bevestigt mij in hetgeen ik dikmaals omtrent uwe sekse heb hooren aanmerken; te weten, dat nooit eene vrouw gunstig over de schoonheid van eene andere spreekt.’ Dit gezegd hebbende, nam hij zijnen hoed, en ging straks ter deure uit.
Mevrouw dorantes, welke haren man nooit voorheen op dien scherpen toon had toegesproken, had nu ongetwijfeld berouw van hetgeen zij had gezegd; doch de woorden waren er uit; zij konde dezelve niet herroepen; en hoogmoed en schaamte gedoogden niet dat zij bekende, onwaarheid te hebben gesproken. Van dien tijd af aan bespeurde zij eene zigtbare vermindering in de teederheid en den eerbied, met welke dorantes haar tot nog toe had behandeld, en begon de onschuldige klara te haten om een ongeluk, hetwelk zij zich zelve op den hals had gehaald; zij behandelde haar met veel koelheid, en beval eindelijk aan hare bedienden om te zeggen, dat zij niet te huis was, wanneer zij haar wilde komen bezoeken. Hierom staakte de schoone weduwe hare bezoeken; en vermits zij wist, niets gedaan te hebben, waarmede zij deze behandeling verdiende, nam zij ook geene moeite om onderzoek te doen naar de reden.
Uit hoe geringe beginsels ontstaan dikmaals de grootste twisten en oneenigheden! - Dorantes, bespeurende dat klara niet meer als naar gewoonte aan zijn huis kwam, twijfelde niet, of zijne vrouw had haar persoonlijk beleedigd, of met anderen over haar even eens gepraat, zoo als zij met hem gedaan had; en van de onregtvaardigheid daarvan een levendig gevoel hebbende, konde hij zich niet bedwingen van eene heimelijke verachting, met verontwaardiging gepaard, tegen haar op te vatten.
Iets toevalligs werkte mede om dit misnoegen op zijne vrouw te versterken. Bij geval ontmoette hij klara op zekeren dag, en haar met zijne gewone beleefdheid aansprekende, vraagde hij naar de reden, waarom zijne vrouw van haar aangenaam gezelschap zoo lang beroofd geweest was? Waarop zij zeer driftig tot antwoord gaf, ‘dat voor zoo veel zij verscheidene bezoeken had afgelegd, en geene tegenbezoeken had ontvangen, konde zij zich niet

{==613==} {>>pagina-aanduiding<<}
vleijen, dat haar gezelschap langer aangenaam was.’ - ‘O, Mevrouw!’ hernam hij, ‘ik hoop niet dat gij zoo laag zult denken over uwe eigene verdiensten, of over onze regtmatige begrippen daaromtrent, dat gij zulk eene gedachte zoudt koesteren. Ik heb zeer veel leeds van mijne vrouws afkeerigheid; maar ik onderstel, dat zij staat maakte, in uwer beider naauwe vriendschap eene verschooning te zullen vinden. Ik hoop, dat gij goedertieren genoeg zijn zult om het te vergeven, en ons daarvan te overtuigen, door ons spoedig te komen bezoeken.’ - ‘Mijnheer!’ was haar antwoord, ‘indien uwe echtgenoote goedvinde, mij te laten weten dat zij te huis zijn zal, zal ik bij haar mijne opwachting komen maken.’ Dit gezegd hebbende, maakte zij eene diepe nijging, en ging met zoo veel spoed van hem, dat hij geene gelegenheid had, haar een enkel woord te antwoorden.
Te huis komende, verhaalde hij haar, wat hem was bejegend, en voegde er nevens, dat, voor zoo veel hij niet vernam, dat er eenige reden was om de verkeering af te breken, hij aan klara eene boodschap zoude zenden om haar te noodigen. Op het eerste noemen van klara's naam werd zij zoo rood als bloed; en toen hij ophield van spreken: ‘Ik begrijp niet, wat zij bedoele,’ zeide zij, ‘met zich zoo veel te laten voorstaan; nooit heb ik haar mijn huis verboden, en indien zij goedvinde weg te blijven, heb ik geene reden om haar eene uitnoodiging te zenden. Doch daar ik zie, dat gij er zoo zeer mede gepleisierd zijt, zal ik om haar zenden.’ - ‘Ik er mede gepleisierd zijn!’ riep hij uit op eenen gemelijken toon. - ‘Ja! om reden dat gij zelve zoo veel belang in deze zaak stelt.’ Dit deed hem alle geduld verliezen. Hij zeide haar, dat zij zich zeer slecht gedroeg; dat zij toonde, een kwaad hart te bezitten; en in gevalle zij in hare wijze van doen volhardde, zij zich zelve zijne liefde en eerbied onwaardig zoude maken.
‘Ik zie,’ riep zij, ‘dat ik die beiden bij u verbeurd heb; maar,’ voegde zij er nevens, ‘het is mijn gedrag of humeur niet, maar het zijn klara's overtreffende bekoorlijkheden, daar ik een zoo groot ongeluk aan verschuldigd ben. - Ondank-
{==614==} {>>pagina-aanduiding<<}
bare, onstandvastige man! is dit het loon voor de teedere genegenheid, welke ik u altijd heb betoond?’
Bezwaarlijk kunnen mannen verwijten verdragen, inzonderheid wanneer zij aan de oorzaak vand ezelve onschuldig zijn, zoo als dorantes met der daad was. Hij antwoordde haar in de scherpste bewoordingen, welke, alzoo zij dezelve konde verdragen noch wederleggen, haar bijkans van gramschap in haren adem deden stikken. Zij vloog in den tuin, en, aan het einde van denzelven op eene bank van zoden nedervallende, stortte zij eenen vloed van tranen, en vierde aan hare klagten den ruimen teugel.
Eene harer meiden, in het achterhuis aan een venster staande, zag haar liggen, en had de oplettendheid van ijlings naar beneden te loopen, en haar te herinneren, dat het kort geleden geregend hebbende, de vochtigheid van den grond voor hare gezondheid nadeelig zijn zoude. De arme Dame was zoo koud als ijs, hoewel de hevige gemoedsbewegingen, welke zij gevoelde, haar verhinderden, eenig uitwendig ongemak te gevoelen. Nogtans stond zij op, en begaf zich naar hare kamer, maar werd van zoo hevige toevallen bevangen, dat zij genoodzaakt was, zich te bed te begeven, alwaar zij den ganschen nacht zeer ongesteld doorbragt.
Intusschen, zonder naar zijne vrouw om te zien, was dorantes uitgegaan, en kwam zeer laat te huis; vernomen hebbende dat zijne vrouw ongesteld was, ging hij in eene andere kamer slapen. In den morgenstond vernam hij naar haar; en toen hem gezegd werd, dat zij veel erger was dan den voorgaanden avond, zond hij straks om den Arts, die het huisgezin bediende.
Deze vond haar in eene hevige koorts, en ijlhoofdig; alles wat voor haar konde gedaan worden, werd vruchteloos te werk gesteld; hare ziekte nam van uur tot uur toe, en, na verloop van twee dagen, wanhoopte men aan haar leven. Op den derden dag liet het zich aanzien, als of zij zich beter bevond; de hevigheid der koorts nam af, en zij was volkomen bedaard. Helaas! de wreede ongesteldheid had de uitwendige deelen alleen verlaten, om op de edeler inwendige deelen met te meer geweld te azen. Thans

{==615==} {>>pagina-aanduiding<<}
had de dood haar aangegrepen; zij had er bewustheid van, en vraagde of dorantes te huis ware? Verstaan hebbende dat hij voor eenige oogenblikken uit de kamer was gegaan, alwaar hij naar haren toestand had vernomen, verzocht zij, dat hij wilde terug keeren, zoo als hij oogenblikkelijk deed.
Zoodra hij naast haar bed plaats had genomen, verzocht zij door een teeken, dat al de aanwezenden het vertrek zouden verlaten. Thans hem bij de hand vattende, sprak zij hem aldus aan: ‘Mijn waarde dorantes! ik voel dat ik hier niet lang meer zijn zal, maar kan de wereld niet verlaten, zonder te bekennen, dat ik mij tegen klara aan de grootste onregtvaardigheid heb schuldig gemaakt. Intusschen was het geene kwaadheid van hart, die mij aldus deed handelen; ik zocht haar hatelijk in uwe oogen te maken, alleenlijk omdat ik vreesde, dat zij u te beminnelijk zoude schijnen. Het was een misslag in der daad, maar het was de misslag der liefde; als zoodanig verzoek ik daarvoor om vergiffenis!’ - ‘Het was eene zwakheid,’ gaf hij tot antwoord, ‘welke ik met leedwezen in u opmerkte. Maar, op mijne eer, nooit koesterde ik eene gedachte omtrent klara, of eenige andere vrouw, ten koste van de genegenheid, van welke ik aan u eene plegtige belofte heb gedaan.’ - ‘Hoe vriendelijk is deze verzekering,’ hernam zij; ‘zij doet mij vermaak zelfs in den dood.’ - ‘Spreek niet van sterven!’ viel hij haar in de reden, haar teeder omhelzende; ‘leef! ach leef! en wees zoo gelukkig als de liefde van eenen echtgenoot u kan maken!’ - ‘Het is te laat,’ zeide zij met eene zwakke stem - en in dat oogenblik van eene stuip overvallen wordende, bezweek zij onder dezelve.


{==616==} {>>pagina-aanduiding<<}

De harp.

(Naar het Hoogduitsch.)

In de vroegste tijden leefde op een der westelijke eilanden van Schotland colma, de eenigste dochter van eenen behoeftigen herder. Naauwelijks was zij van de borst harer moeder gespeend, toen de armoedige omstandigheden harer ouders hen dwongen, hun geliefd kind aan deszelfs grootmoeder, die op een ver afgelegen eiland woonde, ter opvoeding over te geven. De oude vrouw pleegde het kleine meisje met al de zorgvuldigheid eener grootmoederlijke liefde, als een wakker en verstandig tuinman eene zeldzame, en hem toevertrouwde plant. Colma wies op als eene liefelijke bloem des velds: met ieder jaer ontwikkelden zich in haar nieuwe bekoorlijkheden, en zij prijkte thans daar, in den weelderigen bloei van maagdelijke schoonheid, gloeijend, als de roos der liefde, helder schitterend, als de lelie der onschuld, en nog geheel een vlekkeloos kind der natuur.
Graaf arthur, de zoon eens rijken goedbezitters op dit eiland, en toenmaals eerst zestien jaren oud, zag het lieve herdersmeisje zeer dikwijls. Weldra nam hij met haar deel in de vrolijke spelen der landelijke jeugd, en het betooverende harer bevalligheid deed in zijnen boezem gevoelens ontkiemen, die hem met eene zachte warmte vervulden. Overal omzweefde hem colma's beeld als eene vriendelijke schaduwe: in iedere bloem zag hij hare schoonheid bloeijen, in iederen nachtegaal hoorde hij hare melodieuse stem, in iedere ster aan den onbewolkten hemel ontwaarde hij eenen lagchenden straal van haar aanminnig blaauw oog. - Hij werd voor zich zelven een raadsel - hij beminde colma, zelfs eerder, dan dat hij aan dit overzoete gevoel eenen naam wist te geven. Ook colma's hart was getroffen: zij verlangde naar den aanblik van den schoonen jongeling: zijne edele houding: zijne beschaafdere vorming, zijn sprekend oog trokken haar onwillekeurig tot hem: zij

{==617==} {>>pagina-aanduiding<<}
wenschte, hem altijd bij zich te zien, doch, zoodra hij verscheen, geraakte zij in verwarring, en overmeesterde haar eene, voor haar onverklaarbare, angstvalligheid; want de eerste schaamte der vlekkelooze onschuld verstikte de al te welig flonkerende vlam der liefde, en slechts een flaauw vonkje glom in haar binnenste.
Colma was vijftien jaren oud, toen hare moeder stierf. Haar diep bedroefde vader verzocht haar thans van hare grootmoeder terug, om hem en zijne huishouding te ondersteunen. De gehoorzame dochter volgde de roepstem van haren pligt, en verliet de grootmoederlijke hut.
Arthur vernam het voorgenomene vertrek zijner beminde. Hij spoedde zich naar haar. Het denkbeeld van scheiding had zijn hart verscheurd. Sprakeloos stortte hij in hare armen, drukte haar aan zijn hart en bevochtigde haar met eenen stroom van tranen. In dat oogenblik gevoelde ook zij eerst zeer diep, wat zij stond te verliezen. Hare armen openden zich vrijwillig voor zijne smart: hunne lippen roerden malkander aan, en zonder een enkel woord te stamelen, was hen de bekentenis hunner wederzijdsche liefde reeds ontsnapt.
Eindelijk maakte colma zich los. - Vaarwel, arthur! riep zij uit; vergeet mij, wij zien elkander nimmer weder!
Zij snelde in de hut harer grootmoeder. De door duizenderlei kwellingen bestormde Graaf waagde niet, haar te volgen: langzaam en innig ontroerd verliet hij dit tooneel zijner hoogste zaligheid en zijner diepste droefheid tevens. - Den volgendeu dag vertrok colma naar haren vader.
Onder het gewigt harer zielssmarten gebukt, kwam zij bij den braven vader aan, die, onbewust van hetgeen er in zijner dochters hart omging, niets onbeproefd liet, om het goede meisje uit hare sombere stemming te brengen. Nog eene geruime poos bleef zij, onder een dof zwijgen, aan de beelden van het verledene hangen, die haar wakend en droomend omzweefden. De deelnemende zorgvuldigheid des vaders vermurfde het teedere hart der dochter, en haar kommer loste zich in eene zachte zwaarmoedigheid op, De bezigheden in de huishouding veroorzaakten haar

{==618==} {>>pagina-aanduiding<<}
eene heilzame verstrooijing, en eindelijk zegepraalde de koele rede op de overspannene dweeperij. Zij had zich zelve overtuigd, dat de rijke erfgenaam des Graven arthur nimmer haar echtgenoot konde worden, zij besloot, hem te vergeten, en zij werd van toen af veel bedaarder, veel kalmer.
Op het eiland, hetwelk zij thans bewoonde, leefde oscar, een herder, die heinde en ver als de eerste harpenaar van Schotland beroemd was. Een mannelijk-schoon en moedig jongeling, van eene levendige en vurige verbeeldingskracht, de lieveling des volks en het wonder van de hem met verbazing aanstarende menigte, zoo dikwerf hij zijn gevoel in de smeltende toonen van zijn snarengespel in verhevene of roerende gezangen uitademde.
Als toonkunstenaar overtrof hij al zijne tijdgenooten; doch een gedeelte van zijnen roem had hij aan zijne harp te danken. Zij was een onschatbaar erfstuk van een' zijner voorvaderen, eenen edelen bard, en vruchteloos hadden alle kunstenaars beproefd, eene betere, of zelfs eene soortgelijke, te vervaardigen.
Hij zag colma, hare schoonheid, hare bevalligheid, hare onschuld, hare kinderlijke bezorgdheid voor haren vader, hare huishoudelijkheid en haar teeder, gevoelvol hart. Geen wonder, dat hij voor zulk eenen engel in liefde ontvlamde. - Zij luisterde gaarne naar zijne gezangen en de toonen zijner harp, en nooit zong hij schooner gezangen, dan wanneer colma zijne toehoordster was. Als met eenen verheven dichterlijken geest bezield, zong hij dan het huwelijksgeluk, de zaligheid, die eenstemmige harten gevoelen, de vreugde, die gelukkige ouders smaken, de stille genoegens, welke het huisselijke geluk den mensch bereidt, en op deze wijze onthulde hij haar den heimelijken wensch van zijn minnend hart.
Zoete gewaarwordingen ontkiemden dan in haren boezem, en haar, in zachte tranen zwemmend, oog verried hem, dat zij hem verstond.
Twee jaren waren verloopen: zijn hartstogt nam met ieder uur toe, en eindelijk waagde hij, om hare hand te verzoeken. De vader begunstigde den zanger; want deze bezat een aardig sommetje gelds, was algemeen bemind en geëerd, en stond bij ieder als een braaf en dengdzaam jongeling bekend.

{==619==} {>>pagina-aanduiding<<}

Colma kon niets tegen hem inbrengen. De tijd had den gloeijenden indruk der eerste liefde merkelijk verslaauwd: het streelde hare ijdelheid, de gade van den uitmuntenden harpenaar te worden. - Zij gaf hem hare hand. Na verloop van eenige maanden waren zelfs de geringste sporen van dien vroegeren hartstogt geheel uitgewischt. Zij gedroeg zich in haar huwelijk tot volkomen genoegen van haren echtgenoot, en weldra werd, na zijne lieve gade, zijne dierbare harp het kleinood en de vreugde zijns harte.
Thans zond de grootmoeder eenen bode aan haren zoon, met de tijding, dat zij zich zeer ziek en op den oever des doods bevond, en tevens met de bede, hare geliefde klein- en voedsterdochter tot haar te zenden, die zij voor haar sterven gaarne nog eenmaal wenschte te zien.
Terstond was oscar bereid, om den wensch eener stervende genoegen te geven. Ten spoedigste begaf hij zich met zijne colma op weg.
Het was midden in den winter. Een koude, snijdende noordewind loeide en joeg de sneeuw in hooge wolken op.
Van vermoeidheid afgemat en van koude verstijfd, bereikte het reizende paar eindelijk den top van eenen hoogen berg, welken zij moesten overtrekken. Hier bezweek de jonge, zwakke vrouw onder de al te groote inspanning harer krachten. Magteloos zeeg colma neder.
Met de teederste bezorgdheid poogde oscar haar in het leven terug te roepen, en toen zij hare flaauwe oogen weder opsloeg, trachtte hij, vuur te maken, om haar door eenen verkwikkenden gloed te verwarmen. Met moeite verzamelde hij eenig verdord heidekruid; want zelfs deze eenvoudige plant van eenen onvruchtbaren bodem komt op die hooge en ruwe bergen slechts zeer spaarzaam voort.
De brave en bekommerde echtgenoot bedacht zich niet lang: hij bragt der liefde het schoonste offer. Zijne harp, zijne geliefkoosde harp, die hij altijd met zich droeg, werd door hem in stukken geslagen, en het vuur begon helder te branden.
Door den opstijgenden rook werd een jager, die zich in de nabijheid bevond, opmerkzaam gemaakt. Hij naderde het vuur, en was als door den bliksem ge-
{==620==} {>>pagina-aanduiding<<}
troffen, toen hij de jonge, lijdende colma ontdekte. Ook zij zeeg andermaal in onmagt, toen zij haar oog op den vreemdeling sloeg.
De jager betoonde zich zeer deelnemend en bezorgd. Hij bood den reizigers uit zijne weitasch brood en wijn: beiden was, inzonderheid der afgematte vrouw, ten hoogste welkom; want zonder deze hulp zou zij de ondernomene reis bezwaarlijk hebben kunnen voortzetten.
Weldra begon zij zich te herhalen, en na weinige oogenblikken was zij volkomen hersteld. Oscars vreugde kende geene palen, en hij vergat het verlies van zijn snaartuig geheel en al. Met een innig genoegen zag hij, hoe zijne jonge gade zich met den jager onderhield, en gelukkig voor hem, ontkiemde in zijne argelooze ziel zelfs het flaauwste vermoeden niet, dat colma en de schoone jager elkander thans niet voor de eerste maal zagen, hoe vertrouwelijk en hartelijk hun gesprek ook ware.
Helaas! de vreemde jongeling was arthur. - Hij had colma, en zij hem op den eersten blik herkend.
Evenwel, een duister voorgevoel gebood beiden, zich jegens elkander als vreemden te gedragen.
In beider harten ontvlamde de gloed hunner eerste liefde. Beiden thans ouder, beiden thans minder onschuldig, dan in de schoone dagen hunner schuldelooze kindsheid, bezweken voor de verleiding van verbodene wenschen. Deze onverwachte, zoo geheel romaneske ontmoeting, na zoo vele jaren van een heimelijk verlangen, was eene te sterke beproeving. Duizend aanlokkelijke beelden van het verledene traden plotselings voor colma's geest, en van oogenblik tot oogenblik gevoelde zij dieper, dat alleen de speelgenoot harer kindsche jaren hare onverdeelde liefde bezat.
Arthur gloeide van een gelijk vuur; want hij aanschouwde thans de bekoorlijkheden, die hem eenmaal als knaapje ontvonkt hadden, in hare geheele volheid, en hij las tevens in haar oog, dat zij hem ook niet had vergeten.
In oscars tegenwoordigheid bepaalde hun onderhoud zich slechts tot onverschillige zaken; doch arthur, door zijnen hevigen hartstogt weggesleept,

{==621==} {>>pagina-aanduiding<<}
ontwierp heimelijk het verraderlijke plan, om zijne beminde naar een afgelegen eiland te ontvoeren en daar onbekend met haar alle genoegens der liefde te smaken.
Eindelijk drong oscar bij zijne vrouw aan, hunne reis te vervolgen. Op eene beleefde wijze bood arthur zich aan, hen eenige mijlen te vergezellen. Hoe kon men den redder eener beminde gade zoo iets weigeren! Hij volgde het paar.
Weldra vond hij onder weg gelegenheid, colma met zijn oogmerk bekend te maken. Zij gaf zijnen heimelijken wenschen gehoor, en was spoedig bereid, den geliefden harer jeugd alles op te offeren, wat eener deugdzame vrouw heilig behoort te zijn.
Toen de reizigers aan den voet van eenen berg bij een digt bosch kwamen, begon colma over dorst te klagen. Naauwelijks hoorde de goedhartige en liefderijke oscar dit, of hij spoedde zich naar eene ruischende beek, welke hij in de verte ontdekte.
Arthur en colma maakten van dat oogenblik gebruik, en ontvloden.
Welke pen is in staat, het smartelijke gevoel te schilderen, hetwelk den ongelukkigen harpenaar bij zijne terugkomst trof! Nu had hij alles verloren, zijne geliefde vrouw, zijne geliefde harp! Hij werd zinneloos, en in eene doffe smart verzonken, riep hij uit: ‘O dwaas! dat ik mijne dierbare harp voor die ondankbare verbrandde!’
Nooit heeft hij weder een woord gesproken. De harmonie zijner ziel was geheel ontstemd, en geen liefelijk gezang klonk meer van zijne verstijfde lippen.

Wat de lieden zeggen.

Een Ambtman had wegens den Schout van een zijner onderhoorige dorpen, hooren zeggen, dat het onnoozele volk hem voor een' Heksenmeester of Toovenaar hield, en dat deze, door verscheidene, hoewel onschuldige potsen, daartoe eenige aanleiding gegeven had. Hij liet den Regter komen en hield hem eene

{==622==} {>>pagina-aanduiding<<}
duchtige boetpredikatie. ‘Man!’ zeide hij, ‘laat dat toch!’ - ‘Maar, Heer Ambtman!’ viel de Regter hem in, ‘ben ik dan een Heksenmeester?’ - ‘Ei,’ antwoordde de gestrenge Heer, ‘ik geloof niet aan die gekheid - maar de lieden zeggen het toch, en men moet den lieden geene gelegenheid geven, inzonderheid wanneer men Regter is!’ - ‘Ja,’ hernam de Regter, ‘de lieden zeggen veel; zij praten immers wel zelfs van u, Heer Ambtman! - ik zou het waarachtig niet gaarne weer over vertellen!’ - ‘Nu, wat zeggen zij dan van mij?’ vroeg de Ambtman.
De Regter beweerde, dat hij zulks om alles in de wereld niet voortzeggen mogt - Mijnheer de Ambtman zou daar zelf te zeer over ontrust worden. De Ambtman betuigde, dat het hem geheel onverschillig zijn zou, en drong er op aan, om het hem vrij uit te bekennen, wat men van hem zeide.
‘Ach, hoogedele Heer Ambtman!’ zeide de Regter, ‘de lieden zeggen, dat gij gansch geen Heksenmeester zijt!’

De kaalkop.

Een student, een kaalkop en een barbier reisden in gezelschap en besloten, om zoo veel te zekerder te zijn, dat ieder van hen des nachts vier uren zou waken. De beurt kwam eerst aan den barbier. Deze schoor den student, terwijl dezelve sliep, den kop kaal en wekte hem, toen het zijne beurt was. De student klouwde zijn hoofd, en als hij voelde, dat het kaal was, riep hij uit: ‘o schelmachtige baardschrapper! gij hebt den kaalkop in plaats van mij gewekt.’


{==623==} {>>pagina-aanduiding<<}

Bij de nadering van den herfst.


De bloeijende Lente, zoo schoon als de morgen, 
Die eenmaal de wordende wereld bestraalde, 
Toen Serafs den lofzang der scheppende liefde, 
Zoo grootsch deden galmen door 't grensloos heelal: 
De bloeijende Lente bekranste onze beemden 
Met bloesems en bloemen; toen droogden de tranen 
Des grievenden kommers, toen juichte de hoop weêr, 
En bergstroomen vloeiden door 't lagchende dal. 
 
Ook de adem des Zomers blies dorrende bloesems 
Van de eerkroon der Lente, maar kuste weldadig, 
Met gloeijende lippen, de vleijende blosjes 
Der sapvolle rijpheid op 't lustwekkend oost. 
Nu biedt ons de Herfst, schoon geen blijde verwachting 
Op groenende vlerkjes haar boezem omfladdert; 
Nu biedt ons de Herfst, schoon geen bloesems haar tooijen, 
De schatten, door Lente en Zomer beloofd. 
 
Nu golven en ruischen de goudgele halmen; 
Daar juichen de maaijers; 't is feest op de velden; 
Daar blinken de sikkels in klimmende glansen 
Der Herfstzon, die vrolijk de nevlen verguldt: 
't Is feest in de hutten van 't landvolk, dat zingend 
En dankend en dansend om wagens en schuren 
De schoven verzamelt; waar vruchtbaarheid liefdrijk 
De blijde verwachting des landmans vervult. 
 
Hoe groot is gods liefde, bewoners der Aarde! 
Hij schiep ons een' lusthof, waar suizende koeltjes, 
Die zacht ons omwaaijen; waar loeijende stormen 
Zijn zeegnende goedheid alom doen verstaan: - 
God schiep ons een' lusthof, waar 't lagchen des daagraads 
En 't schittren des bliksems, waar 't raatlen des donders 
En 't kabblen der beekjes zijn wijsheid verkondigt. 
Komt, heffen we, aanbiddend, zijn' lofzang dan aan. 
 
Nog zweven de galmen van 't feestlied der schepping, 
Dat eenmaal de Serafs, gehuld in de stralen 
Der morgenster, zongen, door wentlende sferen. 
De dankende sterfling volgt staamlend hun lied, 
Bewoners der boorden van Rijnstroom en IJssel, 
Van Maas en van Schelde! Bewoners der oevers 
Van schuimende vloeden! roemt met mij gods liefde, 
Die ons weêr den beker des overvloeds biedt. 

{==624==} {>>pagina-aanduiding<<}

Lof zij u, o Vader der grenslooze schepping! 
Lof zij u, Bestuurder der tallooze sferen! 
De denkende menschheid aanbidt u al juichend - 
Voor haar vlieten stroomen van 't zaligst genot; - 
Wat zeg ik! genieting, zoo rein als uw liefde, 
Doorstroomt heel de schepping. Gij spiegelt uw aanzijn 
In 't heil van uw schepslen; de sterfling knielt neder; 
Hem zeegnen de Serafs, als 't kroost van hunn' god. 
 
Ontzettend gevoel! gij, een telg van de Godheid! 
Gij magtlooze sterfling, die vruchtloos de wolken, 
De bruisende golven, de kruipende wormen, 
De lucht, die uw boezem doet zwellen, beveelt! 
Geen regendrop valt, wen gij 't eischt. Kan uw adem 
Den stroom doen bevriezen? Of kunt gij de sneeuwvlok 
Uit rozendauw scheppen? Heeft ooit, op uw wenken, 
Het koeltje der Lente om de ijsrots gespeeld? 
 
Toch, magtlooze Sterfling! toch schittren de vonken 
Des Godlijken levens u rein in den boezem; 
Toch drukte de Vader der schepping de beeldtnis 
Der hoogste volmaaktheid u diep in 't gevoel. 
Toch noemt u de vleklooze Zoon van den Eeuwgen; 
Toch noemt u de weêrschijn des naamloozen wezens; 
Toch noemt u de Vorst aller menschen zijn' broeder, 
En stelt het volkomenst geluk u ten doel. 
 
Vernedert u zelf niet; eerbiedigt uw waarde; 
Verhoogt uw begeerten; o streeft naar volmaaktheid; 
Veredelt uw aanzijn door 't liefdevol weldoen; 
Spreidt vrengde om u henen; zoo nadert gij god. 
Zoo schittert het werk van uwe afkomst, op't heerlijkst, 
In al uwe daden, veredelde Christnen! 
Juicht grootsch: god is liefde! Volgt jezus; Hij wenkt u. 
Zoo vloeit zelfs uit rampspoed nog 't zaligst genot. 
 
Kom, Landgenoot! juich; ja, 't is feest op de velden. 
Geen morrende toonen ontstemmen de citers 
Der dankende blijdschap. Zelfs daar, waar de halmen 
Geen' overvloed bieden, zweeft lagchende vrengd. 
Genieting ontvloeide aan den schoot der saizoenen. 
Door boomgaard en wijnloof weêrgalmen gezangen 
Der dankende welvaart; tevredenheid strengelt 
Voor telgen der Godheid reeds d' eerkrans der deugd. 




{==625==} {>>pagina-aanduiding<<}

Mengelstukken.

Een vroeggestorvene aardeling aan zijne nog sterfelijke vrienden in de zigtbare wereld.

De verhevenste trappen van zedelijke volkomenheid moeten door mij nog bereikt worden; maar, Eeuwige Vader van mijn aanwezen! toch ben ik nu reeds volkomen gelukkig. Al de zalige genietingen, waarvoor ik vatbaar ben, verzadigen mijne begeerten, terwijl, bij elke vordering in volkomenheid, mijne vatbaarheid voor geluk zich uitbreidt en nieuwe Goddelijke genietingen mij in dankbare liefde en verrukking doen ontvlammen. Hoe vele kringen werd ik niet reeds doorgeleid, sints ik mijn onsterfelijk aanzijn gevoelde! en in elken kring waren de bevredigende zaligheden naar mijne vatbaarheid berekend. Nog sterfelijke bewoners van de schoon gevormde aarde, van de aarde, die als eene bevallige medegetuige van de wijsheid, de liefde, en de onbegrensde almagt van haren Schepper, door de naauwkeurigst afgewogene krachten der Natuur, rusteloos om de glinsterende zon wandelt! nog sterfelijke bewoners van dien zegenvollen lusthof der Godheid! ik gevoel mijne betrekking tot u, ja, ik gevoel mij, door de teederste banden van verwantschap, aan u verbonden. Dierbaar en zalig zijn voor mij die banden; want het lief hebben schenkt eenen Goddelijken wellust. Liefhebben is de onafscheidbaarste eigenschap der zedelijke natuur, de hoofdtrek der hoogste volmaaktheid, die boven alle, eenmaal gewordene, dingen, eindeloos, eindeloos ver verheven is; schoon die volmaaktheid in het gevoel van alle zedelijke wezens eene verstaanbare stem verheft, en de liefdevolle bedoeling des Eeuwigen, in het vormen van denkende kinderen, predikt. Ja, alle denkende wezens vertoonen de schaduwtrekken van hunnen Vader. En, Hem gelijkvormig te worden - om hierdoor in de onnadenkelijke, zalige genietingen des aanzijns te deelen; dit, dit is

{==626==} {>>pagina-aanduiding<<}
hunne heerlijke bestemming. Al de betrekkingen, waarin de vrijwerkende kinderen gods. tot al de onderscheidene deelen der schepping staan, zijn als zoo vele onuitputbare bronnen van vreugde, die tot in eeuwigheid voortstroomen. Maar ook die betrekkingen zijn onderscheiden. Zulke wezens, die dezelfde geaardheid, die dezelfde hoedanigheden met elkander gemeen hebben, die door dezelfde standverwisselingen tot volkomenheid geleid worden; zulke wezens staan tot elkander in de naauwste betrekking; want, gelijkheid in eigenschappen en vatbaarheden, vormt eene harmonie in begeerten en neigingen, eene zaligheid schenkende vriendschap, gelijk aan de volmaakte liefde van god, tot alles wat met zijne natuur niet strijdig is.
Geen wonder dan, denkende Aardelingen! dat de onsterfelijken, die eenmaal tot uwen kring behoorden, door de teederste banden aan u gehecht bleven. De standverwisseling, die wij ondergaan hebben, wacht ook op u, en deze alleen verbergt ons voor uw gewaarwordend wezen. In een bezintuigd omkleedsel, waarover de vergankelijkheid zegeviert, wordt gij met het aanwezeu bekend; gij gevoelt het, en verblijdt u in elke genieting, die uwe redelijke begeerten bevredigt. Geliefde Medegenooten des aanzijns! ik was ook eenmaal sterfelijk; maar geene menigvuldige zinnelijke gewaarwordingen moesten mijne vermogens doen ontwaken en oefenen. Neen, langs eenen geheel anderen weg werd ik van volkomenheid tot volkomenheid voortgeleid. Vroeg, in den morgenstond van het sterfelijk leven, riep mij de Vader der schepping naar de vreedzame Paradijzen der onschuld. Nog naauwelijks had het zinnelijk genot mij in kommerlooze blijdschap doen deelen; nog naauwelijks staarde ik het liefelijk licht, met van genoegen glinsterende oogen, aan, terwijl de teederste lief kozingen van beschermende Ouderen mij al den wellust, waarvoor ik toen vatbaar was, deden genieten; of mijn werktuigelijk leven werd door eene volkomene versterving verdoofd; de stroom van mijne gewaarwordingen stond stil, en in eene gedachtelooze onbewustheid sluimerde ik in den arm van mijnen vriendelijken Bescherm-Engel, die mij, als eene jeugdige telg der hoogste volmaaktheid, met hemelsche minzaamheid bewaakte.

{==627==} {>>pagina-aanduiding<<}
Zintuigen, eigen aan mijn versijnd, aan mijn geestrijk wezen, maar die door de grovere zintuigen van mijn sterselijk omkleedsel nog niet opgewekt, nog niet ontwikkeld waren; deze sijnere, deze voor mijne zedelijke natuur geheel berekende zintuigen, werden welhaast nu, door onmiddellijke verkeering met zedelijke, met onsterfelijke wezens, werkzaam en vatbaar gemaakt voor nieuwe, voor fijnere gewaarwordingen, die mijne denkingskracht verlevendigden en veradelden. Straks verdween nu ook mijne neiging tot gedachtelooze sluimering, en de staat van onbewustheid, waarin mijne jonge, krachtelooze vermogens zich nog onlangs bevonden, werden afgewisseld door eene levendige opmerkzaamheid, door een duidelijk besef, en door de fijnste, de edelste aandoenlijkheid. Nu vloeiden de zaligste gewaarwordingen door mijn aanwezen; nu scheen zich alles in mijn geheel te spiegelen; reine begeerten ontvlamden, edele driften bevleugelden dezelve, en door de liefelijkste bevrediging werden zij, bij elke werkzame poging, bij elke zedelijke vordering, gekroond. - Ja, mijne sterselijke Vrienden! de standverwisseling, die ik in mijne teederste jeugd onderging, was voor mij als eene fontein van Goddelijk reine genietingen, die mijne jonge vatbaarheid te gemoet stroomde. Dierbare Ouderen! wier aanzijn de ontwikkeling van het mijne veroorzaakten, ja, uw kleine geliefde jongeling, wiens vroege dood gij beweendet, zegende zijn lot, en smaakte, als een jeugdige hemelling, al de zaligheden der onschuld; terwijl nog uwe tranen zijn verstijfd lijkje, zijn verstorven omkleedsel bedauwden.
Mijne eerste aandoeningen, na het sterven ondergaan te hebben, waren onbeschrijf baar zalig. Helder en bevallig vertoonde zich de geheele schepping, en eene hemelsche weltevredenheid overschaduwde mij. - Neen, geene hoogschitterende heerlijkheid bekoorde mij; geene palmen der overwinning werden mij aangeboden; maar een verteederende glans, eindeloos bevalliger nog dan het blozen des liefelijken dageraads voor uwe sterfelijke oogen is, omstraalde mij, en schonk eene verzadigende kalmte aan al mijne zinnen. Elk tijdstip, schoon het aanwezen hier, in de voor u onzigtbare wereld, door geene tijdstippen,

{==628==} {>>pagina-aanduiding<<}
maar alleen door vorderingen in volkomenheid wordt afgemeten: maar ik zoek mijne gedachten in uwe taal uit te drukken; elk tijdstip vergrootte zich mijn geluk, of liever, mijne vatbaarheid breidde zich uit, en omvatte meer zalige genietingen. - Eindeloos bevalliger dan het liefelijkst lustpriëel, waaraan immer op aarde de Natuur al hare weldaden als verspilde, waaraan immer de menschelijke kunst hare vermogens uitpatte; eindeloos bevalliger was de schepping, die mij omringde; al het schoon der vriendelijk aanlagchende Lente, die op aarde uwe beemden en velden met vleijend groen en bloeijende bloemen versiert; al het schoon van zulk eene jonge, bloemrijke Lente vereenigde zich hier, om mij te verrukken. Blijde jeugd bloeide mij alom te gemoet; onverwelkbare reine lelieën, bepareld met dankbare tranen der hemelsche vriendschap, waren voor mij het sieraad der onschuld, en werden door vriendelijke Engelen mij geschonken. De geurvolle wasem, die uit duizend, duizend liefelijk bemaalde paradijsbloemen vloeide, steeg omhoog, als luchtige wolkjes, waarin de morgenstralen der volmaaktheid zich spiegelden, en op die wolkjes zweesde ik, met mijne onsterfelijke gespelen; terwijl de liefelijk suizende koeltjes, gelijk aan den levenwekkenden adem des Eeuwigen, toen die over de eenzaam bruisende wateren, die de ongevormde aarde bedekten, zweefde, ous vreugde en verkwikking tegen voerden, terwijl zij met onze golvende lokken speelden, en de snaren der gouden speeltuigen deden trillen. Jeugdige natuurgenooten, even als ik van den voedenden boezem der weenende moeders, door hunne vriendelijke Bescherm - Engelen in deze paradijzen vol onschuld overgevoerd, waren mijne lagchende en leerende gespelen. Goddelijke vriendschap gloeide in ons aanwezen, en drenkte ons uit fonteinen van eeuwigen wellust. Onsterfelijk gewordene aardelingen, wier aanzijn, gedurende hun sterfelijk leven, meerder en schooner ontwikkeld was, dan het onze; aardelingen, die op hunnen
langeren weg naar het graf, gods volmaaktheid beter hadden leeren kennen, en zich zelven reeds naar die volmaaktheid hadden beginnen te beelden; zulke onsterfelijk gewordene aardelingen, in verhevener kringen dan wij geplaatst, daalden vaak

{==629==} {>>pagina-aanduiding<<}
tot ons neder, omhelsden in ons gelukzalige Paradijsbewoners, en werden onze onderwijzende vrienden, die onze vermogens op menschelijke wijze oefenden, en tot hoogere volkomenheid geleidden.
Zoo werd ik gevormd, om in de zedelijke wereld, de standplaats, die voor mij in de rij der denkende wezens bestemd is, te bekleeden. Zoo streefde ik van kennis tot kennis, van volkomenheid tot volkomenheid, en het terugzien op elken kring, dien ik doorwandelde, schenkt nieuwe, blijde verlustigingen. Bloeijende bloemen en verzadigende vruchten versierden mijne paden. Al mijne oefeningen bekroonen mij met zelfvoldoening. Het tegenwoordige verzadigt mij met vreugde, en in de zalig aanlagchende toekomst verliezen zich mijne denkbeelden. Heerlijk zijn hier mijne werkzaamheden. Sterfelijke Vrienden! uwe verbeelding schilderde nimmer de zaligheid vergrootende werkzaamheid van uwe verhemelde Natuurgenooten. Onderscheidene neigingen bezielen de veerkracht van mijne Medehemellingen, en voor die allen zijn nieuwe, onafzienbare velden ontsloten. Met een doordringend oog staren wij allen op de Natuur, die dochter der almagtige Godheid. Een nooit rustende weetlust schenkt veerkracht, en bezielt al onze pogingen, die ons eeuwig met nieuwe verrukkende blijdschap, over nieuw ontdekte schoonheden, bekroonen. Minzaam onderrigtende Engelen geleiden ons, vrij voor alle dwalingen, tot in de verborgenste werkplaatsen der Natuur. Daar zien wij hare krachten, volgens de hoogstvolmaakte wetten der Eeuwige Wijsheid, werken; daar zien wij het onafgebroken verband der geheele aanwezendheid; daar zien wij de volmaakte eenheid van het geheel. Meer gevorderde Natuurgenooten beschouwen onze oefeningen met zalige blijdschap, en wekken ons dan uit verstommende bewondering, tot aanbidding en tot lofzangen: want liefde, namelooze liefde van den Vader des heelals, is de eeuwige bron van het leven, van de werkzaamheid, en van de gelukzaligheid der grenzenlooze schepping, wier voltooijing zich tot in het oneindige ontwikkelt; ja, wier volkomene voltooijing de af beelding der onnadenkelijke, der onbegrijpelijk volmaakte gelukzaligheid is, van Hem, die, zich zelven genoegzaam, het aanzijn eeuwig, eeuwig,
zonder aanvang, zonder op-

{==630==} {>>pagina-aanduiding<<}
volging of einde, in deszelfs volle uitgestrektheid geniet; de liefde des Oneindigen doet onze opgetogenheid in zalige blijdschap wegsmelten. Dan heffen de vlammende serafijnen het driewerf Heilig op onnavolgbare toonen aan; al onze verheerlijkte broederen vervangen hunne galmen, en met hemelsche zachtheid doen zij, nog sprakeloos van verrukking, de gouden harpen dan klinken. Menigwerf treden de beschermende Engelen der onschuld, met glinsterende morgenstralen gekroond, in ons midden, en verkondigen ons de vorming van eene nieuwe wereld, waarop denkende kinderen des Almagtigen hunne geboorte te gemoet sluimeren. Nieuwe vreugde en ontvlammende liefde doen alsdan de blozende glansen, die van ons afstralen, met verhelderden luister glinsteren. Daar geleiden ons die Engelen naar de geboren wordende wereld; daar zweven wij dan op jeugdige lichtstralen, en zingen bij beurten den Lofzang der Schepping, den Lofzang der Eeuwige Liefde en der Wijsheid, terwijl nieuwe broederlijke wezens, waarover de adem des Almagtigen zweeft, door onze galmen gewekt worden. Zoo zongen ook de Hemellingen in het geboorte-uur der zigtbare wereld, waar ik eerst het aanwezen ontving, en wier schoonheden mijn onsterfelijk oog nu verrukten. Ja, velen uit ons, Geliefde Stervelingen! verlustigen zich op de moeder-aarde, waar zij, aan uw zinnelijk oog ontweken, de werken der liefdevolle Godheid beschouwen, bewonderen, en toejuichen. Of waant gij, Geliefden! dat zoo vele sieraden der schepping, waarvan gij geene gewaarwordingen gevoelt, omdat zij te fijn zijn voor uwe grovere zintuigen, nutteloos gevormd zijn, en onopgemerkt blijven? Neen, voor wezens, die het grof bewerktuigd stof hebben afgelegd, zijn die sieraden der schepping onuitputbare bronnen van de zaligste aandoeningen.
Berekent vrij naar het genoegen, hetwelk door den Natuuronderzoeker gesmaakt wordt, wanneer zijn oog, met het voortreffelijkst kunstglas gewapend, duizend gevoelige medeschepselen, die zich op hunne wijze in het aanwezen verlustigen, ontdekt, berekent naar dat genoegen, gij Edeldenkenden! de verrukkingen, die uwe verhemelde Natuurgenooten genieten, bij de duidelijkste beschouwing van het bestaan en van de

{==631==} {>>pagina-aanduiding<<}
huishouding der tallooze kleine schepselen, die zoo schoon gevormd, zoo geschikt voor de blijdste genietingen, de fijnste dampen, de wemelende stofjes, en de fijne vloeibare lucht bewonen. - Ja, Geliefden! berekent vrij naar het genoegen des Natuuronderzoekers, bij elke nieuwe gewaarwording, die hij door kunst en vlijt verzamelt, den zoeten wellust van uwe onsterfelijk gewordene vrienden, die, waar zij zich ook bevinden, gods liefdevolle nabijheid gevoelen, daar de geheele schepping toch hun hemel is; ja, beschouwt onzen zoeten wellust, indien u dit mogelijk zij, wanneer wij de fijnste werkingen der Natuur in het helderst licht beschouwen, wanneer wij het dierlijk leven, in deszelfs volle uitgestrektheid, tot aan de uiterste grenzen van hetzelve tot daar, waar het in het groeijend leven wegsmelt, volgens de schoonste, de heilzaamste regelen zien werken; wanneer wij in de kleinste waterdroppen, duizend gevoelige schepseltjes, als in eenen nieuwen oceaan zien spelen, en al de vreugde, waarvoor zij vatbaar zijn, genieten. Ja, berekent onzen wellust, wanneer wij gods goedheid en almagt tot in het oneindige bewonderen, wanneer wij in de kleinste zandkorrel, de heerlijkste grot, ter woning van een genietend wezen, zien uitgehold; wanneer wij in de onzigtbaarste uitwaseming, eenen dampkring voor levende en op hunne wijze gelukkige schepseltjes beschouwen; wanneer wij het groeijend leven in ontelbaar verscheidene rigtingen zich zien uitbreiden; wanneer wij de menigvuldige kruiden, in denzelfden grond, hun onderscheiden voedsel zien opzamelen; wanneer wij de sappen, op duizend, duizend onderscheidene wijzen, door hun zamenweessel zien vloeijen, en tot ontwikkeling der vruchtbeginsels dienstbaar zijn.
Goddelijke blijdschap smaken wij, Hemellingen! in deze en in soortgelijke opmerkingen. Zoo leeren wij de wereld, waartoe wij behoorden, van nabij kennen; en wij verheerlijken onzen god, die zoo vele zaligheden voor sterfelijken en onsterfelijken, ook op de wentelende aarde, verspreidde. Op onderscheidene wijzen volgen wij de eeuwige Volmaaktheid, naar welke wij ons eeuwig blijven vormen in het uitbreiden van geluk en van vatbaarheid, om het geluk te genieten. Nooit vermoeid, nooit lusteloos, werken wij, vol or-
{==632==} {>>pagina-aanduiding<<}
de en bedoeling, rusteloos voort. Ons opgehelderd verstand vertoont ons de beste middelen, om de heilrijkste einden te bereiken. Velen uit ons bevredigen hun scheppend genie in de uitgebreide velden des aanwezens; eenigen ontwikkelen heerlijke beginsels; zij volgen de orde, en werken tot bevordering van het volmaaktst ontwerp mede. Prachtige zonnestelfels worden door hen versierd; zij plaatsen de ligchamen op de bestgeschikte wijze, om door de terugkaatsing der heerlijke kleuren, waaruit de lichtstralen gevormd zijn, de bewondering en de verrukking van denkende wezens te doen geboren worden. Voor anderen uit ons, is de Eeuwige Wijsheid eene Goddelijke zanggodin; god, de Natuur, en de hemelsche vriendschap, worden door hen met schilderende lofzangen vereerd, terwijl zij het welgevallen der geheele zedelijke natuur, als hunne gloriekroon, wegdragen. Maar allen verlustigen wij ons in gods volmaaktheid; ons allen ontvlamt zijne liefde; Hem te roemen, te verheerlijken, en te danken, is onze zaligste wellust. Ja, in dien Godsdienst vereenigen zich al de Onsterfelijken, al de Engelen en Gezaligden; terwijl wij jezus, die de menschelijke natuur in hare zedelijke waarde heeft hersteld, den hoogsten lofzang toezingen. Naauwelijks was ik onsterfelijk, of mijn oog aanschouwde Hem aan het hoofd der verheerlijkten, terwijl zuivere menschenliefde zijne ontzagwekkende majesteit voor
mij verzachtte. Mijn Bescherm-Engel bragt mij tot Hem: ‘Zie hier,’ sprak hij, ‘uwen Eeuwigen Vriend, uwen Zaligmaker!’ Jezus zag zegenend op mij neder: ‘Geniet het heil, dat voor u bereid is, jeugdige Lieveling!’ zoo luidden zijne Goddelijke woorden, ‘ook uw aanwezen vergroot mijne heerlijkheid; zoo ras het licht der kennis u bestraalt, zal reine Goddelijke liefde u met mij vereenigen.’ - En nu, nu, o zalige bewustheid! ben ik een broeder van den volmaaktsten der menschen, van den Eeuwig-geliefden des Vaders; nu is Hem te kennen, mij het eeuwig leven. Met heiligen ijver en liefde geleid ik nu elken onsterfelijken, die jezus niet kent, tot die zalige bewustheid, die mij eeuwig zal verrukken; tot die bewustheid, dat in Hem geheel het menschelijk geslacht rein en dierbaar is in het vlekkeloos oog der Godheid. Met hemel-
{==633==} {>>pagina-aanduiding<<}
sche blijdschap verheug ik mij over elken sterveling, die zich met jezus door een waarachtig geloof vereenigt, over elken dwalenden, die door zijne leer behouden wordt. Ja, geliefde Sterfelijken! wij allen verheugen ons over elke edele gedachte, die in uwe ziel wordt geboren, over elke edele daad, die gij tot eer van god en mensch verrigt. Uwe onschuld is onze roem; uwe deugd doet geheel de onzigtbare wereld weergalmen, door dankende Lofzangen; uw lijden, uwe droefheid treft ook uwe Hemelsche Natuurgenooten: maar wij voorzien de heilvolle uitkomst, en deze doet ons juichen. Uwe tranen zijn niet vruchteloos; wij zien die vloeijen; zij glinsteren als verzilverde dauwdroppelen op de palmen der overwinning, die voor u allen, o beproefde Godvruchtigen! buiten de grenzen der zigtbare wereld reeds groenen.

Natuurlijke historie van de civetkat.

De Civetkat is een viervoetig dier, volgens linneus, tot het geslacht der Fretten behoorende. Het dier heeft gewoonlijk, van het einde des snuits tot aan het uiterste van den staart, de lengte van ruim twee voeten; zijn kop is smal, eindigende in een' langen witgekleurden snuit; de oogen zijn klein, langwerpig en zwart; de ooren gelijken naar die der katten, doch zijn kleiner, en niet zoo spits; hij heeft korte pooten, inzonderheid de voorste, welke de lengte van vijf duim niet te boven gaan, alle vier zijn ze gewapend met scherpe, regte, zwarte nagels; het haar der huid is tweederlei, zijnde het ééne kort, zacht, als wol gekruld, en bruinachtig grijs van kleur, het andere veel langer, zwart, en roskleurig, met wit gemengeld; op het lijf is hij met banden en vlakken geteekend, welke van onderscheidene kleuren schijnen zamengesteld; de kop en pooten zijn bezet met kort haar; aan elke zijde van den kop heeft hij eene groote zwarte vlak, waarin de oogen staan, en het einde van den neus is zwart; de staart is aan

{==634==} {>>pagina-aanduiding<<}
den bovenkant geheel zwart, maar ter zijden en van onderen ringswijze gebandeerd. Tusschen het aarsgat en de teeldeelen, vindt men, bij het mannetje zoowel als bij het wijfje, eene lange spleet, zijnde de opening eener holte, welke van binnen met kort haar bezet is, en de toegang is tot twee gaten of beurzen, zijnde dit de eigenlijke bewaarplaats van het Civet.
Van aard is de Civetkat woest, wild, en verslindend; zij leeft van de jagt, en betrapt kleiner gedierte en vogelen, en bij gebrek van dezen, geneert zij zich met vruchten, ja somtijds, dezen niet kunnende bekomen, voedt zij zich met kruiden. Niettegenstaande haar ligchaam lomp is en log schijnt, is zij echter vlug en rad, en springt gelijk de katten, kunnende in het loopen tegen een' hond het uithouden; des nachts blinken hare oogen, en het is niet onwaarschijnlijk, dat zij, even als de katten, in het donker zien kan. Onaangezien de woestheid van het dier, kan men het echter temmen en aan het huisselijk leven gewennen, zelfs zoodanig, dat men er als eene kat of eenen hond mede spelen kan; evenwel is zij niet te betrouwen, en haar beet is zeer gevaarlijk.
De Civetkat wordt in verscheidene landschappen van Afrika gevonden; zij woont echter ook in Kairo, alsmede in China, en meer andere gedeelten van Azië. Zij graaft, tot haar verblijf, holen in den grond, en zij telen menigvuldig voort, ter plaatse, waar zij natuurlijk t'huis behooren. Osschoon zij in andere landen kunnen leven, en het Civet, even als op hunne natuurlijke geboorteplaats, mededeelen, houdt echter de voorttelingskracht op, zoodra zij in gematigder luchtstreken komen. In Afrika worden deze dieren in vallen of strikken gevangen, en alsdan in ijzeren kooijen bewaard. Veel worden zij naar Holland overgevoerd, alwaar zij voornamelijk door Joden onderhouden worden, die den kost winnen met het Civet er af te halen. Deze dieren kosten veel van onderhoud, dewijl zij met melk en eijeren gevoed worden; doch hierdoor is het Civet ook veel witter en van grooter waarde, dan hetgeen uit de warme gewesten komt, alwaar zij voornamelijk van vleeschroof leven.
Verscheidene Reizigers beschrijven ons de manier,

{==635==} {>>pagina-aanduiding<<}
om het Civet van deze dieren, wanneer zij gevangen zitten, op de volgende wijze te bekomen: het dier wordt tot dat einde met eenen stok achterwaarts naar het einde van zijn hok gedreven, alsdan grijpt men het bij den staart, haalt dien tusschen de tralien door, en maakt zijne achterpooten vast, vervolgens steekt men aan iedere zijde eene plank in, en bezet hem hier zoodanig tusschen, dat hij zich naauwelijks bewegen kan; het dier aldus de magt om te kwetsen benomen zijnde, steekt men een klein zilveren of ivoren lepeltje in de opening van de beurs, en schraapt hiermede de zijden of wanden zachtelijk af, schijnende het, als of de klieren door deze behandeling haar vocht ontlasten. Gewoonlijk geschiedt dit om de drie dagen, en in sommige jaargetijden ook wel om den anderen dag; leverende ieder dier, op eenmaal, zelden meer dan een half lood op. De geringheid dezer inzameling is ook de reden, dat het Civet door de Joden, die, gelijk gezegd is, hetzelve meest vergaren, niet zelden wordt vervalscht; hetwelk, naar men zegt, geschiedt, door de beurzen van binnen met olie te bestrijken.
Het Civet is eene vette smeerachtige stoffe, als gestremd vettig sap, sterk en onaangenaam van reuk, en van een' bitteren smaak; versch zijnde, is het wit, doch verandert door den tijd, wordt geel, en eindelijk bruin. Het heeft eene zeer verdeelende, verzachtende, en versterkende kracht, en wordt geprezen tegen de buikpijnen der kinderen, kolijk, en moederplaag, op den buik gesmeerd zijnde. De Parfumeurs maken er het meeste gebruik van, mengende hetzelve met anijs-olie en een weinig muskus, hetwelk een' aangenamen reuk van zich geeft. Men zegt ook, dat hetzelve, in de hemden gesmeerd, alle ongedierte des ligchaams doodt.


{==636==} {>>pagina-aanduiding<<}

Beriot van de conscriptie, of volksligting, bij de Romeinen.

De Conseriptie is de oudste, en oudtijds de eenigste en algemeen bekende, wijze van legers op de been te brengen. Elk burger was een geboren soldaat en verpligt zijnen Vorst of Vaderland eenige jaren als zoodanig te dienen. Inzonderheid was dit het geval bij de Romeinen, die aan de krijgshaftige inrigting van hunnen Staat hunne geheele grootheid en de heerschappij over de bekende wereld te danken gehad hebben. Elk vrijgeborene was gehouden een zeker getal van jaren, hetwelk voor een' ruiter op tien, voor een' voetknecht op twintig jaren bepaald was, de wapenen te dragen. De verpligting hiertoe begon met het achttiende en eindigde niet voor het zeven en veertigste jaar; zelfs konden degenen, die dan, het zij door ziekte, of door iets anders, daarin verhinderd zijnde, hunne krijgsjaren nog niet vol uit gediend hadden, tot hun vijftigste jaar daartoe genoodzaakt worden. Men moest ten minste tien jaren gediend hebben, eer men op eenen burgerlijken overheidspost aanspraak kon maken. De Consuls, die het hoogste bewind en eene bijna Koninklijke magt in den Staat hadden, waren tevens Opperbevelhebbers en voerden de legers in den strijd aan, gelijk de geschiedenis meer dan een voorbeeld levert van Consuls, die op het slagveld hun leven gelaten hebben.
Om een regt begrip van de Romeinsche Conscriptie te hebben, moet men zich eerst en vooral de Romeinsche Staatsinrigting, voor zoo verre zij hiertoe betrekkelijk is, voorstellen.
Romulus had de stad Rome in drie wijken (tribus) verdeeld. Derzelver getal is met den aanwas der stad en de uitbreiding van derzelver grondgebied allengskens tot vijf en dertig aangegroeid, van welke echter de stad zelve er slechts vier bevattede; de overige werden landwijken genoemd. Allen, die het Romeinsche burgerregt hadden, waar zij ook woonden, be-
{==637==} {>>pagina-aanduiding<<}
hoorden tot eene der wijken, die nu niet meer gedeelten der stad, maar van den Staat waren.
Verder waren alle burgers in zes klassen, naar gelange van hun vermogen, en elke klasse in een zeker getal centurien verdeeld. De eerste klasse, die uit de rijksten bestond, bevattede 80, de tweede, derde en vierde elk 20, de vijfde 30 centurien; maar de zesde, die uit de minstgegoede burgers bestond, maakte slechts eene centurie uit. Deze inrigting diende om in de Volksvergaderingen, waar men bij centurien stemde, aan de meestgegoeden een volkomen overwigt te verzekeren. Daarentegen moesten ook de vijf eerste klassen genoegzaam al de lasten van den Staat dragen, waartoe de krijgsdienst mede behoorde; doch deze werd, niettegenstaande men, althans in de oudste tijden, op eigene kosten, zonder eenige soldij diende, niet zoo zeer voor een' last, als wel voor eene eer en voorregt gerekend, nadien het gemeene volk daarvan, en bijgevolg ook van de eereposten en de voordeelen, daaraan verbonden, uitgesloten was.
Behalve de tachtig centurien der eerste klasse behoorden tot dezelve ook nog achttien centurien ruiters, die eenen bijzonderen stand, en wel den tweeden, in den Staat uitmaakten, en die wij daarom gewoon zijn Ridders te noemen, mitsgaders twee centurien kunstenaars of Bazen; zoodat deze klasse in het geheel uit 100 centurien bestond.
De centurien der vijf eerste klassen waren wederom onderscheiden in centurien van jonge en van bejaarde lieden. Jonge lieden waren allen boven de 17, bejaarde allen boven de 46 jaren. De eerste dienden in de legers; aan de laatste was de bewaring der rust en de verdediging der stad aanbevolen, waartoe ook, in geval van nood, aan de lieden der zesde klasse wapenen gegeven werden. Deze werden in later tijd, omdat hun getal te groot en nutteloos voor den Staat was, nog in drie rangen geschift, waarvan de eerste vervolgens mede onder de landmagt toegelaten, doch de tweede en derde alleen tot den zeedienst, welke bij de Romeinen minder aanzienlijk en in de vroegste tijden bij hen geheel onbekend was, gebruikt werden. In de laatste tijden van het gemeenebest is echter, gelijk in vele andere, zoo ook in dit stuk verandering

{==638==} {>>pagina-aanduiding<<}
gekomen, en heeft men alle burgers, zonder onderscheid, tot den krijgsdienst toegelaten.
De gemelde staatsinrigting vorderde noodwendig, dat van het getal der burgers, hunnen ouderdom en vermogen naauwkeurig boek gehouden werd. Te dien einde moesten alle burgers, waar zij ook woonden, alle vijf jaren opkomen en beëedigde opgave doen van hunne namen, van die hunner vrouwen, kinderen, slaven en vrijgelatenen, van hunnen ouderdom en die hunner kinderen, als ook van hunne bezittingen en woonplaats. Die zich hieraan onttrokken had, diens goederen werden verbeurd verklaard en hij zelf gegeeseld en, als der vrijheid onwaardig, voor slaaf verkocht. Naarmate iemands goederen toe- of afgenomen waren, werd hij in eene hoogere of lagere klasse opgeschreven, en daardoor alle verloop in de oorspronkelijke inrigting voorgekomen.
Het gezegde zal genoeg zijn tot verstand van hetgeen, betreffende de wijze der volksligting bij de Romeinen, volgen zal; alleenlijk voegen wij er nog bij, dat de onderscheiding van het volk in klassen zich ook tot den krijgsdienst zelven uitstrekte; dus konden alleen lieden van de eerste klasse onder de Ridderorde aangenomen worden en den Staat te paard dienen, terwijl die van de vijfde klasse niet anders dan onder de ligte troepen gebruikt werden, die alleen met slingers gewapend waren en niet mede in de gelederen werden geplaatst.
Het is bekend, dat er te Rome jaarlijks twee Consuls verkozen werden. Dit geschiedde eenige maanden voor het einde van het jaar; doch zij aanvaardden hunnen post niet voor Januarij daaraan volgende. Evenwel, zoodra de verkiezing gedaan was, nam de Conscriptie een' aanvang. Gewoonlijk werden er in de vroegere tijden van het gemeenebest jaarlijks vier legioenen of keurbenden, voor elken Consul twee, beschreven, bestaande elk uit 3000, 4000, 5000, of uiterlijk uit 6000, voetknechten en 200 of 300 ruiters. Vegetius stelt dezelve in het geheel op 6666 man. Derzelver meerdere of mindere sterkte schijnt bepaald te zijn geworden naar de omstandigheden en het vooruitzigt op zwaardere of ligtere oorlogen, die er in dat jaar te voeren zouden zijn. Men zal zich mis-
{==639==} {>>pagina-aanduiding<<}
schien verwonderen, dat met eene zoo geringe magt zulke groote en menigvuldige oorlogen, en met zoodanig eene uitkomst hebben kunnen gevoerd worden: doch dit was het geval niet; want vooreerst verbeelde men zich niet, dat de keurbenden met het einde van elk jaar uit den dienst ontslagen werden en naar hunne haardsteden terug keerden: neen; maar wanneer het den Veldheer goeddacht hen af te danken. Ten andere maakten de bondgenooten de grootste magt in de Romeinsche legers uit, die daardoor dikwijls zeer talrijk waren: ook werd naderhand, toen het Romeinsche gebied zich buiten Italie en tot in de andere werelddeelen uitstrekte en de bevolking van Rome zelf zeer talrijk was, het getal der keurbenden grootelijks vermeerderd, terwijl nog daarenboven in buitengewone gevallen buitengewone volksligtingen plaats badden. Doch bepalen wij ons, om een duidelijk denkbeeld van de wijze der volksligting te krijgen, bij de gewone beschrijving van vier keurbenden, uit 6000 voetknechten en 300 ruiters bestaande.
Nadat de Consuls benoemd waren, werden, deels door deze, deels door het volk, vier en twintig Oversten over het voetvolk, voor elke keurbende zes, verkozen; en wel tien uit de voetknechten en veertien uit de ruiters: de eerste moesten tien, de laatste vijf jaren gediend hebben: gene werden daarom oudere, deze jongere genoemd. Vervolgens bepaalden de Consuls den dag tot de Conscriptie. De oproeping daartoe geschiedde door eenen omroeper, die, op last der Consuls, den dag en de plaats aankondigde, waarop allen, die uit hoofde hunner jaren verpligt waren te dienen, moesten opkomen. Van deze verpligting waren uitgezonderd: 1o. allen, die de bepaalde dienstjaren vervuld of den ouderdom van vijftig jaren bereikt hadden; 2o. de Overheidspersonen en Priesters; 3o. die, om bijzondere redenen, door den Senaat of Consul voor korter' of langer' tijd van den dienst vrijgesteld waren; 4o. die, uit hoofde van eenig ligchaamsgebrek of ziekte, tot den dienst onbekwaam waren. Het was de post der Censors de redenen van vrijstelling, die iemand voorgaf, te beoordeelen. Zoo iemand, hetgeen toch zeldzaam schijnt gebeurd te zijn, zich moedwillig tot den krijgsdienst onbekwaam gemaakt had, die werd strengelijk gestraft.

{==640==} {>>pagina-aanduiding<<}
Valerius maximus schrijft, dat zekere vettienus zich de vingers van de linkerhand afgesneden had om van den dienst vrij te zijn. De straf, hem daarvoor opgelegd, bestond in verbeurdverklaring zijner goederen en eene eeuwigdurende gevangenis. De wederspannigen, of die zich aan de Conscriptie onttrokken, werden door gevangenis en andere straffen tot hunnen pligt gedwongen; zelfs werden, in sommige gevallen, de goederen der onwilligen verbeurd verklaard en zij zelve voor slaven verkocht. De tooneelspelers en vrijgelatenen waren van den krijgsdienst uitgesloten; want deze werden, even als de lieden der laagste klassen en de slaven, die eer onwaardig gekeurd.
Zoodra de dienstpligtigen vergaderd waren, verdeelden de Oversten zich, volgens de orde hunner benoeming, in vier partijen, en wel zoo, dat de eerste en derde partij uit vier jongere en twee oudere, de tweede en vierde uit drie jongere en even zoo vele oudere bestonden. Dit geschied zijnde, werden de wijken en centurien of naar goedvinden der Consuls opgeroepen of er werd over de orde der oproeping geloot, en de Registers waren bij de hand, waarin elks naam, ouderdom, en de wijk en centurie, waartoe hij behoorde, aangeteekend was. Uit de opgeroepene centurie werden nu, niet bij loting, maar bij verkiezing, (waarvan de Conscriptie bij de Romeinen delectus, keus of verkiezing heet, gelijk ook de legioenen of keurbenden van daar hunnen naam hebben,) vier van de jongste, die elkander zoo veel mogelijk in ligchaamsgestalte en krachten gelijk waren, getrokken. Uit deze vier kozen de Oversten, naar rang, eenen voor elke keurbende. Daarna werden vier andere van meerdere jaren, en vervolgens wederom vier andere, uit dezelfde centurie, uitgekipt en op gelijke wijze onder de vier keurbenden verdeeld. Aldus van centurie tot centurie voortgaande, tot dat men de keurbenden voltallig had, zorgde men, dat de eene in schoonheid van manschap niets boven de andere vooruit had; waartoe ook nog diende, dat de partij, die de vorige reis de eerste keus gedaan had, de volgende reis de laatste aan de beurt was, en zich dus met den overschietenden man van het viertal moest vergenoegen.
Nadat de verkiezing en opschrijving geschied was, verzamelden de Oversten van elke keurbende hunne manschappen om den eed van getrouwheid te doen,

{==641==} {>>pagina-aanduiding<<}
hetwelk op de volgende wijze toeging: Men koos uit elke keurbende een' der geschiktste uit, die ten aanhooren van zijne spitsbroeders zwoer, dat hij zijne bevelhebbers zonder bedenken zou gehoorzamen, hunne bevelen naar zijn beste vermogen uitvoeren, den Veldheer overal volgen, waar hij hem ook geleiden zou, en de legerteekenen niet verlaten (deserteren). Deze eed door den eersten gedaan zijnde, traden de overigen man voor man voor, en zwoeren, door een teeken te kennen gevende, dat zij hetzelfde beloofden. Deze eed werd zeer heilig geacht, en de Veldheeren hadden de magt om degenen, die zich aan ongehoorzaamheid schuldig maakten, zonder form van proces, met den dood te straffen. De eed gedaan zijnde, liet men de opgeschrevenen uit een gaan, nadat men hun dag en plaats bepaald had, waarop zij wederom moesten opkomen.
De ruiters werden, waarschijnlijk door de Censors, uit de achttien ridder-centurien gekozen en aan elke keurbende drie honderd derzelve toegevoegd. Dit werd een vleugel genoemd, en elke vleugel had zijnen eigenen Bevelhebber of Overste, die door de Consuls gekozen werden. In de laatste tijden van het gemeenebest bestonden de ruiters niet alleen uit ridders, die een paard van den Staat hadden, maar ook uit anderen, die niet tot de ridderorde behoorden en hun eigen paard hadden.
Wat de soldij betreft, wij hebben boven gezegd, dat de Romeinsche soldaten in de oudste tijden op eigene kosten dienden: dit is evenwel naderhand veranderd. Na het jaar 347 van de stichting der stad heeft men zoo aan de ruiters als aan het voetvolk soldij, deels in geld, deels in levensmiddelen, begonnen te geven. Deze was in den beginne gering; doch daar met den rijkdom van het Romeinsche volk ook, zoowel onder de krijgslieden als onder de andere standen, de behoefte aangroeide, is dezelve van tijd tot tijd verhoogd. De hoplieden, hoedanigen er in elke keurbende van 6000 koppen 60 waren, kregen het dubbel en de ruiters het driedubbel der gewone soldij: doch dit schijnt alleen van die, welke met hun eigen paard dienden, niet van die uit de ridderorde gezegd te kunnen worden, aangezien de laatste in eens eene bepaalde som tot het aankoopen van hun paard en

{==642==} {>>pagina-aanduiding<<}
voorts eene jaarwedde tot onderhoud van hetzelve ontvingen.
Behalve de dienstpligtigen, die de keurbenden uitmaakten, had men gewoonlijk in de Romeinsche legers ook nog een aantal onde soldaten van beproefde dapperheid, die, hunne jaren uitgediend hebbende, niet meer tot den dienst gehouden waren, maar ten gevalle van den Veldheer mede te veld trokken. Deze werden door den Veldheer door brieven of boden verzocht, om op te komen, en daarvan evocati of opontbodenen genoemd. Zij waren vrij van het doen van wachten en alle gewone legerdiensten: zij hadden den rang van hoplieden en stonden onder geene der Bevelhebbers van de keurbenden; maar alleen onder den Veldheer, dien zij in het leger omringden en aan wiens zijde zij vochten.

Beschrijving van het hol van Schertzveld. Verklaring van de beenderen, welke aldaar, en in andere holen bij het Hartzgebergte worden gevonden, enz.

Medegedeeld in eenen Brief van den Heere...aan Mevrouwe...

mevrouw!

Königshutte is eene ijzersmelterij, alwaar tweederlei soort van bergmineraal wordt gebruikt. De eene soort, tot de oorspronkelijke bergen behoorende, komt van den Andreasberg en Lerbach, de andere van Elbingerode. Bij het onderzoek van de brokken van de laatstgemelde soort ontdekte ik zeegewrochten, en het mineraal zelf is niets anders dan eene soort van marmer, hetwelk in beddingen tusschen andere kalkaardige stoffen wordt gevonden. Deze onderscheidene mineralen worden te Königshutte onder een gemengd, omdat het mineraal van Elbingerode, het-
{==643==} {>>pagina-aanduiding<<}
welk niet zeer rijk is, aldaar de hoedanigheid verkrijgt om nevens het ander tot smelting te dienen. Twee fornuizen waren, toen wij er kwamen, in volkomene werking, en wij hadden het vermaak van er de sterkste gieterij te zien, die men er nog beproefd had, die van een stuk geschut van twaalf pond, waartoe vijf en veertig quintalen metaal gebruikt werden, onmiddellijk uit het mineraal getrokken.
's Daags na onze aankomst gingen wij de bergen in de nabuurschap bezoeken, en wel vooreerst het hol, Einhornloch, of Eenhorenshol genoemd, naar eenige ongewone beenderen, welke men aldaar heeft gevonden, en die een dier schijnen aan te kondigen, hetwelk éénen horen heeft, die midden op het voorhoofd staat. Leibnitz heeft het beschreven. Te onregt heeft men ook somtijds dat hol Schertzfeldheule of Schertzfeldhol genoemd, omdat het niet verre van het kasteel van dien naam ligt. Er is in der daad een Schertzfeldhol, doch dit is een ander, waarin geene beenderen worden gevonden. Het was het hol met de beenderen, hetwelk wij gingen bezoeken. Het is gelijkaardig met het Bauwartzhol, door leibnitz beschreven, vermaard door zijne grootte en de menigte van beenderen, aan den kant van Blankenburg gelegen, en tot dezelfde keten der buitenbergen van de Hartz behoorende.
Niet eenerlei zijn de gissingen omtrent den oorsprong van zoo vele beenderen in deze holen. Sommigen zijn van gedachten, dat dezelve, in overoude tijden, tot wijkplaatsen dienden voor wilde dieren, die de beenderen van hunne prooi en die van hunne eigene lijken aldaar lieten vallen. Anderen hebben gemeend, dat de Godsvereering der aloude volken in deze gewesten bestond in het maken van eene algemeene jagt op de dieren, welke zij vervolgens bij hoopen in deze holen wierpen. Doch de oorsprong dezer beenderen is van een' gansch anderen aard; het is een verschijnsel van de Natuurlijke Historie, en niet een historisch gedenkstuk. Dit ga ik verklaren.
Twee bekende daadzaken zullen over ons onderwerp groot licht verspreiden. De eerste is, de menigte beenderen, die op sommige plaatsen in den kalksteen worden gevonden. Er zijn rotsen te Gibraltar en aan de tegenover gelegene kust van Asrika, als-
{==644==} {>>pagina-aanduiding<<}
mede in Dalmatie, zoo zeer met beenderen vervuld, als eenige andere gelijksoortige steen vol schelpen zijn kan. Ook worden zij, hoewel in minder getal, in vele andere steengroeven gevonden, onder andere in die van de nabuurschap van Parijs en Montpellier. Het verschijnsel van beenderen in den kalksteen is dus zeer algemeen bekend. Men vindt ze ook in het verglaasbaar zand, als in Westfalen en in de heuvelen van Piemont, en in de klei, onder andere op de kusten van Normandije en Engeland. Maar hetgeen ons hier onmiddellijk aangaat, zijn de rotsen van Gibraltar en Dalmatie, van wege de verbazende menigte harer beenderen in den kalksteen. De oorsprong dier beenderen lijdt geenen twijfel; zij zijn herkomstig van den tijd, toen de zee het tegenwoordige vaste land bedekte. Deze of gene oorzaak, welke wij thans niet zullen onderzoeken, had dezelve onder den grond gebragt, gelijk elders de plantgewassen. In één woord, het is het algemeene verschijnsel der aardsche ligchamen, op sommige plaatsen van den grond der aloude zee, en dikmaals te gader met zeegewrochten, neergevallen.
Het andere verschijnsel, ter verklaringe van ons onderwerp noodig, is de menigvuldige ontbinding van kalkaardige stoffen in de heuvelen of bergen, daaruit zamengesteld. Zeer menigvuldig zijn de holligheden of verzakkingen in de kalksteenen; ik heb dezelve gezien op den top der bergen van Neufchatel. Het water, hetwelk in deze steenen doordringt, reeds weeke beddingen ontmoetende, of die ontbonden kunnen worden, sleept dezelve allengskens mede, en doet deze ledige plekken ontstaan.
Genoeg is het zelfs, het oog te slaan op die verbazende klompen van tufsteen, welke zekere bronnen, bij haar verlaten van kalkbergen laten vallen, om te begrijpen, welke holligheden van binnen moeten ontstaan. Op sommige plaatsen van het kalkaardige gedeelte der Alpen heb ik groote rotsen gezien, uit het bezinksel dier beken ontstaan. Tevens begrijpt men, dat deze ontbondene stoffen niet altijd zich uitwendig moeten vertoonen. Het water zijpelt dikmaals tot aan den voet der bergen; zelfs kan het zich zeer verre onder de vlakten verspreiden, en aldaar zich van de

{==645==} {>>pagina-aanduiding<<}
deeltjes ontlasten, welke het medevoert, voordat het zich uitwendig vertoont.
Zeer bekend is bij de Mijnwerkers deze geschiktheid der kalkaardige stoffen tot ontbinding. Wanneer zij verzakkingen zien op de oppervlakte van den grond, hoedanig ook het uitwendige zijn moge, besluiten zij, dat de grond daar beneden kalkaardig is. Ter aanduidinge van dat verschijnsel bedienen zij zich van het woord Erdfall, of Aardval, omdat de verzakking somtijds in een oogenblik geschiedt. Bekend is het derhalve, dat er in de bergen of rotsen van kalksteen beddingen zijn, die door de zijpeling van het water verdelgd worden. Indien de bovenste beddingen niet sterk genoeg zijn, om zonder steunsel te kunnen stand houden, gebeurt er een Aardval; dat wil zeggen, dat de oppervlakte instort; indien zij sterk genoeg zijn, ontstaan er holen.
Indien men nu deze twee verschijnsels te zamen neme; dat is, indien men onderstelle, dat het eene kalkbedding is vol beenderen, welke het water vernietigt en medevoert, zullen wij holen hebben, in welke beenderen worden gevonden. Zie hier nog een ander verschijnsel, hetwelk ons de zaak zal helpen begrijpen.
Behalve de Aardvallen, of instortingen der oppervlakte, die eene inwendige holligheid aankondigen, wier zoldering is gebroken, is er een ander verschijnsel, bij de Mijnwerkers onder den naam van Kalk-Schoorsteenen bekend. Het zijn holen, welke zij in dezelfde bergen ontmoeten, en dikmaals in het dak van koperachtige leibeddingen. Maar wanneer men dusdanige holligheden ontmoet, bespaart men de uitwaterende galerijen, door er onmiddellijk het water in te werpen: want het verdwijnt in het binnenste der bergen, om eenen uittogt te vinden men weet niet waar. Deze holligheden hebben derhalve uitwateringen, en door middel van dezelve verdwijnen de kalkaardige stoffen, te gelijk met het water, welke dezelve heeft ontbonden. - Thans keer ik terug tot het Eenhorenshol, boven vermeld.
Behalve het verschijnsel, het hoofdonderwerp van mijn schrijven, is dit hol der opmerkinge overwaardig. Ongeveer ter halver hoogte des heuvels, en tusschen de struwellen, waarmede de hellende oppervlakte

{==646==} {>>pagina-aanduiding<<}
is begroeid, ziet men een gat, hetwelk aan het hol van eenig wild beest doet denken; en verre van zich te verwonderen, dat men aldaar beenderen vindt, zoude men grond hebben om te vreezen, derzelver getal te zullen vermeerderen. Men daalt in hetzelve als door eene bres; groote rotsbrokken zijn er op malkander gestapeld; en deze grafachtige ingang, welke op eenigen afstand nog eenig licht ontvangt door eene opening van boven, vertoont den bajert in den omtrek, en den zwarten mond der onderaardsche holen.
De Heer hanel, door den Baron van reden ons tot gids gegeven, had Mijnwerkers vooruit gezonden, om de plaatsen te zoeken alwaar beenderen gevonden worden, en zij moesten wederkeeren om ons derwaarts te geleiden. Na eene wijl wachtens op de plaats, daar zij van ons gingen, die weinig licht had, en alwaar onze oogen zich aan de duisternis begonnen te gewennen, traden wij dieper in het hol, en wij konden ontdekken, dat het dak merkelijk wijder en hooger werd. Zonder licht waagden wij het verder voort te gaan, tot dat wij, bespeurende, dat de grond oneffener werd en meer hellende afliep, het voorzigtigst oordeelden te blijven staan. Wij waren vrij talrijk, en verhieven gezamenlijk onze stemmen, om van de Mijnwerkers gehoord te worden. Maar vergeefs weergalmden onze stemmen in het hol; zij keerden vruchteloos tot ons terug.
Eindelijk zagen wij onze Mijnwerkers van verre met fakkels verschijnen; bij ons zijnde gekomen, verstonden wij, dat zij ons niet gehoord hadden. Zij bragten een goed getal beenderen; doch het waren slechts niet zeer groote brokken. Wij ontdekten in dezelve ribben en wervelbeenderen van dieren, ter grootte van een' grooten hond of een schaap, en eenige tanden van een vrij groot vleeschvretend dier. Geene van die groote beenderen waren er onder, die er somtijds gevonden worden, en, volgens den Heer hollmann, Hoogleeraar te Göttingen, tot den Rhinoceros behooren.
Na hetgeen de Mijnwerkers ons gebragt hadden onderzocht te hebben, deden wij hen vooruitgaan, om ons te brengen ter plaatse, vanwaar zij gekomen waren. Niets is onregelmatiger dan deze holen. Op deze onmetelijke holligheden, wier dak zeer hoog is,

{==647==} {>>pagina-aanduiding<<}
volgen doorgangen, zoo eng, dat men er op den buik moet kruipen, en wel somtijds over een' slijkerigen grond: want overal zijpelt er water door. Daarna bevindt men zich in nieuwe holen. Wij bezochten ze niet allen; genoeg was het, een algemeen denkbeeld van dezelve te hebben, en ons met het verschijnsel der beenderen te bemoeijen. Dienvolgens werden wij door de Mijnwerkers naar de plaats geleid, vanwaar zij de gevondene gehaald hadden. Men zoude er eenige, langs den grond hier en daar verspreid, hebben kunnen vinden; maar zij hadden zich bij eene der bronnen vervoegd. Dezelve ligt aan den voet des muurs van eene der holen, in eene zachte bedding, waterpas met den grond. Veel heeft men reeds in deze bedding gegraven: zoodat men op sommige plaatsen op den buik moet gaan liggen, om het graven voort te zetten.
De Heer van reden verhaalde mij te dien aanzien eene merkwaardige bijzonderheid. Verscheidene malen had men menschen als ter sluip in dit hol zien komen; op bekomen berigt daarvan had hij bevolen, dat indien zulks wederom gebeurde, die lieden aangehouden en bij hem moesten gebragt worden. Het een en ander gebeurde in der daad; zij bleken Italianen te zijn, die deze beenderen kwamen zoeken, om ze naar hun land te brengen. Zij waren zeer bedremmeld in hunne antwoorden; doch het bleek genoeg, dat hun eigen of anderer bijgeloof de beweegredenen huns bezoekens van deze plaats was. Ook begeven zij zich naar een ander vermaard hol, eene mijl van Königshutte gelegen, Weisgastenhol genaamd. Eens heeft men er een dood meisje gevonden, en in een' afgelegenen hoek een geraamte van een mensch. Ongetwijfeld hadden die ongelukkigen den uitgang niet kunnen wedervinden.
Het vertoon der bedding, van waar deze beenderen gehaald worden, laat aan derzelver oorsprong geenen twijfel over; zij is dezelfde als die der beenderen ia Dalmatie en te Gibraltar, gelijk ook van alle andere aardsche ligchamen, in de beddingen van de vaste kusten begraven. Ik zoude niet kunnen zeggen, of dezulke, wier ontbinding deze holen doet ontstaan, in den aanvang week waren, dan of zij alleenlijk om week te worden eene geschiktheid hadden; de duister-
{==648==} {>>pagina-aanduiding<<}
nis dezer plekken, alwaar men niet dan van zeer nabij bij het fakkellicht, zien kan, en de korte tijd, welken wij er vertoefden, lieten niet toe, hieromtrent eenig onderzoek te doen. De waarheid der zake is dan eenvoudig deze, dat de grond dier holen bestaat uit eene kalkaarde, volkomen gelijk aan die der bedding, waarvan ik heb gesproken; dat men in deze bedding gravende, vele brokken van beenderen daaruit gehaald worden; en dat er insgelijks steenachtige zamengroeisels worden gevonden, welke beenderen bevatten, even gelijk de Keulsche aarde, in de zandheuvels met zee - ligchamen, dergelijke ligchamen bevatten.
De oorzaak dezer holen zijn, derhalve, weeke of week gewordene beddingen, die door de zijpeling van het water zijn afgescheurd. Indien er in deze beddingen zelve geene deelen bestaan hadden, welke aan de ontbinding weerstand geboden, en pilaars en muren geformeerd hadden, of indien bovenkorsten, naar gelange van hunne uitgebreidheid en zwaarte, te dun waren geworden, zouden er aardvallen, of instortingen der oppervlakte, ontstaan zijn. Het water, hetwelk deze holen heest gegraven, slechts de kleine of ligte deelen hebbende kunnen medevoeren, heeft op den grond de grooter ligchamen laten liggen, welke de zachte beddingen bevatteden, en inzonderheid de beenderen. Vanhier, dat toen de Natuuronderzoekers voor de eerste maal deze plekken bezochten, zij aldaar geene mindere beenderen hebben moeten vinden. Doch allengskens zijn deze beenderen vandaar weggenomen of er vergaan; en men vindt er heden ten dage niet, dan door de werking des tijds vooruit te loopen; dat is, door de beddingen, welke dezelve bevatten, op te delven. Niets buitengewoons, derhalve, is hier dan de uitholing, naardien zij vervolgens blijkt, zelfs in de harde beddingen, zich uit te breiden. Doch de beenderen behooren immer tot de verschijnsels, ons opleidende ter nasporinge van de omwentelingen, welke de oppervlakte van onzen aardbol heeft ondergaan.
Het zijn deze zelfde heuvels, in welke de beddingen van koperachtig lei, in het Hoogduitsch Flötz genaamd, gevonden worden; en deze zelfde soort van heuvelen, nevens hunne koperachtige bedding, strekt

{==649==} {>>pagina-aanduiding<<}
zich uit tot in het Graafschap Mansfeld in Saksen, wij bezochten een derzelven, niet verre van het hol. Deszelfs voetstuk is de verlenging der Schisten van de Hartz. Op deze Schisten liggen beddingen zandsteen; op deze eene bijzondere bedding, die bewerkt wordt; en daa. boven liggen de kalkaardige beddingen, die het geheele bovenstuk der heuvels beslaan.
Deze minerale bedding heeft gemeenlijk eene dikte van twaalf tot vijftien duimen. In kleur en het schilferachtige gelijkt dezelve naar de deklei; doch de zelfstandigheid is eenigzins anders, en de meeste schilfers zijn door eene zeer dunne laag pijriet van een gescheiden. Tusschen dezelve worden nu en dan visschen, die als gebalsemd zijn, gevonden. Men vindt er niet slechts de geraamten, gelijk in de meeste andere steenen, maar ook hunne volkomene ligchamen, van pijrietachtige zelfstandigheden doortrokken.
Uit deze beddingen wordt het koper gehaald. Ik heb aldaar het begin van eene Mijn van deze zonderlinge soort gezien, in welke de werklieden, op de zijde kruipende, de minerale bedding van ouder den geheelen heuvel wegnemen, welken zij op kleine zuilen, of op kleine pilaars laten rusten, van den slechten steen gemaakt, die zich nevens de goede losmaakt. Terstond wordt de heuvel doorgraven, eenen aanvang makende in de bedding zelve, in het laagste gedeelte, alwaar men haren kant ontdekt, en eene goot wordt gelaten, om het water te doen asloopen. In den aanvang wordt ook het mineraal door deze opening naar buiten gebragt, doch zoodra men een weinig in den heuvel is gevorderd, moeten er van boven aan putten gegraven worden, om den weg der Mijnwerkers te bekorten.
Zie daar de minerale beddingen of lagen, die klaarblijkelijk onder het water der zee geformeerd zijn. En wanneer ik denk aan de menigte Volkanen, welke deze plaatsen omringen, en mij herinner, dat bij het ontstaan van het zoogenaamde Nieuwe Eiland in den Archipel, de zee troebel en geel was, gedurende een' langen tijd en op een' grooten afstand in het rond, kan ik gemakkelijk mij verbeelden, dat deze lagen aan dergelijk eene oorzaak haren oorsprong kunnen ver-
{==650==} {>>pagina-aanduiding<<}
schuldigd zijn, vooral wanneer ik aldaar zoo veel zwavel en gebalsemde visschen waarneem. Maar indien dit beddingen zijn, uit stoffen ontstaan, door uitbarstingen geboren, hadden deze al lang opgehouden, voordat de zee zich verwijderde, om reden dat er heuvelen van kalksteen zich geformeerd hebben op deze beddingen, even als de Lava's van Frankfort; en deze kalksteen verheft zich somtijds ter hoogte van vijf tot zes honderd voeten. Gewisselijk is dit een Kosmologisch verschijnsel, der grootste opmerkinge waardig, wat de werkingen aangaat, die onder de oude zee voorvielen. En het is niet onverschillig, geloof ik, zich ʇe verbeelden, dat deze minerale beddingen, die vermoed worden Volkanisch te zijn, rondom de oorspronkelijke bergen liggen; en dat andere beddingen, eeniglijk uit de zee ontstaan, zich de eene op de andere geformeerd hebben.
In den avond van den achtsten verlieten wij Königshutte, om ons naar Valkenriede te begeven; met de grootste minzaamheid en gedienstigheid werden wij aldaar ontvangen door den Baron van hequitz, Opper-Hontvester van den Hertog van brunswijk; niets spaarde hij, om ons behulpzaam te zijn tot het oogmerk onzer reize. Een groot gedeeite van den volgenden dag besteedden wij aan het bezigtigen der ijzermijnen, eene mijl van daar gelegen, hij Zorge, in den berg Kastenhal; de Heer heinemann, Mijnraad, had de goedheid, ons derwaarts te verzellen.
Dit is een oorspronkelijke berg; vanhier, dat er het ijzer in aderen ligt. Men ontmoet hier eene zeer merkwaardige bijzonderheid. Er worden drie aders (siloni) bewerkt, op een' korten afstand van malkander, wier vallei of dalingen bijkans even snel voortgaan, doch in verschillende rigtingen: in dier voege, dat men dit verschil bekend zijnde, alsmede de rigting der drie aderen, kan weten, dat er een Bergkeil of Berghoek is; dat is, een brok van de eigene stoffe des bergs, losgemaakt door drie spleten, door aardschuddingen voortgebragt, in het eerst geschraagd door eenige brokken, in deze spleten nedergegleden, die vervolgens met de Gangue, of Aderstoffe, vervuld zijn. Het horizontale dak (coupe) der Aderen maakt derhalve eenen driehoek uit, en aan de strekkingen harer vallen of afdalmgen ziet men, dat

{==651==} {>>pagina-aanduiding<<}
de hoek eene driehoekige omgekeerde piramide is, wier top negentig Toises (of vijf honderd en veertig voeten) moet liggen beneden het waterpas, alwaar men tegenwoordig zich bevindt. Hier vereenigden zich derhalve de drie Aders, op hoedanig eene wijze, weet men niet. Eenige brokken van den bergsteen, welke in deze Aders worden gevonden, hebben ongetwijfeld tot schraagpunten des hoeks gediend, voordat de aderstoffe de spleten had gevuld. Maar van waar is deze Aderstoffe voortgekomen? Wel der moeite is het waardig, uit daadzaken te onderzoeken, of het niet een gewrocht zij van vuur, door het water getemperd
In den avond van dienzelfden dag vertrokken wij naar Hefeld: onder het geleide van den Heere van reden vonden wij hier het aangenaamste verblijf bij den Baljuw van wullen. 's Anderendaags, eer wij naar Elbingerode, een van onze voornaamste gezigtpunten, vertrokken, bezochten wij in de nabuurschap eene Ader van eene bijzondere soort.
De berg, welke deze Ader bevat, behoort aan het Graafschap Hohnstein, en wordt Harzburg genaamd. Dezelve bestaat uit een' roodachtigen harden steen, meer naar Graniet dan naar eenigen anderen steen gelijkende. De Ader bestaat uit eene stoffe, van die des bergs onderscheiden. De heerschende stoffe is eene ijzermijn; doch het ijzer is niet het hoosdvoorwerp der bewerkinge; meer belang stelt men in eene andere Ader, in de voorgaande als ingelijfd. Te weten, in de spleten van het ijzermineraal bevindt zich eene andere minerale stoffe, Magnesia genaamd, die gebruikt wordt tot het maken van het vernis van aardewerk, en om meer doorschijnendheid te geven aan andere verglaasbare stoffen, van welke glas wordt gemaakt. Het is eene zwartachtige zelfstandigheid, blinkende in de breuk, alwaar zij evenwijdige lagen vertoont. Somtijds zijn ook deze aszonderlijke Aders, die de hoofdader doorsnijden, zamengesteld uit beurtelingsche lagen van zwart ijzermineraal en magnesia. Wat al verborgenheden!
In den namiddag van dien dag begaven wij ons naar Elbingerode: gaande dus van het buitenste naar het binnenste van de Hartz.
Hefeld ligt in een dal, alwaar de landbouw zich

{==652==} {>>pagina-aanduiding<<}
uitstrekt tot aan den voet der kleine bergen, die dezelve omringen; men ziet er niets anders dan weilanden, tuinen en boomgaarden, hebbende geen ander sieraad dan den arbeid des landmans, door de Natuur geholpen. Twintig kleine bergen betwisten elkander het voordeel der versieringe.
Om te meer genots te hebben van dit fraaije tooneel, beklommen wij eenen der kleine bergen, welke naast de tuinen van het kasteel ligt. Welk eene opeenstapeling van landelijke en woeste schoonheden! Aan onze linker zijde opende zich de vlakte naar de zijde der vlakten van heuveltjes doorsneden, die tegen de heuvelen van Thuringen stooten. Aan de regter zijde lag de Hartz, en men zoude in een oogenblik zich derwaarts kunnen begeven, indien men niet aan den weg dacht; doch zoodra men zich dien weg verbeeldde, trad men in een' eigenlijken doolhof. Reeds wisten wij niet, hoe wij uit de vallei van Ilefeld zouden geraken; en indien wij in onze verbeelding ons verplaatsten in een naburig dal, waarin een klein Meer lag, bevonden wij ons daarin onuitredbaar opgesloten: twee bergen, met bosch bedekt, lagen zoo kort aan malkander, dat er geene ruimte tusschen beide was te zien. Van daar tot aan den top der bergen liet zich geen weg bespeuren; de ongevoelige verminderingen van de gewone kleur der boschen en de voor het oog afnemende grootte der piramide van denneboomen, waren de eenige hulpmiddelen, om aldaar afstanden te onderscheiden; en de zachte buigingen dier wolken van groen waren de eenige sporen van eene menigte valleijen, door welke men tot alle deelen van de Hartz doordringt. Door eene reeks van rijzende valleijen moesten wij onzen weg naar Elbingerode zoeken; vijf uren waren wij, over Sophiënhof, Trautenstein en Trogforterbuche, derwaarts onder weg.
Den weg volgende, die langs het kleine Meer loopt, in plaats van de boschen, die zich onder een schenen te vermengen, vonden wij eene holle plaats of kom, alwaar de grootste woestheid heerschte, die men zich kon verbeelden. Dezelve werd geformeerd door Granietbergen, met rotsen van allerlei gedaante over en over bedekt. Sommigen, nog aan den berg vast, dreigden eenen aanstaanden val; anderen, reeds neer-
{==653==} {>>pagina-aanduiding<<}
getuimeld, bedekten de hellingen en den grond der kom. Maar welk eene standvastigheid, zoo groot als die der groeijinge, in al deze wanorde! De denneboomen blijven goed, tot aan het laatste oogenblik, op rotsen, wier ondergang aanstaande is; zelfs met hunne voetstukken afgetuimeld, verzetten zij zich tegen hun lot; men ziet hen hunne hoofden omhoog heffen, zoo lang een overschot des levens met de sappen in de gedrukte vaten omloopt. Het mos, in der daad, die liefderijke voedster van hunne kindsheid verlaat hen niet, hoewel hen welhaast zullende verliezen; het verspreidt zich nog langs hunne kwijnende wortels, om rondom dezelve eenige vochtigheid te onderhouden, en hen tegen de hitte der zon te bedekken. Bij het waken voor hare kweekelingen gedurende den strijd bepaalt zich de zorge dezer weldadige plant niet; overal is zij werkzaam aan nieuwe wiegen, om het getal der strijdenden te vermenigvuldigen: bij de minste rust, welke de instortingen haar laten genieten, staat zij gereed om de overblijfsels te overdekken, dezelve zamen te hechten, de gramers te vleijen en hen te hulp te roepen, en elk heestergewas te begunstigen, herwelk zich aldaar wil vestigen. Aldus, in weerwil der verwoestinge, groeit en bloeit alles in deze vallei; men heeft er het tooneel diens oorlogs voor oogen, alwaar de instortingen hare laatste pogingen doen, doch de bestendigheid der groeijinge haar reeds eene volkomene overwinning belooft. En het is dit tooneel, hetwelk oogenblikkelijk zich opent.
Niet zeldzaam is het verschijnsel, aan den voet der bergen, van die bekoorlijke plekken, alwaar, door eenige belemmering van den loop der vloeden, kleine Meren zijn ontstaan, die vervolgens door de aarde, van de hoogten afgespoeld, gedempt worden. Ter plaatse, alwaar wij ons bevonden, ontstond de hinderpaal aan den ingang der engte, die van de woeste naar de landelijke vallei voert. Een Meer, voorheen hier ontstaan, is er gedempt, en deszelfs plaats wordt tegenwoordig vervuld door de schoonste weide, effen als het Meer zelf voormaals was. Gedurende de demping zijn de hellingen of glooijingen ontstaan in de bovenste gedeelten der bergen; de groeijing heeft

{==654==} {>>pagina-aanduiding<<}
dezelve overdekt; en in plaats van eenen woedenden stroom is er niets overgebleven dan eene klare rivier, die al kronkelende door de weide vloeit.
Deze weide, zoo regelmatig in hare oppervlakte, wordt zeer bekoorlijk ingesloten van de omringende bergen, tegen welke zij tracht te klimmen even gelijk het water tegen de randen van het glas klimt, waarin het besloten is. En wat vertoont zich hier? Zoodra de menschen zich op de landontginning toeleggen, moeten er de denneboomen beneden aan de bergen om lijden; zij hebben eiken-, olm- en noteboomen noodig; vanhier, dat wanneer zij al de van zelf voortkomende gewassen der bergen hebben uitgeroeid, zij zelden dezelve zoo digt bij hen wederom laten groeijen; gemeenlijk stellen zij daarvoor dingen in de plaats, die hun dagelijks van nut zijn. Dienvolgens ontmoet men aan den voet dezer bergen eene verscheidenheid van boomen met afwisselend groen; en het is alleen boven deze bosschen, door menschen geplant, dat de denneboomen de bergen met hun donker groen bedekken.
Deze kleine vallei verlatende, moesten wij uit al onze magt de bergen beklauteren. Toen verdrongen zich, als het ware, malkander de kleine tooneelen, om malkander onze deelneming te betwisten. Op eenen afstandkan men zich niet verbeelden, hoe zeer deze eentoonige bergklompen in der daad verschillen. De bosschen, welke als uit één stuk schijnen te wezen, worden van bouw- en weilanden, en van een groot getal woningen doorsneden. Hier ziet men eene eenvoudige houthakkers- of herdershut; daar ligt eene kleine boerderij, met huis en boomgaarden; eene beek, die ruischende uit de boschen voortkomt, brengt elders de zagen in beweging, of doet eenen molen malen, schietende voorts in twintig takken, om de weide te vervrolijken. Overal vertoont zich de nijverheid; en overal, daar de mensch ééne schrede doet, doet de Natuur er vier.
Voor dat wij den top der bergen bereikten, trokken wij door boschen, aan den Graaf van wernigerode toebehoorende; hier deed mij de Heer van reden het vermogen des vernufts en van verstandige vlijt opmerken. Daar henen moet men zich begeven, om

{==655==} {>>pagina-aanduiding<<}
onderrigt te bekomen, waarin de echte Ekonomie der bergoosschen besta, en welk een onberekenbaar voordeel er het menschdom van zoude kunnen trekken, indien hetzelfde vernuft en beredeneerde vlijt overal werkzaam waren. Geen boom gaat er verloren: want men kent er den regten tijd, dat hij plaats moet maken voor eenen anderen; en tot hoe vele nuttige doeleinden deze bosschen kunnen dienstbaar gemaakt worden, ziet men hier tevens aan al de werkzaamheden der houthakkers.
Maar om deze boschen ten nutte aan te wenden, zijn er menschen noodig; en indien zij op te grooten afstand in de vlakten wonen, moet men er op de bergen doen geboren worden. Ginds en elders moet er derhalve land ontgonnen, de plaatsen moeten met overleg uitgekozen, en reeds in den aanvang stevige verblijven verkozen worden, in welke de menschen behagen scheppen en hun geslacht kunnen voortplanten. Voorts moet men er het vee genot doen hebben, om, op zijne beurt, dezulken, die het oppassen, te doen genieten. Heilzame lessen zijn er omtrent dat alles op de landgoederen van den Graaf van wernigerode te lezen.
Na vier uren reizens door de valleijen en langs de hellingen der bergen, om de toppen te beklimmen, alwaar wij niets anders dan denneboomen zagen, bevonden wij ons in eene uitgebreide beplante vlakte, tot op eenen grooten afstand zich uitbreidende tot aan de hoogte van de Hartz, alwaar de Blocksberg, even als een reus, over alles henen ziet. Deze vlakte, aldus op de hoogte eindigende, veroorzaakt eene eigenlijke begoocheling van het gezigt; men kan niet gelooven, dat men zich op de bergen bevindt; men vergeet, dat de boschen, die haar van achteren insluiten, het bovenstuk dier zelfde boschen zijn, door welke men naar boven is geklommen, en die, van omlaag gezien zijnde, tegen de wolken schenen te stooten.
Nog een uur trokken wij door deze vlakte, die, langs eene onmerkbare glooijing, ons naar Elbingerode bragt. Hier ondervond ik nogmaals den invloed van den gids, onder wiens geleide ik reisde, aan de beleefdheid van den Opper-Houtvester, den Heere

{==656==} {>>pagina-aanduiding<<}
schuster, bij wien wij onzen intrek namen. Hoe belangrijk is het geheele menschdom op deze bergen! Nimmer zal ik dezelve vergeten.

Ik heb de eer, enz.

Over eenige schadelijke gewoonten, welke doorgaans omtrent stervenden plaats hebben.

I. Het vermeende verligten van het sterven.

Bijna overal heerscht nog het vooroordeel, dat men, als de zieke blijken van den zoogenaamden doodstrijd geeft, door wegneming van het hoofdkussen, het sterven moet zoeken te verligten.
Doch, wat is deze hulp, deze verligting anders, dan een moord, die, uit kwalijk geplaatste teederheid, aan vrienden begaan wordt? - Wie is in staat, naauwkeurig te bepalen, dat deze of gene zieke een stervende zij, al heeft het nog zoo zeer den schijn? - Wij wenden zelfs bij schijndooden, die geen teeken van leven meer van zich geven, alle middelen aan, om de uitgedoofde levensvlam weder aan te blazen; en hier, waar zij eerst aan het uitgaan is, blazen wij dezelve met geweld uit.
Hoe vele arme zieken zijn er wel jaarlijks door dit wreed gebruik van hunne onverstandige vrienden vermoord geworden! Het sterven wordt, wel is waar, daardoor verligt; want menig een, die nog door eene verhevene ligging en door geneeskundige hulp had kunnen gered worden, moet nu, zonder dat men het vermoedt, verstikken.

II. Verwaarloozing der zieken.

Den zieke, of vermeenden stervende, geneesmiddelen te ontzeggen, met de ongegronde verontschuldiging: Het helpt toch nu niet meer, wat zal men hem nog met geneesmiddelen plagen; hij moet immers toch

{==657==} {>>pagina-aanduiding<<}
sterven, - niettegenstaande de Arts het gebruik uitdrukkelijk aanbeval - is, hem vermoorden. - Heeft men niet voorbeelden, dat zieken, die reeds dood schenen, weder herleefden? En heet dat plagen, wanneer men nog al het mogelijke beproeve, om onzen natuurgenoot het leven te redden? Die kwalijk begrepene en ter onregte plaatse aangewende teederheid heeft zeker reeds droevige gevolgen gehad, en hier en daar eenen zieke aan den dood opgeofferd.

III. Moord aan schijndooden gepleegd.

Menig een wordt onwetend de moordenaar van zijn' besten vriend, dewijl hij zich te zeer haast, om hem, zoodra hij volgens zijne gedachte dood is, terstond buiten het bed te brengen. Op het platte land heerscht over het algemeen het gebruik, om den zieke, als men hem voor dood houdt, terstond van het ziekbed, op eene andere plaats, gewoonlijk in de schuur, of in eene koude kamer te brengen. Deze handelwijze is in het oogloopend, als men het met dat aan het ziekbed, of bij de lijkbaar vergelijkt, alwaar men in tranen wegsmelt. Dáár kan men zich niet spoedig genoeg van den overledene ontdoen, en hier aan het graf wil men hem gaarne nog lang behouden. Dat evenwel het al te vroege en spoedige verwijderen van het ziekbed naar eene koude plaats, velen geheel van het leven berooft, die misschien, als zij eenige uren in het warme bed waren gebleven, en men nog den Arts ter hulp geroepen hadde, weder bijgekomen zouden zijn, is buiten allen twijfel. Doch het is eene gewoonte, die nu eenmaal plaats gegrepen heeft, en zoo worden lievelingen, ouders en vrienden aan dit schandelijk gebruik ter prooi gegeven, en niemand maakt daarvan eene gewetenszaak. O gij, Leeraars! hebt toch zoo vele menschlievendheid, en ijvert tegen deze de menschen vermoordende gewoonte! Hebben onze overledene vrienden niet zoo veel aan ons verdiend, dat wij hun nog eenige uren rust op hun bed kunnen schenken?
Ontzettend is ook het gebruik, om den overledene, zoodra hij ophoudt te ademen, den mond toe te binden. - Zoodra de zieke het aanzien, ik zeg het

{==658==} {>>pagina-aanduiding<<}
aanzien, van eenen doode heeft (want hoe moeijelijk is het niet, om te kunnen bepalen, of een mensch wezenlijk dood zij), dan haasten zich onverstandige menschen, om den mond van den overledene vast toe te maken, en over het aangezigt eenen, gewoonlijk met brandewijn bevochtigden, doek te leggen. - En waarom? Opdat het lijk er wel uitzie, en de mond niet opensta.
Op zulk eene schandelijke wijze wordt menig een het weinigje leven, dat er nog overig is, ontroofd, en dit is vooral het geval bij zwakke en krachtelooze personen, zoo als gewoonlijk de kraamvrouwen zijn. - Het bijgeloof leert: als de mond van den doode opensta, dan hale hij eenen zijner vrienden na. Geen wonder dus, dat men hem, door het genoemde middel, de mogelijkheid daartoe afsnijdt. Zoo lang men nog staatsie met de lijken maakt, zal het, wel is waar, moeijelijk vallen, om deze onmenschelijke gewoonte geheel af te schaffen. Als ondertusschen de Leeraars, die gewoonlijk bij stervenden zijn, ernstig daartegen ijverden, en als de Zieken-oppassers, die hier meestendeels uit onwetendheid dwalen, beter onderrigt wierden, dan zoude ook deze schadelijke gewoonte wel weg te nemen zijn. Het geldt hier 's menschen leven: daarom sla een ieder gewillig de handen aan het werk.

Voorbeelden van menschen, die willekeurig alle levensbewegingen konden doen ophouden.

De Heer cheyne brengt verscheidene voorbeelden bij van lieden, die willekeurig alle levensbewegingen konden doen ophouden, en alsdan eenigen tijd geheel stijf, koud, zonder polsslag en ademloos lagen, tot dat zij van zelve weder bijkwamen. ‘Er was,’ zegt hij, ‘een Engelschman, die door zijne hand de bewegingen van het hart, zoo dikwijls als hij maar wilde, kon doen ophouden. Hij verdiende

{==659==} {>>pagina-aanduiding<<}
veel gelds daarmede, doch eindelijk stierf hij aan deze broodwinning, vermits de beweging van het hart niet weder wilde terug keeren.’
Zoo verhaalt hij ook van ‘eenen Geestelijken, die zijne innerlijke bewegingen en de verrigtingen zijner uiterlijke zintuigen zoo kon doen ophouden, dat hij volkomen dood scheen te zijn. Men kon hem alsdan knijpen, steken, en zelfs branden, zonder dat de minste beweging zijns ligchaams daarop volgde. Buitendien kon men ook niet het minste teeken van ademhaling bij hem bespeuren. Als hij naderhand weder tot zich zelven kwam, verhaalde hij, dat hij niets anders gevoeld had, dan dat hij de lieden, die heel hard gesproken hadden, als in de verte had hooren spreken.’

Liamande.

(Een Vertelsel.)

Fakir, de zoon van abdulla, reisde geheel Azië door, om waarnemingen te doen, en was juist van voornemen, om het kleine Koningrijk Fu, hetgeen door bijna onoverklimbare bergen van de beroemde Koningrijken Kaschemir en Quassan gescheiden is, te bezoeken, toen, in het afstijgen van dat gebergte, de as van zijnen wagen brak. Er was geen mensch in de nabijheid, die het gebrokene rijtuig weer konde herstellen, en fakir, de zoon van abdulla, bevond zich in de onaangename noodzakelijkheid, om zijne reis te voet voort te zetten.
Hij had zich wel gaarne op eenen der muilezels, die voor den wagen waren gespannen geweest, gezet, doch hij wilde het kostbaarste, dat hij bij zich had, niet achter laten, en dit kostbaarste was zijn dagboek. Hij had namelijk, gedurende zijne reize, al zijne waarnemingen en ontdekkingen opgeteekend, en zijne waarnemingen waren zoo veel geworden, dat twee ezels met al hunne krachten genoeg er aan te dragen hadden. Hij belaadde dus de beide dieren met de

{==660==} {>>pagina-aanduiding<<}
voortbrengsels van zijne schranderheid, dreef ze voor zich henen het gebergte af, en bereikte nog, voor zonnenondergang, Risatula, de hoofdstad van het Koningrijk Fu.
Toen hij onder de poort was gekomen, en de ezels met de waarnemingen reeds den eersten schildwacht voorbij waren, werd fakir aangehouden en ondervraagd: ‘Ik ben fakir,’ - zeide hij, - ‘de zoon van abdulla, en ben geheel Azië doorgereisd, van den Ganges tot aan de bergen van Kion; gij zult zeker wel van mij gehoord hebben, want mijn roem gaat voor mij henen. Thans kom ik bij u, om waarnemingen te doen en u te beschrijven, even zoo als ik andere volken heb beschreven, want ik ben eene ster der wijsheid, en ben lid van het genootschap der waanwijzen te Sophia en der inkt-societeit te Katschemar.’ - De schildwacht antwoordde: ‘Wij hebben niets van u gehoord, fakir, zoon van abdulla, ster der wijsheid, en lid van verscheidene wonderlijke genootschappen! ook zien wij niets voor u henen gaan, dan twee ezels.’ - Fakir hervatte: ‘die dragen de schatten van mijn verstand, de grondpilaren van mijnen roem, en bezwijken bijna onder den last van mijne gewigtige ontdekkingen.’ Toen ontstond er een luid gelach onder het verzameld volk, en de schildwacht riep: ‘trek gerust verder, fakir! met uwe wijsheid, met uwe schatten en met uwe ezels!’ -
Eene groote menigte volks volgde hem, toen hij door de straten trok, en verzelde hem tot aan de karavansera. Fakir hield dit voor eene hulde, die men aan zijne verdiensten wilde bewijzen. Hij stond stil; trok zijn aanteekenboek uit zijnen boezem, en schreef: ‘de inwoners van Risatula zijn een zonderling volk; zij drukken hunne verwondering uit door lagchen; doch ontvangen doorreizende geleerden met behoorlijke eerbewijzingen.’
Men was thans bij de karavansera aangekomen. Eene groote, groene plaats voor het huis was met ontelbare volksgroepen bedekt. Hier klonk muzijk, daar gezang; hier werd gedanst, daar vloog de bal door de lucht; hier stonden mannen en vrouwen in vertrouwelijke gesprekken, daar zaten grijsaards en

{==661==} {>>pagina-aanduiding<<}
zagen lagechende naar de spelen hunner kleinkinderen. Overal was vreugd en leven. Uit alle deuren en vensters van het huis keken hoofden uit. De geheele karavansera scheen van onderen tot boven bezet te zijn, en fakir, de zoon van abdulla, werd bezorgd voor de kostbare lading zijner ezels. ‘Vreemdeling!’ - zeide de waard - ‘ik wilde u gaarne eene plaats in mijn huis aanwijzen, maar morgen is het feest van den vrolijken Koning abadussa, en al het volk is herwaarts zamengevloeid, om de schoone oogen van de Fee liamande te zien; doch wilt gij de lading uwer ezels verkoopen, zoo ga onder de poort van mijn huis staan, en gij zult koopers in menigte vinden.’
Vele menschen hadden intusschen de ezels omringd. Men dacht, dat zij vijgen droegen, en drong nader bij, om dezelve te koopen. Maar fakir sprong onder de menigte, dreef het volk uit elkanderen, plaatste zich midden tuschen zijne ezels, en zeide: ‘Zeer geëerde aanwezigen! ik ben geen gemeen kramer, die met vijgen handel drijft; en al de schatten van Azië kunnen de kleinooden niet betalen, die ik den rug dezer dieren heb toebetrouwd.’
De meisjes van Risatula geloofden, dat hij kostelijke parelen had medegebragt, en dewijl elk van haar die zonderlinge gedachte voedde, dat zij toch ook iets bezate, hetwelk niet minder dan voor alle schatten van Azië te krijgen ware, zoo kwamen zij nader bij, om, indien het mogelijk ware, eenen handel bij ruiling aan te gaan.
Fakir had reeds lang het denkbeeld gekoesterd, dat de afkomst van eenen volksstam veel zekerder uit de vrouwelijke, dan uit de mannelijke wezenstrekken kon worden bepaald; hij wilde juist nieuwe vergelijkingen maken, om zijne veronderstelling te staven, toen zijn blik eene schoone treffelijke gedaante bereikte, welke met hare ranke gestalte boven alle andere meisjes uitstak. De doordringende blik harer oogen, de zwellende sneeuw van haren boezem, en hare krullende lokken verhinderden fakir, om verstandige gedachten te vormen. Hij vergat, voor de eerste maal in zijn leven, zich zelven, het oogmerk zijner reize en de geheele inkt societeit. Maar, ach! de straf volgde hem op staanden voet! Terwijl hij

{==662==} {>>pagina-aanduiding<<}
hier zoo, als voor de geleerde wereld, verloren stond, hadden andere meisjes zich met de korven der ezels bezig gehouden, er aan gedraaid, getrokken, geschud, tot dat eindelijk de draagband los ging, en een geweldig groote hoop papier op den grond viel. Papier! papier! riepen de meisjes overluid. Papier! papier! riep al het volk en lachte ‘Weet gij al, wat de vreemdeling heeft medegebragt?’ vraagde de een den anderen: ‘papier! papier!’ was het antwoord, en alles lachte en riep: papier!
Fakir, de zoon van abdulla, wierp zich, vol vertwijfeling, op den grond, zocht al de verstrooide bladen van zijn werk weder bij een, en vervloekte zijn noodlot, dat hem bij dit barbaarsch volk had gebragt. Doch hoe zou hij zijne schatten voor deze ruwe handen in veiligheid brengen? Waar zou hij de voortbrengseis van zijnen geest bewaren, die hij met zorg en zweet bij een vergaderd had, en die bestemd waren, om Azië te verlichten, om fakir's naam te vereeuwigen, en het genootschap der waanwijzen eenen trap te verhoogen? Ach! alles had hem met een onbarmhartig gelach verlaten, alleen het schoone meisje met den doordringenden blik in hare oogen en de bruine gekrulde lokken stond nog bij hem, en beschouwde zijnen arbeid met medelijden.
‘Hebt gij vertelseltjes, Vreemdeling!’ vraagde zij nieuwsgierig. - ‘O! gave de Hemel, mijn voortreffelijk meisje! dat het slechts vertelseltjes waren, dan was ik niet half zoo veel bekommerd, doch hetgeen gij hier op de aarde ziet liggen, mijne waardste! is pure, zuivere, waarachtige waarheid, en heeft mij ontzaggelijk veel geld gekost, zorg en moeite er niet bij gerekend.’ - ‘Geld?’ zeide het meisje, trok den neus op, en vertoonde, lagchende, twee rijen tanden, wit als versch gevallene sneeuw. - ‘Wel! waar zijt gij toch met uwe gedachten, mijne Beste! gelooft gij dan, dat men voor niets geleerd wordt? Schoolleeraars en Professoren kosten al zeer veel geld; dan moet men reizen, en de vrachten zijn ontzaggelijk duur, de kosten der vertering zijn enorm en de wegen slecht.’ -
‘Dwaze mensch! en wat wilt gij dan met de papieren waarheid aanvangen?’

{==663==} {>>pagina-aanduiding<<}

‘Welke vraag! Eerst wilde ik dezelve in het net asschrijven, vervolgens zou ik dezelve verkoopen, dan er over twisten, en eindelijk zal men mij den Grooten fakir noemen.’
‘Om des Profeten wil, fakir! wie koopt toch waarheid?’
‘Doch, mijne uitmuntende! gij zijt ook zeer sterk in uwe opvoeding verwaarloosd! Is er dan in het geheele Koningrijk geen handel in het groot met vernuft of verstand, geene kraam in het klein met invallen en gevoel?’
‘Ik versta u niet!’
‘Ach! gij houdt u maar zoo. Mag ik wel vragen, wat gij met uw verstand en invallen aanvangt, waar gij met uw gevoel blijft, waar gij hetzelve laat?’
‘Hoe nu! ons verstand hebben wij in ons hoofd, onze invallen en aardige gezegden op de lippen, en ons gevoel in het hart.’
‘Hoe? en geen mensch drijft er handel mede?’
‘Zeldzaam man! is het dan eene waar, die men te markt kan brengen als leder en kemelsgaren?’
Fakir was geheel buiten zich zelven door verwondering: ‘Hoe?’ riep hij, en sloeg zijne handen in malkanderen - ‘is het mogelijk, dat ik in een land ben gekomen, waar geen schrijver aan zijne pen kaauwt, geene drukpers regeert, geen boekhandelaar een geschenk of honorarium betaalt? Waarlijk! het was hoog tijd, dat ik hier kwam! Gelukkig volk! het oogenblik van uwe wedergeboorte begint, de magt der barbaarschheid vliedt! fakir! de zoon van abdulla, zal u verlichten, opklaren, dat gij zoo klaar zult worden als helder water, en zal u inwijden in de geheimenissen der Faculteiten van Katschemar! Uwe vrouwen zullen methodisch ontvangen en baren; uwe kinderen zullen methodisch opwassen en leeren denken, uwe jongelingen zullen methodisch verstandig, uwe meisjes verliefd, uwe mannen oud en uwe grijsaards jong worden; alles zal methodisch leven en sterven en in het paradijs van den Profeet ingaan, en het ruwe monster Natuur zal door be schrijt brieven vervolgd, en door plakkaten verbannen wor-
{==664==} {>>pagina-aanduiding<<}
den, als het zich ergens durst vertoonen! Komt nader bij mij, inwoners van Risatula!’ -
Ach! zij traden alle nader tot hem en riepen: ‘De arme man is verbijsterd van zinnen! Hij heeft twee ezels met papier beladen, en dat houdt hij voor schatten; hij spreekt van verstand en wil er handel mede drijven, van gevoel, en wil het verkoopen; hij zegt: dat de drukpers ons moet regeren, en dat hij de lieve, vriendelijke Natuur wil verbannen. Brengt den armen, zinneloozen man naar salhindo, den wachter bij het graf van den vrolijken Koning.’
Fakir stelde zich hier tegen, doch de mannen van Risatula omringden hem, zetteden hem op eenen van zijne ezels en bragten hem tot salhindo.
De vrolijke grijsaard zat juist voor de deur van zijnen tuin, en zag met opgehelderde blikken naar de laatste stralen der ondergaande zon, toen de zeldzame optogt bij hem aankwam. ‘Vader salhindo,’ riepen die mannen hem toe, ‘wij brengen u hier eenen armen krankzinnigen man, die over het gebergte is gekomen. Hij heet fakir en spreekt van wonderlijke dingen. Neem hem dezen nacht in uw huis, breng hem morgen bij het graf van den vrolijken Koning, misschien ontfermt de Fee liamande zich over zijne dwaasheid.’
‘Hoogwaardig Heer,’ zeide fakir, ‘gij ziet in mij eenen martelaar der litteratuur, eenen vervolgden Apostel der verlichting; ik bezweer u, red mij uit de handen van deze ruwe menschen, en bescherm gij het kostbaarste, dat Azië kan opleveren, mijne papieren.’
Het volk berstte weder in een luid gelach uit, doch salhindo reikte hem vriendelijk de hand: ‘Zijt gerust, fakir! de mannen van Risatula doen zelfs geen kind kwaad, zij zijn vrolijke menschen, en wie vrolijk is, is goed, en meent het goed. Kom in mijnen tuin, en wees zorgenvrij.’
‘Ach, mijn Beste!’ stamelde fakir, ‘gij bezit een voortreffelijk hart. Ik zal niet nalaten, om, in de voorrede voor mijne werken, van uwe goedheid dankbare melding te maken.’
Salhindo lachte, geleidde hem in den tuin en sloot

{==665==} {>>pagina-aanduiding<<}
de deur toe, om de nieuwsgierige menigte te verwijderen. Hierop liet hij door eenen knecht de papieren van fakir halen en bewaarde dezelve.
Gedurende dit gesprek was het meisje, dat de onschuldige oorzaak van het ongeluk van onzen reizenden geleerden was, den tuin ingetreden. Zij bragt brood, dadelen en vijgen in een korfje, en eenen beker met wijn. Fakir, vermoeid zijnde, had zich op eene bank van zoden nedergezet, en overdacht zijne troostelooze omstandigheden. Het schoone meisje kwam bij hem, zette het korfje en den beker voor hem neder, en zag hem met eenen lieven medelijdenden blik aan. Fakir werd haar niet gewaar. Zij trad nu digter bij hem, streek hem, met een weemoedig lagchen, het blonde haar van zijn voorhoofd weg, en zeide: ‘Arme fakir! gij hebt te veel fabeltjes gelezen, want veel vertelseltjes maken het hart treurig.’
‘Ach,’ zuchtte fakir, ‘ik heb geene fabels gelezen, hetgeen ik gelezen heb, is waar.’
‘Dat is juist uw ongeluk, dat gij de fabelen voor waarheid houdt,’ - voer het meisje treurig voort - ‘doch mijn vader zal u wel helpen, en de Fee liamande zal u weder gezond maken.’
‘Gij zijt zoo schoon, mijne Lieve! maar gij spreekt als een kind.’
‘Zijt gij dan wijzer dan ik, fakir?’
‘Ik ben wijzer dan alle menschen, en ik zal, binnen korten tijd, beroemder zijn dan de groote ludasta, die tien oude systema's overhoop wierp, en vijftig nieuwe daarvoor in de plaats stelde’
‘Heeft die wijze man ook een liedje gemaakt, dat door het volk wordt gezongen?’
‘Hij heeft zich met zulke vodderijen niet opgehouden.’
‘Ach, fakir! gij zijt waarlijk niet zoo wijs, als gij denkt, want de Fee liamande is wijzer dan alle menschen, en de Fee liamande heeft tot den goeden Koning abadussa gezegd: “Al wie druiven op zijne bergen teelt, en gezangen maakt, die het hart veredelen en verheffen, dien eert de Profeet, dien beminnen de menschen, en dien voert liamande aan hare hand, en brengt hem

{==666==} {>>pagina-aanduiding<<}
enkele vrolijke zielen en in heldere vriendelijke sterren.”’
‘In der daad, als ik in uwe schoone oogen zie, dan kom ik in verzoeking, om deze spitsvindige stelling, als waar, aan te nemen. Maar zeg mij eens, als ik het u durf verzoeken: wie is toch de Fee liamande, en waar leeft de Koning abadussa?’
‘Ach, fakir! de goede Koning leeft reeds in de heldere vriendelijke sterren, die liamande hem had toegezegd. Morgen is reeds weder een jaar verloopen, dat hij zijne kinderen heeft verlaten, en morgen bezoekt ons de goede Fee, en viert met ons zijne gedachtenis.’
‘Doch ik bid u, verhaal mij.....’
‘Daar komt mijn vader weder terug. Hij was de beste vriend van den Koning, en zal u verhalen.....’
‘Wel fakir,’ zeide de grijsaard, en zette zich bij den vreemdeling neder, ‘hoe bevalt u mijn tuin? Plant men bij u ook boomen in verkoelende groepen, bindt men ook takken tot priëelen te zamen, en zaait men daar ook bloemen in de weiden?’
‘Met uw verlof, bij ons is alles veel schooner, wij hebben in onze tuinen bloemen en asperfie, altaren en schoppen of schongels, tempels en vogelkooijen, nieuwe paviljoens naar den antieken smaak, en geruïneerde oude gebouwen naar den nieuwsten gustus; in 't kort: elk van onze tuinen is eene wereld in het klein, en alles steunt op de gewigtige theorie der tuinkunst, waarvan men hier te lande geen denkbeeld heeft.’
‘Waartoe gebruikt men dan uwe tuinen, dewijl gij er eene wereld in het kleine uit maakt? Bij ons is de tuin een stil plaatsje als buiten de wereld, waar wij onze droomen overdenken, en ons met onze geliefde gedachten bezig houden.’
‘Hiervoor is bij ons ook gezorgd, onze tuinen vloeijen over van schoone gedachten, aan elken boom bijna is er eene vastgespijkerd.’
‘Dat is zonderling, fakir! waarom doet gij dat?’
‘Eigenlijk omdat wij zoo vele schoone gedachten hebben, dat wij niet meer weten, waar wij er me-
{==667==} {>>pagina-aanduiding<<}
de heen zullen. En dewijl de fabrijk toch nog altijd voortgaat, zoo moet men ook bedacht zijn op het vertier derzelven, hoe men ze aan den man zal helpen.’
‘Wie fabriceert dan bij u schoone gedachten?’
‘Wij hebben eigenlijk eene bijzondere maatschappij daartoe, deze is zeer talrijk, doch men neemt het zoo naauw er niet mede, en ieder, dien men er voor betaalt, drijft dit handwerk.’
‘Welke gedachten noemt gij dan schoon?’
‘Dat is, met uw verlof, zwaar te bepalen. Wij hebben lieden, die het groot privilegie bezitten, en bij dezen zijn alle gedachten schoon, en dan hebben wij ook lieden, die het kleine privilegie bezitten, en deze stempelen de gedachten der overigen, en wat zij dan gestempeld hebben, dat is ook schoon.’
‘Dat zijn dan wel de wijsten onder uw volk?’
‘Buiten twijsel. Ik behoor er zelf onder. Wij moeten met pen en inkt weten om te gaan en eene leesbare hand schrijven.’
‘En de Fee liamande bezoekt u nimmer?’
‘Hoe? Gelooft gij dan nog in waarheid, dat er geesten zijn, en feeën en spoken.....’
‘Ik vergun u nog daaraan te twijfelen, doch morgen zal de goede Fee haar gelukkig volk bezoeken, en zal op het graf van onzen vader abadussa hare kinderen zegenen.’
‘Uwe schoone dochter zeide mij dit reeds ook, doch, ik bid u, verhaal mij toch de geschiedenis van dit zeldzaam bijgeloof, ik zal in mijn magazijn voor verlichting eene grondige wederlegging hiervan bekend maken.’
‘Terstond, fakir! schoon ik twijfel, of uw magazijn bij ons wel in gebruik zal komen Doch laat ons eerst den beker, dien zalima voor ons heeft ingeschonken, ledigen.’
‘Riept gij mij, Vader!’ vraagde het meisje, en kwam huppelend door de struiken springen.
‘Neen, zalima! ik noemde slechts uwen naam, doch wij drinken den beker, dien gij voor ons hebt ingeschonken. Kom hier, mijn vriendelijk meisje! en zing voor ons het danklied voor de gaven der Godheid.’

{==668==} {>>pagina-aanduiding<<}

Zalima hief hare groote schoone oogen opwaarts naar de wolken, die, door de avondzon verguld, langs den hemel dreven, en zong:

‘Gij, die in zonnestralen glanst, 
In warme droppen nederregent, 
Die rotsige bergen met druiven bekranst, 
Den zachten halm met vruchten zegent; 
Zend, gij vriendelijke Godheid der aarde! 
Zend gij ons stralen der eeuwige vreugd! 
Geef, bij de volheid der lieflijke gaven, 
Blijdschap en vreè, die 't menschdom verheugt!’ 

De grijsaard nam den beker en dronk, en gaf denzelven den vreemdeling over. Fakir was met een bijzonder gevoel doordrongen; de stille opgeruimdheid, de groote, geruste weltevredenheid dezer menschen trof hem. Hij zag op zalima. Haar kinderlijke onschuldige blik ontmoette den zijnen. Hij greep hare hand. Hij beefde. Het meisje boog zich voorover en kuste zijn voorhoofd. ‘Zalima,’ zeide fakir, ‘als ik u zie, vergeet ik alles.’ - ‘Vergeet maar alles,’ fluisterde het vriendelijk meisje, ‘dan wordt gij gezond.’

(Het Vervolg en Slot in No. 15.)

's Menschen kortzigtigheid, en de wijsheid der Goddelijke voorzienigheid.

Verbijsteringen van den geest zijn op verre na niet zoo zeldzaam, als oppervlakkige beschouwers zich wel verbeelden. Geen mensch leeft er, wiens verbeeldingskracht niet somtijds over zijne Rede heerschappij voert; en elk voorbeeld van zoodanig eene dwingelandij der verbeelding is een kortstondige trap van uitzinnigheid. Hij, die vermaak vindt in stille bespiegeling, viert dikmaals den lossen teugel aan de hersenschimmen der ziele, en verdiept zich in de grenzelooze toekomst, zijne wenschen met onmogelijke genietingen streelende. In tijd en wijle verzwelgt

{==669==} {>>pagina-aanduiding<<}
eene bijzondere reeks van gedachten de aandacht; in de oogenblikken van vermoeidheid of ledigheid keert de ziel bestendig terug tot de geliefkoosde opvatting; tirannisch wordt de heerschappij der verbeelding. Alsdan werken de begoochelingen als wezenlijkheden; valsche begrippen overheeren het verstand, en het leven gaat voorbij in droomen van vermaak of ellende.
Zekere Egyptische Sterrekundige, die veertig jaren had gesleten in de onvermoeide waarneming van de bewegingen en schijnvertooningen der hemelsche ligchamen, kreeg den inval, dat hij met het vermogen was begaafd, om het weder te regelen, en de saizoenen te veranderen. De zon, dacht hij, gehoorzaamde aan zijne bevelen, en ging, op zijn woord, van den eenen keerkring tot den anderen over. De wolken barstten op zijn roepen tegen de zuidelijke bergen, en de overstroomingen des Nijls werden door zijnen wil bestuurd. Hij stilde de woede der Hondsster, beteugelde de Evennachtsstormen, en deelde regen en zonneschijn uit onder de bewoners der aarde. Doch de Sterrekundige bezweek onder den last van eenen post, welken hij met onpartijdige regtvaardigheid en algemeene goedwilligheid zocht te bekleeden. De tegenstrijdige eischen van onderscheidene landen en klimaten, en van verschillende volken der aarde op dezelfde plek gronds, folterden zijne ziel door onophoudelijke zorgen en verlegenheid. Liet hij de wolken hare schatten op de dorstige woestijnen van Afrika uitstorten, dan bedekten geweldige stroomen de vruchtbare vlakten van Bassora; en wanneer hij eenen storm zond, om den verpestenden Samiel te verdrijven, welke dood en vernieling aanvoerde, dan leed eene vloot, met de kostbaarste goederen beladen, schipbreuk in de golf van Ormus. De vruchtbaarmakende zonnestralen, terwijl zij de geurige Singonische druiven deden rijpen, vernielden den korenoogst, en deden het gras op het veld verdorren. De Wijsgeer dacht, in al deze onheilen te kunnen voorzien, door de as der aarde op zijde te wenden, en den zonneweg te verschikken. Doch hij vond het onmogelijk, verandering te maken in eene inrigting, door welke de wereld konde bevoordeeld worden; ook was hij beducht voor het nadeel, hetwelk hij aan afgelegene

{==670==} {>>pagina-aanduiding<<}
en onbekende gedeelten van het zonnestelsel zoude kunnen toebrengen. Van angst overmand, bad hij ernstig den grooten Bestuurder van het heelal, hem te willen ontheffen van de drukkende uitstekendheid, met welke hij vereerd was. ‘Vader des lichts!’ riep hij, ‘uwe alvermogende hand en alziend oog zijn alleen voor de magtige heerschappij over dezen aardbol berekend. De verbazende werkingen der natuur gaan mijn eindig begrip te boven; en met eerbied en nederigheid gevoel ik nu, dat ter uitdeelinge van goed en kwaad, in al die onderscheidene zamenvoegingen, die het welluidende stelsel uitmaken, waarvan het algemeene geluk afhangt, niets minder wordt vereischt dan onfeilbare wijsheid, vlekkelooze heiligheid, en hoogste goedheid.’
Met goedwilligheid luisterde de Godheid naar een gebed, hetwelk uit een opregt en Godvruchtig hart voortkwam. In de dwaasheid van den Sterrekundige zag en had zij mededoogen met de zwakheid der menschelijke natuur; en door de tegenwoordige overtuiging des verstands te bekrachtigen, verdreef zij goedgunstiglijk de uitzinnigheid, onder welke hij zuchtte.

Aardige zet van den Pastoor Arlotto.

De door zijne vrolijke zetten bekende Pastoor arlotto, in Italie, nam zijnen intrek eens, op eenen zondag, doornat zijnde, in een dorp, waar de boeren, in de herberg, zoo digt om den haard, bij het vuur zaten, dat zich de arme arlotto niet warmen noch droogen kon. Hij verzocht hun een weinig plaats voor hem te maken, en de waard, die hem kende, deed ook een goed woord voor hem; maar de boeren zaten vast. - Arlotto werd op eens geheel diepzinnig en ging, zwijgend, het vertrek op en neder. - ‘Waarom zoo diep in gedachten?’ vroegd de waard hem. - ‘Ach!’ antwoordde arlotto, ‘het is mij zeer slecht gegaan. Ik heb onder weg al mijn geld verloren - er waren 18 guldens

{==671==} {>>pagina-aanduiding<<}
en nog 10 stuivers klein geld. In Borselli, waar ik eens gedronken heb, had ik het nog, en kort daarna steeg ik maar eens af, daar moet ik het dus verloren hebben.’ - Arlotto verzocht den waard, den volgenden morgen vroeg met hem derwaarts te gaan, om hem te helpen zoeken; want nu zou hem toch niemand, om den slechten weg en het ruwe weder, meer achter op volgen. Zeker moest dit geld zich niet ver van de opgegevene plaats bevinden, waar hij was afgestegen.
Weinige oogenblikken na deze vertelling, sloop nu de eene boer na den anderen weg. Men kan gemakkelijk raden waarom? - Arlotto had nu zijn oogmerk bereikt. Hij had plaats genoeg, om zich regt goed bij het vuur te droogen en te warmen. - De boeren vonden echter geen geld, want arlotto had het niet verloren.

Chateauneuf; of de eerlijke man.

Chateauneuf, die Zegelbewaarder onder lodewijk XIV was, werd gearresteerd. Zijn vertrouwde vriend, de Chevalier du jars, moest tegen hem getuigen: hij wilde niet. Men zette hem in de Bastille; hij volhardde in zijne weigering. Men dreigde hem; hij zweeg. Men deed hem een Crimineel Proces aan; hij zeide niets meer, dan: ‘chateauneuf is een eerlijk man.’ - Om hem te verschrikken, sprak men het doodsoordeel over hem uit; hij verschrikte niet en zweeg. Men bragt hem op het schavot; hij ging zonder bevreesdheid derwaarts. Men bood hem vergeving aan, wanneer hij tegen zijnen vriend getuigen wilde; hij verklaarde: ‘chateauneuf is een eerlijk man.’ Men ontkleedde hem, om het vonnis aan hem te volvoeren; hij knielt neder. Pardon, pardon! roept men plotseling. Zwijgend stond hij op. ‘Hoe zult gij den Koning uwe dankbaarheid bewijzen?’ vroeg men hem ‘Zeg den Koning,’ hervatte hij, zonder van gelaat te veranderen, ‘dat chateauneuf een eerlijk man is.’


{==672==} {>>pagina-aanduiding<<}

Levensreis-les.


Wij leven bij den tijd. De tijd is wisselbaar; 
En wisslend schakelt hij, al voortgaande, uren dagen 
En maanden zamen tot een telkens wisslend jaar. 
Hij wenkt ons, bij hun vaart en onderscheiden vlagen, 
Dat we immer, naar behoeste, ons waapnen en gedragen, 
Als Reizigers betaamt, in slevens wisselloop. 
De reiskaart in de hand, bij 't vergezigt der hoop, 
Scherpe, o mijn Vennoots! dan ons oog ter hoofdbestemming. 
Dit doel, weet zulks vooraf, kost strijd; doch elke stremming 
In onzen gang of lot, of wat ons ook ontmoet', 
Bevreemde ons nimmer, maar verdubbel' moed en spoed, 
Om, onder winterkoude en zomerhitte en winden 
En elke wisseling, ze zij dan zuur of zoet, 
De sporen onzer viijt weêrkeerig aan te binden; 
Om onvermoeid, getrouw, op een' gelijken voet, 
Den weg te volgen, dien wij best doelmatig vinden; - 
En 't Reisgezelschap blijve een schaar van ware vrinden. 
 
Bezwijkt' er eeu, door ziekte of zwakheid, op den togt, 
O! rigt hem op en leidt of draagt hem, ter verkwikking, 
Ter naaste herberge, of, zoo gij niet pleistren mogt, 
Versterkt toch, tegen last, bekomring en verschrikking, 
Zijn hart en uitzigt, naar het doel, door u gezocht. 
 
Zoo zamenreizend, zoo vriendschaplijk en welwillend, 
Veraangenamen hoop en moed de levensreis. 
De krachten, weg, saizoen en luimen zijn verschillend; 
Maar Broedermin vereent en kavelt die, naar eisch, 
Om, door geen hindernis ontmoedigd, voort te streven 
Door 't strijddal dezer aard' tot een volmaakter leven. 



{== afbeelding 
	==} {>>afbeelding<<}
    



{==673==} {>>pagina-aanduiding<<}

Mengelstukken.

Uitbreiding der beschrijving van den ouderdom, volgens Pred. XII: 1-7.

De ouderdom zelve is eene ziekte (*), zegt terentius. Dikmaals las en herlas ik de overfraaije beschrijving van dezelve door den wijzen Koning salomo; eene uitbreiding van die beschrijving, met Geneeskundige aanmerkingen doormengd, zal, vertrouw ik, velen Lezeren niet onaangenaam zijn. Er komen toch, in die beschrijving, eenige uitdrukkingen voor, die, omdat zij zinnebeeldig zijn, voor alle Lezers niet even verstaanbaar zijn. Zie hier de overfraaije teekening, door den Prediker opgehangen.
‘Gedenk aan uwen Schepper in de dagen uwer jongelingschap, eer dat de kwade dagen komen, en de jaren naderen, van dewelke gij zeggen zult: Ik heb geenen lust in dezelve. Eer dat de Zon, en het licht, en de Maan, en de Sterren verduisterd worden, en de wolken wederkomen na den regen. In den dag, wanneer de wachters des huizes zullen beven, en de sterke mannen zich zelve zullen krommen, en de maalsters zullen stilstaan, omdat zij minder geworden zijn, en die door de vensters zien, verduisterd zullen worden; en de twee deuren naar de straat zullen gesloten worden, als er is een nederig geluid der malinge, en hij opstaat op de stem des vogelkens, en al de zangeressen nedergebogen zullen worden; ook wanneer zij haar voor de hoogte zullen vreezen, en dat er verschrikkingen zullen zijn op den weg, en de Amandelboom zal bloeijen, en dat de sprinkhaan zich zelven een last zal wezen, en dat de lust zal vergaan: want de mensch gaat naar zijn eeuwig huis, en de rouwklagers zullen in de straat omgaan; eer dat de zilveren koord ontketend wordt,

{==674==} {>>pagina-aanduiding<<}
en de gulden schaal stukken gestooten worde, en de kruik aan de sprinkader gebroken worde, en het rad aan de bornput in stukken gestooten worde, en dat het stof wederom tot de aarde keert, als het geweest is, en de Geest wederom tot God keert, die hem gegeven heeft.’
Van de dwalingen der ziele neemt de optelling van de nadeelen des ouderdoms eenen aanvang. De Zon, en het licht, en de Maan en de Sterren verduisteren, zegt de Prediker. Minder levendig zijn, bij oude lieden, de gewaarwordingen van den geest, de denkbeelden en voorstellingen van zaken worden verward, en het geheugen verzwakt; waarvan het gevolg is, dat het verstand zijne kracht allengskens verliest. Wijsheid en verstand worden dikmaals, in de Gewijde Schriften, licht genoemd (*); verduisterd te worden, en blind te zijn, daarentegen, worden dezulken gezegd, die de kennis van zaken derven (†). Vanhier, dat de Allerhoogste de Vader der lichten wordt genoemd (§). Niets anders is, derhalve, het verval van de vermogens der ziele dan eene verduistering der wereldlichten. - Mij is niet onbekend, dat verscheidene geleerde Uitleggers de verduistering dier lichten in den eigenlijken zin opvattende, van gedachten zijn, dat daarmede de verzwakking des gezigts bedoeid wordt. Vreemd is het, intusschen, dat zij niet hebben opgemerkt, dat alles in dit Hoofdstuk, zelfs tot aan de geringste kleinigheden, onder figuurlijke uitdrukkingen wordt voorgesteld. Want, gelijk, om de nadeelen des ouderdoms te beschrijven, het verval der zielsvermogens, het grootste van alle nadeelen, niet moest verzwegen worden, zoo konde zulks niet duidelijker worden uitgedrukt, dan door de verduistering der hemellichten, die de afwisselingen der tijden regelen. Daarenboven moet hier vooral worden aangemerkt, dat de verzwakking des gezigts naderhand vermeld wordt, en de Prediker niet tweemaal hetzelfde zal gezegd hebben.

{==675==} {>>pagina-aanduiding<<}

Salomo vervolgt zijne schets, er nevens voegende, hetgeen met het voorgaande gevoegelijk zamenhangt: de wolken komen weder na den regen. Te weten, de zorgen en moeijelijkheden vervangen malkander, en drukken telkens dezulken, die door den ouderdom geprangd worden; even gelijk in vochtige en stormachtige landen, hoewel de wolken uitgeput schijnen, straks andere opkomen, en er nieuwe regens vallen. Maar te zwaarder worden deze ongemakken, naar gelange de vermogens der ziele, om dezelve te dragen of af te wenden, minder, dan zij eertijds waren, onmagtig zijn geworden.
Van de Ziel gaat nu de Prediker tot het Ligchaam over. De wachters des huizes, zegt hij, zullen beven en de sterke mannen zich zelve krommen, en de maalsters stilstaan. Ook de sterkste ligchaamsdeelen verzwakken allengskens. Verslapping der zenuwen bevangt handen en knieën. Het gevolg hiervan is, dat de eerste, om toevallen te weren, en tot ontelbare oogmerken, tot welke zij verordend zijn, onbekwaam worden; terwijl de laatste (de knieën), om haren last te dragen onbekwaam, hare buigzaamheid veriiezen en knikken. Daarenboven vallen de tanden uit, of vermolmen, zoodat er, om eenigzins harde spijzen fijn te kaauwen, weinige overblijven.
Nu gaat salomo over tot het Gezigt: Die door de vensters zien, zullen verduisterd worden. Blijkbaar toch is het, dat door deze woorden de verzwakking van het gezigt bedoeld wordt, van de meesten, die in jaren eenigzins zijn gevorderd, het heerschende ongemak.
De vermindering van den Smaak wordt aldus beschreven: de twee deuren naar de straat zullen gesloten worden, als er is een nederig geluid der malinge. Gelijk de oude lieden, om den verminderden eetlust, hunne lippen zeldzamer dan eertijds openen, zoo doen zij zulks met minder gedruisch, van wegens het uitvallen der tanden, ter vermalinge van spijzen dienende. Zeer sierlijk wordt dit laatste beschreven in de woorden: een nederig (zacht) geluid der malinge. Want door het woord maling kan het kaauwen van spijzen worden aangeduid, hetwelk bij de oude lieden, niet met de tanden, die reeds zijn uitgevallen,

{==676==} {>>pagina-aanduiding<<}
maar met het gehemelte verrigt wordt, met minder gedruisch geschiedt.
Eene aangename verligting van smarten, en herstelling van verzwakte krachten, is de Slaap, waartoe, door den verminderden eetlust, de trek doorgaans minder wordt. Dit ongemak, na het voorgaande vermeldende, schrijft hij, dat de grijsaard opstaat op de stem der vogelkens; zoodra, namelijk, deze, in den vroegen morgenstond, hun gezang aanheffen.
Tot de zintuigen terugkeerende, vermeldt de Prediker, in de derde plaats, het Gehoor, te welken einde de Schepper den mensch met ooren heeft begiftigd. Maar het gehoor wordt, in hoog geklommenen ouderdom, somtijds geheel, niet zelden gedeeltelijk weggenomen, aangeduid in de volgende woorden: al de zangeressen zullen nedergebogen worden. Want dus noemt hij de Ooren, in welke, in de grijsheid, de liefelijkheid der klanken niet slechts vruchteloos wordt gezocht, maar, hetgeen nog lastiger is, de gesprekken bezwaarlijk verstaan worden, ten koste van een der grootste genoegens des levens.
De vermindering van het Gevoel is een ander ongemak des ouderdoms. Ter bescherming van het ligchaam, en ter afwending van vele nadeelige toevallen, aan welke het telkens bloot staat, is dit zintuig van uitstekende nuttigheid. Hierop schijnt de Schrijver voornamelijk te doelen, wanneer hij zegt: zij zullen voornamelijk voor de hoogten vreezen, en er zullen verschrikkingen zijn op den weg. Want gelijk de oude lieden, zelfs op eenen effen weg, met onvaste schreden wandelen, zijn zij eigenaardig vreesachtig en beschroomd, op ongelijke en oneffene voetpaden, tegen hinderpalen, welke zij ontmoeten, henne voeten te zullen stooten en zich kwetsen.
Nu is nog overig de Reuk, wier verzwakking de Prediker niet minder sierlijk dan kort, aldus beschrijft: de Amandelboom zal bloeijen. Door welke woorden hij schijnt aan te wijzen, dat de oude lieden, als in een' gestadigen winter levende, de liefelijke lente- en zomergeuren, uit de planten en bloemen uitwasemende, niet meer gewaar worden. Dat de Amandelboom in den winter bloeit, berigt plinius, schrijvende, dat ‘de eerste van allen de Amandelboom in de maand Januarij bloeit.’ Mij is niet onbekend, dat de

{==677==} {>>pagina-aanduiding<<}
meeste Uitleggers door de woorden des Predikers de grijsheid verstaan, welke zij, als een zoo goed als zeker teeken des ouderdoms, door de witte bloemen des Amandelbooms meenen te worden aangekondigd. Doch, daar de naauwkeurige Schrijver het verval van vier zintuigen door duidelijke blijken had geschilderd, is het niet te denken, dat hij het vijfde zintuig alleen onvermeld zoude gelaten hebben. Bekend is het, daarenboven, dat grijze haren voor een zeker en onbetwistbaar kenmerk des ouderdoms geenszins kunnen gehouden worden, als zijnde de voorbeelden niet zeldzaam van grijsheid in de kracht en den bloei des levens. Eindelijk schijnt hier niet toepasselijk te zijn, hetgeen van de bloemen des Amandelbooms gezegd wordt, als zijnde niet wit, maar purperkleurig.
De Prediker vervolgt. Een gemeen ongemak bij de gevorderden in jaren is eene Breuk, aan zwelling of uitzetting aan het onderlijf kennelijk. Dit lastig ongemak wordt door den Prediker bij een Sprinkhaan vergeleken. De Sprinkhaan, zegt hij, zal zich zelven een last wezen. Velen weten, dat de Hebreeuwsche taal zeer kiesch is, en de Gewijde Schrijvers, om die zaken uit te drukken, welke tot de schaamdeelen behooren, oneerbare woorden vermijdende, zinnebeelden te baat nemen, geene kuische ooren willende kwetsen. In het Hoogelied laat dit inzonderheid zich opmerken. Elk weet, dat de Sprinkhaan een zeer wanstaltig diertje is, hetwelk, inzonderheid wanneer het met eijertjes is beladen, van het mannelijk teellid, door eene Breuk uitgezet, eenigzins de gedaante vertoont.
Het gemelde ligchaamsdeel aldus gesteld zijnde, voegt de beschaafde Schrijver er nevens, dat de lust zal vergaan, hier niet zoo zeer op het gebruik van spijs en drank doelende, als op het zinnelijke genot, meer aan mannen in de kracht hunner jaren voegende.
Dat nu de oude lieden, met zoo vele ongemakken beladen, zich tot sterven zetten, en naar hun eeuwig huis gaan, kan niemand vreemd dunken, als zijnde het gewone beloop des menschelijken levens. Dat, intusschen, de ongemakken des ouderdoms tot de nu vermeldende zich niet bepalen, maar ook eenige andere daarmede gepaard gaan, blijkt uit het vervolg.

{==678==} {>>pagina-aanduiding<<}

De ledematen en gewrichten niet alleen worden, in den ouderdom, van hunne kracht beroofd, maar ook de ruggegraat, de sterkte der spieren en bindsels dagelijks verminderende, verliest iets van hare stevigheid; vanhier, dat de grijsaard niet regtop staan kan, en het ligchaam voorover naar de aarde helt, waarmede het welhaast zal bedekt worden. Dit wordt met eene zilveren koord (of keten) vergeleken, die gezegd wordt, ontketend of verbroken te zullen worden. De wervelbeenderen toch, uit welke de ruggegraat bestaat, zijn als zoo vele ringen, en, het ligchaam voorover krommende, steken buitenwaarts uit. Ook het merg, hetwelk de wervelbeenderen vult, is zilverachtig, of wit van kleur.
Het tot hiertoe gezegde laat zich gemakkelijk verklaren. Moeijelijker om te verstaan dunken mij de volgende gezegden: immers zijn mij van dezelve geene voldoende uitleggingen voorgekomen; eenen, mijns bedunkens, duidelijken zin zal ik trachten daaraan te geven. De gulden schaal, zegt de Prediker, wordt aan stukken gestooten, en de kruik aan de sprinkader gebroken, en het rad aan de bornput in stukken gestooten.
Afvloeijingen van vocht uit het hoofd in de neusgaten, de keel en de long kwellen de oude lieden, die bij water, uit een' geschudden emmer, of schaal, vergeleken worden, van wegen het hoofd, als het voornaamste deel des menschelijken ligchaams, eene gulden schaal genoemd:
Uit het hoofd niet alleen vloeit het speeksel, maar ook andere ligchaamsdeelen storten onregelmatig vochten uit. Immers hetgeen in de nieren uit het bloed in dezelve wordt afgescheiden, vloeit in de blaas, die, uit hoofde harer verslappinge, even als eene aan de sprinkader gebrokene kruik, dat vocht niet kan binnen houden, waarvan de zoo lastige en onaangename druiping het onmiddellijk gevolg is.
De tot hiertoe vermelde ongemakken des ouderdoms tasten deze of gene bijzondere ligchaamsdeelen, doch, het laatste het geheele ligchaam aan. De omloop des bloeds wordt gestremd; vanhier beroerten en een algemeen verval van krachten. Het hart, het beginsel en de bron des levens, bezwijkt, door den Prediker sierlijk beschreven: het rad wordt aan de bornput in

{==679==} {>>pagina-aanduiding<<}
stukken gestooten. Wel kenden de Ouden den omloop des bloeds niet, maar dat dit levenwekkend vocht door het ligchaam op eenigerlei wijze ginds of elders moest bewogen worden, door zijne warmte de ingewanden en ledematen koesteren, en de stilstand ten laatste in den dood eindigen; dat alles konde hun niet onbekend zijn.
Merkwaardig is het zeggen, waarmede de wijze Prediker zijne rede besluit: Het stof keert weder tot de aarde, als het geweest is, en de Geest wederom tot God, die hem gegeven heeft; met welke woorden hij dezulken heeft willen te keer gaan, die meenden, dat de ziel te gelijk met het ligchaam verging, en alzoo de Onsterfelijkheid der Ziel te prediken.

De pligten van den arts.

Ter behartiging voor praktiserende, bijzonder jonge, Artsen (*).

Door Dr. Hufeland.

De begeerte om den lijdenden te helpen, was de eerste bron der Geneeskunst, en nog tegenwoordig moet zij het blijven, als de kunst rein en edel, en voor den Kunstenaar, alsook voor de menschheid, waarlijk tot geluk zal strekken.
Voor anderen, niet voor zich zelven te leven; dit is het oogmerk van zijn beroep. Niet alleen rust, voordeelen, gemak en genoegens des levens, maar gezondheid en leven zelfs, ja, wat meer dan dit alles is, eer en

{==680==} {>>pagina-aanduiding<<}
roem, moet hij voor de hoogste bedoeling, redding des levens en der gezondheid van anderen, opofferen.
De Geneeskunst is dus eene der verhevenste en Goddelijkste kunsten, daar hare verpligtingen met de eerste en heiligste wetten van den Godsdienst en menschlievendheid ten naauwste verbonden zijn, en hare uitoefening volstrekt zelfverloochening en verheffing van ziel boven de gewone betrekkingen des levens vordert. Slechts een zuiver zedelijk mensch kan Arts, in den waren zin des woords, zijn, en slechts zulk een Arts kan zijn geluk in zijn beroep vinden. Want hij alleen gevoelt eene hoogere bedoeling zijns aanzijns in zijn binnenste, die hem boven het leven zelfs, en boven al deszelfs vreugde en moeijelijkheden verheft. - Zijn geest te veredelen, zijn eigen persoon voor het geheel en voor eene hoogere wereld op te offeren, en goede daden, zoo veel hij kunne, om zich henen te verbreiden, dit is het doel zijns aanzijns; en waar kan hij dit beter bereiken, dan in een beroep, hetwelk hem elk oogenblik daartoe gelegenheid verschaft, ja daartoe dwingt, en hetwelk zonder opoffering van zijn eigen ik en van alle verkleefdheid aan het schijnbare en aardsche geheel onmogelijk is? - Zune beroepsbezigheden zullen dus altijd in de schoonste overeenstemming met zijne inwendige overtuigingen en grondbeginsels staan, en als het ware van zelve daaruit voortkomen. Wat hij doen moet, zal hij met vreugde doen, en zoo zal het hoogste geluk des levens, overeenstemming van het uiterlijke met het innerlijke, de gevolgen zijn. - Wee den Arts, die eer- of geldswaarde ten doel zijner pogingen maakt! Hij zal in eenen altijddurenden strijd met zich zelven en zijne pligten staan; hij zal zijne hoop altijd misleid, en zijne verwachting nooit bevredigd vinden, en ten laatste een beroep verwenschen, dat hem niet loont - wijl hij zijne belooning niet kent.
Dit eenvoudige inzigt omvat de geheele zedekunde en zoogenaamde staatkunde van den Arts; een woord, hetwelk zeer ongeschikt is, want nergens vindt zich zoo zeer dan in de Geneeskunst bevestigd, dat de beste en eenigste staatkunde die is, zoo te handelen, als een eerlijk en verstandig man in het algemeen

{==681==} {>>pagina-aanduiding<<}
handelen moet. De regel, die daaruit voortvloeit, en die de grondwet voor alle pligten van den Arts blijven moet, is de volgende: Rigt al uwe daden zoo in, dat daardoor het hoogste doel van uw beroep, behoudenis des levens, herstelling der gezondheid, en verzachting van het lijden van anderen, op het mogelijkste bereikt worde. - Deze regel moet ons altijd levendig voor den geest zweven, hij zal ons altijd op den regten weg brengen, en in alle, zelfs zeer ingewikkelde, gevallen zeker leiden. - Laten wij nu de pligten van den Arts, uit deze gezigtspunten beschouwen en regelen. Zij zijn drievoudig: jegens den zieke, jegens het publiek en jegens zijne ambtgenooten.

I.

Pligten van den Arts omtrent den Zieke.

De Arts moet in de uitoefening zijner kunst alleen den mensch zien en geen onderscheid maken tusschen armen en rijken, grooten of geringen. - Die, welke het meest lijdt, die in het grootste gevaar verkeert, heeft den voorrang boven alle anderen, hij zij voor het overige wie hij zij. Ik beklaag de Artsen, die de waarde hunner zieken naar hunnen stand of vermogen afmeten. Zij kennen het schoonste loon van den Arts nog niet. Wat is eene handvol gouds in vergelijking met de tranen der dankbaarheid in de oogen des armen, die juist daardoor, daar hij ons niets zeggen, niets geven kan, ons zijn geheel wezen afstaat, en zich als eindelooze schuldenaar bekent; terwijl de rijke zich door zijne giften afgekocht, en dikwijls zich dan van alle dankerkentenis meent ontdaan te hebben; zonder voortegevoelen, dat zijne gift eerst door een hartelijker gevoel hare waarde verkrijgt, en zonder hetzelve de ontvangene hulp slechts in de klasse van gewoonlijke dienstverrigtingen en handwerken plaatst. Hoe dikwijls is de Arts de eenige vriend, welke den arme in zulken nood overblijft! Gelijk een troostende Engel verschijnt hij hem, hij beurt door zijne deelneming zijne zinkende hoop op, en giet hem door zijne kunst nieuwe krachten in de aderen.

{==682==} {>>pagina-aanduiding<<}

Welligt mogt iemand zoo opgelukkig zijn, in deze hoogere gevoelens geene belooning genoeg te vinden, of ten minste gelooven, dat de armen-praktijk in de uiterlijke betrekkingen het niet verder brenge; dan wete hij: dat de stem van den geredden arme veel luider en doordringender spreekt, dan die des rijken, die dikwijls door zijne voldoening aan den Arts zich het regt geloost gekocht te hebben, om ondankbaar tegen hem te zijn, en zijne gedane diensten gering te achten.
In zijne geneeskundige handelwijze wende de Arts de grootste opmerkzaamheid, naauwkeurigheid en naauwgezetheid aan. Niets moet hij oppervlakkig behandelen maar alles grondig en naar zijn best inzien. Nooit beschouwe hij den zieke als middel, maar altijd als doel; nooit als een bloot voorwerp van eene natuurkundige proef, of der kunst alleen, maar als mensch, als hoogste doel der Natuur zelve. - Het is, wel is waar, zeldzaam mogelijk, dat de gebreken van eenen Arts door een Gerigtshof kunnen onderzocht of bestraft worden, daar alles op de naauwkeurigste bepaling van het geval aankomt, dat naderhand bijna nooit regt onderzocht kan worden. Doch des te zekerder en des te vruchtbaarder bewaakt hem zijn inwendig gerigt, het geweten, waar hem geene uitvlugt, geene bewimpeling beschermt, geene klagers ontbreken, waar hem niets vrijspreekt, dan eene zuivere schuldelooze ziel, en de overtuiging, naar zijne beste krachten en inzigten alles ter redding des zieken gedaan te hebben. Mag hij ook in het vervolg door eene volkomener beschouwing en betere ondervinding leeren inzien, dat hij meer en iets beters had kunnen doen; het zal hem verdriet, doch geene wroeging, veroorzaken, want hij had het beste gedaan, dat hem toen ten tijde mogelijk was. Alleenlijk wachte hij zich, dat geene ligtzinnigheid, gemakkelijkheid, aanzien van persoon, of, wat ook de beste overkomen kan, vooringenomenheid voor een stelsel en zucht om proeven te nemen, hem verleiden zijne pligten te verzuimen, of anders te handelen, dan hij had moeten handelen; want daar zwijgt de inwendige regter niet, en zulke gevallen vinden over lang of kort hunne straf in deze inwendige en des te gevoeliger verwijtingen.
Dan, geleerdheid en kunst zijn niet alleen toereikend. Ook op de wijze van gedrag komt het bij den

{==683==} {>>pagina-aanduiding<<}
Arts zeer veel aan. Daardoor voornamelijk dringt hij zich in de gunst van het publiek, en verschaft zich toegang en vertrouwen; want over het eerste kan hetzelve nooit behoorlijk oordeelen, en het is daarom natuurlijk en billijk, dat het zijnen maatstaf naar het laatste regele. Door de wijze van handelen alleen, kan een Arts, bij zeer matige talenten, een' grooten opgang maken, en zonder dezelve de geschiktste Arts onopgemerkt of miskend blijven. Zijn uiterlijke zij daarom niet onverschillig, maar het moet aan de waarde zijns beroeps en de gewigtige betrekkingen van hetzelve beantwoorden. - Het hoofdkarakter zijner handelwijze zij: vertrouwen inboezemende, vriendelijk met waardigheid, bevallig zonder gemaaktheid, vrolijk zonder een potsenmaker te zijn, en ernstig, daar het te pas komt, het onderwerp en zijne woorden gewigt bij te zetten, gedienstig en toegevend in alle onverschillige dingen, doch onverzettelijk vast bij het doorzetten van belangrijke maatregelen en handhaving van gedane uitspraak; deelnemend en hartelijk, met een zuiver hart en achting voor Godsdienst en deszelfs troostgronden, niet achterhoudend noch praatachtig, nog minder een nieuwsvertelder, maar zijne geheele oplettendheid den zieke wijdende, elke omstandigheid waarnemende, alles zorgvuldig afvragende, en zelfs de uitwendige omstandigheden des zieken behoorlijk opmerkende; noch trotsch, noch gemeen, noch een pronker, noch een schoolvos; maar in alles den middelweg houdende; vooral niet hartstogtelijk en oploopend, maar bedaard en beraden, want alleen eene bedaarde, overleggende gedachte brengt vertrouwen voort. - Het is een groot en gewoon gebrek van jonge Artsen, vooral van nieuwere tijden, dat zij alles slechts daarop toeleggen, om opzien te baren, het zij nu door de nieuwste mode in kleederen en wetenschappen, of door paradoxen en singulariteiten, of ook wel door charlatanerie.
Dan, het is een groot onderscheid, tusschen opgang maken en vertrouwen in te boezemen; ja, het eerste hindert het laatste, en door het laatste alleen wordt een duurzaam geluk gegrondvest. Het opzien baren kan in allen deele bewerken, dat de Arts eenigen tijd lang het voorwerp van alle gesprekken worde, ook wel

{==684==} {>>pagina-aanduiding<<}
grooten toeloop verkrijge, doch kort daarna houdt de prikkel tot nieuwheid op, en daarmede heeft het luchtverschijnsel een einde; daarentegen de stille, opregte en onvermoeid voortwerkende verdienste kan, wel is waar, eenen tijd lang onopgemerkt blijven; doch, juist wijl zij zich eerst langzaam in de liefde en het vertrouwen der braveren plaatst, vindt zij voor de toekomst een des te duurzamer en schooner geluk gegrondvest.
Een hiertoe hoogst belangrijk, en, helaas! van onze jonge Artsen zeer verzuimd punt, is het houden van een goed zieken-journaal. - Als het geruisch des dags geëindigd is, en de stilte van den avond tot bedaard nadenken noodigt, dan wijde hij zijnen zieken nog eenige uren ter bedaarde beschouwing, teekene de belangrijkste punten der ziektegeschiedenis, de voorgevallene veranderingen, zijne waarnemingen en denkbeelden over het ontstaan en de behandeling der ziekte, en de aangewende middelen, op, en overdenke alles nogmaals rijpelijk. - Geen avond verloope, waar hij niet zijnen zieken nog dezen laatsten pligt betoone, en daardoor tevens zijne gansche bezigheid besloten hebbe. - Hier, in de stilte des nachts, zal hem veel geheel anders voorkomen, dan bij dag; hier zullen hem ontknoopingen en invallen te binnen komen, die gedurende de verstrooijing des dags onmogelijk waren. Dan eerst in dit tijdpunt, als het innerlijke leven ontwaakt, kan ook dit onderwerp tot het innerlijke leven overgaan, en dan eerst zal hij waar belang en ware behartiging bekomen. Want alleenlijk dat, wat ons binnenste aandoet en waarvan het vol is, wat ons immer, zelfs onwetend, vergezelt, is van ons, en alleenlijk zoo door deszelfs voorwerp doordrongen, dat men kan hopen, groot en volkomen daarin te worden, en tot nieuwe ontdekkingen te geraken. - Men vroeg eens den grooten newton: Hoe hij toch op zijne buitengewone ontdekkingen gekomen ware? ‘Ik dacht altijd daaraan,’ was zijn eenvoudig, doch gewis alles afdoenend antwoord.
Niet de werktuigelijke bezigheid, zij zij nog zoo zorgvuldig, maar het aanvatten van het voorwerp met inwendig gevoel, maakt den kunstenaar. Elke genezing moet, zonder twijfel, als zij goed zijn

{==685==} {>>pagina-aanduiding<<}
zal, niet nageaapt, maar nieuw uitgevonden worden.
Ik kan daarom niet loochenen, dat ik die dagelijksche gewoonte niet alleen voor een hoofdmiddel, maar voor eene noodzakelijke voorwaarde houde, om niet alleen in de praktijk, maar in de kunst over het algemeen groot en volkomen te worden, en kan dit door voorbeelden van onze grootste Artsen, van eenen boerhave, fr. hoffmann, stoll, lentin en anderen, die allen deze gewoonte waarnamen, en derzelver nut roemden, bevestigen. - Buitendien heeft men daarvan het grootste voordeel, eene verzameling van voltallige en zelfs doordachte ziektegeschiedenissen en dus eenen schat van eigene ondervinding te verkrijgen, die nog in het vervolg veel onderrigting, en ons, door de vergelijking der opvolgende veranderingen van onze inzigten en manier van praktijk, over ons zelven opheldering geeft, - niet te rekenen het groote nut, dat voor de zieken daardoor ontstaat, als men nog na vele jaren een naauwkeurig overzigt van hunne gezondheidstoestand en der op elkander volgende ziekten hebbe, en het middel, dat hun in dit en dat geval vooral goed deed, vinden kan, waarop buitengemeen veel aankomt.
Even zoo is het met ziekenbezoeken. - Wanneer zal men daarvan terug komen, het enkel daar geweest te zijn voor een bezoek te houden, en de zorgvuldigheid van den Arts naar de menigte van zulke bezoeken te berekenen? - Ach! het hoofd kan niet zoo schielijk loopen, als de voeten, zoo als zimmerman te regt zegt, en zulk eene ligchamelijke vertooning en zien der zieken, het geschiede ook nog zoo dikwijls, zal de genezing niet verder brengen, en heet eigenlijk niets meer, dan de zieken, naar den graad van hunnen rang, de behoorlijke honneurs te maken. - Het ware ziekebezoek moet bedaard, met volle inspanning van geest, van geenen te korten duur zijn, de Arts moet geheel daar zijn, waar hij is, en zijne geheele opmerkzaamheid enkel op den zieke en deszelss toestand gerigt wezen. Zulke bezoeken alleen beantwoorden aan derzelver doel, en bereiken een dubbel voordeel voor den Arts. Vooreerst, dat hij den zieke van het belang, hetwelk hij in hem stelt, overtuigt, en diens vertrouwen wint en bevestigt;

{==686==} {>>pagina-aanduiding<<}
ten tweede, dat daardoor eerst die toenadering met beide mogelijk wordt, welke de innigste vertrouwelijkheid van de eene zijde en eene diepere kennis van den anderen kant voortbrengt, genoeg, om mij van eene bij de Magnetiseerders gebruikelijke uitdrukking te bedienen, dat den zieke met den Arts in een volkomen rapport stelt. - Gewis een geheel eigendommelijke toestand der ziele, die dan eerst de kennis der bijzondere gesteldheid van den zieke en den dieperen blik in zijnen inwendigen toestand mogelijk maakt, die de eischen der lijdende natuur aan de kunst behoorlijker gevoelen en denken leert, en gedurende hetwelk gedachten in ons komen, welke onmiddellijk uit den zieke voortkomen en ons op eene eigendommelijke wijze toespreken. - Zulk een bezoek is meer waardig, dan eene menigte gewoonlijke, haastige bezoeken; ja, bij langdurige ziekten kan wezenlijk het geval plaats hebben, dat het te menigvuldig zien des zieken, juist wijl het ons daardoor al te gewoon wordt, het op nieuw en behoorlijk zien hindert, en wij op het einde het bosch door de menigte boomen niet zien; en ik heb dikwijls bevonden, dat een paar dagen tusschenpozing der gewoonlijke bezoeken het beste middel was, om een nieuw inzigt der zaak te bekomen, en dingen waar te nemen, die ons te voren in de werktuigelijke bezoeken ontgaan waren. - Het moest echter hierbij, om vele jonge Artsen, die somtijds uit te groote naauwgezetheid hunne bezoeken te zeer bepalen, herinnerd worden, dat men ook daarin te ver gaan kan, en dat in den regel het dikwijls zien van den zieke altijd de eerste vereischte blijft, ter volkomene kennisse der ziekte en ter verkrijging van het vertrouwen des zieken. - Alleenlijk vermijde men de zonder noodzakelijkheid te zeer opeenvolgende bezoeken, welke den zieke onnoodigen angst veroorzaken, en zelfs den Arts in verdenking van baatzuchtige inzigten brengen kan.
Niet alleen genezen, maar ook bij ongeneeslijke ziekten het leven te behouden en het lijden te verligten, is de pligt en eene groote verdienste van den Arts. Hoe zeer dwalen daarom diegenen, welke, bij gebrek van doorzigt ter genezing, verdrietig of onwerkzaam worden, en hunne zieken verwaarloozen of verlaten! Het is waar, het belang van den kun-
{==687==} {>>pagina-aanduiding<<}
stenaar kan daarbij verloren gaan, doch het verhevene des mensche moet blijven, ja zelfs klimmen. Gewis, de hopelooze, de zonder vooruitzigt op redding aan smartelijke pijnen en kwalen lijdende, heeft nog grootere aanspraak op ons medelijden, dan die, welke het vooruitzigt op redding alle lijden helpt dragen; en in zulke gevallen het leven dragelijk maken, de zwakke hoop, die zelfs de ellendigste zoo gaarne opvat, voeden, en, indien geen helper, toch trooster zijn, is eene schoone, voor het gevoelvolle hart weldadige, bezigheid. Buitendien zijn wij, wel is waar, veel te kortzigtig, om altijd met zekerheid te kunnen bepalen, dat geene hulp meer mogelijk zij. Er kunnen nog in het beloop der ziekte gunstige, inwendige omwentelingen of uitwendige invloeden bijkomen, die aan de zaak eenen anderen keer geven, of der kunst gelegenheid verschaffen, om met goed gevolg aan te vatten. - Ja, ik houde het in de praktijk voor eene der belangrijkste regelen: nooit de hoop, nooit den moed te verliezen. Hoop baart denkbeelden, wekt den geest tot nieuwe inzigten en nieuwe proeven op, en kan zelfs het onmogelijk schijnende mogelijk maken. Wie niet meer hoopt, denkt ook niet meer, gevoelloosheid en zielsverlamming zijn onvermijdelijke gevolgen, en de zieke moet noodzakelijk sterven, als de helper reeds dood is. - Zelfs in den dood mag de Arts den zieke niet verlaten; daar nog kan hij zijn groote weldoener worden, en zoo niet redden, toch het sterven verligten.
Het leven der menschen te behouden en zoo mogegelijk te verlengen, is het hoogste doel der Geneeskunst, en elke Arts heeft gezworen, niets te doen, waardoor het leven van een mensch kan verkort worden. - Dit punt is van groot gewigt, en het behoort tot die pligten, van welke men niet eene lijn breed afwijken mag, zonder het gevaar van onoverzienlijk ongeluk voort te brengen. Doch wordt hij ook altijd met behoorlijke naauwgezetheid en scherpzinnigheid overwogen? - Als een zieke door ongeneeslijke kwalen gekweld wordt, als hij zelfs den dood wenscht, als zwangerschap ziekte en levensgevaar baart, hoe ligt kan daar, zelfs in het gemoed des braven, de gedachte opkomen: zon het niet geoorloofd, ja zelfs

{==688==} {>>pagina-aanduiding<<}
pligt zijn, dezen ellendigen iets vroeger van zijnen last te bevrijden, of het leven der vrucht aan het welzijn der moeder op te offeren? - Hoe veel schijnbaars zulk eene redenering bij zich heeft, hoe zeer het zelfs door de stem van het hart kan ondersteund worden, zoo is het toch valsch, en eene daarop gebouwde handelwijze zoude in den hoogsten graad onregt en strafbaar zijn. Zij beneemt regtstreeks de wezenlijkheid van den Arts. Hij moet en mag niet anders doen, dan het leven behouden; of het een geluk of ongeluk zij, of het verdienste hebbe of niet, dit gaat hem niet aan, en matigt hij zich eenmaal aan, deze beoordeeling als zijn werk op te nemen, zoo zijn de gevolgen onoverzienlijk, en de Arts wordt het gevaarlijkste mensch in den Staat. Want is eenmaal de lijn overschreden, gelooft de Arts zïch eenmaal geregtigd over de noodzakelijkheid van iemands leven te beslissen, zoo behoeft het enkel trapswijze voortgangen, om de onwaarde en bijgevolg de noodeloosheid van een 's menschen leven ook op andere gevallen toe te passen.
Doch niet alleen door daden, maar ook door woorden en gebaren kan het leven van eenen zieke verkort worden, en zonder de geringste kwade oogmerken kan de Arts daartoe aanleiding geven. Het is zijn heilige pligt, daarvoor zorgvuldig te waker en alles te vermijden, wat den zieke neerslagtig of moedeloos maken kan. Hij vergete daarom niet, dat niets, geheel niets door hem mag verrigt worden, dat nadeelig of leven verkortend op den zieke werke: elk woord, elk gebaar, zijn gansche gedrag moet opwekkend zijn. Hij overdenke wel, dat de zieke in hem den regter over dood en leven beschouwt, en dat hij angstig in de blikken zijner oogen, in de vrolijke of donkere trekken zijns gezigts, naar zijn oordeel vorscht Is het niet bewezen, dat vrees, bijzonder voor den dood, angst en schrikken, de gevaarlijkste vergisten zijn, en de levenskrachten onmiddellijk verlammen; hoop en moed daarentegen de grootste opwekkingsmiddelen, die dikwijls alle geneesmiddelen in krachten overtreffen, ja zonder welke zelfs de beste middelen hunne kracht verliezen? De Arts moet zich dus voor alle dingen laten gelegen zijn, hoop en moed bij den

{==689==} {>>pagina-aanduiding<<}
zieke te onderhouden, liever de zaak ligt maken, alle gevaar verbergen, en, hoe meer het toeneemt, des te meer levendigheid en vrolijken moed op het voorhoofd dragen; hij moet allerminst hem geene onzekerheid of wankelmoedigheid bemerken laten, al ware zij ook daar. Voor de achterdocht, de zaak te ligt opgevat, of miskend te hebben, kan hij zich daardoor beveiligen, dat hij de nabestaanden de ware toedragt schildere, en zelfs, in geval van ligtzinnigheid en verzuim, liever bedenkelijker, dan te onbeduidend. - Men ziet hieruit, hoe hoogst berispelijk het gedrag dier Artsen is, welke geene zwarigheid maken, den zieke het gevaar, ja zelfs den dood, aan te kondigen, en hoe onbillijk de nabestaanden handelen, die den Arts daartoe noodzaken. Niemand is bevoegd, den Arts zulk eenen last op te leggen, en nooit behoeft een Arts zich dien te laten geven. Den dood verkondigen, heet: den dood aandoen, en dat kan, dat mag nooit het werk van dien zijn, die enkel daar is, om het leven te behouden. - Zelfs, als de zieke het, onder voorwendsel van nog eenige dingen in orde te moeten brengen en dergelijken, verlangt, de waarheid te weten, mag men hem nooit het leven regtstreeks ontzeggen. Mij zijn twee gevallen bekend, waar twee voortreffelijke Artsen, door dringend bidden der zieken, zich bewegen lieten, hun de ongeneesbaarheid der kwaal te openbaren, en het onmiddellijk gevolg was, dat beide zieken zich om het leven bragten.
Doch niet alleen zijn leven, maar wat nog meer is, eer en roem, moet de Arts daaraan wagen kunnen, als het leven eens zieken op het punt staat, en wij stooten hier op een geval, dat onbetwistbaar tot de teederste in de geheele Geneeskunst behoort, waar valsch eergevoel zoo ligt verblinden, en enkel de betrekking op het hoogste en ware beginsel behoorlijk leiden kan. De Arts ziet in, dat de zieke slechts door een middel gered kan worden, doch dat middel is tweeledig, en de proef gevaarlijk, en niets is zekerder, dan dat in een ongelukkig geval het publiek hem alle schuld zal opleggen. De valsche Staatkundige zal dit gedrag boven alle andere verkiezen; hij zal denken, het is beter dat de zieke sterft, dan dat gij hem gedood schijnt te hebben, en hij zal de proef ter redding staken. De regtschapene Arts, evenwel,

{==690==} {>>pagina-aanduiding<<}
kent geene andere betrekking, dan het welzijn zijner zieken; hij ziet in, dat, als hij zijne eer hooger waardeert, dan het leven des zieken, hij als enkel egoïst en geheel tegen de natuur van het genezingswerk zou handelen; hij bedenkt, dat niet het gevolg, maar het oogmerk onze handelingen bepaalt, en dat slechts pligt en geweten daarbij te rade genomen mogen worden, zonder zich om de uitkomst te bekommeren; hij maakt daarom geene zwarigheid ook dit laatste middel ter redding van den zieke aan te wenden, en geniet of de overwinning, van zijn opregt gedrag door een gelukkig gevolg bekroond te zien, of de nog grootere, zijnen pligt het duurste offer gebragt te hebben, en, hoe meer hem de wereld miskent, des te hooger in zijn binnenste zich over alle oordeelen der menschen verheven, en daardoor Goddelijker beloond te gevoelen, dan menschelijke eer en roem beloonen kunnen. - In het algemeen moet de Arts het zich bij elke genezing tot eene wet maken, tevens met den zieke ook alle verkeerde en onbillijke oordeelen van het publiek mede over te nemen. Het gevolg en de noodzakelijk daarop alleen zich grondende beoordeelingen staan niet in onze magt, en moeten ons daarom volkomen onverschillig zijn. Vraag de beste Artsen, en zij zullen u zeggen, dat zij bij hunne ongelukkig uitgevallene genezingen dikwijls veel meer kunst en moeite aangewend en dus meer innerlijke verdienste verworven hadden, dan bij de gelukkige. - Het eenige, dat bij de genezing in onze magt staat, is de overtuiging, behoorlijk onzen pligt vervuld te hebben. En dit is genoeg. Dit loon kan ons niemand rooven, en het verheft ons even zoo hoog boven die uiterlijke ongeregtigheden, als het innerlijke leven boven het uiterlijke verheven is.
Wat den Arts dikwijls meer dan de natuurlijke kwaal de genezing bezwaart en zijn werk moeijelijk maakt, is de verschillende gemoedsgesteltenis der menschen. - Vooroordeelen, de verscheidene trappen hunner beschaving, karakter, temperament, omstandigheden, vereenigen zich, om het goede te verhinderen. Dit is het punt, waar de Arts menschenkenner zijn moet. Doch welke Arts zal dit niet worden, als hij slechts eenigermate lust daartoe heeft! Ik ken geen beroep, hetwelk zoo veel gelegenheid daar-
{==691==} {>>pagina-aanduiding<<}
toe aanbiedt. - Menschenkennis, een behoorlijk gevoel, en wijsheid kunnen alleen hem hier behoorlijk leiden en trots alle hindernissen ten doel voeren. Daartoe regelen aan de hand te geven, zoude onmogelijk en in der daad ook onnuttig zijn, want wie ze noodig heeft, dien zullen ze bezwaarlijk iets helpen. - Slechts een kort overzigt der hoofdklassen van zieken volgens dit gezigtspunt mag hier plaats vinden: de bevreesde, de ligtzinnige, de geloovige, de ongeloovige, de gehoorzame, de achterhoudende, de praatzieke, de ingebeelde, de halfarts. - Het moeijelijkste zijn de beide laatste, want zij zeggen niet, wat zij gevoelen; zij zijn niet te vreden, eenen goeden raad te bekomen, maar zij willen zelve het inzien en mederaden, ja zij veroorloven zich willekeurige veranderingen in het gebruik der middelen zelve. - Dezulke moet men den algemeenen regel ten bijzonderen pligt maken, niet alleen de ziekte, maar ook het denkbeeld der ziekte, dat dikwijls drukkender is dan de ziekte zelve op den Arts te werpen, en zich daarvan geheel te ontslaan.
Zeer belangrijk, en veel grootere opmerkzaamheid waardig, dan men hetzelve gewoonlijk toeschrijft, is het punt van receptschrijven. Het is het laatste resultaat van het geheele onderzoek des Arts en het eenige blijvende bewijs van zijn inzigt en zijne kunst, dat zelfs geregtelijk gezag heeft. - Hoe ligt kan hier eene kleine overhaasting, eene zoo ligt mogelijke schrijffout over het lot des zieken en den naam van den Arts beslissen! - Het moest daarom altijd het werk zijn, dat met de grootste ingespannenheid des geests en der meeste opmerkzaamheid uitgevoerd werd, en het moest elken Arts eene heilige wet blijven, elk recept, na het schrijven, nog eens over te lezen.
Gevaarlijke middelen mogen den zieke nooit in de hand gegeven worden, ten minste niet in zulk eene menigte, dat zij het leven gevaarlijk maken kunnen. Het is verschrikkelijk, flesschen met halve en geheele oncen opium in de ziekekamer te zien staan; en geschiedt op deze wijze een ongeluk, dan heeft de Arts de schuld.
Geen brave Arts kan geheime geneesmiddelen verkoopen, ja niet eens zijnen zieken toestaan, want, hoe kan hij over lets oordeelen, dat hij niet kent?

{==692==} {>>pagina-aanduiding<<}

Waar het ergens zonder nadeel voor het doelwit mogelijk zij, kieze men middelen, die beterkoop zijn, in plaats van dure, het inlandsche in plaats van het buitenlandsche. - Het behoort zelfs ook tot de verligting der kwaal, die de Arts ondernomen heeft, de kosten te verminderen, ten minste ze niet zonder noodzake te vermeerderen; en tot de pligten van den goeden Staatsburger, den Staat elke uitgave naar buitenlands te besparen. Het is in der daad onbarmhartig, bij lieden van bekrompene vermogens dezen pligt te verzuimen, en terwijl men hun het leven schenkt, hun de middelen tot het leven benemen.
In het algemeen kan, in dit opzigt, de Arts de grootste weldoener zijner zieken zijn, als hij niet alleen met welwillendheid, maar ook met delicatesse op hunne oekonomische verlegenheid acht slaat. Ik bedoele hier niet de wezenlijke armen, voor welke de Staat of de openbare weldadigheid zorgt, maar de ongelijk meer beklagenswaardige klasse diergenen, die wel in gezonde dagen hunne nooddruft hebben, doch, zoodra er ziekte bij komt, gebrek lijden, en wezenlijk arm zijn, zonder het te willen schijnen, - de Arts bijna alleen kent ze, en hij kan ook het best hunne ellende verzachten, en wel, hetgeen de grootste weldaad is, zonder het hun zelfs te laten bemerken. - Ik wil slechts op een middel opmerkzaam maken, waardoor men de kosten der genezing buitengemeen verligten kan, zonder dat het den schijn van geschonkene geneesmiddelen bekomt, en den zieke in de klasse der armen verplaatst. Men make met eenen, voor zulk weldoen begeerte toonende, Apotheker het akkoord, bij recepten, die men met een zeker teeken voorziet, geene winst te nemen, waardoor de zieke een derde, ja dikwijls de helft der kosten bespaart. - Zoo kan men in den nood ter hulpe komen, en toch de uiterlijke eer, als ook het zoo heilige, innerlijke eergevoel verschoonen. - En dit alleen heet waarlijk weldoen. - Bij al het weldoen komt het op de wijze van weldoen aan, en hoe gelukkig is de Arts, dat hem zijn beroep in staat stelt, zoo wel te doen, dat niet alleen de linkerhand niet weet, wat de regterhand doet, maar ook de behoestige zelf niet weet, van waar het komt, en het, als eene gave des hemels,

{==693==} {>>pagina-aanduiding<<}
met tot god gerigten dank, ontvangt, waardoor alleen eerst elke weldaad, zoowel van den kant des nemers als des gevers, hunne ware meening en hun waar doel bereikt.

(Het Vervolg en Slot in No. 16.)




Moet men de cataract niet opereren zoo lang de lijder nog met het andere oog goed zien kan?

Naar het Hoogduitsch van den Hoogleeraar K. Himly; door W. Mensert, Oculist en Stads-Operateur van de Cataract, te Amsterdam.

Het is, zegt Richter (*), bijaldien geene bijzondere omstandigheden het tegendeel aanraden, niet raadzaam, de operatie te verrigten, zoo de Lijder slechts aan één oog blind is, en met het andere nog volkomen goed zien kan; deels, wijl de operatie in dit geval wezenlijk niet noodig is; deels ook, wijl zij, wanneer ze gelukt, den Lijder geen groot voordeel verschaft; hij ziet niet alleen, na de operatie, met twee oogen niet veel scherper dan vóór de operatie met één oog, maar hij ziet zelfs dikwijls onduidelijker; daar het geopereerde oog niet zonder bril, maar het gezonde oog, welligt zonder bril, scherp ziet.
Met even dezelfde woorden drukt zich beer (†) over dit onderwerp uit. Sabatier (§), bell (**), wathen (††) en al de Schrijvers, die ik daarover nagezien heb, zijn van dezelfde meening.

{==694==} {>>pagina-aanduiding<<}

Tegen de opgegevene gronden kan ik niets inbrengen, en ik ben ook, tot heden, deze grondstellingen gevolgd, maar deel hier thans mijne eigene gedachten mede, over welker juistheid ik nog niet beslissen kan, doch welker beslissing echter gewigtig kan wezen, en die bijna alleenlijk van eene groote som van ondervindingen afhangt, en dus best van de vereenigde pogingen van meerdere Oogartsen verwacht kan worden.
Het is, namelijk, bijna regelmatig, dat de Cataract beide de oogen aantast, en het zijn bijna slechts uitzonderingen, zoo het andere oog, het geheele leven door, vrij blijft, wanneer het eene aan deze ziekte lijdt. Menigmaal ontstaat de Cataract op beide oogen, maar ten minste even zoo dikwijls eerst alsdan op het tweede, wanneer het eerste reeds blind is. Zoude deze daarop volgende verduistering der tweede lens wezenlijk altijd door het voortduren der eerste oorzaak ontstaan? Of ontstaat zij ook niet menigmaal consensueel, door de ziekte der andere lens? Wordt het laatste niet daardoor waarschijnlijk, dat men zich, schier altijd te vergeefs, bemoeit, om de tweede lens, door ijverige aanwending der tegen de inwendige, algemeene oorzaken werkzaamste heelmiddelen, te redden? In dit geval zoude de vroegtijdige ligting van de Cataract het andere oog behouden, en zoo de Lijder dan ook met eenen Cataractbril voor het andere oog lezen, schrijven en dergelijke, een scherp gezigt vereischende, werkzaamheden verrigten moest, dan zoude dit toch duizendvoudig daardoor vergoed worden, dat men door de vroegtijdige ligting hem, ten minste eenen tijd lang (tot op de operatie), voor het verdriet van met beide oogen niet te kunnen zien, en voor het dubbel gevaar, angst en ongemak der operatie bewaard had.
De beslissing der vraag hangt af:
1.) Van de uitkomsten eens toereikenden aantals aanhoudende waarnemingen, of de Cataract, die door oorzaken, welke slechts op één oog werken, gelijk bij voorb. een stoot of steek in hetzelve, ontstond, zich ook aan het andere oog mededeelde, of anders nadeelig op hetzelve werkte. Wenzel loochent het, in zijn traité de la Cataracte. Een tweetal waarnemingen van het tegendeel zal ik terstond bijbrengen.
2.) Van de uitkomsten van een toereikend aantal

{==695==} {>>pagina-aanduiding<<}
van gevallen, in welke men, op het aandringen des Lijders, of met het bovengenoemd oogmerk, eene niet reeds te oude Cataract geligt had, als de andere oogappel nog geheel gaaf was.
In beide gevallen, echter, moet zich de waarneming van den Lijder niet slechts over de laatste maanden, maar over eenige jaren uitstrekken, wijl eene menigte Cataracten zeer langzaam ontstaan.
Als ik richter's oudere schriften over dit punt nog eens nazie, vind ik, dat dezelve voorheen (in de, in 1773 in het licht verschenen: Abhandlung über den grauen Staar, ƒ. 17, 18) volkomen dezelfde meening geuit heeft. Hij brengt een geval bij, dat hij uit het linker oog eene volkomene Cataract haalde, en dat daarbij eene op het regter oog ontstaande Cataract, die sedert kort zeer toegenomen was, niet verder aangroeide, zoodat dezelve vijf jaren later nog in denzelfden staat was, als op den dag der operatie. Voorts haalt hij eene waarneming van st. yves aan, die tot dit onderwerp behoort. Zeker man kreeg, door eene wonde met eene schrootkorrel, eene Cataract op het regter oog, en kort daarop werd ook het andere blind. Nadat de Cataract van het regter oog geligt was, kwam het gezigt in het linker van zelf weder. Dit alles, besluit hij, bewijst, dat men de Cataract hoe eerder hoe beter moet opereren, en dat men hopen kan, door eene tijdige operatie van het beleedigde oog, het bijna zeker verlies van het gezonde te verhoeden. Gronden, waarom hij naderhand den tegengestelden raad gaf (zie boven), vind ik nergens door hem opgegeven. Eene wedergade der waarneming van st. yves vindt men bij gleize (*), dat namelijk de Cataract van het eene oog binnen acht dagen verdween, als de andere door een slag ontstane Cataract geligt was.
Hebenstreit geeft, in zijne voortreffelijke bearbeiding van bell, ook de meening op, dat, door eene tijdige operatie van het zieke oog, het gezonde dikwijls gered konde worden.
De Operateur behaalt, in der daad, een' levendiger dank, wanneer hij eenen reeds volkomen blinden het

{==696==} {>>pagina-aanduiding<<}
gezigt weder verschaft, dan wanneer hij hem een oog weder herstelt, welks verlies hij, bij de voortduring van het gezigt met het andere oog, naauwelijks ondervond. Echter dit mag tot geen' maatregel dienen, die den zieke welligt het andere oog kosten zoude.
Tot dus verre himly.
Aangezien deze opmerkingen van den Hoogleeraar himly zoo volstrekt strijden met die, welke mij door den vermaarden du bois, te Parijs, op wiens gezegden ik, in het algemeen, grooten prijs stelde, waren ingeprent of geleeraard, dat men, namelijk, geene Cataract moet opereren, alvorens beide de oogen door deze ziekte zijn aangedaan, zoo begreep ik echter sints lang, om deze waarneming van himly eens ten toets te brengen, en heb zijne opmerkingen bewaarheid gevonden, want sints vijf jaren, dat ik, in vele gevallen, het eene oog opereerde alvorens het andere sterk was aangedaan, heeft er bij mijn weten nog geen een dier Lijders (sedert de operatie) verslimmering van het andere oog ondervonden; waarom ik in der daad genoodzaakt ben geworden de stelling van den Hoogleeraar du bois minder voor te staan, te meer, dewijl ik proefondervindelijk gezien had, dat men zich op de waarnemingen van himly geheel verlaten konde.
Himly, die deze zijne denkwijze, in het jaar 1801, in zijne Ophthalmologische Beobachtungen zur Kenntniss und Behandlung der Augen, mededeelde, heeft in het jaar 1802, in zijne Ophthalmologische Bibliotheck (*), nader zijne waarneming bevestigd, en daarbij aangevoerd, dat arneman mede verzekert, dat, in vele gevallen, de vroegtijdige operatie het middel is, waardoor de Cataract nog van het andere oog kan afgewend worden (†).
En wanneer wij de Schriften van plenck aangaande dit onderwerp nagaan, zullen wij ras ontwaren, dat deze Hoogleeraar de waarneming van himly reeds voor vele jaren heeft bewaarheid gevonden, dewijl hij

{==697==} {>>pagina-aanduiding<<}
zegt: ‘De staar van het eene oog deelt zich, binnen eenige jaren, zeer gemakkelijk aan het andere oog mede, ten zij men de eerste staar bij tijds wegneme; hierdoor wordt derzelver geboorte in het andere oog niet zelden voorgekomen.’ (*)
Eindelijk kunnen wij nog bijbrengen, dat beer, die wij hier voor gezien hebben dat met richter overeen kwam, naderhand geheel anders gedacht heeft; immers deze zegt (†): ‘Ik heb, in een tijdvak van 17 jaren, zorgvuldig zulke menschen waargenomen, welken men de Cataract aan één oog geligt had, eer er nog een speur dezer ziekte aan het andere oog zigtbaar was, en heb bij allen gevonden, dat er zich, tot heden, nog niet het geringste teeken eener Cataract opdoet. Zoude deze waarneming, bijaldien dezelve algemeen bevestigd wierd gevonden, niet door den tijd van groot nut kunnen zijn?’

Natuurlijke historie van den Paauw.

De Paauw, een zeer fraaije vogel, heeft een' kleinen en langwerpigen kop, welke met een klein bosje fijne vederen, die in de gedaante van een klein langharig boompje geschikt zijn, versierd is. Zijn hals is lang, en zijne vederen, voornamelijk die van zijnen staart, zijn groot, breed, blinkende, heerlijk, van verscheidene kleuren, en eene verwonderingswaardige schoonheid, en aan het einde met vlekken vervuld, die oogen verbeelden. Zijne pooten zijn lang, zijne klaauwen, waaraan de sporen alleen staan, zijn groot en lomp; het geluid, dat hij maakt, is onaangenaam en voor het gehoor lastig. De vederen van den staart

{==698==} {>>pagina-aanduiding<<}
zet hij somtijds op even als een waaijer, om er mede te pronken, en loopt dan met eenen hovaardigen tred; hier van daan het Italiaansche spreekwoord, dat hij de vederen van eenen engel, de stem van eenen duivel en den gang van eenen vrek heeft. Men vindt hem veel in ons Vaderland en alle zuidelijke deelen van Europa. Oorspronkelijk is hij in Oost Indie t'huis. Alexander heeft ze het eerst naar Griekenland, van daar naar Rome en verdere gewesten vervoerd. Hij zag ze in Indie voor het eerst, en vond ze zoo schoon, dat hij het dooden van hen verbood. Zelfs reisden de inwoners van Griekenland en Rome naar andere plaatsen, om hem te zien. Zijn vleesch is goed om te eten. Hij voedt zich, even als de Hoenders, met koren en groenten. Het geneesmiddel door de Gravin van Waldeck uitgevonden tegen de duizeligheid, en gemaakt uit den drek van den Paauw, behoort tot de ongeoorloofde geneesmiddelen.

Iets over de verscheidenheden in gevoelen en gewaarwording onder verschillende geslachten van menschen.

Hoewel er eenige weinige heerschende beginsels van regt en onregt in de zielen van ieder volk schijnen ingeprent te zijn, ontmoet men, echter, eenige merkwaardige verscheidenheden in gevoelen en gewaarwording, de verschillende geslachten van menschen van elkander onderscheidende, even in het oogloopende bijkans als het onderscheid in hunne uitwendige gestalte.
De aloude Thraciers, of de hedendaagsche Dalmatiers, de geboorte hunner kinderen beweenende, of over den dood hunner vrienden zich verheugende, schijnen de gewone natuurlijke gewaarwordingen te hebben omgekeerd. Dit, intusschen, is eene welbewezene daadzaak. Niet minder waar is het ook, dat de wreede Giagas de meesten hunner kinderen straks na derzelver geboorte begraven, en de plaats dier kinderen aanvullen met de opvoeding van de kin-
{==699==} {>>pagina-aanduiding<<}
deren hunner gevangenen. De Amerikaansche Wilden laten hunne hoogbejaarde ouders aan een ellendig lot over, voerende dezelve naar eene afgelegene eenzame plaats, en aldaar ter gewisse prooi van den dood overlatende. Sommigen zelfs zijn er, die hunne eigene ouders opeten, beschouwende het als een blijk van diepen eerbied, dat zij de oorzaken van hun aanwezen in hunne eigene ingewanden begraven. De Japanezen zijn een zonderling slag van volk; een ongelijk of hoon, hun aangedaan, wreken zij altijd op hen zelven; zwaar beleedigd zijnde, rijten zij zonder aarzelen hun eigen ligchaam open, en indien zij zich belagchelijk maken, verkiezen zij straks den dood boven schande. In nood roepen zij nimmer de Godheid aan, omdat zij van meening zijn, dat de gebeden der ongelukkigen de Goden in derzelver rust zouden storen. In voorspoed, echter, wenden zij zich tot de Goden met aanbidding en dankbetuiging.
Vele andere voorbeelden zoude ik kunnen aanvoeren, met de beginsels van den Natuurlijken Godsdienst onbestaanbaar. Niets anders schijnen mij de Tien Geboden te zijn, dan die algemeene wetten, wellte in het menschelijk hart staan geschreven. Intusschen worden door de genoemde Volken die duidelijke en eenvoudige wetten gestadig overtreden.
Tot welk eene oorzaak kunnen wij deze zonderlinge verscheidenheden van gevoelen en gedrag terug brengen? Zullen wij zeggen tot gewoonte? Aan geene andere oorzaak kunnen zij met reden worden toegeschreven. De wetten der gewoonte, eens zijnde vastgesteld, zijn een even krachtig drangmiddel als de wetten der Natuur. En nogtans, terwijl wij ons aan het gebied der gewoonte onderwerpen, verwonderen wij ons over de duurzaamheid van hare magt; terwijl wij hare dwingelandij door het verloop der eeuwen volgen, vragen wij met verbaasdheid, wanneer zij het eerst op de aarde ontstond? aan welke geduchte omwenteling wij haren oorsprong moeten toeschrijven? Hoewel zij, in de aangehaalde voorbeelden, tegen de Natuur en de Rede zoo regelregt aanloopt, dat wij derzelver gelijktijdige aanwezigheid naauwelijks verbeelden kunnen, schijnt zij, echter, met dezelve bijkans even oud te zijn.
Er zijn er, die beweren, dat god in den beginne

{==700==} {>>pagina-aanduiding<<}
verscheidene soorten van menschen heeft geschapen, dezelven verschillende uitwendige gedaanten indrukkende, en verschillende beginsels van werkzaamheid instortende. Deze verscheidenheden zouden zij sedert altijd behouden hebben; en op deze onderstelling maken zij de vergelijking op tusschen den Europeaan, Afrikaan en Amerikaan.
Doch, voor zoo veel deze onderstelling tegen het Mozaische verhaal strijdt, heeft de meer bescheidene onderzoeker, de afkomst des geheelen menschdoms van adam erkennende, deze verwonderlijke verscheidenheid in het ligchaamsgestel en de zielsvermogens toegeschreven aan de verspreiding bij den Babelschen torenbouw, te welken tijde, met de onderscheidene talen, de verscheidenheden in gestalte, kleur, gewaarwording en gevoel kunnen ontstaan zijn.
Welke van deze onderstellingen men ook aanneme, zoude men de strijdigheid van zedelijke beginsels aan eene onmiddellijke werking der Goddelijke Voorzienigheid moeten toeschrijven. Doch daaraan kan ik geenszins mijne toestemming geven. Doch hetzelve voor een oogenblik zijnde toegestaan; voor zoo veel deze zedelijke verscheidenheden met elkander strijden, kunnen zij alle niet waar zijn. Derhalve zoude de Godheid sommige geslachten van menschen onweerstaanbare valschheden hebben ingedrukt. Maar kan de valschheid den god der Waarheid tot oorsprong hebben?
In al de toespraken van god tot de menschen ontmoet men eene overwijzing of beroeping op de beginsels van den Natuurlijken Godsdienst, als van zelve sprekende waarheden, oorspronkelijk erkend en aangenomen van allen. Met deze eerste beginsels, deze ontwijfelbare waarheden, stemmen gods Openbaringen altijd overeen. Derhalve kunnen de verschillende denkwijzen, welke invloed hebben op het gedrag derzulken, die gezegd worden, onderscheidene geslachten van menschen te zijn, met geene mogelijkheid van god afkomstig zijn.
Deze verbazende verscheidenheden, hoe bestendig, uitgebreid en veelvermogende, zijn dan gewisselijk afwijkingen van dien standaard der onveranderlijke zedelijkheid; die in den beginne voor het oog van het geheele menschdom werd geplant.
Evenwel zijn die verscheidenheden in gedaante, ge-
{==701==} {>>pagina-aanduiding<<}
stalte of kleur, onderscheidende de volken, die de ware zedelijkheid verloren hebben, afwijkingen van het oorspronkelijke Ideaal van menschelijke schoonheid, hetwelk in onze eerste ouders verwezenlijkt werd.
Men heeft twijfelingen geopperd met opzigt tot de gedaante en kleur onzer eerste ouderen, en gevolgelijk met opzigt tot derzelver ware of geregelde afstammelingen, als moetende het eene of het andere geslacht merkelijk zijn verbasterd.
Opmerkelijk is het, dat dezulken, welke wij niet te onregt mogen onderstellen van het uitwendige onzer eerste ouderen het verste te zijn afgeweken, na een zeker punt, om het zoo te noemen, bereikt te hebben, in hunne verbastering, als het ware, blijven stilstaan. De Afrikaan, bij voorb., bezat, reeds in overoude tijden, dezelfde ligchamelijke hoedanigheden van gestalte en kleur, die hem van andere volken onderscheiden. Duizende zwarigheden kunnen hieromtrent geopperd worden, die zich zeer bezwaarlijk laten oplossen. Wat meer bepaaldelijk het verschil in verstandelijke vermogens aangaat, zoude men kunnen vragen, hoe het met de Goddelijke goedheid bestaanbaar zij, gedoogd te hebben, dat zoo goed als de helft des menschelijken geslachts van tijd tot tijd zoo zeer verbasterd is? Doch, daarentegen, zoude men met even veel regt kunnen vragen, of, en op hoedanig eene wijze het met de Goddelijke liefde kan worden overeengebragt, dat het grootste gedeelte der aardbewoners door de onderscheidene valsche Godsdiensten, welke het menschdom zijn opgedrongen, misleid worden? Vruchteloos, echter, vermoeit zich 's menschen geest met het onderzoek van zulke en soortgelijke vraagstukken, van welke hem de oplossing niet zal vergund worden, voor dat hij eenen staat van meerdere kennis en verlichting zal bereikt hebben, in welke hetgeen nu voor zijne bepaalde kennis duister en raadselachtig is, in een helder licht zal geplaatst worden.





{==702==} {>>pagina-aanduiding<<}

Berigt wegens een geheim genootschap in China.

Het Genootschap, hier bedoeld, nam zijnen oorsprong omtrent het midden der jongstverloopene eeuwe, onder den naam van Thian-Thée-Ohé, de letterlijke beteekenis dier woorden is hemel-aarde-vereenigd. Hiermede wil men aanduiden, dat de hemel en de aarde slechts een zelfde algemeen geheel uitmakende, aan dezelfde wetten der Natuur onderworpen, de menschen denzelfden geest moeten bezitten, elkander over en weder behulpzaam zijn. De grondregels dezes Genootschaps zijn, de gelijkheid van alle menschen, de verpligting der rijken om hunne overtollige bezittingen met de armen te deelen. De zamenverbondenen erkennen geenerlei wettig gezag; onderling bezitten zij teekens van verkenning en eene inwijding. De ingewijde wordt onder twee bloote zwaarden geplaatst, kruiselings boven zijn hoofd liggende; hij zweert, eerder te zullen sterven, dan de geheimen des Genootschaps te openbaren, of aan hetzelve ongetrouw worden. Hem worden eenige droppelen bloeds afgetapt, gelijk ook aan den persoon, die hem den eed afneemt; dit bloed wordt in een kopje thee gemengd, en door hen gezamenlijk gedronken.
Wanneer verscheidene personen zich bijeen bevinden, herkennen de ingewijden elkander aan de wijze, op welke zij een kopje thee, gelijk ook aan de wijze, op welke zij eene rooktabaks-pijp aanbieden of aannemen, eene soort van beleefdheid, in China in algemeen gebruik.
De grondbeginsels des Genootschaps Thian-Thée-Ohé, regeringloos, verwoesters van alle openbaar en bijzonder geluk en veiligheid, zoo gelijksoortig met degenen, welke, in de tijden van het Schrikbewind, Frankrijk het onderste boven wierpen, schijnen uit Europa in China te zijn overgebragt; zekere thionthee, van Canton, was de eerste, die het plan van dit Genootschap beraamde; en in de genoemde stad heeft het zijnen aanvang genomen.

{==703==} {>>pagina-aanduiding<<}

In een zoo volkrijk land als China, alwaar de behoeftige volksklasse tot zulk eene diepte der ellende is vernederd, dat de zachtste aandoeningen der natuur miskend worden en krachteloos zijn, en alwaar, wat er ook vele Schrijvers van zeggen, de zedekunde, de godsdienst en de wetten een zeer gering vermogen oefenen: in zulk een land konde het niet uitblijven, of grondregels, die de begeerlijkheid begunstigden, door de vastgeltelde orde omver te werpen, onder het gemeene volk spoedig talrijke aanhangers moesten vinden. Aan de grootste buitensporigheden gaven zich de zamenverbondenen over; zelfs zijn zij, op sommige plaatsen, openlijk opgestaan tegen het Gouvernement, hetwelk al zijne pogingen heeft aangewend, om den voortgang van het kwaad te stuiten. De Steller van dit Berigt verhaalt, dat hem door een geloofwaardig man in China, ant-tho-ko, was verzekerd, dat over de vier duizend personen, binnen weinig tijds, de doodstraffe hadden ondergaan.
Niet lang geleden maakte de Keizer eene wet, uit kracht van welke allen, die overtuigd werden tot het Genootschap Thian - Thée - Ohé te behooren, de pezen van den regter voet moesten afgesneden worden; dat zij met een gloeijend ijzer, op de regter wang, zouden gebrandmerkt worden, en dat, in het vervolg, indien zij overtuigd werden, eenigen toeleg, hoedanig ook, gemaakt te hebben, om de openbare rust en orde te storen, op staanden voet zouden onthoofd worden.
Ondanks deze strenge wetten en de gestelde voorbeelden, had men, in den jare 1804, den brand nog niet gebluscht. Reeds waren negen Provinciën van het uitgebreide China eene prooi dezer gevaarlijke menschen geworden, wier getal van dag tot dag aangroeide. Zoo groot zelfs was de schrik, welken zij alomme verspreid hadden, dat de vermogende en aanzienlijke lieden, om grootere onheilen te voorkomen, zich in het Genootschap lieten inschrijven door het opofferen van een gedeelte hunner bezittingen. Zij, die tot het doen van zulke opofferingen niet konden besluiten, en welke men in handen kreeg, werden gevangen gehouden; derzelver bloedverwanten liet men weten, dat zij, op eene aangewezene plaats, zekere somme gelds hadden te bezorgen, van welke de vrij-
{==704==} {>>pagina-aanduiding<<}
heid des gevangenen afhing, die ter dood gebragt werd, indien de geëischte somme geweigerd, of ingevalle eenige, zelfs de geringste, pogingen werden in het werk gesteld om den gevangene te ontzetten of de plaats van deszelfs bestemming uit te vinden.
Zoodanig was de toestand van zaken in den jare 1804. Vroeger zoude ik dit berigt wereldkundig gemaakt hebben, indien ik niet gevreesd had, in de mij medegedeelde narigten te zijn misleid geworden; tegenwoordig maak ik daaromtrent geene zwarigheid, fints dezelve bevestigd zijn door de getuigenis des vermaarden reizigers, den Heer de krusenstern.
De grondregels des Genootschaps Thian-Thée-Ohé zijn onder de Chinezen op het eiland Java algemeen verspreid; doch de leden maken zich aan geenerhande buitensporigheden schuldig, uit vreeze voor het Europische Gouvernement. Toen ik van Java vertrok, bestond aldaar nog een opperhoofd dezes Genootschaps, wiens hoofd, in den jare 1797 of 1798, door het Chinesche Gouvernement, op prijs gesteld was, voor eene somme van tien duizend piasters. Deze man, welks naam was ouhinn thoua - tksoua (*), was uit China naar Java gevlugt, alwaar hij sedert zich heeft opgehouden.

Leschenaut, Natuurkundige waarnemingen op den togt naar de Zuid-Landen.




Behandeling der lijken in Spanje.

In Spanje, in vele opzigten wel is waar, een zeer onbeschaafd en bijgeloovig land, gaat men bij het begraven der dooden, ten minste ten opzigte van houtbesparing, verstandiger en verlichter te werk, dan hier. In plaats van, zoo als wij, niettegenstaande de duurte van het hout en alle benoodigdheden, elken doode, wanneer hij slechts niet doodarm is, eene eigene, gewoonlijk 16 à 18, bij voorname personen dikwijls 45 tot 64 guldens kostende kist mede in het

{==705==} {>>pagina-aanduiding<<}
graf te geven, en onnutter wijze te laten verrotten en verroesten, heeft ieder kerspel in Spanje, voor alle volwassene dooden ééne openlijke algemeene kist, die tot alle begrafenissen der volwassenen dient. Even zoo wordt tot hetzelfde einde eene gemeenschappelijke kleinere kist voor alle doode kinderen gehouden. - Waarom ook zouden de dooden niet even goed in de bloote aarde kunnen verrotten? - Is het niet eene der onzinnigste houtverkwistingen, die men maar bedenken kan, om met elken volwassenen doode bijna 36 voet planken te vernietigen? - Als de overledene wezenlijk dood is, dan kan het den verlichten nablijvenden niet schrikkelijk, niet akelig zijn, hem onmiddelbaar weder met de moeder-aarde te vereenigen; en is hij slechts schijndood, dan zullen zijne moordenaars het voorzeker harder voor god en hun geweten te verantwoorden hebben, als zij hem niet terstond, door onmiddellijk het schijn-lijk met aarde te bedekken, vermoorden, maar hem eene kist mede geven, waarin de uit den schijndood ontwakende nog een tijdlang - al ware het ook maar een kwartieruurs - den afgrijsselijksten en pijnlijksten aller dooden sterft.

Liamande.

(Een Vertelsel.)

(Vervolg en Slot van Bladz. 668.)

‘Toen de Koning pelandor’ - zoo begon de grijsaard zijn verhaal - ‘de eenzaamheid van zijne jongelingsjaren met het gewoel van het paleis verwisselde, viel hem de tijd onuitsprekelijk lang. Er waren te dien tijde te Risatula zeldzame menschen, die men Goliti noemde, dat is: Wijzen; zij stemden overal den toon aan en regeerden. Zij hadden alles geleerd, uitgenomen de kunst, om vrolijk te zijn; zij wisten, hoe al de sterren zich bewogen, doch hun was onbekend, hoe het hart van den mensch sloeg; zij begonnen dagelijks ontelbare bespottelijkhe-
{==706==} {>>pagina-aanduiding<<}
den, doch niemand durfde er over lagchen, want hij, die lachte, werd veracht; en even daarom zetteden alle menschen hunne gezigten in eene ernstige plooi, en lachten slechts dan, als de Goliti het toestonden. De Koning pelandor was daarentegen een vriend van lagchen, zoo behielp hij zich met geeuwen, en geeuwde eens in iedere minuut, en zeide dan tot zijne vertrouwden: de menschen zijn toch verdrietige schepselen, en de wereld is ondragelijk vervelend!’
‘Zijne vertrouwelingen zeiden: “de Koning moet trouwen!” en dewijl zij dit gedurig herhaalden, zoo geloofde de Koning het eindelijk ook, en zeide: “ik moet trouwen.”’
‘Er werd nu een gezantschap, dat uit de voornaamste wijzen van Risatula bestond, afgezonden, om eene Prinses voor den Koning te zoeken. Zij kwamen te Katschemar, en hoorden zeer veel van de schoone rolane. De schoone rolane was een wonder van haren tijd. Zij maakte verzen in den Mogolschen smaak, en had spitsvindige invallen, die niemand kon verstaan, als hij niet alle boeken der wereld had gelezen. Het gezantschap werd der Prinses voorgesteld. Men droeg haar de hand des Konings op. De schoone rolane zeide: “als de Koning eenvoudig is, dan wil ik hem trouwen, want eene vrouw van mijnen geest en smaak moet eenen eenvoudigen man hebben.” Toen boog zich het geheele gezantschap voor haar; alle zeiden eenstemmig: “onze Koning pelandor is de eenvoudigste man onder de zon!” en de schoone rolane besloot hem hare hand te geven.’
‘Het gezantschap kwam terug. Men gaf eene bekoorlijke beschrijving van de aanstaande Koningin, en de Koning was vol verwachting. Men maakte eenen breeden weg over het gebergte; de schoone rolane kwam in triomf over, en de plegtigheden der bruiloft namen een begin. Maar de Koning pelandor geeuwde onophoudelijk bij die feesten, want de Prinses had onder haar gevolg wijzen medegebragt, en die wijzen hadden eene nog langdradiger en treuriger wijsheid medegebragt, dan die was, over welke de Koning reeds zoo lang had gegeeuwd. Men had treurspelen gegeven, die treurig waren. Elk een zeide overluid, dat het meesterstukken waren, en ieder een vond dezelve in stilte zeer langdradig. Men vertoonde klucht-
{==707==} {>>pagina-aanduiding<<}
spelen, waarover geen mensch lachte, en de wijzen schimpten op het volk, omdat het niet lagchen wilde.’
‘De schoone rolane studeerde des morgens in de wijsgeerte, na den middag in de geschiedenis, maakte 's avonds verzen, keek, den geheelen nacht door, naar de sterren, en de Koning pelandor lag eenzaam in zijn bed, en zeide: “het is waar, mijne vrouw is wijzer dan alle, maar als ik eene eenvoudige herderin had getrouwd, dan had ik vrolijke dagen en aangename nachten.”’
‘De schoone rolane was heerschzuchtig, omdat zij geleerd was, en driftig, omdat zij verzen maakte. De goede Koning durfde niet lagchen, dewijl dit te gemeen was, niet tegenspreken, omdat zij alles beter verstond, en als hij het al eens waagde, dan zag zij hem met eenen verachtelijken blik aan, en werd niet eer weer goed, voor hij hare verzen prees. De Koning was thans in veel akeliger omstandigheden dan te voren, en hij zeide tot zijne vertrouwelingen: “de wereld was vervelend voor ik getrouwd was, maar sedert ik de geestvolle rolane tot eene vrouw heb, is de wereld onverdragelijk.” Toen zeiden zijne vertrouwden: “de Koning moet een kind hebben,” en dewijl zij dit gedurig herhaalden, zoo geloofde het de goede Koning ook, en zeide: “ik moet een kind hebben.” - Doch een kind was zeer moeijelijk te krijgen, niettegenstaande de wijzen alle moeite hiertoe aanwendden, om den goeden Koning te helpen. De schoone rolane geloofde, dat de kinderen van haren geest (zoo noemde zij hare verzen) meer waardig waren dan andere kinderen, en de arme Koning wanhoopte reeds aan de vervulling zijner wenschen, toen eene danspartij hem uit zijne verlegenheid hielp.’
‘De schoone rolane had veel gedanst en was ook zeer warm, en de schoone rolane ging in een kabinet, om zich te verkleeden, en de Koning ging ook in het kabinet, om zich te verkleeden, en het geval wilde, dat de Koning aan zijnen wensch dacht, en dat de schoone rolane hare wijsheid vergat. In het kort, zij kwamen niet weder op de zaal. De Koning zeide: “hij, die het dansen heeft uitgevonden, is een mensch geweest;” de wijzen hielden haren vinger aan hunnen neus, de Lijfartsen luisterden elkander in het oor, en de schoone rolane beviel, na

{==708==} {>>pagina-aanduiding<<}
negen maanden, van eenen Prins, dien zij abadussa noemde, dewijl de held van een treurspel in den Cirkassischen smaak, hetgeen men toen hemelhoog verhief, denzelfden naam had.’
‘De Koning pelandor nam het kind in zijne armen, en de tranen stonden hem in de oogen. Hij drukte het aan zijn hart, en zeide: “gij kwaamt misschien uit eene vrolijke, lustige wereld, en begint thans uw leven op de vervelende, verdrietige aarde! Gij zijt gewoon aan liefde en aan vreugde, en hier bemint de een den anderen niet, en niemand verheugt zich uit 's harten grond! Doch wees welkom tot zegen van mijn volk, en maak dit krank en treurig geslacht vrolijk en gezond!” - - Hierop wendde hij zich tot zijne schoone rolane, en zeide biddend: “laat het kind opgroeijen in zijne vrije natuur!” Maar de schoone rolane wierp eenen verachtelijken blik op hem. “Van de eerste opvoeding hangt alles af,” zeide zij, en gaf aan het kind eene min, die poëtisch was, eene oppaster, die wijsheid had geleerd, en leide het in eene wieg, die naar den Mogolschen smaak gemaakt was.’
‘De arme Koning waagde het niet, om zich hiertegen te verzetten, zijn hart was beklemd, en hij ging treurig weg.’
‘“Ik wil mijnen ouden vriend opzoeken,” zuchtte de Koning, ging in stilte in den tuin, en wierp zich op eene bank van zoden neder. Zijn oude vriend was de slaap. - “Hij is mij altijd getrouw,” zeide hij tot zünen vertrouweling, “als ik roep, dan komt hij schielijk, en drukt mij de oogen toe, opdat ik de wanorde niet meer zie, die mij omringt, en toont mij, in vrolijke droomen, eene andere wereld, die ik bemin, en waardoor ik de langdradige vervelende wereld vergete.” - Doch de oude vriend wilde deze reis niet verschijnen en hem vrolijke droomen brengen; het hart van den ongelukkigen Koning was al te zeer geroerd. Zijn blik was gevestigd op de bloemen, die rondom hem bloeiden. Een zachte wind bewoog dezelve. Zij speelden om zijne voeten. - “Gij, lieve schepselen!” zeide de Koning, “gij komt vrij uit uwe knoppen ten voorschijn, en leeft zonder verdriet! Gij draagt uwe kleuren openlijk en vrij, en bekommert u niet, of uw bont kleed schoo-
{==709==} {>>pagina-aanduiding<<}
ner of slechter zij dan het bonte kleed van uwen nabuur.....” Hij zou nog langer met de bloemen hebben gesproken, want de goede Koning had de gewoonte, om met dieren, bloemen en levenlooze dingen veel, doch met de menschen weinig te spreken. Hij zou dus nog langer hebben voortgesproken, zoo hij niet door de toonen eener luit ware gestoord geworden. Achter hem was een bosch. Vandaar schenen de toonen der luit te komen. De Koning was stil en luisterde. Hij stond op en sloop nader bij. Eene eenvoudige herderin zat onder de schaduw van eenen berkenboom. Haar gezigt was half met eenen sluijer bedekt. Een krans van veldbloemen hing over hare schouders, twee viooltjes en eene sneeuwwitte roos bloeiden aan haren boezem.’
‘Dit was liamande!’ riep zalima.
‘Zij was het,’ zeide de grijsaard, ‘doch nog noemde zij haren naam niet; zij zweeg en zong haar schoonste lied. “Zalima! zing voor den vreemdeling liamande's gezang!”’
Zalima zonk schaamrood aan de borst van haren vader, en zeide: ‘fakir zal met het gezang van liamande spotten, en dat zou die vriendelijke vertoornen.’
‘Zing evenwel, mijn lieve Kind!’ hervatte de grijsaard, ‘fakir moet tot hare verschijning worden voorbereid.’
En zalima zong:

Zie rondom licht en vreugdenglans, 
Het leven op het veld, 
Der sterren blijden ronden dans, 
Het juichen der natuur! - 
Het menschen hart slechts zonder rust 
Gaat zonder vreugde grafwaarts heen. 
 
Wat wilt gij dan, o menschen hart! 
In 't schoone rijk der aard? 
Waarom toch kwelt ge u hier zoo zeer! 
Om ijd'le dwaasheid, droomerij! 
Wat zorgt gij, hoe de tijd verdwijnt, 
Terwijl uws boezems adem gaat? 

{==710==} {>>pagina-aanduiding<<}

Ach, kom bij mij! verlaat uw smart, 
Geniet de reinste vreugd! 
Mijn kus is zoet, mijn hart is warm, 
Kom rust aan mijne borst! 
Aan mijnen boezem, aan mijnen mond 
Genezen de smarten, daar wordt gij gezond. 

Zalima zweeg. Hare oogen zwommen in tranen. Fakir had nimmer heiliger droppen gezien. ‘Zalima,’ zeide hij, en vatte hare hand, ‘gij hebt een schoon geloof, uw lied heeft mijne jeugd mij in het geheugen terug geroepen, en ook de bloemen, met welke ik in mijne kindsheid speelde.’ - ‘Ach, schoone Vreemdeling!’ riep het voortreffelijk meisje, en sloeg haren witten arm om zijnen hals, ‘gij moet bij ons blijven en worden als wij, want ik bemin u, en kan u niet laten gaan.’ -
Fakir kuste sidderend hare brandende lippen, en de grijsaard voer met zijn verhaal voort.
‘“Wie zijt gij, vriendelijk meisje?” zeide de Koning. - “Ik wil u zeggen wie ik ben,” antwoordde het meisje, “aan goede menschen maak ik mij gaarn bekend. Ik ben liamande, die den vogelen hun gezang leert, de bloemen hare kleuren geeft, die in het kristal der bronnen ruischt, en in het gesuis des wouds spreekt; alles bemint mij, en ik bemin alles, doch de menschen hebben mij uit hunne harten verbannen.” - “De menschen zijn goed,” antwoordde de Koning, “maar de wijsheid maakt hen dwaas, en het verstand maakt hen vervelend. Als zij uwe oogen zagen, en uwe stem hoorden, dan zouden zij weder kinderen worden en zich verblijden!” De goede Koning werd opgeruimd; hij zette zich aan hare zijde neder, vertrouwde haar al zijne zorgen, en verzocht haar, om den jongen Prins, dien rolane geleerd wilde maken, te beschermen. - Liamande beloofde hem zijn verzoek te vervullen; zij hief haren sluijer op, en liet hem haar hemelsch gezigt beschouwen, en nam de sneeuwwitte roos van haren boezem en stak die op zijne borst. Toen kwam de oude vriend, de slaap, en drukte den goeden Koning de oogen toe, breidde zijnen mantel over hem uit, zoodat hij de treden des tijds niet meer hoorde, en vertoonde hem de vrolijke

{==711==} {>>pagina-aanduiding<<}
beelden, die in de wereld der droomen gevormd worden.’
‘De schoone rolane had, gedurende dien tijd, eene voorlezing over den Mogolschen smaak, door eenen jongen wijzen, die zelf geenen smaak bezat, aangehoord; de min had bijdragen tot nieuwe tijdgedichten geleverd, en de oppaster had over de grondoorzaken van alle menschelijke wetenschappen nagedacht. Niemand had aan den kleinen Prins gedacht, en toen men juist toevallig naar de wieg zag, zoo was zij - ledig.’
‘Een vreesselijk geschrei verhief zich. De schoone rolane hield zich driemaal, als ware zij flaauw, en men gaf haar driemaal het genoegen, dat men het geloofde. Alles werd doorzocht, men zond overal boden heen, de Koning werd uit zijnen zoeten slaap opgewekt, doch de kleine troonsopvolger was nergens te vinden! Droevig sloop de Koning naar de ledige wieg, en vond een viooltje in de plaats, waar zijn geliefd kind had gelegen. “Liamande!” zeide hij geroerd, doch in stilte, en stak het viooltje bij de sneeuwwitte roos, die hij op zijne borst droeg. “Zijt gerust!” zoo sprak hij tot de schoone rolane, die als eene furie het geheel paleis doorliep, “zijt gerust, ons kind zal opgroeijen als de bloemen.” Doch de schoone rolane begon bitter, schamperlijk te lagchen, en de Koning droop stilletjes heen.’
‘De avond kwam. De schoone rolane zette zich aan hare schrijftafel en schreef een treurspel: het geroofde kind. De min maakte eene elegie, en de oppaster bewees, dat het een onaangenaam toeval was, waaraan toch in der daad geen mensch had getwijseld. Het treurspel veroorzaakte eene verbazende sensatie; de elegie werd voor een meesterstuk verklaard; het bewijs werd voor het scherpzinnigste gehouden, wat men ooit had gelezen, en alle drie dankten, na acht dagen, den hemel, dat het kind geroofd was gewordeu.’
‘Er waren achttien jaren vervlogen. De Koning had geen kind gekregen, hoe dikwerf er ook weder gedanst was geworden. De schoone rolane had hare schoonheid verloren, maar aan wijsheid zoo ongeloofelijk gewonnen, dat zij eens drie nachten achter malkanderen wegens het zeer moeijelijk onderzoek: of wel

{==712==} {>>pagina-aanduiding<<}
van eene vloo, als zij hare vlooijen natuur had afgelegd, nog eene vloo overgebleven ware? geen oog had kunnen toedoen. De wijzen waren over deze gewigtige vraag in twee partijen verdeeld; de eene hield staande, er was dan nog eene Nietvloo voorhanden, de andere verzekerde, er was dan eene Vlooniet overig. De twist hierover werd met zulk eene bitterheid gevoerd, dat vele groote mannen van beide partijen aan galkoortsen stierven, dat vele daarbij hunnen goeden naam verloren, en alle hunne eer zeer twijfelachtig maakten. Men toonde echter aan beide zijden zeer veel scherpzinnigheid, en geheel Perzie met al zijne talentvolle koppen, en al zijne schrandere wijzen - en van dezen vond men in der daad eene aanzienlijke menigte - nam daaraan zoo veel deel, dat bijna elke familie hierover in Nietvlooijen en Vlooinieten werd verdeeld.’
‘Doch hierbij moesten de vorderingen der wijsheid niet blijven staan. Men werd van dag tot dag fijner, geestrijker en geleerder. Men werd voorzeker hierdoor verdrietig, nijdig, afgunstig en opgeblazen. De goede Koning pelandor geeuwde voorzeker dagelijks vijftigmaal meer, en had het, sedert verscheidene jaren, niet gewaagd, om met de schoone rolane en haar geleerd gezelschap een enkel woord te spreken, doch wat maakte dit in vergelijking tegen de ongeloofelijke voortgangen in de wijsheid.’
‘Eindelijk - dit was een roemvol tijdvak - was men tot eene hoogte gekomen, dat de eene Goliti den and ren niet verstond, dat geen mensch de Goliti's verstond, en dat geene Goliti's de menschen verstonden. Toen - het achttiende jaar was voorbij; abadussa, de lieveling van liamande, was onder hare zorg opgegroeid als de bloemen des velds, zijn geest was helder als het eeuwige vuur voor den troon der onsterfelijken, en zijn hart was zuiver als de daauwdroppen in den kelk der rozen - toen besloot liamande haren kweekeling op het tooneel der treurige belagchelijke wereld te laten verschijnen, en het hart van den ouden Koning door het gezigt van zijnen zoon weder te vervrolijken.’
‘Abadussa verscheen, een geest uit een vreemd gewest, met sterke, jeugdige kracht, en wilde de kranke menschen gezond maken, doch zij bespotteden

{==713==} {>>pagina-aanduiding<<}
hem, en bewezen hem, dat hij eenvoudig was, dat hij eenvoudig moest zijn, en dat hij eenvoudig moest zijn, zoo lang als hij leefde Alleen de goede Koning drukte hem, met vreugdetranen, aan zijn hart, en toonde hem de witte roos van liamande, die onverwelkt voor zijne borst bloeide. Doch de jongeling breidde zijne handen uit in de blaauwe lucht, en wilde naar zijne leermeesteres en vriendin terug keeren, en aan haren boezem blijven, en de menschen en hunne dwaasheden met verachting vergeten.’
‘Toen ontfermde zich liamande over haren verlatenen lieveling, en over het geheele dwaze geslacht, en gelijk eene teedere moeder hare kinderen naar bed brengt, als zij te lang hebben gespeeld, en zich niet meer met elkanderen verblijden, maar twisten; zoo liet liamande eenen langen slaap op aller oogen vallen, en toen de menschen weder ontwaakten, hadden zij alles vergeten, en wisten verder niets, dan dat een blaauwe hemel, vol met glinsterende sterren, boven hunne hoofden dreef, en dat een groene aarde rondom hen bloeiden, vol met aangename bloemen, en dat zij eene begeerte naar liefde in hunne borst droegen, die gestild, en een verlangen naar vreugde, dat bevredigd moest worden. Alle papieren, (fakir bloosde) welke de menschen door hunne dwaasheid hadden zwart gemaakt, alle gedenkteekenen, door welke zij hunne dwaasheid hadden getracht te vereeuwigen, waren verdwenen, alleen de liederen der goddelijke zangers en de kinderlijke verhalen eener onschuldige wereld waren overgebleven; want wat uit de diepte van het menschelijk hart in woorden en beelden voortkomt, is eeuwig en onveranderlijk; en schoon er meer dan drie duizend boeken vol gedichten verloren gingen, zoo ging er toch geen enkel klein lied, dat uit de volheid van een rein hart voortgesproten was, verloren. “Die gelukkigen, welke dezelve zongen,” zeide liamande, “heb ik gekust en gezegend voor hunne geboorte, ik heb hen aan mijnen dienst gewijd, en zij zijn aan mij getrouw gebleven midden onder de dwaasheden hunner verkeerde tijden.”’
‘Abadussa beklom den troon. Hij regeerde zijn gelukkig volk acht en negentig jaren. Nooit was

{==714==} {>>pagina-aanduiding<<}
het regeren zoo gemakkelijk, nooit het gehoorzamen zoo vrolijk, nooit een tijd zoo opgeruimd als de lange jaren, in welke vader abadussa op den troon zat. Daarom noemt het volk hem nog altijd den vrolijken Koning, en zegent zijne gedachtenis.’
‘Toen hij voelde, dat zijne dagen ten einde liepen, bad hij zijne vriendin, dat zij zijn volk toch altijd voor die vreesselijke ziekte wilde beveiligen, van welke hetzelve nu door hare hulp verlost was, en zij beloofde het hem, en zij komt thans jaarlijks eens bij ons en viert met ons de gedachtenis van haren lieveling. Dan zien wij in hare schoone oogen, en zij reikt den edelsten onder ons haren mond om te kussen, en schenkt onzen kinderen sneeuwwitte rozen, die nimmer verwelken, en die wij op onze harten dragen, tot dat wij sterven.’ -
Hier sloot de grijsaard zijn verhaal. ‘En morgen zult gij die heerlijke ook zien,’ zeide zalima, en omhelsde den vreemdeling; fakir beantwoordde deze omhelzing, en eene nooit gevoelde zeldzame gewaarwording beving hem, en hij zeide: ‘Ach! ik verdien haar niet te zien!’
Toen fakir alleen was, voelde hij de oude begeerte weder in zijne borst, die hij, als jongeling, bij zijne eerste liefde had ondervonden; zijne oogen stonden vol tranen, en hij wierp eenen blik naar de sterren. Het scheen hem toe, dat in de geheimenisvolle trekken van dit eeuwig schrift elke gedachte, die in de menschen reeds ontwaakt is, of nog ontwaken zal, verborgen lag. Al wat hij wist, scheen hem zoo klein, hetgeen hij gevoelde, was voor hem zoo groot, en zijn hart opende zich voor dat schoone kinderlijk leven, met hetwelk ieder betere mensch zijne loopbaan begint en eindigt. Hij zonk in de armen des slaaps, en zalima's beeld stond voor zijne gelukkige ziel; het meisje bekranste hem met bloemen, en leide eene onverwelkelijke roos op zijne borst.
Het juichen van het volk deed hem ontwaken, toen de eerste purperstrepen den hemel versierden. De indrukken van den avond des vorigen dags waren verdwenen; hij vraagde naar zijne ezels en wilde de papieren onderzocken; doch toen trad zali-
{==715==} {>>pagina-aanduiding<<}
ma tot hem, schoon als een pas ontluikende rozenknop, versierd als eene bruid, en greep zijne hand, bragt hem in de vrije morgenlucht, en ijlde met hem naar de plaats, waar het volk vergaderd was, om de komst van liamande af te wachten. Op het midden van die plaats verhief zich eenen heuvel, met de schoonste bloemen versierd. Het was het graf van den goeden Koning abadussa. Het volk had eenen ruimen kring om den heuvel geslagen, en in het midden van dien kring knielden de kinderen en grijsaards.
Toen de zon boven den horizon was opgerezen, daalde eene purperen wolk neder, en kwam hoe langer hoe nader, en het volk juichte haar te gemoet, en alles omhelsde en omarmde elkander, en noemde zich broeders en zusters en geliefden. Thans was de wolk op den heuvel nedergedaald; zij verdeelde zich, en liamande stond op het graf, schoon als een engel des vredes, vol van verhevene waarde, gelijk eene der onsterfelijke maagden uit de woningen der zaligen. -
Zij ligte haren sluijer op, en hare heilige schoone oogen blikten op de vergadering zegenend neder, en zij vraagde met eene liefelijke stem: ‘Kent gij mij?’
‘Wij kennen u! wij beminnen u! wij behooren u eeuwig toe! Verlaat ons niet!’
‘Ik ken uwe stem,’ riep fakir, ‘ik hoorde dezelve in de dagen mijner schuldelooze jeugd. Gij heilige riept mij, en ik volgde u en was gelukkig. Neem mij weder aan en zegen mij!’
Toen wenkte liamande zalima. Het meisje knielde blozend op den heuvel, en liamande leide de hand van fakir in de hare, en kuste hen beide op het voorhoofd, en zeide zachtjes tot hen: ‘blijft mij genegen!-!!’


{==716==} {>>pagina-aanduiding<<}

Montesquieu en Chesterfield.

Montesquieu en Lord chesterfield waren te gelijker tijd in Venetie, en twistten dikwijls over de voortreffelijkheid hunner Natie, terwijl de eene de vlugheid der Franschen en de andere het koele vernuft der Engelschen verhief. Op zekeren dag trad een Engelschman in montesquieu's kamer, die toen reeds opmerkingen tot zijne onsterfelijke schriften verzamelde. ‘Ik ben,’ sprak de vreemdeling, ‘een vriend uwer landslieden, dewijl ik lang in Frankrijk verkeerd heb, en men mij aldaar zoo wel bejegend heeft, dat ik gaarne elken Franschman dienen wilde. Dit is ook het oogmerk van mijn bezoek. - Gij zijt,’ - voer hij voort, - ‘met eene gevaarlijke nieuwsgierigheid behebt, die men nergens minder, dan in Venetie, verschoont. Gij vraagt naar alles, wat er omgaat. Gij wilt geheimen uitvorschen, en ik weet, dat gij veel opgeschreven hebt - misschien tot gebruik van het een of ander vreemd Hof: want zoo beoordeelt de geheime Inquisitie uw gedrag, en heeft deswege heden vroeg besloten u eerstdaags te laten vatten. Wees dus op uwe veiligheid bedacht.’ De vreemdeling 'vertrok. Montesquieu, geheel bedroefd, wierp al zijne papieren zonder tijdverlies in het vuur, en liep naar chesterfield, om hem dit voorval te verhalen. - ‘Ik geloof,’ zeide de laatste, na eenig nadenken, ‘dat deze gebeurtenis onzen strijd wel zal beslissen, want een ander zou die zaak naauwkeurig hebben onderzocht.’
Montesquieu. En zich moedwillig aan een groot gevaar blootgesteld hebben.
Chesterfield. Dat mij echter zoo dringend niet voorkomt; want bedenk toch eens, of het wel waarschijnlijk is, dat een vertrouwde der Staats-Inquisitie eenen vreemdeling derzelver besluiten verraden, en uit dankbaarheid voor van Franschen genotene beleefdheden zijn hoofd wagen zou?
Mont. Maar wat kon dan des mans oogmerk zijn?

{==717==} {>>pagina-aanduiding<<}

Chest. Waarschijnlijk, u te bedriegen. Misschien was hij een avonturier, die kennis, die gelegenheid zocht, om u te bestelen.
Mont. Dat is hem niet gelukt.
Chest. Maar gij hebt toch uwe papieren verbrand. Dit was al te haastig. Met een weinig koelheid hadt gij liever het gansche voorval voor eene scherts moeten houden.
Mont. Voor eene scherts?
Chest. Zeer zeker, mijn waardste! want mij kost de grap twee zechinen. Het was mijn kleedermaker, en hij heeft zijne rol goed gespeeld.

Dubbelzinnige verwondering van Frederik den Grooten.

Frederik II hoorde de Hoboïsten eens Regiments buitengewoon goed spelen, en gaf den Chef van hetzelve, met wien hij reeds lang ontevreden was, zijne verwondering daarover te kennen.
‘Geen wonder, uwe Majesteit!’ hervatte de Generaal, ‘wie niet behoorlijk speelt, laat ik op eenen houten ezel rijden.’
‘Zie, zie eens,’ - zeide de Koning - ‘wat de Ezel niet doet!’

Een te laat gedane waarschuwing.

Een reiziger, die in eenen zeer kouden nacht zijn intrek in eene herberg nam, ging in de keuken en zette zich zoo digt bij het vuur, dat hij zijne laarzen verbrandde; een spotvogel, die mede aan den haard zat, riep hem toe: ‘Mijnheer! gij zult oogenblikkelijk uwe sporen verbranden!’ - ‘Mijne laarzen meent gij?’ zeide de Heer. - ‘Neen,’ hernam de ander, ‘die zijn reeds verbrand.’


{==718==} {>>pagina-aanduiding<<}

Aan het leven.


U, eerste ontwikk'ling van een aanzijn, 
Dat, hier in 't wiss'lend stof gezaaid, 
Ontspringt, om eind loos op te bloeijen, 
Door 's Eeuwgen adem zacht omwaaid! 
U zing ik, vlugtig zinn'lijk leven! 
Dat smart en rein genoegen baart, 
Dat, door de schaâuw des doods omgeven, 
Ons, grootsch, naar hooger heil doet streven, 
En 't zoetst genot met weedom paart. 
 
U zing ik, vlugtig zinn'lijk leven, 
Dat als een schaduwbeeld verdwijnt, 
Maar heerlijk ook, als d'eerste lichtstraal 
Des dags, door donkre nev'len schijnt! 
U zing ik, scheem'ring van dien morgen, 
Die gods gevoelvol kroost verbeidt! 
Ondankbren! door wier angstig zorgen 
De hoop op uitkomst blijft verborgen, 
Eerbiedigt uwe onsterflijkheid. 
 
Zoudt g' uw geluk van wiss'ling bed'len? 
Schoon rampspoedsnacht uw lot omschaâuwt, 
En elke bloem, die aan de dorens 
Hier bloeit, met tranen wordt bedauwd? 
Neen, juicht vrij. 't Vlugtig zinn'lijk leven, 
Ontvlamt door 't ougeschapen vuur, 
Doet u naar hooger standpunt streven; 
Op elken rampfpoed staat geschreven: 
Beproeving adelt uw natuur. 
 
Vertwijfling moog' het leven vloeken. 
Hij, die in god zijn' wreker ziet, 
Door wroegings helschen gloed gemarteld, 
Wenscht zich terug in 't naamloos niet. 
Maar 't wiss'lend leven dauwt verzachting 
Voor Christnen, in den bangsten druk. 
Waar vreugd ontspringt uit pligtbetrachting, 
Daar, daar is de edelste verwachting, 
De morgenster van 't hoogst geluk. 
 
Ja, vlugtig leven! 'k zing u 't loflied. 
Gij vergt, hoe ook met smart doormengd, 
Van 't speeltuig reine, dankbre galmen, 
Schoon 't oog den traan des weemoeds plengt. 

{==719==} {>>pagina-aanduiding<<}

O grootsch geschenk van 't Alvermogen! 
Waar gij uw zuiv'ren gloed verspreidt, 
Daar wordt gods telg aan 't niet onttogen, 
Daar flikkert in des sterv'lings oogen 
De zon der wolk'looze eeuwigheid. 
 
Hoe blij omvloeit gij 't hulploos wichtje, 
Dat eerst het oog voor 't licht ontsluit! 
Ja, de eerste kreet - natuur zoo dierbaar - 
O Leven! galmt uw glorie uit. 
Dan kroont genot het reinst verlangen; 
De Seraf roemt gods liefd'rijk doel, 
En poogt met nieuwe lofgezangen 
't Aandoenlijk juichen te vervangen 
Van 't zaligst moederlijk gevoel. 
 
Geen zorg bewolkt u voor den zuig'ling, 
Gij ademt roosjes op 't gelaat, 
En tintelt in zijn lagchende oogjes, 
Als 't glinst'ren van den dageraad. 
De kindsheid danst op teedre bloemen, 
O Leven! door uw gloed gekleurd; 
Gij doet haar op uw feestvreugd roemen, 
Zij blijft u al haar wellust noemen, 
Tot zielensmart uw krans verscheurt. 
 
Uw krans? ja veelbelovend Leven! 
Gij strengelt lieve onnooz'le jeugd 
Een' seestkrans om de blonde lokken, 
Bedauwt met onschuldvolle vreugd. 
Maar, Kindsheid! op de rozenpaden, 
Waar paradijslucht u omwaait, 
En reine lusten zich verzaden, 
Is, onder palm- en mirten-bladen, 
Ook hollzame artsenij gezaaid. 
 
't Verleden biedt geen beeld van rampspoed; 
De toekomst is door hoop omstraald, 
Terwijl verbeelding 't vlugtig heden 
Met onbewolkten glans bemaalt. 
Maar, Jong'ling! vlei uw hart niet langer 
Met 's levens onvermengd genot; 
Elk uur is van beproeving zwanger; 
Uw schutsgeest zij uw gloriezanger 
Aan d'eindpaal van uw wiss'lend lot. 

{==720==} {>>pagina-aanduiding<<}

Strijd moedig met onlijdbre rampen; 
Dat smart uw laatste vreugd bewolk'; 
Maar nimmer, nimmer woede 't misdrijf 
U in de borst met wroegings dolk. 
Neen, ed'le Sterv'ling! 't vlugtig leven 
Is de eerste schoone bloesemknop 
Van 't aanzijn, u door god gegeven, 
Om naar volkomenheid te streven. 
Juich! strijdend luikt uw glorie op. 
 
Welaan dan, Treur'gen! droogt uw tranen; 
De wrangste kelk, die 't leven biedt, 
Strekte u tot ed'le zelfvolmaking. 
Houdt moed, gods liefde straft u niet. 
God kent geen straf, geen wraak; neen, Christen! 
't Weldadig Wezen schiep geen kwaad. 
De domheid moge ondankbaar twisten; 
Gij juicht, want liefde en trouw beslisten 
Toch 't lot van alles wat bestaat. 
 
Ja, 'k zong uw waarde, o vlugtig Leven! 
Dat op der uren vleug'len danst, 
En zilvren grijsheid, nog al vleijend, 
Met bloeijend maankop gul bekranst. 
Schoon zelfs de dood uw glans ontluistert, 
Der Christ'nen grootheid wankelt nooit. 
Neen, waar 't geweten zielsrust fluistert, 
Daar wordt, wen 't brekend oog verduistert, 
De sterfkoets met gebloemt' bestrooid. 
 
De schoonste bloesem der genieting, 
O Leven! dien gij lagchend bood, 
Verwelkte, door den storm des rampspoeds, 
Reeds bij uw vroegste morgenrood. 
Toch heb ik Godd'lijk reine weelde, 
Zoowel als duld'loos leed, gesmaakt. 
Maar, god! wat mij 't gevoel ooit streelde, 
Wat schaduw ooit op golven speelde, 
Eens rijst mijn heilzon toch volmaakt. 




{==721==} {>>pagina-aanduiding<<}

Registers.

I. Lijst der stukken, die in het Mengelwerk van dezen jaargang voorkomen, geschikt naar de bijzondere vakken, waartoe ieder derzelven behoort.

Geschiedenis en uitlegging van den bijbel.


De Moeijelijke plaats mark. XIV: 72 gered.	Bladz. 401
Beschouwing van davids vlugt tot en gedrag bij achis te Gath, volgens 1 sam. XXI. Door p.j. conradi, Predikant te Ter Heide.	481
Proeve van Aanmerkingen op het gedrag van elisa, hetwelk verhaald wordt 2 Kon. II: 23, 24.	577
Uitbreiding der Beschrijving van den Ouderdom, volgens Pred. XII: 1-7.	673


Wis- schei- en geneeskunde.


Een Middel tegen Tandpijn.	14
Horn's Waarnemingen over het nut van het welriekend Lisch (Aoorus Calamus L. Rad. Calami Aromatici off.) in slepende ziekten.	54
Over de ontbindingen van het Copal in zuiveren Wijngeest. Door den Heer lasch, Apotheker te Altdorf.	64


{==722==} {>>pagina-aanduiding<<}


Over Blindgeborenen, die ziende geworden zijn; naar de waarnemingen en proeven van den Hoogleeraar beer. Door Dr. andré.	Bladz. 80
Aanwijzing der voornaamste Tegengiften tegen verschillende soorten van Vergisten.	108, 164
Middel tegen de Tinea.	111
Over het beste Voedsel voor jonge Kinderen.	120
Over het Schellak en de bereiding van verscheidene soorten van Zegellak.	123
Suiker van Melk.	130
Oplosbare Sublimaatpillen. Door Dr. hufeland.	167
Een nieuw Middel tegen den Droes der Paarden.	185
Over eene buitengewone Buiksverstopping. Door den Hoogleeraar giacomo tommasini te Parma.	209
Over de aanwending van het Zwavelzuur tegen de Schurft.	210
Over het misbruik der Brillen en het verkeerde denkbeeld aangaande de versterking derzelve voor het zwakke gezigt. Door w. mensert, Oculist te Amsterdam.	211
Middel tegen den Stinkenden Adem.	220
Een nieuw zeker helpend Middel tegen de Wratten.	260
Balsem tegen zere Tepels. Door Dr. hufeland.	261
Middel tegen de Vijt.	262
Gebruik van het Eiwit, in plaats van dierlijke Gelei (Gelatina), in tusschenpoozende Koortsen.	300
Middel tegen de Jicht en het Podagra.	300
Voorstel, om den Braakwijnsteen ter inenting der Gonorrhea aan te wenden. Door Dr. barton.	301
Iets over de behandeling der Drenkelingen. Door Dr. günther in Deutz.	352
Barnsteen-vernis.	380
Waarnemingen over de Behandeling der Verbrandingen, benevens een nieuw middel, om dezelve te genezen. Door f.j. rieg, Heelmeester te Mentz.	443
Over het Drakenbloed.	446
Manier om velerlei soorten van Ink te bereiden.	457
Dömlings aanprijzing van het Hallersche Zuur (AEther Sulphuricus Acidus, Ph.B.) in vele ongesteldheden, en vooral in Bloedvloeijingen.	504
Iets over de Turksche Weit.	509


{==723==} {>>pagina-aanduiding<<}


Over Vernis.	Bladz. 518
Een Geval, waarin, na de Koepokken, het Roodvonk goedaardig was. Waargenomen door Doctor c.a. struve, te Görlitz.	544
Uijen tegen eene moeijelijke Waterloozing (Stranguria) aangeprezen.	546
Naams-oorsprong der Chemie.	547
Horn's Aanmerkingen over de bijzondere eigenschappen der warme specerijachtig - geestige Kruiden-kussens op het hoofd, in plaatselijke aandoeningen der hersenen, uit zwakte voortkomende.	587
De Pligten van den Arts. Door Dr. hufeland.	679
Moet men de Cataract niet opereren zoo lang de lijder nog met het andere oog goed zien kan? Naar het Hoogduitsch van den Hoogleeraar k. himly; door w. mensert, Oculist en Stads-Operateur van de Cataract, te Amsterdam.	693


Natuurkunde en natuurlijke historie.


Eenvoudige verklaring der Waterweegkundige Proef van boyle. Door j. de kanter, phil. z.	112
Over opzettelijke of toevallige Verminkingen aan het Dierlijk Ligchaam, die door den tijd erfelijk geworden zijn. Door den Hoogleeraar blumenbach.	262
Bijdragen tot de Verhandeling van den Hoogleeraar blumenbach, over opzettelijke of toevallige Verminkingen aan het Dierlijk Ligchaam, enz. Door den Hoogleeraar hacquet.	302
Eigenschappen van den Muskus.	590
Brunswijker Groen.	220
Mineraal Geel.	269
Bijzonderheden, tot de Natuurlijke Historie der Katten behoorende.	15
Over de Natuurlijke Sterkte der Menschen en Paarden.	399
In Zweden onthouden zich de Zwaluwen, gedurende den Winter, onder het ijs.	400
Natuurlijke Historie van de Civetkat.	633
- - van den Paauw.	697
Over den Leeuw.	593



{==724==} {>>pagina-aanduiding<<}

Godsdienst- mensch- en zedekunde.


m. mendelsohn, over de Onsterfelijkheid der Ziel.	Bladz. 1
Over den Oorsprong van het Geloof aan de Onsterfelijkheid.	97
- het Bestaan, de Onsterfelijkheid en het Wederzien.	145
- de veelvermogende kracht der Opvoeding, vooral in zaken van den Godsdienst.	168
Eene weldadige Deugdlievende op haar doodbed vertegenwoordigd.	174
Gedachten over het oogmerk der Schepping van redelooze wezens.	193
De Aarde, als eene woonplaats voor levende wezens beschouwd, predikt gods heerlijkheid.	337
Aan mijnen ouden Vriend, op zijnen zeventigsten verjaardag.	385
Eenzame Overdenking in eenen Zomernacht.	433
Rede en Godsdienst.	513
Haat en Liefde op de wegen naar Wanhoop.	529
Een vroeggestorvene Aardeling aan zijne nog sterfelijke Vrienden in de zigtbare wereld.	625
's Menschen Kortzigtigheid, en de Wijsheid der Goddelijke Voorzienigheid.	668
Wat is een goed Hart, en wat waarde heeft hetzelve, wanneer het niet met een verlicht verstand gepaard gaat?	241
Een gebrek van vele Moeders bij de opvoeding harer Kinderen.	268
De Liefde is eene Ligchaamsziekte, en kan door Geneesmiddelen verdreven worden.	279
Het Geheim.	309
Over het Instinkt.	552
Iets over de Zamenvoeging van Denkbeelden.	561
Iets over de verscheidenheden in Gevoelen en Gewaarwording onder verschillende geslachten van Menschen.	698
De ware zucht voor het Leven.	49
Het Gelukkige Huisgezin.	270
Dwaling en derzelver Bronnen.	289
Eerzucht.	358
Gedachten.	137, 180, 228, 280, 378, 422, 474



{==725==} {>>pagina-aanduiding<<}

Aardrijks- en volks-beschrijving.


Nieuwe reis naar het Hartzgebergte. - Beschrijving der Bergen aan den weg van Göttingen naar Lauterberg over Clausthal en Andreasberg. - Waarnemingen met den Barometer in eene zeer diepe Mijn. (In eenen Brief.)	Bladz. 364
Tegenwoordige Bevolking van het Engelsche Rijk.	185


Oude en hedendaagsche geschiedenissen, en historische anecdoten, enz.


Noordsche Scheppings-geschiedenis.	415
Kort Overzigt der Noordsche Godenleer.	461
Balders Dood en Uitvaart.	520
Oorsprong der gewone Cijfergetallen.	568
Berigt van de Conscriptie, of Volksligting, bij de Romeinen.	636
De Kinderziekte en de Mazelen waren reeds bij de Ouden bekend.	419
Over de Kruistogten en derzelver invloed op de Beschaving.	404, 449
De Wellevendheid der Perzianen.	22
Berigt nopens Don felix d'azara.	65
Ook onder de Wilden treft men uitnemende voorbeelden van kinderlijke liefde aan.	140
Het Geregtshof der Geschiedenissen.	142
Dankbaarheid van den Rijksgraaf van witstein, voormalig Hoofdman bij het Prager Akademische Lijf-Bataillon van Zijne Koninklijke Hoogheid den Aartshertog karel.	231
Waarneming van eenen ongemeenen schielijken Wasdom eens Kinds.	327
Een ontdekte Moord.	328
Opgave van, in eenige Provincien des Russischen Rijks, met Koepokstof ingeënte Kinderen.	380
Eenige Berigten uit IJsland.	381
Beschrijving van het Hol van Schertzveld. Verklaring van de Beenderen, welke aldaar, en in andere Holen bij het Hartzgebergte worden gevonden, enz.	642
Zonderlinge Manier van Vrijen.	382


{==726==} {>>pagina-aanduiding<<}


De Koning en zijn Vriend; of zegepraal der vriendschap over de liesde.	Bladz. 26
Dankbaarheid; of de Geschiedenis van pietro cornaro en den dankbaren Turk.	40
Iets over eenige Tijdverdrijven in Engeland.	83
Eenige Trekken uit het karakter van den Grooten Turenne.	87
Zonderlinge Handel in de Zeventiende Eeuw.	426
Merkwaardige Levensbijzonderheden en Karakter van twee befaamde Roovers.	570
Over de Behandeling der Lijken bij verscheidene Volken.	597
Herders en Krijgsleven der Tartaren en Turken.	602
De Historie van dorantes.	610
Over eenige schadelijke Gewoonten, welke doorgaans omtrent Stervenden plaats hebben.	656
Behandeling der Lijken in Spanje.	704
Over de Geschenken aan Dienstboden.	325
De Gezondheid der Grijsaards.	421
Maakt het Kleed den Man?	427
Een zeldzaam Voorbeeld van buitengewone Vruchtbaarheid.	428
Vredesgezindheid en Verzoenlijkheid.	475
Eene Papieren Kerk.	524
Praalgraven der Turken.	78
De morsige Spanjaards.	79
De toegevende Vader.	90
Menschenliefde en Dankbaarheid.	185
Gepast Antwoord van eenen Geneesheer.	92
Menschen spreken, maar Vogels ook.	92
De Harp van AEolus.	131
Hooge graad van IJverzucht.	131
Op welken tijd van den dag moet men geene Brieven lezen?	221
Hoop en Moed.	566
Welke is 's Menschen meest natuurlijke gestalte? staan, zitten, liggen of gaan?	595
Vergelijking tusschen alexander, hannibal, scipio en cesar.	599
De Harp.	616
Voorbeelden van Menschen, die willekeurig alle levensbewegingen konden doen ophouden.	658
Aanprijzing van een onkostbaar Voedsel. Door fünke in Weimar.	565


{==727==} {>>pagina-aanduiding<<}


Om kurken stoppen zoo te bereiden, dat door dezelve noch lucht indringen, noch uit geslotene flesschen iets verdwijnen kan, en door scherpe, vooral zure, vochten niet aangegrepen worden. Door den Hoogleeraar juch.	Bladz. 22
Nieuw uitgevondene Zwemmachine.	221
Middel, om de Melk voor het zuurworden te bewaren.	382
Beproefd Middel tegen de Weegluizen.	598
Menecrates.	284
De Miunaar van drie Zusters.	234
Zonderlinge Krijgslist.	235
Treurig Voorval.	283
Voorbeeld van strenge Geregtigheid in het Oosten.	423
- - teederhartige Moederliefde ook bij de Dieren.	424
De Ongelukkige Scherts.	476
Tavannes of de Dolkop.	477
Twee Voorbeelden van een rasch en moedig Besluit.	478
Men moet zich maar duidelijk weten te verklaren.	574
De Geksteker beschaamd door eenen Boer.	575
De Zonderlinge Loterij.	603
De Heilige, of het Natuurlijk Wonder. (Naar het Hoogduitsch van langrein.)	607
Wat de Lieden zeggen.	621
De Kaalkop.	622
Aardige Zet van den Pastoor arlotto.	670
Chateauneuf; of de Eerlijke Man.	671
Berigt wegens een geheim Genootschap in China.	702
Montesquieu en chesterfield.	716
Dubbelzinnige Verwondering van frederik den grooten.	717
Eene te laat gedane Waarschuwing.	717
Ongepast Oordeel.	383
Schijn bedriegt; of de Zeilsteen.	569
Een paar Anecdoten van den beroemden Schilder apelles.	188
Anecdote van den Heer diderot.	285



{==728==} {>>pagina-aanduiding<<}

Geschiedenis der kunsten en wetenschappen - Levens-beschrijvingen en anecdoten van geleerden en kunstenaars.


Galerij van Antiken en werken van Beeldhouwkunst, in Engeland.	Bladz. 515
Lofrede op marcus aurelius.	23


Dichtstukken.


Bij den aanvang van het jaar 1811.	46
Aan den Winter.	93
De Christelijke Eerdienst.	143
Bij de aanbrekende Lente.	190
Aan het Geboorte-uur.	236
Bij jezus Hemelvaart.	286
Eduard bij het Ouderlijke Graf.	334
Het Moederlooze Kindje.	383
Aan de Verzoening.	429
Aan het uur der scheiding.	479
Na het bijwonen der jaarlijksche Vergadering, van de Maatschappij: Tot Nut van 't Algemeen, den 13 Augustus, 1811.	527
Geen Gierigaard leeft eerlijk.	576
Bij de nadering van den Herfst.	623
Levensreis-les.	672
Aan het Leven.	718


Zedelijke gesprekken, fabelen, parabelen, vertelsels, enz.


Mirza; of de betrachting van de gezellige pligten. (Eene Oostersche Vertelling.)	222
Liamande. (Een Vertelsel.)	659, 705



{==729==} {>>pagina-aanduiding<<}

II. Lijst van Bijbelplaatsen, die opgehelderd of verbeterd worden.


1 Sam. XXI.	Bladz. 481
2 Kon. II: 23, 24.	577
Pred. XII: 1-7.	673
Aanhangsel van daniël XIII: 39.	Bladz. 403
Mark XIV: 72.	401
Rom. VIII: 19-22.	206


III. Grieksche woorden.


ἐπιβαλὼν ἔκλκιε: zich bedekkende, weende hij.	Bladz. 403


IV. Grieksche schrijvers.


Homerus Iliad. A vs. 592.	Bladz. 402


V. Latijnsche schrijvers.


Juvenalis Sat. XIII. vs. 54.	Bladz. 580




{==730==} {>>pagina-aanduiding<<}

VI. Register van de voornaamste zaken, die in het mengelwerk van dezem jaar gang verhandeld worden.

A.


Aanvang (Bij den) van het jaar 1811. (Dichtstuk.)	Bladz. 46
Aarde, (De) als eene woonplaats voor levende wezens beschouwd, predikt gods heerlijkheid.	337
Aardeling (Een vroeggestorvene) aan zijne nog sterfelijke Vrienden in de zigtbare wereld.	625
Adem. (Stinkende) Middel daartegen.	220
Antwoord (Gepast) van eenen Geneesheer.	92
apelles. Een paar Anecdoten van denzelven.	188
arlotto. (Aardige Zet van den Pastoor)	670
Arts. (De Pligten van den)	679
aurelius. (marcus) Lofrede op denzelven.	23


B.


balder. Deszelfs Dood en Uitvaart.	520
Barnsteen-vernis.	380
Besluit. (Twee Voorbeelden van een rasch en moedig)	478
Bestaan, (Over het) de Onsterfelijkheid en het Wederzien.	145
Blindgeborenen, (Over) die ziende geworden zijn.	80
Braakwijnsteen. Voorstel, om denzelven ter inenting der Gonorrhea aan te wenden.	301
Brieven. Op welken tijd van den dag niet te lezen.	221
Brillen. Over derzelver misbruik, en het verkeerd denkbeeld aangaande de versterking derzelve voor het zwakke gezigt.	211
Buiksverstopping. (Over eene buitengewone)	209


{==731==} {>>pagina-aanduiding<<}


Bijzonderheden, tot de Natuurlijke Historie der Katten behoorende.	Bladz. 15


C.


Cataract (Moet men de) niet opereren zoo lang de Lijder nog met het andere oog goed zien kan?	693
chateauneuf; of de Eerlijke Man.	671
Chemie. Derzelver Naams-oorsprong.	547
chesterfield. Zie montesquieu.	
Civetkat. Natuurlijke Historie van dezelve.	633
Conscriptie, (Berigt van de) of Volksligting, bij de Romeinen.	636
Copal. Over de ontbindingen van hetzelve in zuiveren wijngeest.	64
Cijfergetallen. (Oorsprong der gewone)	568


D.


Dankbaarheid.	40
- van den Rijksgraaf van witstein, voormalig Hoofdman bij het Prager Akademische Lijf-Bataillon van Zijne Koninklijke Hoogheid den Aartshertog karel.	231
david. Beschouwing van zijne vlugt tot en gedrag bij achis te Gath.	481
Denkbeelden. Iets over derzelver zamenvoeging.	561
Deugdlievende (Eene weldadige) op haar doodbed vertegenwoordigd.	174
diderot. Anecdote van denzelven.	285
dorantes. (De Historie van)	610
Drakenbloed. (Over het)	446
Drenkelingen. Iets over derzelver behandeling.	352
Droes der Paarden. Een nieuw middel tegen denzelven.	185
Dwaling en derzelver Bronnen.	289


E.


eduard bij het Ouderlijke Graf. (Dichtstuk.)	334
Eerdienst. (De Christelijke) (Dichtstuk.)	143
Eerzucht.	358
Eiwit, (Gebruik van het) in plaats van dierlijke Gelei (Gelatin a), in tusschenpoozende Koortsen.	300



{==732==} {>>pagina-aanduiding<<}

F.


felix d'azara. Berigt nopens denzelven.	Bladz. 65
frederik de groote. Dubbelzinnige verwondering van denzelven.	717


G.


Galerij van Antiken en werken van Beeldhouwkunst, in Engeland.	515
Geboorte-uur. (Aan het) (Dichtstuk.)	236
Gebrek (Een) van vele Moeders bij de opvoeding harer kinderen.	268
Gedachten.	137, 180, 228, 280, 378, 422, 474
Geel. (Mineraal)	269
Geheim. (Het)	309
Geksteker (De) beschaamd door eenen Boer.	575
Genootschap (Berigt wegens een geheim) in China.	702
Geregtigheid (Voorbeeld van strenge) in het Oosten.	423
Geregtshof (Het) der Geschiedenissen.	142
Geschenken (Over de) aan Dienstboden.	325
Gestalte? (Welke is 's Menschen meest natuurlijke) staan, zitten, liggen of gaan?	595
Geval, (Een) waarin, na de Koepokken, het Roodvonk goedaardig was.	544
Gewoonten, (Over eenige schadelijke) welke doorgaans omtrent Stervenden plaats hebben.	656
Gezondheid (De) der Grijsaards.	421
Gierigaard (Geen) leeft eerlijk. (Dichtstuk.)	576
Godenleer. (Noordsche) Kort overzigt derzelve.	461
Godsdienst. Zie Rede.	
Groen. (Brunswijker)	220


H.


Haat en Liefde op de wegen naar Wanhoop.	529
Handel (Zonderlinge) in de Zeventiende Eeuw.	426
Harp. (De)	616
- - van AEolus.	131
Hart, (Wat is een goed) en wat waarde heeft hetzelve, wanneer het niet met een verlicht verstand gepaard gaat?	241
Hartzgebergte. (Nieuwe Reis naar het)	364


{==733==} {>>pagina-aanduiding<<}


Heilige, (De) of het Natuurlijk Wonder.	Bladz. 607
Hemelvaart. (Bij jezus) (Dichtstuk.)	286
Herfst. (Bij de nadering van den) (Dichtstuk.)	623
Hol (Beschrijving van het) van Schertzveld.	642
Hoop en Moed.	566
horn's Aanmerkingen over de bijzondere eigenschappen der warme specerijachtig-geestige Kruiden-kussens op het hoofd, in plaatselijke aandoeningen der hersenen, uit zwakte voortkomende.	587
Huisgezin. (Het Gelukkige)	270


I. J.


Instinkt. (Over het)	552
Jicht (Middel tegen de) en het Podagra.	300


K.


Kaalkop. (De)	622
Kerk. (Eene Papieren)	524
Kinderziekte (De) en de Mazelen waren reeds bij de Ouden bekend.	419
Kindje. (Het Moederlooze) (Dichtstuk.)	383
Kleed (Maakt het) den Man?	427
Koning (De) en zijn Vriend.	26
Kortzigtigheid, ('s Menschen) en de Wijsheid der Goddelijke Voorzienigheid.	668
Kruistogten (Over de) en derzelver invloed op de beschaving.	404, 449
Krijgslist. (Zonderlinge)	235


L.


Leeuw. (Over den)	593
Lente. (Bij de aanbrekende) (Dichtstuk.)	190
Leven. (Aan het) (Dichtstuk.)	718
- (De ware zucht voor het)	49
Levensbijzonderheden (Merkwaardige) en Karakter van twee befaamde Roovers.	570
Levensreis-les. (Dichtstuk.)	672
liamande. (Een Vertelsel.)	659, 705
Lieden (Wat de) zeggen.	621
Liefde (De) is eene Ligchaamsziekte, en kan door Geneesmiddelen verdreven worden.	279


{==734==} {>>pagina-aanduiding<<}


Liefde. (Kinderlijke) Voorbeelden daarvan treft men ook onder de Wilden aan.	Bladz. 140
Loterij. (De Zonderlinge)	603
Lijken (Over de Behandeling der) bij verscheidene Volken.	597
- (Behandeling der) in Spanje.	704


M.


Manier om velerlei soorten van Ink te bereiden.	457
Mazelen. Zie Kinderziekte.	
Melk. Middel, om dezelve voor het zuurworden te bewaren.	382
Menecrates.	284
Menschen spreken, maar Vogels ook.	92
- (Voorbeelden van) die willekeurig alle levensbewegingen konden doen ophouden.	658
Menschenliefde en Dankbaarheid.	185
Minnaar (De) van drie Zusters.	234
mirza; of de betrachting van de gezellige pligten.	222
Moed. Zie Hoop.	
Moederliefde (Voorbeeld van teederhartige) ook bij de Dieren.	424
montesquieu en chesterfield.	716
Moord. (Een ontdekte)	328
Muskus. (Eigenschappen van den)	590


O.


Onsterfelijkheid. Zie Bestaan.	
- (Over de) der Ziel.	1
- (Over den oorsprong van het geloof aan de)	97
Oordeel. (Ongepast)	383
Opgave van, in eenige Provincien des Russischen Rijks, met koepokstof ingeënte kinderen.	380
Opvoeding. Over derzelver veelvermogende kracht, vooral in zaken van den Godsdienst.	168
Overdenking (Eenzame) in eenen Zomernacht.	433


P.


Paauw. Natuurlijke Historie van denzelven.	697
Perzianen. Derzelver wellevendheid.	22
Podagra. Zie Jicht.	
Praalgraven der Turken.	78



{==735==} {>>pagina-aanduiding<<}

R.


Rede en Godsdienst.	Bladz. 513
Rijk. (Engelsche) Tegenwoordige bevolking van hetzelve.	185


S.


Scheiding. (Aan het uur der) (Dichtstuk.)	479
Schellak. (Over het) en de bereiding van verscheidene soorten van Zegellak.	123
Scheppings-geschiedenis. (Noordsche)	415
Scherts. (De Ongelukkige)	476
Schijn bedriegt; of de Zeilsteen.	569
Spanjaards. (De morsige)	79
Sterkte (Over de Natuurlijke) der Menschen en Paarden.	399
Stoppen (Kurken) Derzelver bereiding.	22
Sublimaatpillen. (Oplosbare)	167
Suiker van Melk.	130


T.


Tandpijn. Middel daartegen.	14
Tartaren en Turken. Hun Herders- en Krijgsleven.	602
tavannes of de Dolkop.	477
Tegengiften (Aanwijzing van de voornaamste) tegen verschillende soorten van Vergiften.	108, 164
Tepels. (Balsem tegen zere)	261
Tinea. (Middel tegen de)	111
turenne. Eenige trekken uit het karakter van denzelven.	87
Tijdverdrijven. (Iets over eenige) in Engeland.	83


U.


Uijen tegen eene moeijelijke Waterloozing aangeprezen.	546


V.


Vader. (De Toegevende)	90
Vergadering, (Jaarlijksche) van de Maatschappij: Tot Nut van 't Algemeen. Na het bijwonen van dezelve, den 13 Augustus, 1811. (Dichtstuk.)	527
Vergelijking tusschen alexander, hannibal, scipio en cesar.	599
Verklaren. (Men moet zich maar duidelijk weten te)	574
Verminkingen (Over opzettelijke of toevallige) aan het Dierlijk Ligchaam, die door den tijd erfelijk geworden zijn.	262, 302
Vernis. (Over)	518


{==736==} {>>pagina-aanduiding<<}


Verscheidenheden (Iets over de) in gevoelen en gewaarwording onder verschillende geslachten van Menschen.	Bladz. 698
Verzoening. (Aan de) (Dichtstuk.)	429
Voedsel. (Aanprijzing van een onkostbaar)	565
- (Over het beste) voor jonge kinderen.	120
Voorval. (Treurig)	283
Vriend, (Aan mijnen ouden) op zijnen zeventigsten verjaardag.	385
Vruchtbaarheid. (Een zeldzaam voorbeeld van buïtengewone)	428
Vrijen. (Zonderlinge Manier van)	382
Vijt. Middel tegen dezelve.	262


W.


Waarnemingen over het nut van het welriekend Lisch in slepende ziekten.	54
- - over de behandeling der Verbrandingen, benevens een nieuw middel om dezelve te genezen.	443
Waarschuwing. (Eene te laat gedane)	717
Wasdom (Waarnemingen van eenen ongemeenen) eens Kinds.	327
Wederzien. (Over het) Zie Bestaan.	
Weegluizen. Beproefd middel tegen dezelve.	598
Weit. (Iets over de Turksche)	509
Winter. (Aan den) (Dichtstuk.)	93
Wratten. Een nieuw zeker helpend Middel tegen dezelve.	260


Y.


IJsland. (Eenige Berigten uit)	381
IJverzucht. (Hooge graad van)	131


Z.


Zegellak. (Bereiding van) Zie Schellak.	
Zwaluwen (De) onthouden zich in Zweden, gedurende den Winter, onder het ijs.	400
Zwavelzuur. Deszelfs aanwending tegen de Schurft.	210
Zwemmachine. (Nieuw uitgevondene)	221
Zuur. (Hallersch) Dömlings aanprijzing van hetzelve in vele ongesteldheden, en vooral in bloedvloeijingen.	504


Drukfouten.

In het Mengelwerk des verledenen jaars, 1810, Bladz. 747, reg. 16, staat: hoont. Lees: loont. - - 35, -: door. -: voor.


(*) Gedrukt te Amsterdam, bij de Wed j. dóll, 1805. Een Werkje, dat wij oordeelen niet genoeg den Taallievenden te kunnen aanprijzen, wijl in hetzelve een groot licht over het gebruik van de Geslachten der Zelfstandige Naamwoorden verspreid wordt.

(†) De Heer B. zegt: ‘Ik meen (maar ik kan mij op mijn geheugen in niets meer verlaten) dat de O dracht der Verandwoording, enz. dit uitdrukkelijk toont’ Rec. bezit dezelve, en heeft dus gelegenheid den Heere B. (en het Publiek) te verzekeren, dat het gehengen van Zijn Ed. hem hier nlet bedrogen heeft.

(*) De Schrijver meldt, in eene aanteekening op deze plaats, dat de beroemde Reiziger tavernier, dit landgoed voor 43,000 kroonen van den Marquis de mont-pouillan gekocht, doch, na verlies van de helft van
zijn vermogen, zich in 1685 genoodzaakt gevonden had, hetzelve voor 46,000 kroonen aan den Admiraal du quesne weder te verkoopen; deze stond het voor 70,000 kroonen aan het Kanton Bern af, hetwelk er eene der Bailluages van het Landschap Vaux van maakte.

(*) Half a word fixet on the spot is worth all our recollected ideas, zegt de Schrijver in navolging van gray.

(*) Cours de Bale à Bienne par les vallées du Jura. Bale, chez serini, 1789, Octavo. Waarschijnlijk bedoelt de Schrijver hier hetzelfde Werk, waarvan in 1791, te Leyden, bij p.h. trap, eene Nederduitsche Vertaling is uitgegeven, onder den titel: Reize van Bazel naar Biel, door de vallei van Jura, een der merkwaardigste oorden van Zwitserland; gedaan in den jare 1788 door den Heer bridel, Leeraar in de Fransche Gemeente te Bazel, uit het Fransch en Hoogduitsch vertaald, met eene Kaart dier Landstreek.

(*) De Auteur, bereids alom met roem bekend, door zijne weleer te Utrecht opgerigte Lampfabrijk, is ook Oprigter van het Bureau voor Inlandsche Vlijt te Amsterdam.

(*) Zie Haarl. Courant, 15 Januarij 1811, de laatste Advertentie.

(*) Hij noemde dit zijn Dichtstuk La Divina Comedia, en bezong in hetzelve het Paradijs, het Vagevuur en de Hel.

(*) Onder andere in eene Verhandeling over dit onderwerp van den Heere boindin, betiteld: Discours sur la forme et la construction du Theâtre des anciens où l'on examine la situation, les Proportions et les Usages de toutes ses parties, te vinden in de Memoires de Literature, tirés des Registres de l'academie Royale des Inscriptions et belles Lettres, Tom. I. à la Haye, 1719.

(*) Dathe heeft plante, michaëlis wijnberg.

(†) Dathe ad h.l. heeft dit niet gemerkt.

(*) Dathe ad h.l. que in valle.

(*) Zie N. Vaderl. Bibl. VIIIsten Deels 1ste Stuk, Bladz. 562.

(*) Zie Hedend. Vaderl. Bibl., 1809, 1ste Stuk, Bladz. 77 en 325.

(*) ΑΔΕΑΦΟΙΣ ΔΗΜΟΙΣ.

(*) Zie Hedend. Vaderl. Bibl. 1809, 1ste Stuk, Bladz. 667.

(*) Zie Hedend. Vaderl. Bibl., 1809, 1ste Stuk, Bladz. 189.

(*) Zie Hedend. Vaderl. Bibl. 1809, 1ste Stuk, Bladz. 96.

(*) Gelijk de Grieken en Romeinen dikwijls deden. Livius IV. 30. XL. 29. Cicero de Leg. II. 8, 15. Tacitus XI. 15 XIV. 44. Suetonius in tiber. C. 16. 36. 39. Valer. maxim. I: 3.

(*) Livius LI: 39. 8. 16. 18.

(†) Belknap Hist, of New-Hampshirc I: 91-93.

(*) Zie Hedend. Vaderl. Bibl., 1805, 1ste Stuk, Bladz. 469, en 1809, 1ste Stuk, Bladz. 586.

(*) Zie Hedend. Vaderl. Bibl. 1810, 1ste Stuk, Bladz, 405.

(*) Zie Hedend. Vaderl. Bibl. 1810, 1ste Stuk, Bladz. 335.

(*) Zie Hedend. Vaderl. Bibl. 1810, 1ste Stuk, Bladz. 200.

(*) Zie Hedend. Vaderl. Bibl., 1809, 1ste Stuk, Bladz. 136.

(*) Zie Hedend. Vaderl. Bibl. 1809, 1ste Stuk, Bladz. 429. en 1810, 1ste Stuk, Bladz. 144.

(*) Volgens raff en berkhey, Nat. Hist. voor Kinderen II Deel. bl. 30. ook Snotdolf of Kringvisch geheeten.

(†) Volgens sommigen de Barbeel.

(§) Murenae fluviatiles.

(*) Zie Hedend. Vaderl. Bibl. 1810, 1ste Stuk, Bladz. 660.

(*) De kundige en verstandige Vertaler, wie hij ook zij, heeft, hier, behalve de menigvuldig andere, de volgende overnemenswaardige aanteekening: ‘De verdraagzaamheid in het godsdienstige, die buiten kijf in Rusland voorbeeldig is, schrijven zaakkundigen - en ik zou er mijn zegel bijna wel aan durven hangen - aan een blijkbaar indifferentismus toe. De gemeene Rus ontvangt in zijne jeugd volstrekt geen onderrigt in zijne godsdienstleer. De priesters hebhebben zeer weinig invloed op het Volk, nog veel minder op de hoogere standen. Hoe zou de Rus derhalve onverdragelijk of dweepziek worden? Proseliet, Ketter en Martelaar zijn voor hem slechts onbeduidende klauken, waarbij hij volstrekt niets denkt, of ten minste niets gevoelt. Nooit vraagt men in Rusland den vreemdeling, welken Godsdienst hij belijdt: zelden weet de gemeene man, waarin eigenlijk zijn geloof bestaat, en is even onkundig, of er op deze wereld nog meer alleen-zaligmakende Kerken zijn!!

(*) Prof. IJ. herinnert, dat, wilde men de Doopsgezinden hierdoor een' blaam opleggen, dit ook anderen kon gelden, naardien er onder de Wederdoopers ook Luterschen en Kalvinisten waren.

(†) Van dezen laatstgenoemden vindt men een fraai portret in de groote Gehoorzaal van het Atheneum dezer stad.

(*) Men vindt in de Goudasche Courant van 23 Aug. 1793 ditzelfde verhaal. Vanwaar de Schrijver dit geput heeft, weten wij niet. Doch het zal niet 1791, maar 1793 zijn.

(*) Zie Hedend. Vaderl. Bibl. 1806, 1ste Stuk. Bladz. 621.

(*) Zie Hedend. Vaderl. Bibl. 1810, 1ste Stuk, Bladz. 714.

(*) Zie Hedend. Vaderl. Bibl. 1808, 1ste Stuk, Bladz. 382.

(*) Zie Hedend. Vaderl. Bibl. 1808, 1ste Stuk, Bladz. 616.

(*) Zie Algemeene Vaderlandsche Letteroefeningen, 1810, No. 14, waarin men eene zeer naauwkeurige Recensie over beide deze Treurspelen vindt; met welke wij ons volkomen kunnen vereenigen.

(*) Zie Hedend. Vaderl. Bibl. 1810, 1ste Stuk, Bladz. 623.

(*) Joann. VII: 17.

(a) Matth. XIII: 37-43.

(*) 1 Cor. XV: 24-28.

(*) Hieronder staat eene uitvoerige aanteekening, waarin de Dichter zijn gezegde tot onkundige en partijdige Recensenten bepaast; en het nut van eene gepaste en onpartijdige Boekbeoordeeling aanwijst. - Als de bepaaldheid van ons bestek ons niet Wederhield, zouden wij dezelve in haar geheel mededeelen. -

(*) Zie Vaderl. Bibl. VIden Deels 2de Stuk, Bladz. 529, volgg.

(*) Zie Hedend. Vaderl. Bibl. 1810, 1ste Stuk, Bladz. 49.

(*) Eenige Bijbelsche Tafereelen, enz. II. Deel, Bladz. 398.

(†) Leerredenen, II. Deel, Bladz. 263. Aant.

(§) Brief aan eene Vriendin, over den zin van 1 joann. III: 2, door ons aangekondigd in dit Tijdschrift voor 1810, 1ste Stuk, Bladz. 391.

(*) Zie Hedend. Vaderl. Bibl. 1811, 1ste Stuk, Bladz. 473.

(*) Zie Hedend. Vaderl. Bibl., 1810, Iste Stuk, Bladz. 89.

(*) Zie Hed. Vaderl. Bibl. 1811, 1ste Stuk, Bladz. 230, enz.

(*) Zie Hedend. Vaderl. Bibl., 1810, 1ste Stuk, Bladz. 7, enz.

(*) Zie Hedend. Vaderl. Bibl. 1809, 1ste Stuk, Bladz. 166.

(*) De Schrijver heeft hier deze aanmerking: ‘Gelijk men alles misverstaan kan, wat men misverstaan wil, zoo heeft men ook menige uitdrukkingen in dit kleine werkje ten aanzien der Joden misverstaan. De schrijver verklaart, dat hij regtschapene en edeldenkende Israëliten gekend heeft, die
menig Christen zouden beschaamd hebben, Iedere godsdienst is hem achting waardig, die noch de eer noch het welzijn van den straat krenkt, en alleen die (dien) godsdienst zou hij verachten, wat naam zij dan ook hebben mogt, waarvan heerschzucht en onverdraagzaamheid een geloossartikel waren. Hier wordt alleen van daadzaken gesproken, en zijn pligt vordert, dezelven overeenkomstig de waarheid te verhalen, dewijl hunne bekendmaking nut kan stichten. Men kan van individus eener natie of eener sekte, en van de dwaasheden en afschuwelijkheden van hun bijgeloof spreken, zonder daarom het karakter van een geheel volk, of de gezamentlijke belijders van eenen godsdienst aantetasten. Welke sekte, indien men ze naar de buitensporigheden van enkele zwervers beoordeelen wilde, zou niet onder een gematigd gouvernement moeten verbannen worden? enz.’

(*) Dit moet zijn Thermometer.

(*) Alleen dit kan Recensent niet stilzwijgend voorbijgaan. Regenbogen haalt Bladz. 428 in de Aant. den Abt jeruzalem aan, en beveelt hetgeen hij geschreven heeft, ter lezing aan. Deze aanhaling is, op het zachtst gesproken, los, en even daardoor geschikt om den Lezer te misleiden, als had die Schrijver dit, volgens deszelfs eigene uitdrukking, geschreven, toen hij op het punt stondt, om voor den regterstoel des Zaligmakers te verschijnen, en van zijne bedoeling rekenschap te doen. Men leze de voortgezette Beschouwingen, enz. van den Abt jeruzalem, Ned. Vert., Bladz. 452, en men zal er dit vinden:
jeruzalem betuigt, ‘geen oogmerk te hebben, om de uitdrukkingen genoegdoen enz. verdacht te maken.’ En hij vervolgt: ‘Hoe zou ik eenen mensch - bijzonder eenen mensch, die de grootheid zijner zonden gevoelt, zijnen troost verdacht of wankelend maken? - Ik hoop niet, dat men mij hier voor eene veinzerij of huichelarij vatbaar zal houden, daar ik, veelligt, reeds in het oogenblik, dat ik dit schrijve, voor den rigterstoel des Heilands, die mijne oogmerken kent, tot rekenschap geroepen word.’ -

Professor! Professor! Recenfent beveelt u en allen Lezeren van uw Werk, het herhaalde lezen aan van hetgeen jeruzalem te dezer plaatse geschreven heeft!

(*) Aurel. vict. c. 39.

(*) Gibbon Rom. Hist. Ch. XIII.

(*) Lactant. de morte persec. c. 29. Pag. p. 141.

(*) Lact. de morte persec. c. 42. Aur. vict. c. 39. Euseb. Kerkel. Gesch. B. VIII. Aanhangzel.

(*) Le tonnerre a lieu, quand un amas d'exhalaifons entre les nuées, où elles écartent les vapeurs, s'y échausent de manière qu'à la rencontre d'autres nuées elles se crevenz avec violence & s'enflamment, ce qui cause le bruit et l'eclair. Pag. 10.

(†) Wij vooronderstellen natuurlijk, dat de Schrijver hez Nederduitsch verstaat: indien hij enkel Fransch verstond, en geene dan Fransche Schrijvers had geraadpleegd, kon hij met geene mogelijkheid tot misvattingen zijn vervallen, die wij bij hem aantreffen.

(§) Le globe terrestre, malgré ses mouvemens incline du nordest au sudouest.

(**) Comment trouver les Cercles? Tracez sur le papier, ou fur l'ar doise un cercle. Marquez y tout au haut & tout au bas un point, ces deux points seront les poles. Depuis l'un de ces points à l'autre tirez une ligne: cette ligne du nord au sud sera l'axe ou le diametre.

(*) Par plusiers observations et par la situation du globe terrestre on a découvert que le globe céleste incline du nordest au sudouest.

(†) Tracez...un cercle.....à ce 1. cercle tirez de l'ouest nordouest à l'est sudest une ligne, qui, vis à vis de l'écliptique terrestre, s'etend du 23½ degré de latitude septentr. au 23½ de latit, merid. coupera le globe en deux partiés égales; ce sera un 2. cercle, nommé l'écliptique céleste.

(*) Posez un point. De ce point tirez deux lignes droites de même longueur et direction, l'une vers le sudest, l'autre vers le sudouest. c.c.q.s.

(*) En astronomie la longitude des astres est leur distance du signe de belier; c'est l'arc, ou la partie du cercle de l'écliptique qui, depuis le signe du belier, allant d'occident en orient, le long de l'écliptique, s'étend jusqu'au méridien de l'astre, c'est à dire jusqu'au point ou ce méridien, ce vertical, coupe l'écliptique. Le cercle de longitude, comme un meridien, passe par les deux poles de l'écliptique, par le zenit et le nadir de l'astre et par l'astre même.

(†) En astronomie la longitude est souvent ce qu'on nomme ascension droite: ces deux termes indiquent également une distance des astres, comptée depuis le signe du belier.

(*) En astronomie la latitude est la distance d'un astre à l'écliptique Elle se nomme déclinaison....Le cercle de latitude se tire d'occident en orient par l'astre même parallelement à l'écliptique. La latitude se mesure sur l'écliptique, et se compte sur le méridien, ou cercle de longitude de l'astre.

(†) La Latitude s'y nomme déclinaison, c'est à dire éloignement de l'équateur, ce qui revient au même.

(§) Comment prend-on la hauteur des astres?

Pour avoir la hauteur des astres il faut prendre leur situation apparente, leur longitude et latitude, tirer sur le papier un cercle qui représente le globe terrestre, & le cercle de l'orbite de l'astre, puis observer l'atmosphère.

(*) A quel point du ciel l'atmosphère est il le plus élevé?

Plus on voit les astres près de l'horison, plus aussi leur atmosphère et leur paralaxe sont grands; plus les astres s'aprochent de leur zênit & plus leur atmosphère et leur paralaxe paraissent petits.

(*) Tous les astres passent successivement au dessus de leur tête.

(†) Les astres au dessus de leur horison sont les seuls qui passent au dessus d'eux.

(§) Le globe céleste est oblique aux habitans des zones tempérées. Ils voient les poles du monde au nordest et an sudouest.

(*) Au 21 décembre, en son périgée, elle (la terre) est élevée de 14 degrés au dessus du soleil; en son apogée en Juin et Juillet, elle en est à 62 degrés.

(†) Elle (la Lune) incline sur la surface de l'Ecliptique, au nord et au midi elle en sort de 5 degrés.

(§) Combien a t'elle (la Lune) de mouvemens?

La Lune a deux monvemens: 1o. sa rotation autour de la terre,.....& 2o. sa rotation sur elle même.

(*) Tot een bewijs, hoe verre de kwaadaardigheid en wraakzucht der Katten gaan kan, diene het volgende merkwaardig geval. Zeker Fransch Predikant, in Engeland, mariette genaamd, had eene zeer groote Kat, welke hij reeds verscheidene jaren gehad hadde, en waarvan hij ongemeen veel werks maakte, zoo verre zelfs, dat hij, aan tafel zittende, altijd de Kat naast zich liet staan, en haar, op een bijzonder bord, van dezelfde spijze gaf, die hij op zijn bord hadde. Eens eenige zijner vrienden ter maaltijd genoodigd hebbende, verzuimde hij de Kat bij zich te nemen, en haar een bord voor te zetten, waarschijnlijk, omdat hij zulks, in tegenwoordigheid van het gezelschap, onvoegzaam oordeelde, en vergenoegde zich, met haar een' bout van een gebraden hoen toe te reiken. Doch de Kat nam dit zoo euvel, dat zij niet gewaardigde van die lekkernij te eten, en, gedurende het overige van den maaltijd, zich op eenen afstand hield. Na het eten vertrok het gezelschap, en de Heer mariette bleef alleen in de kamer, om op een canapé een middagslaapje te nemen, terwijl zijn broeder, die toen juist bij hem gelogeerd was, in den tuin ging wandelen. Er kwam een brief van den Aartsbisschop aan den Heer mariette, dien hij terstond moest beantwoorden. Zijn broeder ging in de eetzaal, om
hem te roepen, doch vond den ongelukkigen man gewurgd, terwijl men de indrukselen van de klaauwen der Kat nog duidelijk in zijnen hals konde zien. De Kat zat stil, in eenen hoek van de kamer, met geslorene oogen, als of zij sliep. De broeder van den vermoorden man eene proes willende nemen, om zich te meer van de zaak te verzekeren, verzocht de huisgenooten uit de kamer te gaan, en zich alleen bevindende, bond hij een touw aan den voet van zijn' broeder, en ging, op een' verren afstand, in een' hoek van het vertrek staan. Hij trok toen aan het touw, en bragt daardoor den voet in zulk eene natuurlijke beweging, dat de Kat in verbeelding geraakte, dat het slagtoffer harer wraak nog niet volkomen dood was; zij vloog hem daarop aan, met vernieuwde woede, sloeg hare pooten om zijn' hals, en drukte dien met hare geheele zwaarte, om hem verder geheel te wurgen. De Heer mariette, broeder des overledenen, vervolgde het woedend dier met zijnen blooten degen, doch het gelukte haar, hem te ontkomen; de Kat vlugtte het huis uit, en heeft zich in hetzelve, na dien tijd, nooit weder laten zien.

(*) Zimmermann Taschenbuch der Reisen voor 1808.

(*) Phil. Transact. No. 402. Art. 7, waarvan ook morand in de Lofrede op cheselden, in den 7den Band der Memoires de l'Academie Royale de Chirurgie, uitgave in Duodec., Pag. 184, gewag maakt.

(†) Journal de Medecine des jaars 1762.

(§) Abhandlungen und Beobachtungen über das Auge, aus dem französischen von d. selle, 2 Auslage, Pag. 204.

(*) Dit Stukje is hoofdzakelijk ontleend uit een uitmuntend Hoogduitsch werkje, getiteld: Blicke in Walhalla, oder: ueber den glauben an unsterblichkeit. De Schrijver friedrich simonis geeft de volgende reden van dezen titel op, in eene aanmerking: ‘Walhalla is, volgens de Edda der oude noordsche volken de plaats, waar de gestorvenen zamenkwamen, en in het gezelschap van odin vrolijk leefden. Men heeft zoo dikwijls van de Grieken hun Elysium en van de Oosterlingen hun Paradijs geleend, dat men mij, zoo ik hoop, dezen, uit de noordsche fabelleer ontleenden, titel wel ten goede zal houden. -’

(*) In het algemeen mag het: solamen miseris, socios habuisse malorum. misschien meer op doorgestaan lijden zijne betrekking hebben, die ten opzigte harer berinnering, nog eene schrikkelijke gewaarwording achter laten, doch bij welke het eene soort van geruststelling verscha t, als men zich tevens aan de medgezellen in dezelve herinnert.

(*) Ik oordeel hier uit eigene ondervinding. Hoe vast ik ook, reeds als knaap, op het gezag van mijnen goeden vader, en met een, voor dit geloof redelijk gevormd hart, aan de onsterfelijkheid geloosde; zoo gaf het mij echter somtijds een bijzonder genoegen, te denken, dat alles rondom mij, en ik zelf voor eeuwig zou vernietigd zijn; maar gedurende deze gedachte bekroop mij altijd eene vreesselijke benaauwdheid, van welke ik eerst dikwerf, na zeer vele verstrooijingen verlost werd.

(*) Men vergelijke hiermede de volgende plaatsen uit cicero, Tuscul. Quaest. lib. I. Cap. 6, 13 en Cap. 11, 25. waar bijna dezelfde gedachten voorkomen.

(*) Het is eene zeer ware aanmerking, welke kant ergens in zijne kritiek d.r. vern. maakt, dat de mensch, van natuur tot het dogmatismns geneigd is, en dat het scepticismus, schoon hetzelve het gebied der ondervinding niet te buiten gaat, en dus op zichzelve regtmatiger is, nimmer populair of algemeen worden kan.

(*) Geschichte Giafars des Barmeciden Th.I. Seite 82. Schoon klinger deze woorden den Vorst der hel, Leviathan, onder de vermomming van eenen wijzen, in den mond legt; zoo zijn zij toch geheel en al waarheid, en het aangenomen karakter waardig.

(*) Julius, von der unsterblichkeit der Seele von j.f. häseler.

(*) Deze oorspronkelijke Duitsche uitvinding van den Heere Professor bergsträsser hoort men, in den gezelligen omgang, maar al te dikwijls, van Duitschers zelven aan de Franschen toeschrijven. Ik behoor niet onder de vijanden der Franschen, en schatte derzelver groote daden hoog, en......Maar ik vind het bespottelijk, wanneer menschen, die daarvoor niet zijn berekend zich in derzelver lof als uitputten, en hun alleen verstand, wijsheid, dapperheid, en God weet, wat al, toeschrijven, en aan de arme Duitschers volstrekt geene voorregten willen toekennen. [De schrijver schijnt hier door al te groote liefde voor zijne landslieden van het spoor geleid te worden De telegraaf is even zoo weinig eene uitvinding van den Duitscher bergsträsser als van den Franschman chappe. De groote onvergelijkelijke hannibal gebruikte reeds denzelven schoon op eene andere wijze. De Carthager leide dus den waren grond tot denzelven. vert.]

(§) Hand. XVII: 28.

(*) Streng genomen, luchtledig, gelijk boyle, sturmius en desaguliers de Proef inrigten: doch in kleine vaten, bij voorb. een fleschje, is zekerlijk het weinige gewigt der ingeslotene lucht te onbeduidend, om er op te letten.

(*) Ik veronderstel hier en vervolgens, een rolrond ligchaam, genoegzaam bezwaard om in het water te kunnen zinken.

(†) Men kan dit vat het gemakkelijkst ophangen aan drie koordjes, met haakjes voorzien, welke men over de randen van het glas aanhaakt: het vat moet wijder zijn om het overloopend water uit het heveltje te kunnen ontvangen.

(*) Hoe naauwer het glas is, betrekkelijk het ingedompeld ligchaam, en hoe wijder het heveltje, des te spoediger loopt de Proef af.

(*) Het spreekt van zelve, dat men het dekseltje of stopje, waarmede het vaatje gesloten was, bij de opening aan hetzelve moet vasthechten, en weder mede onderdompelen.

(†) In der daad, men denke zich bij voorb een mathematischen hollen rol; dat is, zoodanig eenen, die alleen uit mathematische oppervlakten, die geene dikte hebben, bestaat: dan zou bij het volloopen van dezen rol, al de verplaatste vloeistof in hare vorige plaats treden, en dus ook de geheele oppersing vernietigd zijn: nu wordt zij alleenlijk verminderd in evenredigheid van het gewigt der ingeloopene vloeistof. Men zou ten overvloede het ingedompeld ligchaam bij gedeelten kunnen laten volloopen, en telkens zoo veel water in het vat gieten, als er in het ligchaam is ingeloopen: het evenwigt zal altijd daarmede hersteld zijn.

(*) Het geheele tegenwigt, als het ligchaam of vaatje even soortelijk zwaar is als de vloeistof: het gedeeltelijke tegenwigt, als het zwaarder dan de vloeistof is.

(†) Geene blaas kan hier tot dekseltje dienen: zij wordt door de persing te veel binnenwaarts gedrukt, en men verliest daardoor te veel volume van het vaatje, om bij de herstelling van het evenwigt wel te kunnen uitkomen.

(*) Wil men op kleinigheden letten, dan zou men het vaatje eerst vol en gefloten, en vervolgens geopend met het aangehangen dekseltje in het water moeten wegen: men zou bij de laatste weging eenige mindere zwaarte vinden; wijl het dekseltje nu loshangende, wat meer plaats beslaat in de vloeistof, dan wanneer het vaatje gesloten is, ook het schijnbaar verlies van gewigt grooter is. Dit mindere gewigt zou men dan, bij de herstelling van het evenwigt, van dat van het bijgegoten water moeten aftrekken: of aan de an ere zijde bijvoegen: hetzelfde is ook van toepassing, als men de beide bodemtjes opent. Doch ook zonder het in acht nemen dezer kleinigheid, is de taal der Proef over duidelijk te verstaan.

(*) Als de smeltpot van het vuur genomen wordt, dan mag het mengsel op geen steen gezet worden, dewijl het anders door de schielijke afwisseling van warmte en koude springt. Men zette daarom den pot op eene warmgemaakte plank.

(*) Het Vermihoen wordt ter bereiding van Zegellak gewoonlijk gemalen gekocht. Het gemalen Vermiljoen evenwel is meestendeels met Menie vervalscht, hetwelk men reeds aan de prijzen bespeurt, want het gemalen Vermiljoen is altijd beterkoop dan het ongemalene Voorts vervalscht men het Vermiljoen ook met roode Bolus en eindelijk met roode Arsenik. De eerstgenoemde vervalschingen, namelijk die met Menie, en ook die met roode Bolus ontdekt men, als men een klein gedeelte de te onderzoekenen Vermilioens in een' tinnen lepel gloeijend maakt; het zuivere Vermilioen zal door deze behandeling geheel verdwijnen. Is evenwel een van beide deze dingen daarmede vermengd, dan blijft het in den lepel. Men kan ook, om te onderzoeken, of er Loodkalk met het Vermiljoen vermengd is, hetzelve met azijn koken; deze ontbindt het Loodwit: giet men nu eenige droppels Vitrioolzuur daarbij, dan ontstaat in dit geval een wit nederplossel; of men droppele het Hahnemannische probeervocht ter ontdekking van lood daarbij, dan verschijnt een zwart nederplofsel Als het Vermiljoen met rood Arsenik is vervalscht geworden, dan zal men, een weinig daarvan op gloeijende kolen gestrooid, eenen knoflookaardigen reuk bespeuren. Deze laatste vervalsching moet men des te meer gadeslaan, daar zij zelfs bij het zegelen nadeelige gevolgen hebben kan.

(*) Krijt is beter dan eenig ander middel, dewijl het geene verandering van kleur in het vuur ondergaat; alleenlijk moeten beide stoffen, Vermiljoen en Krijt, vooraf behoorlijk gemengd worden, eer men ze tot eene massa brengt.

(*) Tinctura Kalina Ph. Bor.

(Tinctura Antimonii acris, Tinctura salis Tartari.)

Kali caustici sicci recenter parati ℥ iv.

In mortario serreo calefacto in pulverem tritas immitte in Spiritus Fini rectisicatissimi, in cueurbita leviter calefacti 
{== afbeelding 	==} {>>afbeelding<<}
    
 ij.

Agitentur bene, tum imposito alembico digerantur arenae balneo per aliquot dies. Tinctura rubicunda servetur.

(*) 

Il est bon quelquefois de sentir des traverses, 
Et d'en éprouver la rigueur, 
Elles rappellent l'homme au milleux de son coeur, 
Et peignent à ses yeux ses miséres diverses. 
Elles luî font clairement voir 
Qu'il n'est qu'en exil en ce Monde, 
Et par un prompt dégout empechent qu'il n'y fonde 
Ou son amour ou son espoir. 




p. corneille, L'imitation, etc.

(*) De bedoelde wilhelmina stierf juist in het eerste nur van een nieuwbegonnen jaar.

(*) Die naam bevat het verledene, het tegenwoordige en het toekomende in zich.

(*) Rom. VIII: 19-22.

(*) Ik stem gaarne toe, dat deze plaats ook nog op andere wijzen verklaard wordt. Vele uitleggers denken hier bij het woord κτισις, waarop alles draait, 1. aan de Joden, volgens hane en lakemacher, Biblioth. Bremens. VII. 618. 2.) Aan Heidenen, volgens harduinus, calmet, ligtfoot, hammond, loche en whitby. 3.) Aan Bekeerden uit de Heidenen, volgens clericus, nösselt, walch, semler, ernesti en mosche. Nog anderen verstaan daardoor de goede Engelen, gelijk de Syrier, augustinus, theodoretus en ambrosiús, of kwade Engelen, zoo als alting en weller; men dacht zelfs ook bij dit woord aan de kerk van alle tijden, gelijk lampe, Excercit. in Ps. XLV, of ook wel aan adam en eva, zoo als hieronymus. Nieuwere uitleggers verstaan daardoor het menschelijk geslacht, zoo als doederlein, rau, krebsius. Nog andere verklaren het van de menschheid, als
rosenmuller en oerkel, en in schmidt's Clavis N.T. wordt het van den Christen verklaard. Doch ik heb ook kundige uitleggers aan mijne zijde, welke de grondbeteekenis van het woord κτισις behouden, en de geheele schepping, alle schepselen er onder verstaan. Ik beroep mij op een chrysostomus in Epistol. ad Roman. Homil XIV edit. montfauconii. Paris 1731. pag. 582, 583. theodoretus, Edit. Hallens. 1769-1774. Tom. III. Pag. 87. oecumenius, edit. Paris. 1630. Pag. 309. moldenhawer, hesz in der Geschichte der Apostel II. bl. 557. ezech spanheim in Dubiis Vexat. vitringa in Observat. hackspan Miscell. schmidt in Epistol. ad Romanos, grotius, zachariae, teller, koppe, jacobi, brandt, bengel, eckermann Theol. Beiträge I. 3. Seite 151. Indien ik de vooronderstelling, dat de dierlijke schepping trapswijze zich ontwikkelt, nader en sterker bevestigd, en een duidelijker bewijs voor dezelve aangevoerd, en het gevoelen van paulus in een helderder daglicht heb gesteld, dan zou ik mij ten sterkste verheugen. - [Wij twijfelen zeer sterk, of de Schrijver, door deze gegevene verklaring der aangehaalde plaats van paulus, wel bijval zal vinden. Ons ten minste komt zij te ver gezocht, te gewaagd, en op al te vele onbewezene vooronderstellingen gegrohd, voor; het is hier echter de plaats niet, om hem te wederleggen. - Wij zijn hier alleen vertalers. - Vert.]

(†) Dat ook de Schrijver hier onderstellingen op onderstellingen, losse gissingen op nog losser gissingen stapelt, heeft voor de lezers van dit Maandwerk geen bewijs noodig. - Eene eens aangenomene stelling, wanneer zij eene lievelings-hypothese is, misleidt dikwerf menigen Schrijver.



Vertaler.

(*) Arts of Geneesheer, Iste Deel, Bladz. 4.

(*) M. barbeu du bourg, Elemens de Medecine, Paris 1780, Pag. 25.

(*) Sömmering, Pflichten gegen die Augen, enz. Pag. 5.

(†) Verhandeling van het Bataafsch Genootschap te Rotterdam, 1798, Elfde Deel, Bladz. 356, alwaar men het antwoord over de Brillen, enz., van den Hoogleeraar p.j. van maanen, aan wien de eereprijs is toegewezen, vinden kan, en welke Prijsverhandeling, omtrent het ware nut der Brillen, ter lezing behoort aangeprezen te worden.

(*) De bijzigtigheid wordt niet altijd en alleen door deze oorzaak aangebragt.

(*) G. adams, Verhandeling over het zien, Bladz. 118.

(†) Sömmering, Pflichten gegen die Augen.

(*) G. j. beer, Beproefde middelen en ernstige raadgevingen voor de oogen, enz. 's Hage 1801.

(†) G. j. beer, Raadgevingen, enz. Bladz. 128.

(*) Plutarch. de Placit. Philosoph. Libr. IV. C. 5.

(†) Diogenes laert. Libr. III. §. 67.

(§) Lucretius - Libr. III. v. 141. - Even zoo merkt anderson, die cook op zijne derde reis verzelde, ook aan van de Otahiters, dat zij de ingewanden voor den zetel van alle rustelooze begeerten en hartstogten houden.

(*) Zie de Allgemeine Revision des gesammten Schul- und Erziehungswesens. Th. II. S. 314, etc.

(*) Histor. Rom. Libr. XXXVIII. C. 48.

(*) Onder talrijke, deels algemeen bekende voorbeelden dezer soort, kieze ik slechts eene nieuwe uit, welke de Heer schulz, in zijne Bemerk. über einen monströsen Canarienvogel, Seite 17, bijbrengt: ‘Eene Spaansche Teef,’ zegt hij, ‘die reeds sedert vele jaren in mijne woning leeft, is niet alleen zelfs van Natuur zonder staart, maar zij heeft ook reeds meermalen jongen geworpen, waaronder zich zonder staarten bevonden. Zoo dikwijls deze Teef haar geslacht met meerdere jongen dan één vermeerderde, had onder deze somtijds één jong eenen volkomenen, de meeste op de helft of nog verder afgekorte, en dan ten minste één geheel geenen staart. Het zonderlingste was, dat de jongen bijna telkens alleen hunne Vaders, (bij voorbeeld: Jagthonden, Poedels, Windhonden, enz.) ten opzigte der teekening en het overige maaksel, gelijk geweest, en van hunne Moeder, de Spaansche Teef, niets verders dan het gebrek van den staart, of gedeeltelijk of geheel, aangenomen hadden.’

(*) On the nature of bodies, etc. Pag. 214.

(†) History of generation, Pag. 31.

(*) Hist. Nat. Tom. XIV.

(†) Naturforscher, XVtes Stück.

(§) Beyträge zur Völker- und Länder-Künde. I Th.

(*) Hist. Nat. Tom. XI.

(†) In het IIIde Boek der Sponische uitgave zijner Werken.

(§) Dat is: Het is dus uitgemaakt, dat de gedaante der menschen op velerlei wijze verschilt, zoowel door de kunst als door eene langdurige opvolging.

(*) Ik heb het naar den besten tekst in de uitgave van charter vertaald. Tom. VI. Pag. 206.

(*) Zoo ziet eene Dame, door den verrekijker, in de maan twee schaduwen, die zich voor elkander buigen, welke zij voor twee gelukkige gelieven houdt, terwijl de Priester even hetzelfde voor twee kerktorens aanziet.

(†) Men ziet hieruit, hoe noodzakelijk het is, gewigtige ondervindingen, ontdekkingen, waarnemingen en proeven, waarvan de herhaling niet naar welgevallen in onze magt staat, in tijds op te
teekenen.

(*) Hiertoe behoort onder anderen het geval, waar men ieder veranderd voorkomen der zake, dat van het regelmatige en gewone afwijkt, aan eene verandering van het voorwerp toeschrijven wilde, objective of voorwerpelijke oorzaken wilde aannemen, zonder de mogelijke, subjective en relative, of onderwerpelijke en betrekkelijke vooraf onderzocht te hebben, waarvan deze in de gesteldheid der werktuigen, gene in de betrekking van het voorwerp tot de zintuigen, en in de middeloorzaken van het gevoel liggen.

(*) Home zegt ergens: De driften en hartstogten broeden schier op hunne voorwerpen, en laten zich niet door dezelve storen. - - Toorn, die eerst is opgewekt, houdt zich aan zijn voorwerp vast, en laat geen hoek in de zee ledig, die geene wraakzuchtige gedachte zou bevatten.

(*) Joh. dolaei Tractatus novus, numquam antehac editus, de furia podagrae lacte victa et mitigata, propria experientia conscriptus. Amst. 1706.

(*) Ook de Hoogleeraar autenrieth bevestigt het berigt van den Hoogleeraar blumenbach van besneden geboren Jodenkinderen, naardien hij waarnemingen verhaalt, dat ook Christenkinderen met een gebrek van de voorhuid niet zeldzaam geboren worden. De glans was bij deze kinderen van onderen doorboord (hypospadiaei). (Reil's und autenrieth's Archiv für die Physiologie. B. VII. S. 296.)

(*) Men zie het Iste Boek mozes, Hoofdst. XVII: 25.

(†) De wet bij de Muselmannen, om de besnijdenis eerst met het 13de jaar te verrigten, wordt heden ten dage niet meer zoo letterlijk nagekomen. Vele arme Turken worden dikwijls na dezen tijd, of ook wel veel vroeger, namelijk na het 5de jaar reeds besneden. Een welgegoede Turk, die zijn' zoon besnijden laat, pleeg te Konstantinopel, alsook in andere steden des Rijks, tevens een werk van barmhartigheid uit te oefenen, namelijk: hij laat drie, zes of tien andere onbesnedene Turken mede besnijden. Tot dit einde laat hij hun nieuwe kleederen maken; zij worden eenige dagen of ook enkel op den dag der besnijdenis door hem gespijsd, en bekomen ook wel geschenken Bij de besnijdenis der Turken en Karaïten of Karajim (םיארק, dat is, naar het vers, of, zoo als het gelezen wordt (§),) zuigt men het bloed niet, zoo als bij de Joden, met den mond uit, of verrigt men iets anders, zoo als bij eenige het gebruik is, om het toompje der voorhuid met de nagels te verschenren; gelijk het in het algemeen voorzigtigheidshalve schijnt te zijn, dit uitzuigen des bloeds te verbieden, daar dit door eenen onreinen mond zeer nadeelig kan 
worden.

(§) Dit volk, welke de eerste en ware Joden zijn, houdt zich enkel aan de Boeken mozes naar het vers.

(*) Hist. animal. L. IX. Cap. XXXIV. de noctua, ciconia et ossifrago.

(*) Ik spreek niet van halfmannen, zoo als de tegenwoordige eeuw, helaas! vele schaamteloozen oplevert; ik bedoel onverbasterde vrouwen.

(*) Si sapis, quod scis nescias. Terentius.

(*) Zie adansons Reize naar den Senegal, en pallas Reize door Rusland.

(*) Dit, ons toegezonden stuk, hebben wij gaarn willen plaatsen, om tot meer algemeen nut voor Bejaarden te kunnen dienen.

(*) Wij waren met drukken reeds tot hier gevorderd, toen wij dit kleine stukje ontvingen, hetwelk wij, om deszelfs belangrijkheid, terstond een plaatsje hebben ingeruimd.

(*) Overgenomen uit bragur, Litterarisches Magazin der Deutschen und Nordischen Vorzeit, 1er band.

(*) Plinius, Lib. VI, Cap. 1.

(*) Lib. V, Cap. 28.

(*) Lib. XXIV, Cap. 35.

(*) Richter's Chir. Bibl. 15 B. 3 St.

(*) De Zender dezes heeft een sluk gezien, dat niet overeenkwam met de beschrijvingen der hier gemelde vier soorten, en, volmaakt gelijkende naar gestold bloed, zeer ligt wrijfbaar en van eene bijzondere fraaije kleur was.

(*) Uit bragur, Litterarisches Magazin der Deutschen und Nordischen Vorzeit. 1er Band.

(*) Rom. XII: 20. Waren dat geene vurige kolen op des vijands hoosd?

(*) Uebrige noch ungedruckte werke des Wolfenbüttlischen Fragmentisten. Ein nachlasz von e.g. leszing, herausgegeben von c.a.e. schmidt, 1787, Seite 233, u.s.w. Ik heb het vorige gedeelte van deze 86ste §. des Fragmentisten onvertaald gelaten, als tot mijn oogmerk min volstreks noodig.

(*) Waarvan wij het voorschrift op Bladz. 380 medegedeeld hebben.

(*) Overgenomen uit bragur, Litterarisches Magazin der Deutschen und Nordischen Vorzeit, 2er Band.

(*) Phractacius bragt zijnen vader om en werd door zijnen zoon van het leven beroofd. Zie crevier's Histoire des Empereurs Rom. Tom. 1. Liv. 2.

(*) 

‘Grand Dieu! regardez moi; detournez cette flamme, 
Qui defend à la paix toute entrée en mon ame, 
Et consume mon corps par un cruel poisson!’ 




n. racine. La grace, Chant 3.

(*) Ammon.

(*) Dood, Oordeel, Hel.

(*) Le moyne, Adversaria Sacra, Tom II. Pag. 785.

(*) Zie Hed. Vaderl. Bibl. 1811, 2de Stuk, Bladz. 64.

(*) De Droogisten bewaren het, om het niet in gewigt te doen verliezen, in den kelder.

(*) Zie corn. nepos in hannibale.

(*) Morbus ipse Senectus.

(*) Job XVIII: 5-7.

(†) Matth. VI: 23. 1 Joann. II: 11.

(§) Jac. I: 17.

(*) Hetgeen wij alhier onzen Lezeren aanbieden, is door den Schrijver zelven in één der Stukken van zijn Journal für pract. Heilk. geplaatst; doch om deszelfs belangrijkheid, en om het voor een ieder meer algemeen verkrijgbaar te maken, ook bijzonderlijk uitgegeven: waarom wij het der moeite niet onwaardig geoordeeld hebben, om hetzelve te vertalen, en onzen Lezeren mede te deelen.

(*) Practische Beobachtungen über den grauen Staar, s. 53, en Lehre der Augenkrankheiten, Th. 2, s. 166.

(†) Lehrbuch für praktische Wundärtze, Th. 3, s. 7.

(§) Sabatier, Médecine opératoire, Tome 3, pag. 36.

(**) B. Bell, Zamenstel van Heelkunde, 2de Deel, bl 158.

(††) Dissert. on the theory and cure of the Cataract.

(*) Nouvelles observ. prat. sur les maladies de l'oeil.

(*) K. himly, Ophthalmologische Bibliotheck, I Stück, ade Hest, 1802, pag. 200.

(†) Arneman, System, der Chirurgie, Th. II, s. 141.

(*) J. j. plenck, Verhandeling over de Oogziekten; uit het Latijn vertaald door m. pruijs, Med. Doct. te Rotterdam, 1787, bl. 179.

(†) Repertorium aller bis zu Ende des Jahres 1797 erschienenen Schriften über die Augenkrankheiten. Wien 1799, 4o. s. 29.

(*) De twee laatste woorden beteekenen groote slang.

