 
         
      
            Op het huwelyk van den heere Jacob Alewyn Ghyzen, junior, en jonkvrouwe Debora Blaaupot 
				Vereenigd den 8sten van hooymaand, 1722
         
				GEBRUIKT EXEMPLAAR 
				exemplaar Koninklijke Bibliotheek Den Haag, signatuur: 853 A 387 
				  
				ALGEMENE OPMERKINGEN 
				Dit bestand biedt, behoudens een aantal hierna te noemen ingrepen, een diplomatische weergave van Op het huwelyk van den heere Jacob Alewyn Ghyzen, junior, en jonkvrouwe Debora Blaaupot uit 1722.
De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.								 
				  
				REDACTIONELE INGREPEN 
				Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (fol. π2v) is niet opgenomen in de lopende tekst. 
				  
				[pagina ongenummerd (fol. π1r)]
            Bruiloftszangen.
                         
				[pagina ongenummerd (fol. π2r)]
				Op het huwelyk
				van den heere
				Jacob Alewyn Ghyzen,
				junior,
				en jonkvrouwe
				Debora Blaaupot.
				Vereenigd den 8Sten van hooymaand, 1722.
				 
				[vignet]
				Te Amsterdam,
				By Joannes Oosterwyk.
                         
          
		       
			   2005 dbnl 
			     
		       
		      _ghy001ghyz01_01
				

scans
			
			 
		      Op het huwelyk van den heere Jacob Alewyn Ghyzen, junior, en jonkvrouwe Debora Blaaupot. Joannes Oosterwyk, Amsterdam z.j. [1722] 
		        
		   		
		
         DBNL-TEI 1
      			
		
			 
				2003-8-20
				 
					EU
				 
				conversie van .doc naar XML				
				
			 
				2003-9-29
				 
					EU
				 
				colofon toegevoegd; aangepast volgens DBNL richtlijnen				
			
 
		  2005-07-13 
		   
			 IH 
		   
		  transcriptie volgens richtlijnen juni 2004 
		 		
 
		  2005-07-13 
		   
			 IH 
		   
		  conversie van het bestand naar teixlite 
								         		
		
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Op het huwelyk van den heere Jacob Alewyn Ghyzen, junior, en jonkvrouwe Debora Blaaupot. Joannes Oosterwyk, Amsterdam z.j. [1722]
 
Zie: https://www.dbnl.org/tekst/_ghy001ghyz01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 



	
      
		   
         
{==π1v==} {>>pagina-aanduiding<<}

				Uitlegging der tytelplaat.
																			
				
				Dit kunsttafreel vertoont, hoe braaf de Bruidegom 
				Zyn Bruidt den trap opleidt naar 't vredes heiligdom, 
				Wier tempeldeur voor hen word door de Liefde ontslooten, 
				Waar uit de Vrede treed; die aan dees trouwgenooten 
				Den schoonen palmtak reikt, verwelkomt en begroet, 
				En gunst belooft; waar op de weelige Overvloedt, 
				Die 't Paar verzelt, hen kroont met de edelste sieraden 
				Van paarlen en gesteent, doormengt met lauwerbladen, 
				En wyst hen 't vreugdespoor, dat tussen paden leid 
				Van dartelende overdaat en schrale gierigheit, 
				Terwyl een nevelwolk en snoode Twist-harpyen, 
				Die 't Paar den ingang tot het Vredekoor benyen, 
				Verstuiven op 't gezigt der Min, die zyn vlugt 
				Klapwiekend dartelt om dit huwlyk in de lugt. 
				Veel scheepen in 't verschiet, die heen en weder varen 
				Voor windt door 't kabb'lend nat, bevragt met dierbre waren, 
				Verbeelden 't Koopgeluk, dan loflyk beider stam 
				Vaak streelt en dient tot heil van 't scheepryk Amsterdam: 
				En Majaas Zoon, die staag komt roem en eer bewyzen 
				Aan Blaaupots naam, gelyk aan Zoon en Vader Ghyzen, 
				Verbeeldt den Koopgodt op de plaat aan de eene zy, 
				Gelyk Neptuin de groote en kleine Vissery. 
				De Koopmanschap, die klem geeft aan de magt der Staten, 
				Als die verzekert word door magtige onderzaaten, 
				Vertoont Arion, daar hy op den Dolphyn speelt, 
				De Veiligheit der winst, Verzekrings Zinnebeelt. 
				De nyvre byen, die uit Roze- en Lelybladen, 
				Den honig zuigen, en geen bloem in 't minst beschaden, 
				Verbeelden naarstigheit, en Ghyzens yvervier, 
				En Blaaupots huiszorg naar haar moeders wys bestier. 
				De onnoosle Duifkens in hun speelen, kussen, paaren, 
				Verbeelden 't vuur der min, de jeugt en kragt der jaaren, 
				Daar elk op 't hoogst vernoegt is met zyn wederga, 
				Als wakkre Jacob met zyn wyze Debora. 
				Maar zagt: de min verlangt, o Paar! om u te ontfangen; 
				De Zangberg juigt u toe met vrolyke Gezangen. 
				  
            J. OOSTERWYK. 
   			

	   	
         
            
{==A1r==} {>>pagina-aanduiding<<}
			
					Geluk aen den heere Jakob Alewyn Ghyzen junior,	op zyh Huwelyk met mejuffrouwe Debora Blaaupot

               
					Nu den Hemel lof gezongen 
					Ongeveinst met dankbre tongen, 
					Met een' uitgelaten geest, 
					Op dit vrolyk Bruiloftsfeest. 
					Laet ons op vernieude wyzen 
					Zingen 't huwlyxlot van Ghyzen, 
					Die zich spiegelt in het licht 
					Van zyn Deboraes gezicht, 
					Die zyn ziel hout opgetogen 
					Door haer levenwekkende oogen, 
	            
{==A1v==} {>>pagina-aanduiding<<}

					En vervult zyn borst met gloet, 
					Die zyn minnevlammen voedt. 
					Na veel droevige onweervlagen 
					Ryst met aengenaem behagen 
					Vreugt en blyschap, die de smart, 
					Die de droefheit zet van 't hart, 
					Smart en droefheit lang geleden, 
					Toen hy wenschen en gebeden, 
					Om het voorwerp dat hy mint, 
					Zagh verstuiven in den wint. 
					Zou geen gunst dat leet verdryven? 
					Zou hy droef en eenzaem blyven 
					Zonder eene gezellin? 
					Neen. dat hinderde de Min, 
					Die hem levende af quam beelden 
					Al de lusten, al de weelden, 
					Die het recht der Huwlyxwet 
					Schenkt volop aen 't echte bedt: 
					Die hem bracht in zyn gedachten 
					Wat geluk hy had te wachten 
					Van een lieve trougenoot, 
					Als zy hem haer hart ontsloot. 
					't Is gelukt. Van Godt gezegent 
					Wort hy entlyk heusch bejegent 
					Van de maegt, waer in hy vint 
					Alles wat men recht bemint: 
	            
{==A2r==} {>>pagina-aanduiding<<}

					Overvloedt van minzaemheden, 
					Prael en puiksieraedt van zeden, 
					Zachte vreedsaemheit van aert, 
					Die zich met haer schoonheit paert; 
					Die getroost met hem te leven, 
					Noit in min hem toe zal geven, 
					Die hem steedts en overal 
					Tot een hulp verstrekken zal. 
					Mis ik? of komt onder 't spreken 
					D'Avondstont vast aengestreken, 
					Die de starren aen den boogh 
					Van den hemel schikt om hoogh, 
					Die zich vast in orde stellen? 
					Hy komt al de kusjes tellen 
					Der gelieven, eens van zin, 
					Al de kusjes, die de Min, 
					Naer den last der Huwlyxwetten, 
					Die hy volgt, te boek zal zetten; 
					Zoo die heelers van de pyn 
					Anders maer te tellen zyn. 
					d'Opperste, die met zyn handen 
					Knoopte d'eerste huwlyxbanden, 
					d'Allerhoogste Zegenaer, 
					Zegene 't vereenigt paer, 
					Tot der Ouderen genoegen, 
					Die hun Spruiten zamenvoegen. 
                 
               D. van HOOGSTRATEN. 
				   

				
				
               
{==A2v==} {>>pagina-aanduiding<<}

					Ter bruilofte van den heere Jacob Alewyn Ghyzen, junior, en jonkvrouwe Debora Blaaupot.

	 				
					Wat heerlyk schoutoneel kan meêr 't gezicht behagen, 
					Daar eer, daar deftigheit, daar zo veel brave Magen 
					Verschynen op dit Feest? daar 't juichende geluidt 
					Begroet het' minverbondt der uitgeleze Bruidt 
					En wakkren Bruidegom? daar vreugdt en zielvernoegen, 
					By 's Hemels zegen, zich vereent ter Bruiloft voegen? 
					Geluk, drymaal geluk, wenscht u myn Bruiloftsdicht, 
					Roemwaarde Lieven, daar uw deugdt elk toe verplicht. 
	              	            
					'k Behoef geen lovren tot myn Bruiloftskrans te zoeken 
					In verre en vreemde hoeken, 
					Van oude of nieuwen tydt: 
					Dit was my tot verwyt: 
					Wy vinden keur by keur van uitgekipte bloemen, 
					Zo haast als wy uw naam, o Welvereende, noemen, 
	            
{==A3r==} {>>pagina-aanduiding<<}

					Zo ras als ons uw roem, van niemant ooit verdacht, 
					Uw tedre liefde en min verschynen in haar kracht. 
					Hoe licht waar 't in myn zang een fabel uit te breiden, 
					Waar in uw mingeval zich geestig zou verspreiden: 
					't Zy daar Endymion verlieft is op Diaan, 
					Of Paris, tot zyn keur, ziet dry godinnen staan. 
					'k Zou dan Amintas roem noch Silvia vergeten, 
					Myrtil, uw trouw, uw deugdt, o Amaril, uitmeten; 
					Of naar een nieuw verhaal, 
					Een ongehoorden vondt, den luistren deze zaal. 
					Doch 'k voeg geen tydelozen 
					By schone en verssche rozen. 
					De honig van Hymet noch balssem my niet smaakt, 
					Daar 't zoet van eenen kusch oneindig meêr vermaakt, 
					Oneindig haken doet. Wech, wech met toorts en vonken 
					Van 't blinde Minnewicht: hier blinken lieve lonken 
					Daar hart en ziel door smelt, 
					Die gene tederheit der poëzy vermelt. 
					Hier kan ik bloempjes lezen. 
					Hier word ik onderwezen 
					Hoe d'onbesmette min naar 't leven dient gemaalt, 
					Daar zy in 't bly gezicht der Welvernoegde straalt. 
					Zacht, zacht gezwinde zinnen: 
					Hoe dus verdoolt in't minnen? 
					Bedwing die liefdetrant: 
					Licht raakte door dien gloet de gansche zaal in brandt. 
	              
					Gelukkig Trouwverbondt, gewyde Huwlyksbanden, 
					Waar aan twee harten met hun' vrydom zich verpanden, 
					Wy juichen om uw lot, zo mildt zo ryk bestraalt 
					Met al 't geen wenschbaar ooit de voegzaamheit bepaalt, 
					Een zegen in dit leven 
					Aan yder niet gegeven, 
	            
{==A3v==} {>>pagina-aanduiding<<}

					Verkregen of gezocht (dit baart my geen geschil) 
					Door keur of 's Hemels wil. 
	              
					Door keur of's Hemels wil? tree, dichter, tree wat ander: 
					Spreek klaarder op dien text. dit raakt ons altegader, 
					Gehuwt en ongehuwt. Voorzeker yders hert 
					Door een byzondre drift en keur, bewogen wert, 
					Om iets 't geen aangenaam en schoon is aan onze oogen, 
					Waar door dat ziel en geest verrukt zyn en bewogen, 
					Te lieven, na te gaan, t'aanschouwen zonder rust, 
					Tot, door den eigendom, 't verlangen wort gesust. 
					Zo schoonheit en verstandt by deugdt en edle zeden, 
					Jeugt en bevalligheden 
					Verlokken hart en ziel: geen wonder, wy de min 
					Van dit verliefde Paar, erkennen in't begin 
					Aan wederzydsche waarde, 
					Die gunst en weêrgunst baarde, 
					En wedermin en min een tedre harmony, 
					Welk niemant denkt door kunst maar aangeboren zy. 
					Dus zien wy Alewyn de kern der liefde smaken, 
					Dus kan nu Debora die zoetheit niet verzaken. 
					Hun beider jeugt en deugdt 
					Gepaart, gevoegt, vernoegt, onscheidelyk verheugt. 
	              
					Doch zo wy 't Echtverbondt van d'andre zy beschouwen, 
					Een bovenaardsche magt dwingt man en maagdt te trouwen. 
					De Magt die d'oirsprong is van al 't geen groeit en leeft, 
					Die 't kleenste muske zelf in haar bescherming heeft, 
					Kan die de voorzorg staken? 
					Zou 't los en blindt geval omwentlen alle zaken? 
					Hy, die zelf't eerste paar in 't zalig Lustpriëel 
					Verëende, schenkt noch elk zyn wederhelft en deel, 
					En leidt, met eigen handen, 
					De gaê by wedergaê, en zegent d'Echtebanden 
	            
{==A4r==} {>>pagina-aanduiding<<}

					Met liefde, troost, gemak, 
					't Geen nooit aan 't nageslacht, tot onzen tydt, ontbrak. 
					'k Zou hier een lyst vergadren, 
					Ten proef, uit de gewyde als ongewyde bladren, 
					Die 's Hemels wil betuigt 
					Als hy elks vry gemoedt tot echte liefde buigt: 
					Maar zie, met my, te rug, welke ooit dien staat ontfingen, 
					Let op den tydt, de wyz' toen liefde u quam bespringen: 
					'k Denk elks bekentenis 
					Getuigt, hier minder keur dan voorbeschikking is. 
					Te meêr, wy d'Opperzorg, met uitgezochte klanken, 
					Voor deze Bruiloft danken, 
					Die dit roemwaardig Paar te zamen heeft gevoegt; 
					Een schikking door Godts gunst, die 't weêrzyds Bloet vernoegt. 
	              
					Strooi, blyde Zanggodin, strooi leliën en rozen: 
					De liefde en zuiverheit nooit schoner bloemen kozen 
					Tot bruiloftfeest sieraadt geen kleur zal Alewyn, 
					Geen geur zal Debora ooit aangenamer zyn. 
					Strooi frissche maagdepalm en geurige violen: 
					Daar jeucht en zedigheit in keur 't gezicht doen dolen, 
					En lokken yders hart. Strooi, blyde Zanggodin, 
					Strooi mirt en lauwerloof, onstreflyk als de min. 
	              
					Gelukkig, Bruidegom, die, hoe de winden keren, 
					Altoos uw zeilen hebt die geen goê windt ontberen. 
					Maar, ach, de vloot in zee 
					Is noch niet op de ree. 
					Gy weet, dat vloedt en storm naar wensch noch beden horen, 
					Door rover, klip of vonk wort last en kiel verloren: 
					Maar 't scheepje van de Min, 
					Uw allergrootste zorg, zeil thans ter haven in! 
					Geluk, Verzekeraar. 'k zou u om miedloon pramen: 
					Doch 't is u reets bewust, zo 'k uit uw oog kan ramen. 
	            
{==A4v==} {>>pagina-aanduiding<<}

					Zo blyf de Hemel zelf in allerley gevaar, 
					't Geen 't Echtgeval betreft, best uw Verzekeraar, 
					Dan schroomt gy 't meir noch weêr in herfst- of wintertyden. 
					Dit zal uw Vaders hart, o Bruidegom, verblyden, 
					Dit zal uw Moeders ziel vermaken, schone Bruidt. 
					'k Weet dus de zegenwensch der beide Eerwaarde luidt. 
	              	            
					Laat, blyde Zangeres, uw Huwlyksbeden horen. 
					Gelukkig daar de twist noch nydt ooit liefde storen. 
					Gelukkig daar de lust blyft in bepaalde maat. 
					Gelukkigst die zich voegt naar 's Hemels wil en raadt. 
					Waar toe met wensch en beê de wysheit te bepalen? 
					Zo moet wat zaligste is op deze Trouwfeest dalen. 
					Zo wort alle alsem zoet, 
					Zo smerten last noch leet, als doornen, 't bly gemoedt. 
					Gezontheit, rykdom, eer, zyn slechts te leen ontfangen. 
					Aan waereldt, goet en bloet blyf hart noch ziel niet hangen. 
					Zo bloei nu Ghyzens Stam en Blaaupot zame aan 't Y, 
					't Welk in den luister groeit van deze Maagschappy. 
                 
               J. BAPTA. WELLEKENS. 
   				

				
				
               
{==B1r==} {>>pagina-aanduiding<<}

					Ter bruilofte van den heere Jacob Alewyn Ghyzen, junior, en jongkvrouwe Debora Blaaupot.
	 		
               		             
					De Huw'lyksliefde, 't zout der Stammen, 
					Die 't menschdom onderhoud, 
					En koestert door haar kuissche vlammen, 
					Op vaster grond gebouwd 
					Dan de ontucht die 't steeds tracht te sloopen; 
					Zag van haar' hoogen troon 
					Heer Ghyzen woelen, draaven, loopen, 
					Om ook de handelkroon 
					Door vlyt en yver weg te draagen 
					Langs 't renperk voor de Waag, 
					Of 't Slot gestut door steene schraagen, 
					Daar ieder even graag, 
	            
{==B1v==} {>>pagina-aanduiding<<}

					Wanneer de zontoorts blaakt in 't Zuiën, 
					De goude vruchten plukt, 
					Schoon korts die hof door Bubbelbuiën 
					Schier wierd om verr' gerukt. 
					‘Hoe! (sprak ze) zal hy niet weêr denken 
					Aan my, gelyk voorheen? 
					Gewis, dat zou myn glori krenken; 
					'k Zal, zo ik hem alleen, 
					Ontlast van all' 't gewoel kan vinden, 
					Haast toonen hoe myn kracht 
					Hem kan met nieuwe banden binden; 
					En zo hy my veracht, 
					't Zal my aan wraakstof niet ontbreeken. 
					Dus morrende en verstoort, 
					Zocht zy hem naar haar wensch te spreeken: 
					Maar nergens was een oord 
					Daar zy hem vond naar haar believen. 
					Een zwerm van makelaars, 
					Met handen vol verzekerbrieven, 
					Die de Verzekeraars 
					Om winst steeds houden hoog in waarde, 
					Omringden hem. Nu ging 
					Hy daar men Walvistraan en Baarden 
					Vertierde op levering 
					Of vaste koop; Dan kreeg hy tyding 
					ô Vreugd! dat zyne Buis 
	            
{==B2r==} {>>pagina-aanduiding<<}

					Kwam vol en zoet, tot elks verblyding, 
					Met d'eersten haring t'huis, 
					Waar voor Lukull' zyn lekkernyë 
					Met recht versmaaden zou, 
					Ginds wierd door hem de Rederyë 
					Der scheepvaart, die 't gebouw 
					Van Neêrlands welstand steeds moet schraagen, 
					Met yver voortgezet. 
					‘Hoe! zal ik dan myn achting waagen 
					(Sprak zy) door dit belet? 
					ô Neen, ik laat my niet bedriegen: 
					'k Zal (dus hernam de Min) 
					Naar 't Spaarne op zyne hoeve vliegen, 
					En wagten hem daar in, 
					Om tot myn oogmerk te geraaken: 
					Want door de ledigheid 
					Weet ik myn ryk steeds groot te maaken; 
					Dus word het uitgebreid. 
					't Gelukte haar; zy zag hem komen 
					In eene wandelry 
					Van schaduwryke lindeboomen; 
					Daar schoot ze hem op zy' 
					En sprak met een ontzagchlyk wezen: 
					‘Wat's dit, myn waarde zoon? 
					Heb ik voor uwen haat te vreezen? 
					Is u een handelkroon 
	            
{==B2v==} {>>pagina-aanduiding<<}

					Nu waardiger dan mirtekranssen 
					In 't bloejen van uw jeugd? 
					Ik daalde om u van 's hemels transsen, 
					Opdat de huw'lyksvreugd 
					Noch eens uw zorgen zou verzachten. 
					U past een wedergaê, 
					Een telg der deftigste geslagten. 
					De schoone Debora 
					Dat pronkjuweel van braave zeden, 
					Die roos van Amstelland, 
					Die spiegel van aanminnigheden, 
					Vrouw Blaaupots eenig pand, 
					Heb ik reeds voor u uitgelezen. 
					Hoe! vreest gy? Neen, schep moed; 
					'k Zal uw Verzekeresse wezen, 
					Verzekeraar van goed 
					En schepen die langs de aardkloot dwaalen, 
					En zonder dat ge zult 
					Verzekerpenningen betaalen. 
					Geloof me; neem geduld: 
					Die Echtkiel zal haast in uw haven 
					Belanden, met een' schat 
					Voorzien van onwaardeerb're gaven, 
					Waar meê ge in Gysbrechts Stad, 
					In weêrwil van de nyd zult praalen. 
					Laat Groenlands maatschappy 
	            
{==B3r==} {>>pagina-aanduiding<<}

					U door haar vangst met winst betaalen; 
					Ja laat de Redery 
					U steeds een dubbele uitgift geeven 
					Van scheepsvracht voor uw deel; 
					Noch zult ge veel vernoegder leeven 
					Met zulk een huisjuweel. 
					'k Zal u daar van wel eens verklaaring 
					Afvergen in dien stand. 
					De smaak der eerstgevangen haring, 
					Daar elk naar watertand, 
					Daar lekk're tongen zich meê streelden 
					Met eenen graagen lust, 
					Moet zwichten voor de kuissche weelden 
					Doch 't is aan u bewust; 
					'k Heb reeds den weg gebaant: ga heenen. 
					Met is zy uit zyn oog 
					Gelyk een blixemstraal verdweenen. 
					Heer Ghyzen zag om hoog 
					Haar na, doch droeg de pyl in 't herte; 
					Zy kreeg de zegepraal. 
					Hy zocht genezing voor zyn smerte, 
					Nu eens, dan andermaal, 
					Tot dat de maagd, met hem bewogen, 
					Het jawoord slippen liet. 
					In 't kort, de Min had niet gelogen, 
					Als elk by de uitkomst ziet. 
	            
{==B3v==} {>>pagina-aanduiding<<}

					Maar welk gerucht komt my ter ooren? 
					Hoe! 't is onze Amsteljeugd, 
					Die zich tot lof van 't Paar laat hooren 
					Met ongemeene vreugd, 
					Daar zy elkander in verpoozen. 
					Ik zie de Heeregracht 
					Met frisse lelyën en roozen 
					Door haar bestrooit Maar zacht! 
					Zy hebben weder aangevangen. 
					Men luist're dan naar haar gezangen. 

						
                  				
						Rei van Amstelaaren 
					
Zang. 
               
Stemme:Het best op aard' is een gerust gemoed.               
					Gelukkig Paar, dat nu met hert en mond 
					Verzegeld zyt in 't heilig Echtverbond, 
					Om voor elkaâr getrouwe zorg te draagen, 
					Laat onze wensch uw heusheid niet mishaagen, 
					Nadien ze spruit uit een oprecht gemoed, 
					En enkel doelt op't allerwaardste goed. 
	              
	            
{==B4r==} {>>pagina-aanduiding<<}

					Dat dan de Liefde uw herten steeds bewoon'; 
					De Vrede u met een onverwelkb're kroon 
					Beschenk', om u op 't heerlykst' te vercieren; 
					Waar door gy kunt een blyde bruiloft vieren, 
					Nooit door 't venyn van haat en twist bevlekt, 
					Zo lang Gods gunst uw brosse leeftyd rekt. 
	              
					Hy laave u uit zyn onuitputb're bron 
					Van zegening; Hy strekke u voor een zon 
					Van heil, om steeds in welstand op te groejen. 
					Zo zullen eens de braave stammen bloejen. 
					Van Ghyzen en van Blaaupot, hoog geacht, 
					In telgen, tot hun glori voortgebragt. 
                 
               CL. BRUIN 
   				

				
				
               
{==B4v==} {>>pagina-aanduiding<<}

					Huwlykszang, ter bruilofte van den heere Jacob Alewyn Ghyzen, junior, en jongkvrouwe Debora Blaaupot.

	 				
					IK sla op nieuws den toon der blyde Huwlykszangen, 
					Schoon ik myn bruiloftsluit voor lang had opgehangen: 
					Ik zing, gelyk voorheen, ter eere van het Wicht, 
					Dat door all' 't waereltsront zyn minnevlammen sticht; 
					Die vlammen, die, gelyk de koesterende straalen 
					Van 't alverkwikkend licht in 's minnaars harte daalen, 
					En strekken daar, gelyk dat ooge der natuur, 
					Tot 's levens onderhout een levenwekkend vuur; 
					Geen twist- of oorlogsvuur, dat huis, en hof, en daken, 
					Tot algemeen verderf, in vlammen plagt te blaaken 
					Maar zulk een heilzaam vuur, dat, duizentmaal gebluscht, 
					Weêr duizentmaal ontvonkt, tot yders vreugt en lust. 
					Myn Zangster, toen voorheen den kryg haar kon bekooren, 
					Liet zich tot roem der Duitsche en Britsche Helden hooren, 
	            
{==C1r==} {>>pagina-aanduiding<<}

					Maar 's Hemels goetheit heeft door d'algemeenen vreê  
					't Verslindend oorlogszwaart gegyzelt in de scheê: 
					Dat toen noch Mavors volgde is all' van toon verandert; 
					't Kiest all' Cupidoos zy', en volgt den minnestandert; 
					't Gaat all' op 't spoor dat ons naar Venus strytperk voert, 
					Daar liefde d'aantocht blaast, en min de trommel roert 
	              	            
					Ja, Bruidegom, ik kan myn Zangster niet meêr keeren, 
					Haar stem barst uit, zy wil uw zegepraal verëeren, 
					Nu gy uw liefde ziet met wedermin beloont, 
					En uw stantvastigheit met zege wordt gekroont. 
					De Liefde hadt u wel 't gewenscht genot beschoren 
					Van uwe Zielsvriendin, maar na gy van te vooren 
					De geur'ge roos, die op haar kaaken was geplant, 
					Met scherpe doornen vondt bezet aan alle kant; 
					Na gy haar, die gy mogt by 't marmerwit gelyken, 
					In hardigheit van hart ook 't marmer niet zaagt wyken: 
					Dus wierdt gy, na veel tyts en groote minnesmart, 
					Eerst overwinnaar van dat fiere maagdehart. 
					Gy waande eerst vruchtloos, door uw vlytig handeldryven 
					Op Amstels Koopslot, vry van 't mingeweldt te blyven; 
					Uw kielen stevenden vergeefsch door 't pekelnat, 
					Om alle waarden die het waereltsront bevat; 
					Gy tekende vergeefsch voor allerly gevaaren, 
					Voor felle stormen, en voor 't rooven van barbaaren; 
					Gy wenschte uw Buizen ook vergeefsch in d'oceaan, 
					Door groote vissery, van haring overlaên: 
					Gy moest op and're schat en and're winsten hoopen; 
					Een felle minnestorm hadt reets uw hart beloopen; 
					Ja zelfs dat hart, dat zich nu vryheit had belooft, 
					Was, eêr gy 't eens ontdekte, u onverwacht ontroost: 
					De Min hadt u doen zien de net gevormde leden 
					Van uwe Debora, haar deugt, haar goede zeden 
	            
{==C1v==} {>>pagina-aanduiding<<}

					Waar door gy wierdt bekoort, en tot in 't hart gewont. 
					Elk prees uw keur, en wenschte u heil uit éénen mont. 
					Zo moest, o Ghyzen, elk u om uw deugt beminnen, 
					Dat yder wenschte dat gy toch den prys mogt winnen: 
					Maar, schoon gy, onbenyd, het hart hadt van 't gemeen, 
					Uw liefde zocht het hart van Debora alleen. 
					De Liefde, die haar vuur deedt in uw boezem blaaken, 
					Voelde eindelyk zich door uw minnesmarten raaken, 
					En sprak, geheel verstoort; ‘Hoe lang of deze Maagt 
					Op haare fierheit roemt, en zich zo trots gedraagt! 
					Zal dan haar teder hart alleen myn magt weêrstreeven, 
					Daar Goôn en menschen naar myn wetten moeten leeven, 
					Daar ik de leeuwen zelfs, en tygers maak gedwee, 
					En deel, tot yders nut, myn vuur aan allen meê? 
					Hoe! zal die schoone Maagt, om haar bevalligheden, 
					Als Cythereä zelf geviert en aangebeden, 
					Myn Moeder trotsen, en niet bukken voor den schicht, 
					Die Paphos Koningin tot liefde heeft verplicht? 
					Dit zegt hy, en heeft straks een' scherpen flitsverkoren, 
					Om wis te treffen; en uw Lief in 't hart te booren. 
					Die Schoonheit, achteloos door haare fierheit, vondt 
					Wel haast haar hart geraakt door deze minnewont. 
					Zy, die voorheen door alle uw smart niet wierdt bewogen, 
					Voel zich terstont geneigt tot teder mededogen; 
					Ja wederliefde ontstak haar hart in eene vlam, 
					Die uit uw' minnegloet haar' eersten oirsprongk nam. 
					Zo deedt uw zuiv're deugt zich van haar kloeke zinnen, 
					Niet slechts waardeeren, maar in 't einde ook wederminnen: 
					Zy, eerst gevoelloos voor uw liefelyk gespeel, 
					Paart nu met uw muzyk dat van haar schelle keel. 
					Nu krygt ge een' grooten schat, en winst, naar uw verlangen; 
					Nu is den haarring, die uw' lust voldoet, gevangen; 
	            
{==C2r==} {>>pagina-aanduiding<<}

					Nu zet gy 't rooven van uw hart de Bruidt betaalt, 
					Nu ge op uw beurt ook van haar harte zegepraalt. 
	              	            
					Kusch, Ghyzen, nu met vreugt de koralyne lippen, 
					Waar van uw Blaaupot liet het zoete jawoort slippen: 
					Kusch, Bruîgom, kusch en druk dien honigzoeten mont, 
					Waar uit die balsem vloeide, en heelde uw minnewont. 
					O wenschelyke min! o heuchlyk zegepraalen! 
					Myn Zangster kan haar vreugt en blytschap niet bepaalen; 
					Indien 't in haare magt gelegen was, zy zong 
					Dat haar geluit en stem tot door de wolken drong: 
					Nu zal zy, stamerende, u, met der Dicht'ren reiën, 
					O Bruidegom, en Bruidt, naar 't echtaltaar geleiën. 
					Langs geur'ge paden, als een bloemtapyt getooit, 
					En rykelyk met palm en maagdeloof bestrooit; 
					Daer ze u ziet zitten op den paerlemoeren wagen, 
					Waar voor het Zwaangespan is in 't gareel geslagen, 
					Waar op Cupido zelf de goude toomen roert, 
					En dus u in triomf naar Venus Tempel voert; 
					Daar gy uw handen voor 't altaar in één zult streng'len, 
					Uw harten binden, en uw zielen t'zaamen meng'len. 
					Treed toe dan, schoone Bruidt; treedt toe, o Bruidegom; 
					Volgt Hymens voetspoor tot in 't diepste heiligdom. 
					Wy zullen midd'lerwyl de Godtheit vuurig smeeken, 
					Dat hy 't u nimmer aan zyn' zegen laate ontbreeken, 
					Terwyl uw liefde met de jaaren stadig groei', 
					En in gewenschte vrucht, tot uwe blytschap, bloei'. 
                 
               Rien sans amour. 
				

				
				
            
{==C2v==} {>>pagina-aanduiding<<}

					Ter bruilofte van den heere Jacob Alewyn Ghyzen, junior, en jonkvrouw Debora Blaaupot.

               
					't Gelukt u, Bruidegom, in 't eêlste van uw jaeren 
					In 's levens Zomertydt, te sieren hoofdt en hairen 
					Met Hymens mirthelof, terwyl de gulle Vreugt 
					Den Bloemkorf draegt, verzelt van Zedigeheidt en Deugdt. 
	              
					Laet andren zich door 't stael den weg tot glorie baenen, 
					Of in het ryk bezit van Eeretytels waenen 
					Een Wezentlyk geluk, de teedre minnegloet 
					Schenkt wezentlyker heil, en onwaerdeerbaer zoet. 
					De Min queekt Wedermin, en eindeloos genoegen. 
					Kent niet dan vrede en rust, bevrydt van zorg en wroegen. 
					Een enkle lonk en lach, betaelen al 't verdriet, 
					Gelieven daer ge u in elkanders armen ziet, 
	            
{==C3r==} {>>pagina-aanduiding<<}

					En spiegelt wederzyds in twee aanminnige oogen. 
	              	                        
					Geluk, o lieve Bruidt, die, zedig opgetoogen, 
					In 't eêlste van uw jeugt en 's levens dageraet, 
					Het al beminnen doet waer gy uw oogen slaet. 
	              	                        
					De Hemel zegene u en rekke uw levensdagen; 
					Gy zult elkander noch de zelve liefde dragen, 
					Als heuchlyke ouderdom volgt op uw blyde jeugt: 
					Wanneer gy aen uw kroost niet zien moogt als uw vreugt, 
					En al wat wenschlyk is; de Rykdom en 't Genoegen 
					Die zich met Overvloet aen uwe zyde voegen, 
					Verlaeten nooit uw huis, het geen in Voorspoet groei, 
					Dat nimmermeer versterf, maer eeuwig weeldrig bloei. 
				

				
				
            
{==C3v==} {>>pagina-aanduiding<<}
            
					Op het huwelyk van den heere Jacob Alewyn Ghyzen, junior, en jongkvrouwe Debora Blaaupot.

               
					Gelyk een kiel ontworstelt uyt de baeren, 
					Het anker werpt, bevryd van zeegevaeren, 
					Van weer en windt, van klip en bank en zandt, 
					Na dat zy in haer haeven is belandt. 
					Zoo zyt gy mede, o Bruidegom, ontkoomen, 
					't Gevaer het geen men loopt op minnestroomen, 
					Daer achterdocht zomwylen klippen zaeit, 
					En menigwerf de windt van afkeer waeit. 
					Hoe zult gy na dat hartelyk verlangen, 
					Uw lieve Bruid, op 't alderteerst' ontfangen, 
					Uw Debora, die u zoo wel beviel, 
					Die flonkerende Noortstar van uw ziel? 
	            
{==C4r==} {>>pagina-aanduiding<<}

					Wat staet u nu al zegening te wachten! 
					Wat volgen na de dagen blyde nachten! 
					Wat teer gekus, wat lust nooit moe gestreeld, 
					En noch iets meer, dat men zich niet verbeeld! 
					Gaet, schoone Bruid, die nu zoo teêr genegen, 
					Uw hart zoo wel als 't zyne voelt bewegen. 
					Uw Moeders vreugt, en lief en eenig pandt: 
					Gaet daer de Min u roept naer 't ledekandt, 
					Alwaer de Bruidegom u zal geleiden, 
					De Minnegoôn het zuivre Bruidsbed spreiden; 
					Smaek onbeschroomd dat onbeschryflyk zoet 
					Der Liefde, als een balzem voor 't gemoed. 
					Oprechte liefd' kan 's weerelds rampspoed tarten, 
					Nooyt machtig om twee welvereende harten 
					Te scheuren van elkaer, die zielen bindt, 
					En niemand kend, als die oprecht bemindt. 
					Gods zeegen volgt, wanneer men hart en handen 
					Te saem verbindt met onverbreekbre banden, 
					En in zyn Echt geen oogwit heeft dan vreugt, 
					Die uit de trouw, uit liefde vloeit en deugt. 
					Dus moogt gy Kroost uit uw verbondt aanschouwen; 
					Uw Zilvere en uw Goude Bruiloft houwen, 
					Zoo stoor geen leed uw aangenaame rust; 
					Uw liefde groei, uw voorspoet, en uw lust. 
   				

				
				
               
{==C4v==} {>>pagina-aanduiding<<}

					Stroomzang, ter bruilofte van den heere Jacob Alewyn Ghyzen, junior, en jongkvrouwe Debora Blaaupot.

	 				
					Nooit rees het morgenlicht, 
					Gekoesterd door 't gezicht 
					Van Febus minnestraalen, 
					Zo blyde aan 's hemels trans, 
					Noch schonk aan berg- en dalen 
					Een aangenaamer glans, 
					Dan nu de schoone bruid, tot wedermin bewogen 
					Den bruidegom beschynt met haare aanminnige oogen. 
	              	            
					De schoone Galathé, 
					Godinne van de zee, 
					Laveert langs Batoos stranden 
					Met heuren waterstoet, 
					Daar Hymens fakkels branden, 
					Door hemelsvuur branden, 
					Men ziet 'er zelfs Nepthuin den watergod verschynen, 
					Op zynen schulpkaros, omçingeld van dolfynen. 
	              
	            
{==D1r==} {>>pagina-aanduiding<<}
	            
					De wakkere Ystroomgod, 
					Ontvangt op 't waterslot, 
					Den vorst met al de stroomen, 
					Wel eer op't Bruidsbanket 
					Van Thetis t'saam gekomen, 
					Wanneer de loftrompet 
					Der Goesche zwaan den roem van Peleus heeft gezongen, 
					En d'eed'len zangprys won daar duizenden naar dongen. 
	              	            
					Nadat de vorst van 't Y, 
					De stroomgoôn zy' aan zy'  
					Om zynen disch zag rusten, 
					En zy den lieven vreê 
					Met kuische lippen kusten, 
					Tot vreugd van aard en zee, 
					Liet zyne waternimf haar orgelkeeltje hooren. 
					Elk zweeg, want haare stem kon eer den goôn bekooren. 
	              	            
					ô Min! die 't al bezielt 
					Dat voor uw outer knielt, 
					Wie zou uw kracht niet loven? 
					Gy queekt de zuivre deugd, 
					Die voedsel krygt van boven, 
					En wekt de leevensvreugd. 
					De Goden hebben niets dan uwen vlucht te vreezen: 
					Want zo gy hen verliet wie wilde onsterflyk weezen? 
	              	            
					Het menschelyk geslacht 
					Vergeet door uwe macht 
					Zyn bittre tegenspoeden. 
					Gy dryft den twist en haat 
					Ter slaapzaal uit met roeden, 
					En kroont den echtenstaat. 
					De minnekusjes hebt gy vleugeltjes gegeeven, 
					Waar op het paar hier na ten Hemel in zal streeven. 
	              
	            
{==D1v==} {>>pagina-aanduiding<<}
	            
					Beschyn, ô min! beschyn 
					Dit slot van Christallyn, 
					Deez' paerlemoere zaalen, 
					Waar uit men 't liefste paar  
					Vol blyschap in ziet haalen, 
					 En leiden naâ 't altaar. 
					Bezegel hunne trouwe, ô Goden aller stroomen! 
					Indien de liefde u ooit het hart heeft ingenomen. 
	              	            
					Daar vliegt de min vooruit. 
					Gints koomt de schoone Bruid 
					Met roozen op de kaaken. 
					God Hymen kiest haar' zy', 
					En doet haar echttoorts blaaken. 
					Deez' galm vliegt over 't Y. 
					Dat Debora vol min met haaren Jacob leeve, 
					En langs het pad der deugd naar Hemelpalmen streeve! 
	              	            
					Naauw eindigt zy dit lied, 
					Of God Neptuin gebied 
					Den Goden der rievieren, 
					En Nimfen van de zee, 
					Die door den Ystroom zwieren; 
					Alom in rust en vreê. 
					De kielen die zy zien met Hollands vlaggen praalen, 
					Ten zegen van dit paar met blyschap in te haalen. 
	              	            
					Dat by de noorder pool 
					Geen schip in 't ys verdool'; 
					Maar steets met voordeel vissche; 
					De Noor en Samoyeet, 
					Die in de duisternisse 
					Zich dik met bont bekleedt, 
					Verryk' hen met de vacht gewonnen door het jagen, 
					Wanneer de zon den sneeuw doet smelten onder 't dagen. 
	              
	            
{==D2r==} {>>pagina-aanduiding<<}
	            
					Dat nooit de Theems het Y 
					De groote visschery 
					Op haare kust belette; 
					De Seyne nooit de straat 
					Met oorlogsmacht bezette, 
					En breek' den vreede uit haat; 
					Zo ziet men vloot by vloot, langs Herkules pilaaren, 
					Het Middelandsche zout, Euroop ten vreugd, bevaaren. 
	              	            
					Zo wisselt men de Waar 
					Ten nutte van elkaêr; 
					Zo bloeijen alle landen; 
					(Dees heeft dat dien ontbreekt) 
					Dus worde aan alle stranden 
					De vriendschap aangequeekt; 
					'k Gebied den Stroomgoôn dan te denken op hunn' zegen, 
					En 't houden van den vreê, door zo veel bloeds verkregen. 
	              	            
					Elk kniktte op dit gebod, 
					En zwoer den Watergod 
					Den handel te doen bloeijen; 
					Opdat het scheepryk Y 
					Den rykdom toe moog' vloeijen, 
					En geene roof harpy 
					De felle klaauwen slaa in Ghyzens vlugge schepen, 
					Die 's waerelds ryken oegst in Neêrlands koopschuur sleepen, 
	              	            
					Toen galmde 't stroompaleis 
					Van blyschap reis op reis, 
					Terwyl de nimfen zongen: 
					Loof! loof! de schoone Bruid! 
					Loof haar met duizend tongen 
					En Goddelyk geluid! 
					Loof! loof! den Buidegom! de Goôn zyn hen genegen, 
					Wiens gunst niet dan door deugd en liefde werd verkregen. 
					  
					P:L:                
				

				
				
               
{==D2v==} {>>pagina-aanduiding<<}
	            
					Op het huwelyk van den Heere Jacob Alewyn Ghyzen, junior, en jongkvrouwe Debora Blaaupot.

               
					ô Minzame Erato! die op den Helikon 
					Uw liefdeveder doopt in Pindus Hengstebron, 
					En houd onze ooren, als een Herkules, gevangen 
					Aan gulde ketens van uw ted're minnezangen, 
					Sterk nu myn Digteres, die, door de vreugd genoopt, 
					Een groenen huuw'lyks krans, van mirth'en palmen knoopt; 
					Leer haar de kragt der min, de zoetheid van de liefde. 
					De blydschap van de trouw, die menig hart doorgriefde, 
					Naar waarheid en naar kragt afmalen, daar haar vreugd 
					Den braven Ghyzen, het sieraad der Amstel jeugd, 
					By 't vrolyk lö! zal ten huuw'lyks tempel leijen 
					Daar schoone Debora, die vaak de maagden reijen 
					Als sterren voor den glans der zon verdwynen deed, 
					Nu met Hem eens gezind naar 't heilig altaar treed. 
	            
{==D3r==} {>>pagina-aanduiding<<}

					Zo bruisd een vlotte kiel door de ongeruste baaren 
					Met zegewimpels, na 't ontwyken der gevaaren, 
					Van onweêr, storm en wind, naar 't Vaderlandse strand, 
					Tot vreugd des zeemans, en tot vrolykheid van 't land; 
					En minderd de onrust van hen, die verzeek'ring geven 
					Op een behouwde reis: maar nooit raakt in dit leven 
					De zorg geen meêr het hart, dan daar de ted're kiel 
					Der min, beballast met een rein verliefde ziel, 
					Zwerft op 't onstuimig meir der liefde en haare stroomen, 
					Dan heeft hy voor een klip van lastering te schroomen, 
					Dan dreigt de zandplaat van verwoede minnenyd 
					Hem met een wisse dood, dan doet de wind van spyt, 
					En afgunst zeil en mast door felle orkaanen kraaken, 
					Tot dat hy eindelyk de haven komt genaaken, 
					Waar in de reine trouw op 't heer'lyk altaar praald, 
					Aan wie hy dankbaar dan zyne offergift betaald: 
					En gy, ô Ghyzen! zult het zegel nu verstrekken,  
					Aan't geen myn Zangnimf kweelt; Gy, die haar vreugd komt wekken, 
					Hebt reeds de waarheid van haar woorden onderstaan 
					Wat zorg is nader u aan 't zuiver hart gegaan, 
					't Gevaar der zee, of dat der liefde? zints uwe oogen 
					Getrokken wierden door uw Debora's vermogen, 
					Die als uw Noordstar blonk, die ge als een Palinuur 
					In 't oog hield, aangevoerd door 't blakend minnevuur, 
					Die, daar gy bezig waard de Wysheid op te zoeken, 
					Of om de kern der Deugd in uitgeleze boeken 
					Naauwkeurig gaâ te slaan, of onder 't Beursgewoel, 
					ô Stut der Koopmanschap! u maakte 't wit en doel, 
					Waar op haar Schoonheid, Geest en Deugd, by een besloten, 
					De scherpe flitszen van de liefde heeft verschoten, 
					Geen zugt tot Wysheid scheen u meêr aan 't hart te gaan; 
					Geen Zeezorg kon het vuur van uwe min weêrstaan; 
	            
{==D3v==} {>>pagina-aanduiding<<}

					Geen leeslust kon de toorts van uwe liefde doven, 
					Tot dat gy eind'lyk steeg met vreugde uw leed te boven, 
					Als Debora uw Min, uwe onbevlekte Deugd, 
					Uw schrand're Wysheid, in het bloeijen van haar jeugd, 
					Met 't woord van Wederliefde op 't wensselykst beloonde, 
					En op uw reine min haar wedermin betoonde. 
					Bezat ik nu den geest van Nazo, of Homeer, 
					Hoe zoude ik thans de Goôn van 't bruisend Y, tot eer 
					Van uwe Bruiloft, uit hun waterkil doen daagen, 
					Om alles, wat de Zee verschaft, u op te draagen, 
					Terwyl ik reeds van ver, het Spaar zyn Stroomgodin 
					Hoor juichen op haar stroom, om uw bekroonde min, 
					Wanneer zy Oosterhout, wiens bomen breed van kruinen, 
					Gevoerd ten hemel, trots alle de omgelege duinen, 
					Zig spieg'len in haar vliet, met hare beek bespoeld, 
					Terwyl die Lustplaats van verheugde Landliên woeld, 
					Die yv'rig , by 't geluid van lage Herders tonen, 
					Den ingang van dien hof met Bruilofts kranssen kronen; 
					Dus juigt het Y en 'tSpaar, ô schone Debora! 
					ô Ghyzen, om uw trouw, zo juigt nu de Amstel, ja 
					Zo juigt het alles by de ontvlammende Egtaltaren, 
					Zo komt uw Vaders vreugd, Heer Jacob,zig te paaren 
					Met uwe vrolykheid, zo blinkt de blydschap uit, 
					Van uwe Moeder, ô beminnelyke Bruid? 
					Nu zy ter wederzyds, de eenigst' hunner Looten, 
					't Sieraad der stammen, daar zy uit zyn voort gesprooten, 
					Vereend zien door den band van de onbevlekte Trouw; 
					Nu zegepraald de vreugd, nu kent men smart nog rouw, 
					Daar Bacchus met het bloed der zwang're muskadellen, 
					Pomona met haar ooft, gelyk twee metgezellen 
					Der vreugd, uw Bruiloftsdis bekroonen, wyl 't gebloemt', 
					Veel schoonder dan het geen daar Hyble hoog op roemd, 
	            
{==D4r==} {>>pagina-aanduiding<<}

					Gestrengeld door de hand van Flora, al de zaalen 
					Hun wanden sierd, om dus 't gezigt en reuk te onthalen: 
					Leef! leef verëende Twee! en smaak in zulk een vreugd 
					De zoetheid van de min, de blydschap van de deugd, 
					De hand des hemels wil u met haar gunst besproeijen, 
					De voorspoed moet alom naar uwen drempel vloeijen, 
					Waar af de haar, en twist, en tweedragt zy verjaagt. 
					Kweek wakk're Telgen, daar onze Ygod roem op draagt, 
					Die onze Koopmanschap en Beurs, als pylaars strekken, 
					Om de eer van Maja's zoon ten hemel op te trekken! 
					Zo zult ge, ô waardig Paar! herleven in uw kroost, 
					Gelyk ge, ô Ghyzen reeds tot uw vermaak en troost, 
					De vonken van uw geest in uwen Zoon ziet leven. 
					Voorts wil de Hemel al wat wenss'lyk is u geven! 
					Hy zegene u met heil, en gunst, en overvloed! 
					Met vrede en eendragt, voor de ziel het hoogste goed; 
					Zo doet de tyd eerlang, ô Blaaupot! en Heer Ghyzen! 
					Uw beider Naamen, vol van glans, ten hemel ryzen.                
				

				
						Heilgejuich. 
	   			
Stemme: Op de Quinquampoix.
					Juich Heere en Keizersgraft Godinnen; 
					Juich Amstels, juich Amstels blonde en frisse jeugt, 
					Nu Ghyzen krygt door zuiver minnen, 
					De schoone Blaaupot, ryk van deugt. 
	              
					Een Paar in 's Hemels gunst gegeven, 
					By liefdens, by liefdens onverbeeldlyk zoet, 
					By schoonheid, eer en vrolyk leeven, 
					Gezondheid schat, ja overvloed. 
	              
	            
{==D4v==} {>>pagina-aanduiding<<}
	            
					Een Paar, in 't eeste hunner dagen, 
					In 's Hemels, in 's Hemels gunst te zaam gevoegt, 
					Daar Vader, Moeder, en Namaagen, 
					Tot in de ziel om zyn vernoegt. 
	              	            
					Twee zuiv're zielen, enk'le looten, 
					Uit Ghyzen, uit Ghyzen en uit Blaaupots bloet, 
					Vereert in d'Echt met Speelgenooten, 
					Als liefde, vrede en overvloed. 
	              	            
					Juich Heere en Keizersgraft Godinnen, 
					Verdubbel, verdubbel 't heilgejuich o Jeugd! 
					Daar ryst het Paar, daar treên zy binnen 
					't Priëel der onverzaadbre vreugd. 
	              	            
					Geluk, o brave Bruigom Ghyzen! 
					'k Wens gy haast, 'k wens gy haast by uw lieven Zoon, 
					Weêr ziet een schoone phenix ryzen, 
					Tot praal van naam en Huuwlykskroon. 
	              	            
					God wil, o Paar! u 't beste geven, 
					Dat alles, dat alles na uw wenschen ga; 
					Triumph! lang moet Heer Ghyzen leven, 
					Lang leef de schoone Debora. 
	              
               J. OOSTERWYK 
               

                         
      
   
