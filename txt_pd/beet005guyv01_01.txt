 
   
	  
		  Guy de Vlaming 
		  Nicolaas Beets
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: 711 F 8 
		   
		  ALGEMENE OPMERKINGEN 
		  Dit bestand biedt een diplomatische weergave van de eerste druk van Guy de Vlaming van Nicolaas Beets uit 1837. 
		   
		  REDACTIONELE INGREPEN
		  Bij de omzetting van het oorspronkelijke tekstverwerkingsbestand naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. II, IV, VI, 2, 12, 30, 64, 74 en 76) zijn niet opgenomen in de lopende tekst. 
		  
[pagina ongenummerd (p. I)]
GUY DE VLAMING.

[pagina ongenummerd (p. III)]
GUY DE VLAMING.

EEN VERHAAL door NICOLAAS BEETS.

{== afbeelding 	==} {>>afbeelding<<}
    

HAARLEM,
ERVEN F. BOHN.
1837.
		  
		  [pagina 11]
		  MACHTELD.
		  
		  [pagina 29]
		  GUY.
		  
		  [pagina 63]
		  MARA.
		  
		  [pagina 75]
		  AANTEEKENINGEN EN BYLAGEN.
		
		   
			 2003 dbnl 
			  
		   
		  beet005guyv01_01
		   
		
	   
	     unicode
	   	   
	    
		  Nicolaas Beets, Guy de Vlaming. Een verhaal. Erven F. Bohn, Haarlem 1837. 
		   
		 
	  
		DBNL-TEI 1 
	  
	  
		 
		  2003-07-09 
		   
			 IH 
		   
		  colofon toegevoegd 
		 
	    
	     2006-07-19 
	      
	       IH 
	      
	     conversie van het bestand naar teixlite 
	   
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Nicolaas Beets, Guy de Vlaming. Een verhaal. Erven F. Bohn, Haarlem 1837.
 
Zie: https://www.dbnl.org/tekst/beet005guyv01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

    
      
      
      
     
	 
	 

{==V==} {>>pagina-aanduiding<<}

Aan jonkheer

Cornelis van Foreest.


{==VII==} {>>pagina-aanduiding<<}

Als ik meende dat ik dit volmaekt hadde, zach ik datter noch yets ontbrak, te weten een schilt onder wiens schaduwe het zoude mogen schuilen en van alle bitse pijlen en schimpende koegels bevrijt zijn. - 

Dies nam ik voor dit UEd. toe te eigenen met vertrouwen dat (indien 't onder het loof van UEd. naem mochte beschaduwt zijn) het onbeschadigt door der neuswijsen pieken en lasteraers degens sal mogen wandelen. 

Mr. johan beets. (Melissa; Toeëigening; 1626.)
Ik sta tot u in vele en zeer tedere betrekkingen. Gy zijt mijn Vriend; gy zult mijn Broeder worden. Ook, mijn Waarde! beviel het my altijd in U, dat een uwer Voorouders goed kon vinden de gelukkige Echtgenoot te zijn van Jonkvrouw Ida Kuser, zuster van dien Willem, tot wien ik zeker dichterlijk

{==VIII==} {>>pagina-aanduiding<<}

maagschap gevoelde, wiens liefde zoo veel noodlottiger was dan de zijne, en wiens dood hy als een verknocht zwager heeft helpen wreken. Moge dergelijk een broederdienst nooit van U of my gevergd worden. Veel liever draag ik U, tot een pand mijner hartelijke toegenegendheid, dezen mijnen guy de vlaming op.
Maar niet alleen als openlijk Vriendschapsblijk; niet alleen met het eigenbatig doel, in de hierboven aangehaalde woorden uitgedrukt, is het dat ik U dit voortbrengsel mijner Dichtkunst toewijde. Gy hebt er dadelijke, Gy hebt er dringende rechten op. Of ontwierp ik niet onder het hooge geboomte van het heerlijk Nyenburgh, waar Uwe vriendschap my het eerst binnenleidde, het plan tot dit

{==IX==} {>>pagina-aanduiding<<}

Verhaal? Was het niet onder deszelfs vriendelijk dak, dat ik er het grootste, het belangrijkste gedeelte van uitwerkte, en het Geheel schetste? En was 't ook niet aldáár dat ik eerst en liefst dit mijn werk voorlas, omdat mijne Poëzy aldáár met zoo veel belangstelling gehoord, zoo wèl verstaan, en zoo liefderijk beoordeeld wordt? Indedaad; indien dit Gedicht niet onder de slechtste mocht gerekend worden van degene, waarmede ik het Publiek heb durven lastig vallen; dank het der lieve ligging, het statige lommer, de breede lanen, den helderen vijver van uw ouderlijk Goed; dank het aan 't kalm, verrukkelijk vèrgezicht uit uw Moeders Huis, door my, in zoo menig schemeruur, genoten; dank het, in één woord, aan den gelukkigen

{==X==} {>>pagina-aanduiding<<}

samenloop van allerlei zoete en dichterlijke indrukken en gevoelens, die mijn verblijf aldaar, in de lieve Augustusdagen, voor my zoo hoogstaangenaam hebben doen zijn.
Ziedaar, mijn Vriend! waarom ik vooral wenschte Uw naam met dit mijn werk te verbinden. En ik weet dat eene dergelijke vereeniging ook U niet onaangenaam zijn zal, daar Gy overtuigd moet wezen van de oprechtheid der gevoelens, waarmede ik U deze kleine hulde breng.

Geheel de Uwe: BEETS. 

Leyden, 1 Juny 1837.



{==1==} {>>pagina-aanduiding<<}

Guy de Vlaming. 

Een verhaal.

  ἐφεῦρε σ᾽ άκονθ᾽ ὁ πάνθ᾽ ὁρῶν χρονος δικάζει τον ἄγαμον γάμον᾽· 

sofokles. (Oedipus)

{==3==} {>>pagina-aanduiding<<}


I.


Vóór nog een ruwe krijgsmanshand 
Het aadlijk Poelgeest had verwoest, 
Omdat de hitte van zijn brand 
Eens Bisschops hart verwarmen moest; - 
Vóór nog des Burchtslots trotsche kruin 
Was neêrgestort en laag gelegd, 
Omdat een slechte wapenknecht 
Bravéren moest op 't rookend puin; - 
Vóór nog het zwaard, van 't moorden warm, 
Den grondslag-zelv' te ontblooten zocht, 
Opdat de moedwil weten mocht 
Hoe ver de kracht ging van zijn arm; 
Was daar, aan 't eind van een der gangen, 
Een zaal met zwart fluweel behangen; 
Waar menschenvoet nooit binnentrad; 
Waar, door gebroken vensterramen, 

{==4==} {>>pagina-aanduiding<<}

Slechts raaf en vleêrmuis binnenkwamen, 
En 't uilgebroed zijn nesten had. 
Waar ge, als de Maan door 't venster speelde, 
En ge opzaagt naar den rechterkant, 
U iets dat blonk te zien verbeeldde, 
Dat afstak by dien zwarten wand. 
Waarvan het Bygeloof verhaalde, 
(Die Telg en Moeder van de Vrees) 
Dat 's nachts een bloedig spooksel dwaalde, 
Waarvan u 't hair te berge rees; 
Waar de Alfensche en Koukerksche boeren 
Met heilige eeden van bezwoeren, 
Dat menig hunner, in den nacht 
Dien hoek met huivring langs gekomen, 
Een aaklig gillen had vernomen, 
Dat opkwam uit de diepe gracht. 
- De dwazen! die den Tijd verboden 
Den demper der vergetelheid 
Te zetten op een treurig feit, - 
De dood onthielden aan de dooden! 
Zoo dat de wanklank eeuwig scheen, 
Die 't hart doorreet van alle braven, 
't Lijk der gestorvene onbegraven, 
De zaal nog open als voorheen. 




{==5==} {>>pagina-aanduiding<<}


II.


O, Vraagt ge my wat daar gebeurde? 
Wat ramp, wat gruwel, welke schuld 
Die zaal met duister heeft vervuld, 
De wanden daar zoo somber kleurde? 
Wat onderzoekt gy 't wreed verhaal! 
Zy werd verwoest, de Zwarte zaal, 
Die over zoo veel jammers rouwde, 
En toen men 't aadlijk huis herbouwde, 
Toen immers dacht de nieuwe Heer 
Aan zwart fluweel noch rouwzaal meer, 
Maar liet er de eigen kleuren pronken, 
Waarvan zijn andre zalen blonken, 
En Poelgeest was - gelijk weleer. 
- Dan, nieuwe krijg verwoestte 't weêr: 
Het scheen den vloek ten prooi geschonken! 
Ten derden male een nieuw gesticht 
Op d'eigen grondslag opgericht! 
Ten derden male in puin gezonken! 
Nu niet door d'oorlog omgehaald, 
Maar door een naar verval verdorven, 
Nu niet verwoest, maar weggestorven, 
En in onedel graf gedaald; 

{==6==} {>>pagina-aanduiding<<}

Betwist, onteigend en verlaten, 
Verviel het slot, als die 't bezaten: 
't Geslacht van Poelgeest, zoo vermaard, 
Werd langzaam weggevaagd van de aard; 
De torens zijn inëen gevallen; 
De boom schudd'e al zijn blaadren af: 
De laatste Poelgeest slaapt in 't graf, 
En wáár zijn Poelgeests breede wallen? 




III.


Toen 'k by den armen bouwval stond, 
Die tot herinring is gebleven 
Van wat toch groot was en verheven, 
Toen deelde ik met een geit den grond, 
Die 't lover van een vlierboom plukte, 
Wiens kranke kruin ter aarde bukte;... 
Geslachten! die uw wapenschild 
Met hooge borst ten hemel tilt, 
Door arendsneb of leeuwenklaauwen, 
Of reuzenvuisten vastgehouën, 
Waar vloog de zilvren Leeuwrik heen, 
Daar Poelgeest meê in 't veld verscheen? 
Wiens onbeschroomde vinger wischte er 

{==7==} {>>pagina-aanduiding<<}

Zijn naam uit Hollands breed register? 
Geduchten! die paleizen bouwt! 
Gaat tot dien bouwval en aanschouwt! 




IV.


Maar zulke waren mijn gedachten, 
En dus was mijn verzuchting niet, 
Toen ik mijn blikken dalen liet, 
Op Poelgeests nuttelooze grachten, 
Toen 'k op een steenbrok nederzat, 
Of in den kleinen toren trad, - 
Geen puinhoop die my hoeft te leeren 
Hoe rang en grootheid kan verkeeren, - 
- - - - - - - - - - 
Daar is een wet voor elks verval, 
Die geen heraut verkrachten zal; 
De Grootheid wisselt hier op aarde, 
En zoo men zich zijns vaders bloed, 
Noch eigen daden schamen moet, 
Zoo zie ik naauwlijks wat voor waarde 
Een fier en vrijgeboren man 
Nog in de glorie stellen kan, 
Die hem dit flaauw verguldsel baarde! 

{==8==} {>>pagina-aanduiding<<}

Neen! toen ik op dien bouwval zag, 
Toen schenen zich herinneringen 
Van alles wat voor jaar en dag 
Gebeurd was aan my op te dringen; 
In mijn gedachten schikte ik weêr 
De slotvertrekken als weleer, 
En 't was als of die 't huis bewoonden 
Zich beurtlings aan mijn oog vertoonden: 
Die Jan, wiens ridderlijke stem, 
Daar hy zijn Ruitertroep geleidde, 
Gehoord was voor Jerusalem; 
En dan die lieflijke Adelheide, 
Beklagenswaarde, voor wier lot 
Ik niet vergeefs by Hollands schoonen 
Een droeve traan zocht af te tronen, - 
Zy sleet haar jonkheid op dit slot! 
Maar plotsling rees my voor de zinnen 
Die zaal met somber zwart gehuld, 
En 'k trad haar aaklig duister binnen, 
Van huivering en schrik vervuld. 




V.


Wie uwer zal het my verklaren 

{==9==} {>>pagina-aanduiding<<}

Wat noodzaak ons het harte dringt 
Om iets verschriklijks te openbaren, 
Wat ieders ziel tot siddren dwingt? 
Is 't Wreedheid, die zich ongenadig 
Met andrer angst en smart vermaakt? 
Hardvochtige Eerzucht, die baldadig 
Naar een triomf van tranen haakt? 
Is 't Eigenliefde, die zich prikkelt, 
Omdat wie ramp verhaalt of leed 
Zich-zelven meest belangrijk weet, 
En die, in 't kleed des rouws gewikkeld 
Een huichelaarster, tot u treedt? 
Is 't Heerschzucht, die 't gebied wil voeren 
Op -? zwakke zielen licht verkloekt! 
Of Kunstnary, die eerbied zoekt 
Door elk te schokken en te roeren?... 
Neen! is 't niet dat ons krank gemoed 
Een hartstocht voor de droefheid voedt? 
Een trek om 's warelds ijslijkheden 
In al haar treurigheid te ontleden, 
Een neiging die behoefte werd, 
En 't zalig maakt zich toe te geven 
In wat geheel de ziel doet beven, - 
Sints daar voor 't menschelijke hart 

{==10==} {>>pagina-aanduiding<<}

Niets zoeter is dan 't mededogen, 
Niets milders dan de traan voor de oogen, 
En geen gevoel voor 't kenvermogen 
Zoo klaar en duidlijk als - de smart. 
 
En daarom zoo mijn huidig lied 
U mooglijk siddren doet of weenen, 
Gy allen, die my 't oor wilt leenen, 
Beschuldigt my van wreedheid niet! 






{==13==} {>>pagina-aanduiding<<}

Machteld.


VI.


Zijt gy het, jonge Burchtvrouw, gy? 
Die, in dees vensternis verscholen, 
U toegeeft in uw mymery, 
Uw droeve blikken om laat dolen? 
Hebt ge, in 't weemoedig avonduur, 
Den zwaren zetel hier geschoven, 
Waar 't maanlicht schemert op den muur, 
En slaat dien matten blik naar boven? - 
Neen, dit 's de blonde Machteld niet, 
Die, met den bruidkrans op de lokken, 
Het zedig Vlaamsch gehucht verliet, 
En Poelgeest's Huizing heeft betrokken; 
Die (nog zoo weinig maanden pas!) 
Aan vromen Guy door de echt verbonden, 
De huwlijksvreugd heeft ondervonden, - 
Of kwijnt het echtlijk heil zóó ras?... 

{==14==} {>>pagina-aanduiding<<}

Wat zijt ge bleek! Die blaauwende oogen 
Verloren zy dien tintelvonk, 
Waar levenslust en liefde in blonk? 
Een nevel heeft hen overtogen; 
Een tranenvloed ontstroomt hen nu - 
O Zeg, wat smart vermagerde u? 
Gy (gy een beter noodlot waardig) 
Wat bui viel, Lelie! zoo wreedaardig? 
En, Lam! wat stormwind was zóó ruw? 




VII.


De Maan was uit een nevel opgegaan; 
Haar breede schijf, min zilver nu dan goud, 
Dreef statig boven 't donker beukenhout, 
En drong haar licht door 't duister van de blaân. 
Elk heeft gewis, in menig stille nacht 
Zijns levens, tot haar lichtgloed opgezien, 
En by dien glans aan velerlei gedacht, 
Aan eigen, - aan haar schijnbaar lot misschien!? 
Daar zijn, die, by den aanblik van haar gloed, 
De liefdevlam versterken in 't gemoed; 
Daar is er, wien haar vriendelijke schijn 
Gelukkig, kalm, gerust en vroom doet zijn, 

{==15==} {>>pagina-aanduiding<<}

Ook hebben er der dweepzucht toegegeven, 
In 't staren naar dat plechtig voorwaart zweven; 
Daar is er, wie haar liefelijke gloed 
Zacht, veel (en onvoorzichtig!) droomen doet. 
Maar, waar ze ook 't hart van andren meê vervult, 
My wekt ze altijd het denkbeeld van Geduld. 
De zedige Beschroomde, die bescheiën, 
Met bleeke wang, aan de oosterkim verschijnt, 
Niet blinkend vóór een machtiger verdwijnt, 
En dàn! gesterkt door aller starren reien, 
Als die haar ongenoegzaamheid beseft. 
Zoo ziet gy haar den vromen strijd beginnen 
Met iedre wolk, die zich tot haar verheft, 
Gelaten zwichten, zedig overwinnen, 
En lijdlijk zijn in alles wat haar treft. 
Wat immer haar bedroeve, of kwelle, of trachte 
Te ontluistren en te dooven aan den trans, 
Indien ze slechts één straaltjen van haar glans 
Kan redden en doen schemeren, - de Zachte 
Weêrhoudt het niet van wie het smachtend oog 
Van de aarde tilt en opslaat naar omhoog, 
En iedre speling van haar gloed 
Brengt balsem voor 't bedrukt gemoed. 

{==16==} {>>pagina-aanduiding<<}

Zie, wel mocht zy vertroost zijn door die stralen, 
Die in den boog van 't hooge burchtraam zit: 
Nu eens het oog ten hemel heft en bidt, 
En dan de blikken neêr doet dalen 
Op 't zilver kruisbeeld in haar hand, 
Of op het snoer gewijde kralen, 
Uit cederhout van 't Heilig land, 
Met vrome teekenen besneden, 
Een kring van kinderlijke beden, 
In zusterlijk verband! 




VIII.


Wie was zy? - Een gevonden kind: 
Haar Moeder had haar nooit bemind; 
De Deernis had den ouderplicht 
Vervuld voor 't wreed verlaten wicht. 
Maar was zy van onzeker bloed, 
Haar schoonheid had dien ramp vergoed. 
Waar zich de mensch onmenschlijk toon', 
Daar wreekt Natuur zich van dien hoon; 
Zy, algemeene Moeder, neemt 
De kindren op aan moeders vreemd, 
En adelt met haar rijkste gaven 

{==17==} {>>pagina-aanduiding<<}

Dezulken vaak naar lijf en ziel, 
Wie zelfs geen moederborst mocht laven, 
Geen vaderkus te beurte viel. 
Een brave weduw had het kind 
Uit liefde en Godsvrucht opgenomen, 
En met een moederhart bemind: - 
Gods liefde helpt en sterkt de vromen; 
't Was of zijn zegen op haar kluis 
Verdubbeld rustte sints den morgen, 
Toen zy voor 't wicht begon te zorgen, 
Dat sints de lust werd van haar huis. 
En o! wie kan haar vreugd waardeeren, 
Wie, die haar hoogmoed schetsen kan, 
Die tóén haar hart mocht overheeren, 
Toen Guy, de Vlamingsche Edelman, 
Dat kind tot gade kwam begeeren, 
In spijt zijns adelijken bloeds, 
In spijt van zijn vergramde magen, 
Die hem zijn wapen schenden zagen, 
Haar beuren wilde op de echte koets, 
Haar waardig dacht zijn naam te dragen! 
Omdat zy schoon was? - Zeker niet. 
De schoonheid, waar het oog op ziet, 
Was te allen tijd', by alle standen, 

{==18==} {>>pagina-aanduiding<<}

Niet zeldzaam in de Vlaamsche landen; 
En hy, die zijn gelijke ontmoet 
In wie een Gravenhoed doet pralen, 
Zal 't oog zoo licht niet af doen dalen 
Op een van dubbelzinnig bloed, 
Als hy in de edelste jonkvrouwen 
De schoonste tevens mag aanschouwen. 
Neen! Machtelds vroomheid - dit-alleen 
Was 't wat den Edelman bekoorde, 
Waardoor zy hem een Heilge scheen, 
Die beter wareld toebehoorde. 
De Vroomheid, sints het menschdom viel, 
En de eerste reinheid heeft verloren, 
Een tweede reinheid van de ziel - 
Niet minder vreugd der Englenchooren! 
O Vroomheid! Vroomheid! Weet gy iet, 
Dat hemelscher kan zijn op aarde, 
Dan vroomheid, die den hemel ziet, 
En zich in deemoed openbaarde? 
Zy is iets vrouwlijks; nu, wat zou 
Daar schooners, heilgers, meer verhevens, 
Maar zediger en stiller tevens 
Op aard zijn dan een vrome vrouw? 




{==19==} {>>pagina-aanduiding<<}


IX.


En Guy was, van zijn eerste jeugd, 
In Godsvrucht opgegroeid en deugd; 
Hy was geloovig, niet als hy 
Die koel van hart en leêg van hoofd 
Slechts zegt: ‘mijn vader heeft geloofd, 
Mijn moeder bad, - geloven wy!’ 
Neen zijn geloof was levend; 't bloeide 
Door goede werken; zijn gemoed 
Bleef nimmer koud of laauw, maar gloeide 
Van Christelijken liefdegloed; 
Ja, die gestrengheid was de zijne, 
Die licht tot dweepzucht overslaat, 
Maar die, hoe hard ze somtijds schijne, 
Altijd een vroom gemoed verraadt. 
En daarom hield hy, alle dagen 
Ter vroegmisse ijvrig opgegaan, 
't Oog op de blonde maagd geslagen, 
En zag haar als een zuster aan. 
Geen' wie zoo'n heilge schroom bezielde, 
Wanneer zy 't outer nader trad; 
Niet een', die zoo eerbiedig knielde, 
Als zy haar rozenkralen bad; 

{==20==} {>>pagina-aanduiding<<}

Geen die zoo needrig, zoo boetvaardig 
Ter aarde neêrzonk voor 't Hoogwaardig; 
Geen' wie zoo'n huivring overviel, 
Wanneer de miskelk ingeschonken, 
En 't heilig bloed werd uitgedronken, 
Tot pand der redding van haar ziel! 
Guy was verrukt; hy had by velen 
Dien vromen zin vergeefs gezocht; 
En wenschte dat hy vinden mocht, 
Aan wie zijn harte meê te deelen; 
Met wie te bidden naar zijn wensch, 
En die verrukkingen te smaken, 
Die 't hart verheemlen van den mensch, 
En reeds in hope zalig maken! - 
Daar waren, die van stap tot stap 
Den snellen gang der liefde schetsten, 
En hoe zy stijgt ten hoogsten trap, 
Tot dat ze hartstocht wordt ten letsten; 
Wy schildren niet wat ieder man 
Gevoeld heeft, of gevoelen kan; 
Ook was er in de min van dezen 
Een reiner zin, een hooger geest, 
Zoodat zy een beschrijving vreest, 
Die licht.... beleedigend zou wezen. 

{==21==} {>>pagina-aanduiding<<}

Zijn liefde scheen van hartstocht vrij, 
Zy kende scherts noch kozery; 
Haar scheen niets zinlijks aan te kleven; 
Aan velen scheen zy veel te koel, 
En slechts een broederlijk gevoel, 
Door weêrzijdsch' eerbied opgeheven; 
Een kalme teêrheid, die den gloed 
Der opgebruischte drift niet kende, 
Zich enkel tot de zielen wendde, 
En geen gebied voerde over 't bloed. - 
Hoe 't zij, die Guy, die alle dagen 
De schriften ijvrig onderzocht, 
Des pelgrims voetzool had gedragen, 
En 't heilig graf aanbidden mocht; 
Hy, van wien allen lang voorzagen 
Dat hy, als menschenschuwe klerk, 
Zich toe zou wijden aan de kerk; 
Het monnikskleed eens aan zou gorden, 
De wareld in een cel ontgaan, 
Een dweeper, of een Heilig! worden, 
Nam 't Sacrament des Huwlijks aan. 
Hy trouwde Machteld, maar ontvluchtte 
Zijn goedren en zijn land, omdat 
Hy 't toornen van zijn maagschap duchtte, 
Wier trots hy dus beleedigd had. 

{==22==} {>>pagina-aanduiding<<}

Haar wrevel en haar haat ontweken 
Trok hy naar noordelijker streken, 
En vond in 't ledig slotgebouw 
Van Poelgeest 't lachend huwlijks-Eden, 
Smaakte al der liefde zaligheden, 
En d'aardschen hemel van de trouw. 




X.


Maar nu? - Maar nu! - Sints zeven weken 
Heeft hem zijn Machteld niet gezien. 
‘Hy was van 't huis verreisd misschien? 
Zijn afzijn deed haar 't harte breken?’ 
- Neen , neen! Ditzelfde slotgebouw 
Besloot den Vlaming en zijn vrouw. 
Maar hy onttrok zich aan haar oogen, 
In d'onbewoondsten hoek van 't slot, 
Waar niemand, naar zijn streng verbod, 
Hem voor 't gezicht zou komen mogen, 
Dan hy, die hem, na elke nacht, 
Een bete broods en water bracht. 
Wat was van dit gedrag de rede? 
Geen stervling die het wist; en zy 
Die hem beminde althands niet. Hy? 
Hy leefde op 't slot met elk in vrede; 

{==23==} {>>pagina-aanduiding<<}

Hy was gelukkig; dikwijls had 
Hy 't haar betuigd; zijn oogen zeiden 
't Aan ieder, die hem nader trad; - 
En kan een helder oog misleiden? 
Neen vroomheid, vriendschap, ernst, verdriet, 
Dat alles kan vermomming wezen, 
Alleen 't genoegen huichelt niet, 
Maar laat zich op het voorhoofd lezen. 
Daar is een straal van vriendlijk licht, 
Die schijnt om 's blijden aangezicht, 
En lieflijk blonk hy over dezen, 
Terwijl uit al zijn trekken sprak 
Dat hem niets kwelde, niets ontbrak. 
Maar nu! - Helaas, voor zeven weken, 
Was hy des avonds onverzeld 
De lage zijpoorte uitgesneld, 
En zonder tot zijn gâ te spreken. 
Hy kwam, by 't vallen van de nacht, 
Op 't huis terug, waar hy met beven 
En angst door Machteld werd gewacht. 
‘Wat had zoo laat hem uitgedreven?’ .... 
Daar wàs hy: - wonder klonk zijn taal! 
‘Men breng my licht in de oosterzaal! 
Mijn tabbaart; dronk noch avondmaal! 
Bid de eedle Vrouw, vóór ik 't begeere, 

{==24==} {>>pagina-aanduiding<<}

My niet te naadren. Ik verzoek 
Mijn Bijbel en Getijdeboek, 
Breng die. 'k Beveel haar aan den Heere!’ 




XI.


Zoo sleet de Vlaming dag aan dag, 
In vaste en eenzaamheid, 
De dienaar, die hem 's morgens zag, 
Bracht altijd kort bescheid, 
Als Machteld, met gesmoorde stem, 
Hem schreiend' vroeg; ‘Hoe vondt gy hem?’ 
Het andwoord was verscheiden: - Meest 
Was 't in den eersten tijd: ‘Hy leest.’ 
Maar later kwam hy vaak verschrikt 
Terug; dan had zijn Heer 
Hem norsch of grimmig aangeblikt; 
En eindlijk wist hy naauwlijks meer 
Wat andwoord hy der teedre vrouw, 
In haar bezorgdheid, geven zou. 
- ‘Uw Heer spreekt in zich zelv' -’ ‘Hy trad 
De kamer haastig door.’ - ‘Hy zat 
Daar roerloos neder.’ - ‘Hy gebood 
My daadlijk heen te gaan.’ - ‘Zijn mond 
Sprak woorden die ik niet verstond.’ - 

{==25==} {>>pagina-aanduiding<<}

- ‘Bleek is hy als de dood.’ 
Maar als, des avonds om den haard, 
De kring der Dienstbren was geschaard, 
Dan werd aan dergelijk bericht 
Geheel een fabel toegedicht: 
Dan werd er fluisterend gegist, 
Naar de oorzaak die geen hunner wist. 
Dan werd op lagen toon gemeld 
Hetgeen in d'omtrek werd verteld: 
De een zei: ‘hem was voor vast verhaald, 
Hun Heer had 's avonds omgedwaald, 
En op zijn weg een Heks gezien, 
Die hem betooverd had misschien!’ 
Een ander zei: ‘dat in de nacht 
Een vreemde brief was aangebracht; 
En dat hy, slaaploos, aan de poort 
Verdacht gerammel had gehoord, 
En luide stemmen in een taal, 
Die hy niet kende, in de oosterzaal. 
Alom werd dit voor waar geächt, 
De Vlaming was in 's Boozen macht, 
En, 't zij hy schuldig ware of niet, 
De Duivel voerde op hem gebied. 
Ja, schoon 't door velen werd weêrsproken, 
Dees had een zwaren stap gehoord, 

{==26==} {>>pagina-aanduiding<<}

Hem - had een blaauwe vlam gegloord; 
Zy - had een zwavellucht geroken, 
Die in den gang haar tegenstoof; - 
O Onverstand en Bygeloof! 




XII.


Maar zoo gy in dees kouden tijd 
By 't ongeloof van onze dagen, 
Geen twijfelaar aan alles zijt, 
Wat ooit den pols met voller slagen 
Doet kloppen en het hart verblijdt! 
Of zoo u ooit de Ervaring streelde, 
Hoe teêr, hoe innig, hoe getrouw, 
De liefde zijn kan in een vrouw, 
Dan zal de erinring zulker weelde 
U doen beseffen hoe de smart 
Thands knagen moest aan Machtelds hart. 
Zie! de onrust, die dat hart verteerde, 
Was als haar teedre liefde groot, 
Zy stierf een duizendvouden dood; 
Den dood slechts niet dien zy begeerde. 
Maar zóó geloovig was haar min, - 
Ofschoon een maalstroom van gedachten 
Haar duizlen deed by dag en nachten, - 

{==27==} {>>pagina-aanduiding<<}

Daar sloop geen argwaan tot haar in! 
Geen achterdocht, geen kwaad verdenken 
Van hem, die haar toch wreed verliet; - 
Neen, zy begreep zijn opzet niet, 
Maar 't kon haar trouw geen hairbreed krenken! 
‘Eens!’ - dacht zy - ‘eens! - het ga hoe 't ga, 
Eens zal de Dierbre zich verklaren, 
Eens moet zich 't raadsel openbaren, 
Maar, Hemel! zij het niet te spâ! 
Mijn kracht begeeft me, zal me ontzinken, 
'k Wil sterven, 'k zal 't, en ras misschien! 
Maar laat my eens hem wederzien, 
Dan wil 'k, o dood! uw beker drinken: - 
Doch Heere! laat uw wil geschiên!’ 
Vaak sloop zy naar den kleinen toren, 
Den toren boven de oosterzaal, 
Om daar den voetstap maar te hooren 
Van haar onzichtbaren gemaal. 
En dikwijls lag zy gantsche nachten 
Geknield en bad met luider stem, 
Soms voor zich-zelv', maar meest voor hem, 
Het middenpunt van haar gedachten. 
Dus bad ze ook heden, 't weenend oog 
Op 't zilvren crucifix geslagen: 
‘Heer! geef my kracht mijn kruis te dragen, 

{==28==} {>>pagina-aanduiding<<}

Hoe zwaar 't my arme vallen moog!’... 
 
Daar treedt de Dienaar voor haar oogen; 
‘Wat brengt gy, Wolfert! kwaad of goed? 
Gy schijnt ontsteld - spreek uit - schep moed! 
Wat zou my meer verschrikken mogen? 
Uw Heer....’ 
‘“Hy laat -”’ 
‘My roepen?’ 
‘“Ja.”’ 
‘Terstond?’ 
‘“Hy eischt u daadlijk.”’ 
‘'k Ga.’ 
 
Neen! in haar zetel zonk zy neder, 
Bedekte 't aanzicht, weende luid: 
‘Helaas!... ik - durf niet!’ snikte ze uit; 
Maar ras verhief de Vrouw zich weder. 
Gesterkt rees ze en met waardigheid 
Van d'eiken zetel, wischte de oogen, 
En sprak bedaard en onbewogen: 
‘Wèl; licht my vóór; ik ben bereid.’ 






{==31==} {>>pagina-aanduiding<<}

Guy.


XIV.


Met huivring trad zy in die zaal. 
Het was er donker. Niet één straal 
Van licht, die door 't behangsel drong, 
Dat voor de naauwe vensters hong; 
En Machteld zag, in dit gebied 
Van duisterheid, haar gade niet. 
Onzeker tastte zy in 't rond, 
Tot dat haar hand een zetel vond; 
Zy sloot het oog, en siddrend zat 
De jonge Burchtvrouw neêr en bad. 
De Vlaming, (zoo hy waarlijk daar 
Aanwezig was!) sprak niet tot haar; 
Zy werd geen ademtocht gewaar; 
Ook zy dorst naauwlijks aadmen, dorst 
Niet zuchten, schoon haar enge borst 
Door siddring werd benaauwd en vrees, - 

{==32==} {>>pagina-aanduiding<<}

O! In die stilte was iets wreeds! 
Maar eindlijk noemde een kranke stem 
Haar naam - ja! zy herkende hem! 
Wel was de droevigheid des toons 
Waarop hy sprak iets ongewoons, 
Maar toch, de naam werd teder, zacht 
En zonder stroefheid uitgebracht. 
't Was Guy! - haar Guy! Heur vrees verdween: 
Hy moest by 't venster staan, naar 't scheen, 
En ijlings vloog zy derwaarts heen. - 
Zy vond hem - leenende aan den wand, 
Het hoofd verborgen in de hand; - 
Zy sloeg haar armen om zijn leest, 
En hield hem aan haar hart gedrukt, 
En was zoo zalig, zoo verrukt, 
Als waar heur gade dood geweest, 
En nu, na hopelooze smart, 
Teruggegeven aan heur hart. 
En ook die Gade-zelf - hy scheen 
Veeleer een lijk, een beeld van steen, 
Door zucht noch kus verwarmd; 
Zoo onbeweeglijk stond hy daar, 
Als werd hy kus noch Gâ gewaar, 
En in zijn slaap omarmd. 

{==33==} {>>pagina-aanduiding<<}

Maar toen de lieve, teedre vrouw 
Zijn aangezicht ontdekken wou, 
Was 't of hem, plotseling ontwaakt, 
Een gifte slang had aangeraakt, 
En hy verschrikte; snel en stug 
Stiet hy haar tederheid terug; 
Hy wendde 't hoofd; voorkwam den kus, 
Die op zijn lippen dalen moest, 
En sprak op harden toon en woest: 
‘Neen; Machteld! niet aldus.’ 




XIV.


Een pauze volgde. Machteld schreide. 
Haar raadselachtige Echtgenoot 
Trad naar de deur der zaal en sloot 
Die op haar grendel; hy verbeidde 
Een oogenblik op afstand; kwam 
Tot haar terug met groote schreden, 
En plaatste zich by 't venster; nam 
't Gordijn en rukte 't naar beneden. 
 
Nu stroomde 't licht der volle maan 
De duisternis dier zale binnen, 

{==34==} {>>pagina-aanduiding<<}

En Machteld zag hare egade aan: 
Hoe schokte de aanblik haar de zinnen! 
Dat trillend, scheemrend, zieklijk licht 
Viel helder op zijn aangezicht, 
En spreidde om 't hoofd een bleeke glans, 
Gelijk eens Heilgen stralenkrans. 
Niet heilig scheen dit aangezicht 
En aaklig blonk het dus verlicht. 
Hy was vermagerd sints den dag, 
Dat hem voor 't laatst zijn gade zag: 
De bleeke wang was weggeslonken, 
Het helder oog scheen ingezonken, 
En wild en schriklijk zag hy rond; 
Ja, daar was wanhoop in zijn blik, 
Op 't fronsend voorhoofd angst en schrik, 
En hardheid om zijn mond. 
Wild vielen baard en lokken neêr; 
Hun koolzwart, glinstrende in dat licht, 
Gaf aan dat uitgevast gezicht 
Verschrikkingen te meer. - 
Dus zag hem Machteld voor zich staan, 
En dus verlichtte hem de maan. - 
 
Zy, bleef in 't donker; want de straal, 

{==35==} {>>pagina-aanduiding<<}

Die schuins naar binnendrong, 
Verlichtte alleen maar heur gemaal, 
En stuitte waar, aan 't eind der zaal, 
Een beeltnis aan de wanden hong. 
Het was zijn vaders beeltnis: hy 
Was jong nog op die schildery; 
Bloothoofds, in 't harnas stond hy daar, 
Een rustig man van dertig jaar; 
En vriendlijk werd zijn kalm gezicht 
Beschenen door dien straal van licht. 
O, Hoe gants anders dit gelaat 
Dan dat van die aan 't venster staat! 
Zijn oog was klaar, zijn schedel blond, 
Een stille lach speelde om zijn mond, 
Daar was een blijde rustigheid 
Op al zijn trekken uitgespreid.... 
Zie! schriklijk was dat onderscheid 
Van zoon en vader! 
't Scheen ook dat 
Dit denkbeeld Guy getroffen had; 
Want vaak hield hy den blik gericht 
Naar dat bedaarder aangezicht; 
Hoe wild het door de kamer vloog, 
Die beeltnis trok gestaâg zijn oog. 

{==36==} {>>pagina-aanduiding<<}

Maar ijlings zag hy Machteld aan, 
En zóó, dat hy den schedel boog, 
Als om haar vorschend gâ te slaan. 
O! Daar was angst, ontzetting, schrik, 
Verwijt en vonnis in dien blik, 
Hy was voor haar niet uit te staan! 
't Was of dat vreeslijk oogelicht 
Verteerend brandde op haar gezicht. 
Hy had geen deernis: streng en straf 
Hield hy 't gelaat tot haar gericht; 
Maar eensklaps grijpt hy 't siddrend wicht 
By d'arm, en stoot haar van zich af. 




XV.


Een denkbeeld ging haar door de ziel! 
Het was een vrouwlijk denkbeeld, dat 
Tot nog haar niet getroffen had, 
Maar nu, een lichtstraal, op haar viel. 
Zy sloeg een smeekend oog op hem, 
Die dus haar van zich stiet, 
En sprak met diepbewogen stem: 
‘Ik heb mijn vroegre schoonheid niet!’ 

{==37==} {>>pagina-aanduiding<<}

‘“Uw schoonheid”’ - riep hy - ‘“vraagde ik ooit 
Hoe u de hemel had getooid? 
Uw jeugd heeft nooit my aangetrokken! 
Voorwaar, geen vlechtinge der lokken, 
Geen blinkend kleed, geen gouden pracht, 
Behaagden me ooit in uw geslacht! 
't Verborgen hart, de stille geest, 
Bekoorden my in Machteld meest. 
Zy waren 't, die mijn ziel - verleidden,.... 
En nu - indien gy weten moet - 
Wat hier mijn hart verkrimpen doet.... 
Rampzalige! het geldt ons beiden!”’ - 
 
Hy trok haar tot zich, blikte in 't rond, 
En neep haar arm met kracht, 
Bracht aan heur oor zijn bleeken mond, 
En zei toen fluisterende en zacht: 
‘“'k Geloof - dat wy... verdoemd zijn!”’ 
 
Wat? 
Zei vrome Guy de Vlaming dat? 
Verdoemd? Verdoemd! Tot Machteld? Neen! 
Dat zeggen was niet wat het scheen. 
En toch, haar Egâ sprak het uit, 

{==38==} {>>pagina-aanduiding<<}

Dat hartdoorsnijdend wangeluid. 
Dat woord, zijn blik, zijn woest gezicht - 
O! Alles werd haar schriklijk licht! 
Op eens bevroedde zy de kwaal 
Van dien rampzaligen gemaal; 
En Machteld hief zich op met kracht, 
En zag haar gâ met moed en strak 
In 't rustloos warend oog, en sprak: 
‘Wat heeft in dien staat gebragt? 
Gy ijlt - gy zijt onzinnig.’.... 
 
‘“Neen;”’ - 
Was 't fluistrend andwoord - ‘“nu nog niet! 
De Booze heeft een kort gebied, 
Hy laat by wijlen my alleen. 
Straks zal hy keeren. O! ik ken 
Hem reeds en weet zijn tijd; - 
Ik weet in welk gevaar ge zijt 
Zoo ras ik weêr.... bezeten ben! 
Maar nu - maar nu - Wees niet vervaard, 
Ik ben.... bedaard. - 
 
Hy poosde. ‘“Daar zijn oogenblikken,”’ - 
Dus ging hy voort op kalmer toon, - 

{==39==} {>>pagina-aanduiding<<}

‘“Die ik niet afwacht zonder schrikken.... 
En toch, ik ben ze reeds gewoon! 
En nu - o! denk niet dat ik ijle - 
Gy ziet my in de goede wijle, - 
't Is vreeslijk, Machteld! maar 't is waar. 
Ik wilde 't u verzwijgen, maar 
Ik kòn het niet. Het is gesproken; 
't Woord is zijn kerker uitgebroken!.... 
En, beter is het dat gy 't weet 
Voor gy Gods vonnis tegentreedt! 
Wy zijn -”’ 
 
Hy zweeg. Niet andermaal 
Kon hy die schrikbre klanken uiten, 
De vreeslijkste in der menschen taal, 
Sints 't Eden achter hen moest sluiten, 
Waarin dat heilvernielend woord 
Reeds door de Slang was aangehoord. 
En zeker 't sloot ons allen buiten, 
Indien niet Godes heilgenâ 
Gebleken was op Golgotha. 




{==40==} {>>pagina-aanduiding<<}


XVI.


Hy zweeg en trad de kamer door, 
En zag haar lang en peinzend aan, 
En lei der vrouw de Heilge Blaân, 
In 't afschrift der Vulgata, voor: 
 
‘“hier staat het, Machteld! hier! Geschreven! 
Wisch my die lettren, zoo gy kunt! 
Ik heb een gruweldaad bedreven, 
Die ons geen uur van rust vergunt. 
De Heer zal ons verdoen, voor de oogen 
Der kindren onzes volks; zijn vloek 
Is op ons. Maak my dit ten logen! 
Wisch my die lettren uit dit boek! 
Ha! 'k heb, sints de eerste kinderdagen, 
Zijn woorden in mijn hart gedragen, 
En voor zijn outer neêrgeknield. 
'k Heb, en van vrómen geest bezield, 
Gebiecht, gevast, geboet, gebeden, 
Den Duivel en mijn vleesch bestreden; 
Ik heb van wat de Kerk beval 
Geen enkle letter overtreden! 
De ketters haatte ik bovenal! 

{==41==} {>>pagina-aanduiding<<}

Ik heb, in négen Vlaamsche steden, 
Een zuivergouden kandelaar 
Doen zetten op het Hoogaltaar. 
'k Heb, met ruw linnen om de leden, 
Geknield by 's Heilands dierbaar graf, 
En op Calvarië gebeden; 
En 'k lei den pelgrimstaf slechts af, 
Om 't slagzwaard aan de heup te gorden, 
Om schrik des Islamiets te worden, 
Der Mooren geessel, vloek en straf! 
En nu! - Dit alles zal niet baten. 
Ik heb het heilig pad verlaten. 
Ik ben gevallen, diep - ja! diep! 
Ik keerde me af waar God my riep, 
Ik heb gezondigd, boven máten! 
'k Had me, op den steilen Libanon, 
Een naakte grotte moeten kiezen, 
En niet een enkel uur verliezen, 
Dat my den Heere heilgen kon. 
Ik had, de stinkende aard ontvloden, 
In boete, vaste en lichaamspijn, 
Den ouden Adam moeten dooden, 
Den Heilgen Geest deelachtig zijn! 
Ik had der wareld moeten sterven, 

{==42==} {>>pagina-aanduiding<<}

En Christus leven; àl mijn tijd 
Besteden tot den goeden strijd, 
Om eens de groote kroone te erven, 
Den Uitverkoornen weggeleid! 
Maar 'k heb - wie hoort het zonder beven? - 
'k Heb op zoo groote zaligheid 
(Verworpeling) geen acht gegeven. 
'k Was als de rijke jongeling, 
Die weenend van den Meester ging! 
Mijn heiligheid van vroeger dagen 
Is uitgewischt en weggedaan, - 
'k Ben op mijn pad niet voortgegaan, 
'k Heb Christus 't kruis niet nagedragen; 
Ik ben by die van verre staan. 
Ik was het, die met 't zwaard zou slaan, 
En zóó lafhartig rugwaart, deinsde, - 
Voor my ook kraaide de uchtendhaan, 
Maar vond berouw noch boetetraan - 
O, Fariseër! o, Geveinsde! 
O, Valsche, huichlende Apostaat! 
Gy werd gedoemd tot erger kwaad! 
'k Moest daarom, dáárom, wederkeeren, 
U zien - God, u! - en u begeeren! 
Omdat ik afweek van mijn pad, 

{==43==} {>>pagina-aanduiding<<}

Moest my mijn vleesch geheel verderven, 
Mijn ziel bevlekt zijn met een klad, 
Die nooit vergifnis zou verwerven. 
Ik die den Geest kon, dorst weêrstaan, 
Moest - en zijns ondanks - tot de horden 
Des Satans opgeschreven worden, - 
Uw oogen.... Zie my zoo niet aan! 
Noch ween! - Gy zondigt met die traan; 
Gy schreit slechts om uw lot en 't mijne; 
Gy weent niet om uw zonden; nu! 
Alleen die tranen voegen u, 
Maar dat alle andre rouw verdwijne! 
Uwe oogen, zegge ik, hebben my 
Doen vallen, doen verzinken; gy 
Hebt my verstrikt door toovery.... 
Ik minde u, om uw vroomheid - 't zij! 
Ook zulke liefde was misdadig! 
Want alle liefde was ons dood 
En hel! - Vrouw! onze schuld is groot - 
O God! wees harer ziel genadig!”’.... 
 
‘Helaas! dat ik u vallen deed, 
Dat ge om mijn liefde gaat verloren, 
Dat is wèl schriklijk om te hooren, 

{==44==} {>>pagina-aanduiding<<}

Dat is wèl schriklijk, Guy! en wreed! 
Maar 't zij zoo; schoon ik nog niet weet 
Wat zonde of misdaad daar kon steken 
In reine min voor u te kweeken, 
Zoo één - ik was het die misdeed. 
Doch met wat naam ze uw Godsvrucht heet, 
Die zonde kan my niet berouwen, 
Noch doet my vreezen; de Almacht weet 
Wat liefde is voor het hart der vrouwen! 
Welnu; ik draag de schuld alléén; 
Ik kan, ik wil, ik moet ze dragen; 
Werp ze op my - en verlaat my! Neen, 
'k Ontroof geen uwer levensdagen 
Den Heere. 'k Sta aan Hem u af; 
'k Wil my van 't offer niet beklagen; 
Ik bid slechts een vroegtijdig graf. 
Gy - immers is 't nog tijd van boeten? - 
Gy, vraag den Heilgen Vader wat 
Uw misdaad zal verzoenen moeten, 
En keer terug op 't heilig pad. 
De Heer, van wien ge u af moest wenden 
Om my rampzalige aan te zien, 
Zal u nog eens den Trooster zenden, 
En onbekrompener misschien! 

{==45==} {>>pagina-aanduiding<<}

Zoo gy een gruwel hebt bedreven 
Door Machteld lief te hebben, - haat 
Veracht, - vervloek haar heel uw leven.... 
- Neen.... Neen, vergeet haar -’ 
 
‘“'t Is te laat.”’ 




XVII.


Toen volgde er een langdurig zwijgen, 
Als op zoo'n uitspraak volgen moet. 
De wanhoop kan niet hooger stijgen 
Dan waar men deze hooren doet. 
te laat - Noodlottig woord in 't leven, 
Waar niets zoo duur is als de tijd, 
En ge immer in verzoeking zijt 
Hem ongebruikt terug te geven. 
te laat - Verschriklijk! Zoo gy immer 
Die woorden tot u-zelven spraakt - 
O, Ik bezweer u doe het nimmer 
Waar 't boeten of bekeeren raakt! - 
 
Maar Guy; hy had het uitgesproken, - 
De gruwel, dien hy zich verweet, 

{==46==} {>>pagina-aanduiding<<}

Moest door een eeuwigheid van leed 
Vergolden worden en gewroken! 
En Machteld? Machteld! ach zy wist 
Niet wat; het werd haar langs hoe banger; 
Hetgeen zy vroeger had gegist 
Geloofde zy nu naauwlijks langer; - 
Neen! Neen! onzinnig scheen hy niet; 
Maar kon hy schuldig zijn aan iet 
Dat geen genade kon verwerven? 
En kon hy zonder hope sterven?.... 
Het werd haar licht in 't hoofd; de kracht 
Ontzonk haar; schoon zy mijmrend zat 
En peinzende, naar 't scheen, zy dacht 
Aan niets; zy weende zelfs, noch bad: 
Zy hield den doffen blik ter aarde, 
Of zag haar onverstaanbren gâ 
Met ziellooze oogen rustloos na, 
Wanneer hy door de kamer waarde, 
Of plotsling stilstond om haar aan 
Te staren en weêr voort te gaan. 
Soms; schoon het in die ernstige uren, 
En in zijn toestand, wonder scheen; 
Stond hy op dwaze nietigheên 
Aandachtig de oogen uit te turen, - 

{==47==} {>>pagina-aanduiding<<}

Betrachtte een luchter, of bezag 
Een veder, die op tafel lag; 
Of volgde met de vingerspits 
Den omtrek van een vensternis; 
Of zag by 't maanlicht doelloos uit; 
Of maakte trekken op de ruit; 
Of, naar het scheen, bedacht zich weder, 
En trad weêr rustloos op en neder. 




XVIII.


Maar plotsling voor haar stilgestaan, 
Zag hy zijn egâ toornig aan, 
En sprak op schorren toon, die van 
Lang zwijgen blijk gaf: ‘“Andwoord dan!”’ 
 
Ze ontwaakte: ‘Wat?’ 
 
‘“Wat? Vroeg ik niet 
Wat op uw bruidsdag zij geschied?”’ 
 
‘Mijn bruidsdag?’ 
 
‘“Gy vergat misschien! 

{==48==} {>>pagina-aanduiding<<}

Gy hebt een vreemde Vrouw gezien?”’ 
 
‘Des vroegen morgens, - een Heidin; 
Zy drong zich onze woning in....’ 
 
‘“En wat heeft ze u gezegd?”’ 
 
‘Zy sprak - 
Maar 'k sloeg een kruis; 'k geloofde niet; 
Geen Heiden, die 't verborgen ziet! - 
‘“Uw huwlijk is vervloekt.”’ Zy brak 
Twee rozen van een zelfde tak; 
Zy bracht de bloemen tot elkander, 
En zy ontblaârde de een met de ander, 
Toen blies zy in de losse blaân; 
‘“Zoo zal het u en hem vergaan! 
Gedenk aan Maraas woorden....”’ 
 
‘“Zy?”’.... 
 
‘Verdween.’ 
 
‘“En dit verzweegt ge my?”’ 

{==49==} {>>pagina-aanduiding<<}

‘O, Ik wist beter! wist ik niet 
Dat de Almacht op ons nederziet; 
Dat reine liefde ons hart verbond; 
Dat God de Heer zijn zegen zond; 
En wat gemaal my had gekozen?’.... 
 
‘“Neen! dat, rampzaalge! wist gy niet! 
O Duidlijk teeken van de rozen! 
Wil Machteld zien wat dat bediedt?”’ 
 
Hy wees, met uitgestrekte hand, 
Haar naar den wand: 
‘“Zie, Machteld! Zie, by 't licht der maan, 
Die beelt'nis aan!”’ 
 
‘Het is uw vader.’ 
 
‘“Ja, en de uwe! 
Verschrik niet, gil niet, sidder niet! 
Wat baat of men terugge gruwe, 
Als men zijn vonnis voor zich ziet?”’ 
 
Zy zag hem aan met strak gezicht: 
‘En van waar kwam u dit bericht?’ 

{==50==} {>>pagina-aanduiding<<}

‘“Van haar, die van een zelfden tak 
De twee vervloekte Rozen brak. 
Rampzalige! voor zeven weken, 
Kwam zy voor 't eerst in deze streken, 
En vergde my in 't beukenwoud 
Een onderhoud. 
Uw Moeder, - sprak zy, - is gestorven; 
'k Ben half ontslagen van een eed, 
Die my tot nog toe zwijgen deed, 
Wat u en Machteld heeft verdorven. 
Uw Egade is uw Vaders kind; - 
Hy heeft een Vlaamsche maagd bemind; 
Zy stierf in 't kraambed voor mijn oogen; 
Ik legde 't wicht te vondling; 'k zag 
Het wel verzorgd den andren dag, 
En ben uit Vlaandren weggetogen. 
Na achttien jaren kom 'k weêrom, 
En vind u Machtelds Bruidegom. 
Maar 'k had uw vader d'eed gezworen, - 
En 'k was uw vader dier verplicht, 
Hy redde my van 't veemgericht, 
Dat nooit uw moeder dit zou hooren, 
Noch iemand hier op aarde; 'k acht 
Een eed - hoe dier - van weinig kracht, 

{==51==} {>>pagina-aanduiding<<}

Omdat ik niets voor heilig reken, 
Maar 'k wilde eens dezen eed niet breken! 
Toch heb 'k uw Bruid gewaarschuwd; zy 
Sloeg, (vrome!) geen geloof aan my; 
En als de Zuster zóó de Broeder. 
Maar zie uw Vaders ring tot pand 
Der waarheid; 'k trok hem van de hand 
Van Machtelds vroeg gestorven moeder; 
Ik droeg hem over zee en land! 
Thands wil 'k en moet dit huwlijk breken, 
Ik keer terug na zeven weken, 
En zoo ge uw zuster nog verzweegt, 
Wat schuld op uw geweten weegt, 
Zoo zal ik zelve tot haar spreken! 
 
Welnu! straks koomt zy! Vijftig dagen 
Heb ik in wanhoop doorgebracht, 
Doch 'k heb uit deernis nog gewacht, 
U eerder voor mijn oog te dagen.... 
Maar zy zal hier zijn - heden nacht! 
Hoe zullen wy haar blik verdragen? 
Thands weet gy alles, - uw geslacht, 
Uw schuld, uw gruwel, onze schande! 
Ha! hoe zal 't klinken door den lande, 

{==52==} {>>pagina-aanduiding<<}

Tenzij we - als onze Vader deed - 
Dit vrouwmensch beedlen om een eed. 
Het is verschriklijk. Machteld! waren 
Ooit zondaars zondiger dan wy? 
Sta my zoo dom niet aan te staren! 
Maar andwoord, andwoord, vonnis my! 
O Laat my, in dees helsche stonde, 
Niet met mijn wanhoop dus alleen! 
Spreek! gy hebt aandeel in de zonde; 
Gevoelt gy al haar schriklijkheên! 
Spreek! gil als ik: wy zijn verloren! 
Roep al uw siddrend' afkeer uit! 
'k Omarmde een zuster in een bruid; 
Moet ik dan alles u doen hooren? 
Gy slaapt! op zondares! ontwaak! 
Niet mijne alleen, 't is uwe zaak! 
Ik wil alleen niet langer spreken - 
Ik dorst naar woorden uit uw mond.... 
O Zwijg niet - andwoord! geef een teeken 
Van afschuw voor dit echtverbond!”’ 




{==53==} {>>pagina-aanduiding<<}


XIX.


Dan Machteld zat als zonder leven: 
Een schoone doode; pijnlijk schoon! 
Maar, als door hooger geest gedreven, 
Riep ze eensklaps uit op kalmen toon: 
‘Wy hebben onbewust misdreven: 
De Heere, Guy! kan òns vergeven.’ 
 
‘“U? mooglijk Machteld! maar verstond 
Gy geen der woorden uit mijn mond? 
Ik, ziet gy, moet verdoemd zijn, ik 
Moest vallen in dien helschen strik. 
Ik heb der Geest weêrstaan; toen is 
Den boozen Vorst der Duisternis 
Deze almacht over my gegeven, 
En hem, hem kàn ik niet weêrstreven. 
Ik hinkte op twee gedachten. 'k Dorst 
De stem der roeping in mijn borst 
Ten halve eerst volgen, eindlijk smooren! 
My was de Kerk als Bruid beschoren; 
Ik heb die Bruid veracht: welnu! 
Ik kreeg een andre Bruid, in U; 
Ik had mijn wensch, - ik ga verloren! 

{==54==} {>>pagina-aanduiding<<}

Zoo vangt de Duivel d'Uitverkoren! 
Voor u, waardeer dien zegen wel! 
U blijven boeten en gebeden, 
U pelgrimstocht en kloostercel, 
Maar ik heb alle troost vertreden, 
Voor my niets anders - dan de Hel! 
 
Wel heugt my die gevloekte dag, 
Toen ik gestraft werd voor mijn zonden; 
Toen ik met u voor 't outer lag, 
En we ons te saam in d'echt verbonden: 
De zon verspreidde een waatrig licht; 
De sneeuwvlok stoof ons in 't gezicht; 
De wind, als wy 't portaal inkwamen, 
Zoog achter ons de kerkdeur dicht, - 
Wat rammelden die vensterramen! 
Hoe zalig, hoe verrukt ik scheen, 
Het was my, by ons binnentreden, 
Toch eensklaps of wy zwaar misdeden, 
Het hart kromp my van schrik inëen. 
Ook waren we in die kerk alléén. 
Een ander voert, met vlugge schreden, 
Een magen- en gespelen-stoet 
Den knecht des Heeren te gemoet, 

{==55==} {>>pagina-aanduiding<<}

Geen mensch mocht onze zij bekleden: 
Ons huwlijk had mijn naam bevlekt, 
Mijn Moeders gramschap opgewekt, 
En nu - wy wéten 't nu - met reden, 
Schoon voor haar zelf dan ook bedekt. 
't Was of het waslicht niet wou branden; 
De choorknaap (weet gy 't?) kwam te laat; 
Scheef zat des Priesters plechtgewaad; 
De trouwring viel hem uit de handen; - 
'k Zag al die wenken, my voor 't laatst 
Nog door mijn goeden geest gegeven; 
Maar 'k werd tot voortgaan aangedreven: 
De Duivel had mijn hart verdwaasd. 
Nog toen ik u mijn rechter gaf, 
Ging my een huivring door de leden, 
Als waar die plechtigheid me een straf: 
Ik hoorde niet naar 's Priesters reden. 
Ik dacht.... aan dingen van 't voorleden, 
Die niet behóórden by dat feest; 
Op 't laatst - ik zag mijn Vaders geest 
My fronsend, dreigend tegentreden; 
Juist sprak de Priester 't amen uit; 
En ik trok henen met - mijn.... Bruid; 
Mijn vonnis was volbracht, en ik 

{==56==} {>>pagina-aanduiding<<}

Rampzalig sints dien oogenblik....”’ 




XX.


't Was of zich zijn gelaat verzachtte, 
Waarop een vriendlijker gedachte, 
Zich reeds by voorraad lezen liet, 
Als hy dus voortging: 
 
‘“Ween zoo niet!” 
Ach, ween niet! Doe my niet gevoelen 
Hoe teêr ik u heb lief gehad!.... 
En doe my niet bekennen - dat.... 
Die liefde nog niet kon verkoelen. 
Ik moet niets weten dan mijn schuld! 
Ik mag mijn vonnis niet verzachten, 
En als me een week gevoel vervult, 
Dan - O! Bestrijd het, al mijn krachten! 
Ook dit is uit den Duivel - Neen! 
Mijn zuster, Machteld! Ga nu heen! 
Ontvlucht my, - zij ons afscheid snel, 
Een kort - een koud - slechts één Vaarwel! 
Geen kus - ik kuste u zoo veel malen, 
In schuld en zonde en als uw Man, 

{==57==} {>>pagina-aanduiding<<}

Dat ik 't als Broeder nu niet kan.... 
Vaarwel! Laat my 't niet weer herhalen; 
Ik heb u lief dit oogenblik - 
Vlucht voor mijn toorn u weer verschrikk'! 
Ik voel den Duivel om my dwalen! 
Om Gods wil, Machteld! ga nu heen! 
O By die min, die eens ons blaakte, 
En ons zoo diep rampzalig maakte, 
Bezweer ik u, laat my alleen. 
God.... Maar van my geen zegen! Neen, 
Hy daalde op u als vloekspraak neder, - 
Vaarwel! Gy ziet my nimmer weder, - 
Noch hier, noch daar!... Ga heen, ga heen!”’ 
 
‘Nooit!’ - gilt ze, en werpt zich aan zijn voeten, 
En slaat haar armen om zijn kniên: - 
‘Niet dus is 't dat wy scheiden moeten! 
Ik wil mijn lieven broeder zien! 
Ik zal uw zijde niet begeven; 
Ik ben uw zuster: 'k deel uw lot, 
Dat kàn niet zondig zijn voor God; 
Ik mag als zuster voor u leven. 
Ik deel uw misdaad en uw straf! 
Ik sta u nimmer, nimmer af. - 

{==58==} {>>pagina-aanduiding<<}

Ik poog uw jammer te verzoeten. 
Wy zullen saam den gruwel boeten! 
Wy zullen boeten tot ons graf! 
De Heer zàl zich verbidden laten - 
Maar kan geen poenitentie baten, 
Moet gy rampzalig zijn; welnu 
Ook dat.... (God!) - ja, ook dat met u.’ 




XXI.


De dweeper zag haar teder aan; 
't Was of 't beklemd gemoed 
Zich zou ontlasten in een traan, 
Misschien een tranenvloed! 
Maar eensklaps! God! wat ommekeer! 
Zijn gitzwarte oogen schittren weêr, 
Maar van nog woester gloed! 
Een koude siddring doet hem beven, 
Hy strekt zijn armen krampig uit, 
En houdt ze dreigende opgeheven, 
Zijn mond gaapt naar 't geluid. 
Zijn wang vervalt; zijn schedel nijgt 
Ter aarde, en op zijn voorhoofd stijgt 
De wolk der razerny; 

{==59==} {>>pagina-aanduiding<<}

Geheel zijn lichaam schokt en trilt; 
Hy grijnslacht, schatert, kermt en gilt; 
Zijn duivel is naby. 
Hy schudt zijn zuster van zich; kruist 
De kamer, met gebalde vuist, 
En woeste stappen dóór; 
Zijn redevloed heeft slot noch zin, 
Hy mengt er vloek en scheldwoord in, 
En bijbeltexten, onvertaald 
En buitensporig aangehaald, 
Afgrijslijk voor het oor. - 
Maar, vrome Machteld bleef geknield, 
En merkte niet haar Egaâs woede, 
Doch bad, van hooger geest bezield, 
Om bystand tot d'Algoede. 
Zoo baden martlaressen vaak, 
Gebonden aan den gruwelstaak, 
En zagen, in 't gebed verzonken, 
Niet hoe de vlammen om haar blonken. 
 
‘“Zy komen”’ - zoo riep hy - ‘“wat komen zy vroeg! 
Laat af! uw nabyheid is foltring genoeg! 
Wijk achter my, Satan! gy kunt uw gebied 

{==60==} {>>pagina-aanduiding<<}

Wel voeren, wel foltren al zie ik u niet! 
............... 
Ha! tulband en heupzwaard gekromd als een maan! 
Ha! bloedige Bassa wat grijnst gy my aan? 
De held is gevallen en doemling als gy; 
Verheug u en schater, de hel is naby! 
‘Ook gy werd dan krank, en ook gy ons gelijk; 
Uw trots is geknot in dit duistere rijk, 
't Geklank uwer luiten’ - dus spreekt gy - ‘heeft uit, 
En maden en wormen verwachten hun buit! 
Hoe, Morgenster! vielt gy dus neêr van den trans? 
Hoe, zoon van den uchtend! hoe derft gy uw glans? 
O Gy die geen Heiden uw vloek hebt gespaard - 
Hoe vielt gy dus zelf, en vermorseld, ter aard?’ 
............... 
Ha! Priester in 't miskleed, vertoon uw gezicht! 
Uw vloek is vervuld en de hel u verplicht! - 
Zeg, ziet gy dien sleep niet van juffren in 't geel? 
't Zijn àllen mijn zusters in bruiloftsfluweel. 
- Geen rozen! geen rozen! neem weg uit mijn oog! 
Wat rozen beneden en rozen omhoog! 
Geen teeken des kruices! Daar staat een Heidin - 
Ik kan aan haar zijde de kerkdeur niet in! 
- Vervloekte! mijn lot heeft met u niets gemeens; 

{==61==} {>>pagina-aanduiding<<}

Al ben ik geen Christen, ik was het toch eens! 
............... 
 
Weg, hondsche Heidnen! weg van my! 
Ontzie u! - Guy de Vlaming heet ik - 
Waan niet dat ik u dienstbaar zij, - 
Neen! Christus ken ik, Paulus weet ik, 
Maar, Toovenaren! wie zijt gy? 
 
............... 
Mijn degen! mijn degen! mijn lans en mijn zwaard! 
Men breng my een harnas, men zadele een paard! 
Trek uit dat ruw linnen, die pelgrimsrok sluit! 
Ik stik in die plooiën, ik kan niet vooruit! 
Mijn beuklaar! mijn beuklaar! zy vallen my aan: 
Ik kan met dien palster geen Heidnen verslaan! 
Ha! lacht niet, vermeetlen! noch juicht in uw trots! 
Een oogwenk en 'k blink in de rustinge Gods! 
Op Ridders! heeft niemand een zwaard voor een vrind? 
Een zwaard dat de levens der Heid'nen verslindt? 
Ha! dolk van den Sultan, gy schuilt aan mijn borst, 
Nog zijt gy met bloed van Barbaren bemorst; 
Wees welkom! nog eens zult gy baden in bloed, 
Sterf heks! met uw rozen! Gy duivlengebroed!’ 

{==62==} {>>pagina-aanduiding<<}

Hy spreekt; en van zijn handen snort 
Een dunne dolk van blinkend staal: - 
Een luide gil klinkt door de zaal; 
En Machteld ligt ter aard gestort. 






{==65==} {>>pagina-aanduiding<<}

Mara.


XXII.


De morgen rees, maar traag en flaauw: 
Geheel de lucht was donkergraauw; 
't Was mat en vocht en dampig weêr; 
Een fijne regen daalde neêr; 
Daar lag een vale treurigheid 
Op heel het landschap uitgespreid; 
Een doffe tint, een doodsche schaâuw, 
Een loodzwaar floers van smart en rouw. 
't Was een dier dagen, die 't gemoed 
Naar de avondstond verlangen doet, 
Verzekerd dat geen straal van licht 
Door wolken boren zal zóó dicht. 
Die slaaprige onmacht der natuur 
Verveelt het hart van uur tot uur; 
't Is of haar, roerloos uitgestrekt, 
Een aaklig doodskleed overdekt; 

{==66==} {>>pagina-aanduiding<<}

Het is of wind en vloed vereend, 
Een laag, een sleepend lijklied steent. 
't Geboomte staat als neêrgebukt, 
Gebloemte en kruid ter aard gedrukt; 
Geen vooglenzang vervult de lucht; 
Slechts waar een raaf zijn nest ontvlucht, 
Als hem de lijklucht tegenstinkt, 
Die door dien laauwen dampkring dringt, 
Verneemt het oor zijn wiekgeklep, 
En 't krassen uit zijn krommen neb; 
Slechts waar de bontgevlekte meeuw, 
Die 't naadren van den storm voorziet, 
De rimpling scheert van kreek en vliet, 
Ontzet men van een raauwen schreeuw, 
Maar 't neêrgeslagen harte heigt 
Naar 't onweêr, dat zijn kreet ons dreigt. 
 
Zoo'n droeve dag ging Poelgeest op, 
En schemerde om zijn torentop, 
Om 't somber floers van nachtlijk zwart 
Te heffen van dit huis van smart, 
En spreidde een nevel dun en voos 
Om deze woninge des Doods. 




{==67==} {>>pagina-aanduiding<<}


XXIII.


Een vrouw zat neêr in de oosterzaal, 
Te wachten op den eersten straal, 
En doofde, by de schemering, 
Een lamp, die aan den zolder hing. 
Een grof en bruin gewaad, naar 't scheen, 
Eer voor een mannenleest gesneden, 
Omgaf de inëengedrongen leden, 
En hong in plooien naar beneên: 
Een kleine kap van vuurrood laken 
Sloot om haar lokken, kroes en zwart, 
En in wier schaâuw haar voorhoofd werd 
Verborgen en haar bruine kaken. 
Haar gitzwart oog scheen, enkel vlam, 
Van vreemd, van Oostersch vuur te gloren, 
En zilvren ringen in haar ooren, 
Verrieden den Boheemschen stam. 
't Was Mara; - peinzend zat zy neder, 
Het oog op Machtelds lijk gericht; 
De bruine hand op 't wit gezicht, - 
En langzaam sprak ze en bykans teder: 
‘Kind! uitgeblonken is uw licht! 
Geen balsems aller warelddeelen, 

{==68==} {>>pagina-aanduiding<<}

Geen kruiden van Egyptes grond, 
Geen talisman of toovervond, 
Vermogen zulk een diepen wond, 
Ooit dicht te sluiten of te heelen!’ 
 
Zy trad de kamer door; daar lag 
Een ander lichaam uitgestrekt, 
Maar met geen droppel bloeds bevlekt; 
Het was des Dweepers lijk; zy zag 
Zijn oog verdraaid, zijn mond verrukt, 
Zijn wenkbraauw pijnlijk saamgedrukt; 
En zonder dat een huivering 
Haar door de stoere leden ging; 
Maar, met onafgewend gezicht, 
Sloot zy den Vlaming de oogen dicht. 
‘Rust! Moorder!’ - sprak zy - ‘deze nacht 
Heeft u den doodsteek toegebracht; 
Uw zwak, uw uitgevast gestel 
Moest zwichten in dien laatsten schok, 
Uw bloedsloop werd verstoord: toen trok 
Uw hart zich samen, pijnlijk snel! 
En de ijlings opgestoven vloed 
Heeft op uw harssens uitgewoed, 

{==69==} {>>pagina-aanduiding<<}

Tot dat de vonk was uitgebluscht, 
Tot dat gy koude vondt en rust.’ 




XXIV.


Zy poosde: ‘Mara 't moest zoo wezen. 
Gy hadt het aan de blaauwe lucht 
In heldre Starren dus gelezen; 
Voorwaar, het Noodlot is geducht. 
Maar’ - sprak ze - en trad weêr Machteld nader, - 
‘O Gy Verstootling van uw vader! 
Ik wilde u hoeden voor 't gevaar, 
Dat altijd spookt om onze bende, 
(Een zwervende en verworpen schaar!) 
Voor al de jammren die ik kende; 
Doch 'k had u beter dienst gedaan, 
U medevoerende op mijn wegen, 
U op mijn sterke rug te laân, 
En onverschrikt door storm en regen 
Met u de wareld in te gaan. 
O, Toen zy uit uw moeders schoot 
U opving en uw eerste kreten 
Mocht hooren, hoe kon Mara weten 
Dat ze u zou bystaan in uw dood! 

{==70==} {>>pagina-aanduiding<<}

En zy, die u voor moeder strekte, 
O Zoo zy, ooit of ooit! ontdekte 
Dat een Heidin u de oogen sloot - 
Hoe zou haar de afschuw 't hart doen rillen, 
Hoe zou zy 't woord weêrspreken willen.... 
En toch - Ik kus u in den dood!’ 
 
Zy knielde neêr by 't lijk; zy drukte 
Een kus op 't voorhoofd van de vrouw, 
Waar nooit meer kus op dalen zou; 
En als zy over 't lichaam bukte, 
Trof 't zilvren crucifix haar oog, 
En hief zy 't met een lach omhoog. 
‘Was 't waarheid, wat dees twee geloofden, 
Dat daar een Hel was onder de aard, 
Een Eden boven hunne hoofden, 
Waar goed of kwaad hen was bewaard! 
Werd aan den mensch een tweede leven, 
Na 't doorstaan van dees dood gegeven; 
Was daar een rechter en een wet; 
Was daar een God op 't kwaad verbolgen; 
Hoe wreed zou hen de straf vervolgen, 
Wie zulk een gruwel heeft besmet! 

{==71==} {>>pagina-aanduiding<<}

Maar Dooden! neen, gy wordt ontbonden, 
Gy hebt u-zelven slechts gekweld, 
En u een nachtspook voorgesteld, 
Waar enkel nachtrust wordt gevonden. 
Uw Stof keert tot het stof der aard; 
Het Vocht vermengt zich met de stroomen; 
En de Adem, aan uw borst benomen, 
Stijgt op de winden hemelwaart; 
Zoo waait wat blies, en stroomt wat vloeide; 
En wat er in uw aadren gloeide, 
En wat er in uw oogen blonk, 
Zal, opgegaan tot hooger sfeeren, 
Mijn Aldebarans gloed vermeêren, 
Of Mixars helle schittervonk. 
't Is alles uit: de lijken keeren 
Tot de elementen: 't is gedaan! 
Geen bloedschuld kleeft u langer aan; 
U zal geen enkel kwaad meer deeren! 
Vergaat, vergaat! gy moogt vergaan!’ 




XXV.


Hier zweeg de Heidensche. Beklagen 
Wy haar alleen, - de Dooden niet! 

{==72==} {>>pagina-aanduiding<<}

Zy, moest des onspoeds barste slagen, 
Gebrek, Ellende, en Haat verdragen, 
En zonder helderder verschiet. 
Voor hen, zou nu de morgen dagen, 
Waarin hun vrijgemaakte ziel 
Een beter lot te beurte viel, 
Waar vrezen, lijden is noch klagen! 
Zy hadden beiden vroom geleefd, - 
Gehoopt, geloofd, bemind, gebeden, 
Den Heiland als hun Heer beleden, 
En naar volmaking steeds gestreefd. 
Een gruwel hadden zy bedreven, 
Maar in onwetendheid, en hy 
Al 't ovrige - in zijn razerny! 
Dezulken kan de Heer vergeven! 
Of denkt gy wischt dit zwart besluit 
Geheel een helder leven uit?.... 
 
Zy dachten 't, die hun beider lijken 
Het voorrecht van gewijden grond 
Ontzegden. Op hun grafkuil stond 
Noch heilig kruis, noch naam te prijken. 
Zy waren vreemden in dal oord: 

{==73==} {>>pagina-aanduiding<<}

Geen zielmis werd voor hen gehoord; 
Hun dienstbren vluchtten of vergaten; 
Des Vlamings maagschap kwam en zag - 
Niet waar hun doode broeder lag - 
Maar, wat hy hun had nagelaten. 
Een nieuw Bewoner trok op 't Huis; 
Hy deed die droevigste aller Zalen 
Met zwart behangen, Machtelds kruis, 
Guy's dolk aan een der wanden pralen; 
(Die zag men blinken als het licht 
Der maan de vensters in mocht stralen;) 
Hy metselde de Zaaldeur dicht; 
En als een Vreemde op Poelgeest beidde, 
En vraagde: ‘Wat is hier geschied?’ 
Was alles wat de Slotvoogd zeide: 
‘“Verzoek de booze Geesten niet!”’ 


Nyenburgh, 1836.




{==77==} {>>pagina-aanduiding<<}

Aanteekeningen en Bylagen.


Guy de Vlaming.

In de ‘Beschrijving van de heerlijkheid en het dorp Alphen, aan den Rhijn’ door P. Plemper, ‘met konst-printen geciert’ en te Leyden in den jare 1714 gedrukt, leest men onder 't vermelden van eenige byzonderheden omtrent het huis ‘klein poelgeest,’ onmiddelijk na het verhaal van den moord aan Jonkvrouwe Aleide gepleegd, op bladz. 127 het volgende: ‘Zeeker Vlaams Edelman, op het huis Poelgeest woonagtig, en in voller minne met de zijne leevende, begon ziek en droefgeestig te worden, zomtijds praat uitslaande, die naar wanhoop sweemde. Meszen, en al wat schaden kon, hield men uit de weege. Zijn vrouw, met twee kinders gezeegend, bezoekt hem in de kamer daar hy mijmerde. Hy sluit de deur, gaat een poos met 'er wandelen, en, als vermoeid, op de bedsteede zitten, daar een zoort van scherp verborgen lag, dat op zijn rapier pleeg te steeken, waarmeê hy die jonge Bloem, in 'er vierentwintigste jaargetijde, en ook zigzelve vermoordde. Deeze zaal wierd met rouw behangen, en geslooten, waarna daar niemand voet meer in zette.’

{==78==} {>>pagina-aanduiding<<}

Ziedaar den eenigen grondslag van het verhaal, dat men gelezen heeft. Koelbloediger vermelding eener hoogst-tragische gebeurtenis zal men wel niet kunnen aanwijzen; maar zy trof my niettemin en bracht my tot de conceptie van zùlke omstandigheden, zùlke karakters, en zùlke hartstochten, als ik my verbeeldde dat een dergelijk feit konden te weeg brengen. Mijn ‘Guy de Vlaming’ is niet anders dan de dichterlijke oplossing van het raadsel by Plemper.
Van waar de ijverige Beschrijver van Alfen de anecdote heeft, schijnt niet na te gaan. Ik heb ze nergens anders gevonden; wat evenwel, by de beperktheid mijner boekenkennis, weinig zegt. Evenmin geeft hy het jaar op, waarin de gebeurtenis zou hebben plaats gehad. Maar daar hy ze vermeldt na het verhalen van den moord aan Aleid gepleegd, door hem in 1392 (*) gesteld, en er terstond de verwoesting van het huis Poelgeest door Jan van Beyeren (1420) (†) op laat volgen, schijnt men dezelve in dit tusschen-bestek van acht-en-twintig jaren te kunnen plaatsen, een tijdvak waarin Mysticismus en Fanatismus bloeiden, en een Dweeper als Guy de Vlaming geen onnatuurlijk verschijnsel kan worden geacht.


Geschiedenis van het huis en geslacht Poelgeest.

Kuser, bl. 72.‘De Poelgeesten,’ zeide ik, in mijne Aanteekeningen op Kuser, ‘bezaten meer dan één aanzienlijk Goed in het Graafschap; als in de eerste plaats Oud-Poelgeest,

{==79==} {>>pagina-aanduiding<<}

ook wel 't Huis te Alkemade geheten, een zeer oud huis, waarvan omtrent den jare 800, in de lijst der goederen van St. Maartenskerk te Utrecht, reeds melding wordt gemaakt, en in Rhijnland niet verre van 't dorp Oegstgeest gelegen.’ Ik weet niet welke verbijstering my heeft doen vergeten by die vermelding den grooten Boerhave te gedenken, die op dat aloud goed een groot gedeelte van zijn nuttig leven gesleten heeft (*); eene byzonderheid, die het in de oogen der Hollandsche natie belangrijker maken moet dan deszelfs hooge oudheid, en aan welke de Leydsche Gemeente gerechte eer doet weêrvaren door het even zoo dikwijls naar den naam des grooten Geneesheers als naar dien van deszelfs eersten bezitter te noemen.
Het Lager- of Neder-Huis van Poelgeest, ook Klein-Poelgeest geheten, en sedert het midden der twaalfde eeuw de eigenlijke woonplaats van dat geslacht, lag bezuiden Koudekerk, aan de lage zijde des Rhyns (†), en werd eertijds het huis Hoorne (§) genoemd, naar de familie van dien naam. Het is de geschiedenis dézer Adelijke Huizinge waarvan wy in het Praeludium

{==80==} {>>pagina-aanduiding<<}

voor onzen Guy de Vlaming eenige byzonderheden hebben aangevoerd, en die wy het der moeite waard rekenden, hier eenigzins uitvoeriger en naauwkeuriger meê te deelen.
Batavia Illustrata. bl. 1050.De eerste Poelgeest, waarvan wy op de lijst der Hollandsche Edelen gewag gemaakt vinden, was: 
gerrit, een Ridder aan het hof van Graaf dirk VI. sedert 1150 bekend.
Beschr. van Alphen. bl. 126.Van hem lezen wy by Plemper dat hy het huis Hoorne bezat. Koning Willem beschonk 
in 1252, dirk van Poelgeest 
den toenmaligen eigenaar, van Oud- en Klein-Poelgeest met de Heerlijkheid van Hoogmade, en diens zoon, mede 
dirk geheten, kocht er in 1331, 
Beschr. van Alphen. bl. 129. 

Batav. Ill. l.l.naar Plempers opgave, de Heerlijkheid van Koudekerk by. Van Leeuwen komt hier met Plemper niet overeen. Hy geeft namelijk op dat Klein-Poelgeest toen eerst door Dirk gebouwd zou zijn. Mogelijk echter zijn beiden dùs overeen te brengen, dat Dirk in stede van het oude huis Hoorne, een nieuw slot zetten deed, en dit naar zijn geslacht vernoemde. Alkemade's opgave is weder anders. Jonker, Fransen oorlog. bl. 219.Volgends zijn bericht was de Heerlijkheid van Koudekerk almede een geschenk, door Graaf Willem van Henegouwen, ‘met eenige hooge geregtigheden,’ aan 't geslacht Poelgeest verleend, ‘waarom ze’ - zegt hy - ‘hun oude Stamhuis in Oestgeest gelegen verlieten, en alhier ter bezittinge van hun nieuwe heerlijkheden met 'er woon kwamen. Zedert is dit slot’ (hy noemt het hooger ‘een zwaar en sterk kasteel’) ‘zo van Naam als Heer verandert, en naar haren nieuwen Heer poelgeest genoemt.’
van Mieris, Handvesten enz. der stad Leyden, bl. 791.Wy vinden, dat. 18 February 1352, een Verdrag van Hertog Willem tot de overgave van het huis te Poelgeest,

{==81==} {>>pagina-aanduiding<<}

‘mid Heren Gheryd van Poelgheest, ende mid sinen ghesellen, die mid hem 't huys tot Poelgheest ghehouden hebben,’ - waarby hem en de zijnen een veiligen aftocht met al zijn goed vergund wordt, maar waarby echter de Hertog ‘'t huus ende borch te Poelgheest mid den ambochte van Coudekerke, ende mid alle den goede dat hi daer binnen hevet,’ aan zich, tot zijnen wille, houdt. ‘Voert,’ heet het verder, ‘sal Heer Gherit - rumen alle onse Graefschappen, ende Heerscapen, enz. enz. Deze 
gerrit, was dirks zoon, en wordt omstreeks 1372 nog vermeld. Zijn eenigste broeder 
jan, Schildknaap, en Rentmeester van Zuidholland, schijnt het ouderlijk goed terugbekomen te hebben.l.l. 126. - Plemper zegt ‘dat hy het ledig huis bezat,’ en men zou dus daaruit kunnen opmaken dat hy 't niet bewoond heeft. De Poëzy heeft het anders gewild. Kuser, vs. 487-500.Hoe het zij, wy lezen van hem, dat hy tweemaal Jerusalem bereisde (*), en dat hy in den strijd tegen de Bovenlanders te Dordrecht, in den jare 1365, gevaarlijk werd gekwetst, maar het blijkt ons dat zijne wonde, ofschoon van Leeuwen, en alle zijne afschrijvers, ze ‘doodelijk’ noemen, echter niet ten doode geweest is. De schildknaap 
stierf in 1391.
Gesch. des Vaderl. IV. D. bl. 3.Bilderdijk houdt het er voor, dat hy der Kabeljaauwsche party niet ongenegen is geweest, en Aleides gedrag

{==82==} {>>pagina-aanduiding<<}

aan 't Hof van Aalbrecht doet dit vermoeden. Haar bescherming aan die factie verleend kan evenwel niets meer dan eene caprice geweest zijn, waarvoor de geschiedenis getuigt dat de schoone jonkvrouw zeer vatbaar was (*). Althands de Poelgeesten hadden, van het begin der twisten af, tot de Hoeksche familiën behoord (gelijk zy ook sedert die party bleven aanhangen) (†), en zijn vader was als handelend aanklever derzelve gebannen.
Jan van Poelgeest liet behalve zijne dochter Aleide (zijn oudste kind, twee jaren na zijn dood vermoord) vier zonen na: Gerrit, Willem, Jan en Jacob van P. Het blijkt niet dat een hunner het huis op den duur bewoond heeft. Ook bleven de drie oudsten allen ongehuwd; de jongste alleen trouwde, maar waarschijnlijk later; en Plemper laat op het verhaal van 't vermoorden der schoone dochter van P. terstond de byzonderheid omtrent den Vlaamschen Edelman, op P. woonachtig, volgen. Stellen wy dan, om hem en myzelven te redden,

{==83==} {>>pagina-aanduiding<<}

dat deze Vlaming een der spillemagen dier familie geweest zij, een collateraal, die by ontstentenis van een descendent het ledige slot betrok, om er eene treurige herinnering na te laten, en door zijn opvolger op een sombere wijze met rouwfloers en zwart fluweel te worden gehuldigd.
De herinnering aan het treurig feit moet nog versch geweest zijn, toen Jan van Beiëren, broeder des Graven van Oostervant, de in de geschiedenis der wulpsche, maar al te ongelukkige Jacoba, wèlbekende Bisschop van Luik, het slot belegerde, stormenderhand innam, alles wat er op en gevangen was onthoofden liet en het in zijn puin begroef. - Guy de Vlaming, v. 1 en verv.Wie was de toenmalige bezitter?
gerrit, Jan van Poelgeests oudste zoon (1420). (Althands de genealogie van v. Leeuwen geeft geen anderen Gerrit in dat tijdvak op.)
Zie hier de geschiedenis. Aan het verbond van verdediging tegen Jan van Beiëren, op den 15den April 1420, tusschen den Bisschop van Utrecht, Jonkheer Willem van Brederode, Filip van Wassenaar, Burggraaf van Leyden, Jan, Burggraaf van Montfoort, Heer Jan van Heemstede en de steden Leyden, Utrecht, en Amersfoort, had ook de schildknaap Gerrit van Poelgeest deel genomen. Meerman, Verovering van Leyden in 1440. 

Bylagen, bl. 273. en volgg. 

Mag. Chronicon Belg. p. 340.Men had de vermetelheid den der Kerk afvalligen Bisschop, nu met den Graventitel pronkende, den oorlog te verklaren, zonder in staat te zijn dien met goeden uitslag te voeren (28 April). Men haastte zich de Kabeljaauwsche sloten Zuik en Raaphorst te vernielen, 't slot Rhynenburg te bemachtigen, en den Rhynkant met plondering en geweld te verontrusten. De Heerschzuchtige verzamelt volk te Gouda, en de Hoekschen pogen hem tot een veldslag uit te lokken. Maar hy wendt zich met een talrijk leger naar Leyden, waarin

{==84==} {>>pagina-aanduiding<<}

men in der ijl een bezetting van vier- of vijfhonderd man legt. Hy sloeg er in Juny het beleg om. Na eene worsteling van negen weken geeft zich de stad op nadeelige voorwaarden over. Zy betaalde eene boete van 18000 Wilhelmus Hollandsche schilden; de Burggraaf van Leyden staat zijn titel af. Maar noch goud, noch veroodmoediging vermocht de verwoesting te herstellen van beide kanten in Rhynland aangericht. Poelgeest, ter Does, Zijl en de sloten te Warmond en Paddepoel (aan Wassenaar toebehoorende) waren door 't leger des Hertogs vernield, en verscheidene Kabeljaauwsche kasteelen waren door de belegerden, in hunne gedurige uitvallen, bemachtigd en geslecht. - Onzalige twisten!
Alras echter was het Huis, welks noodlottige geschiedenis wy verhalen, weder opgebouwd, maar om andermaal den Kabeljaauwschen haat ten doel te staan. 
(1489.)
Keizer Maximiliaan had den heirvaart tegen Rotterdam gepredikt, en Amsterdam had er bereids de keizerlijke kroon boven 't stadswapen aan te danken. Men slaagde niet. Het voordeel was gedurig aan de zijde der Hoeksche Edelen, met Frans van Brederode aan het hoofd. De Jonker Fransen oorlog is bekend. De voorgenomen overrompeling van Rotterdam door Jan van Egmond, zoo ijverig als Stadhouder van wege den Keizer, als trotsch op den pasverworven Gravenrang (*), was mislukt (Juny 1489), en de Hoekschen durfden een aanslag tegen Leyden smeden. Jan van Montfoort en Jan van Naaldwijk kwamen (13 Juny) met duizend man voor de stad. Zy eischten 't slot Poelgeest op. Gerrit van

{==85==} {>>pagina-aanduiding<<}

Poelgeest, Ridder en Heer van Homade, was er Heer en Slotvoogd van, en was door de Leydenaars ter bewaring dezer sterkte betaald, en van krijgsbehoeften voorzien. Maar zijn Hoeksch hart kwam boven, en hy ruimde 't kasteel zonder tegenweer aan Zweder van Montfoort in, die 't in allerijl bebolwerkte en versterkte en tot een roofnest maakte, uit hetwelk hy het platte land in 't rond kwellen mocht. Men had plan Leyden van den kant der Zijlpoort te bemachtigen. 't Branden van 't huis te Wadding zou het teeken tot den aanval zijn. De wal wordt door Montfoort en de zijnen beklommen; doch zy worden afgeslagen en trekken op Poelgeest terug. Maar Jan van Egmond belegert hen aldáár, en andermaal moet het slot den haat der twistende Edelen boeten. Guy de Vlaming, vs. 34.Het werd tot puin geschoten en daarna geslecht.
gerrit van Poelgeest stierf in 1518, 
en werd te Koudekerk by zijne vooorouders begraven. Zijn zoon, ook gerrit (stierf 1549) 
geheeten, bouwde het weder op en leefde er tot zijn dood toe in ruste; waarna het huis van den eenen Gerrit op den anderen overging tot in het laatst der zeventiende eeuw, Ferwerda. Adelijk wapenboek, II. Gen: Merode.als wanneer Maria Albertine Ernestine, Gravin van Merode (Ittels dochter), douairière van den Heer Gerrit van die dagen, als Boedelhoudster en Voogdes van haar zoon, zich genoodzaakt zag de schulden van wijlen haren overledenen Echtgenoot door den verkoop zijner heerlijke goederen te dekken, waartoe zy ten Hove volmacht verzocht en verwierf. ‘Uit krachte van dien’ zegt Plemperl.l. bl. 129-131. - ‘werd de Hooge Heerlijkheid van Poelgeest en Koudekerk, d'Ambagtheerlijkheid en het huys te Poelgeest, met eene weere Lands van agtien mor-
{==86==} {>>pagina-aanduiding<<}
gens, op den 29. in bloeimaand Ao. 
1692. 
by de voogden van Juffer Alida van Schellingwou, in de Kasteleiny van den Hove van Holland gekogt, betaald, aanvaard, en een jaar lang rustiglijk bezeten. De vrouw van Poelgeest had zig met er beide dogters te Halle, op den uithoek van Braband aan de Zeine, in een klooster begeven. Maar Heer Gerrit van Poelgeest de zoon smeet dien koop in 't war, ving over de Ambagtsheerlijkheid van Koudekerk een pleit aan, en verkreeg by den Hoogen Raade een Bewindsman om opzigt te hebben over alles, ten behoeve van de Geregtigden. Dit pleidooi bleef zo hangen; dog Alida Schellingwou getroud zijnde met Joan Willem Ripperda, Heer van Jenzema, deed zijn Ed. de schuldeischers van Poelgeest voor den Hove van Holland dagen, de wettige bezitting, of d'uitgeschootene gelden by haar luiden uit dien hoofde genoten, weerom eischende. Hy triomfeerde Ao. 1702, en partyen beriepen zig aan den Hoogen Raade, die haar Regters toeweezen om het geschil te slegten. Die 't zo verstonden, dat het beroep voor hunne Regtbank in staat zou blijven, tot dat het geding om d'Ambagtsheerlijkheid van Koudekerk was afgeloopen, onverminderd den eisch van Heer Ripperda in deezen. Dat werd bepleit; de stemmen, vijf tegen vijf, staken van den Hoogen Raade; die des geen uitspraak doende, zo keerde zich den Heere Ripperda aan de Staaten van Holland en Westvriesland, om vervolg van zijn regt, dat alsnog moet verwagt worden.’ (1714.)
Ondertusschen stierf deze 
laatste gerrit van Poelgeest Ao. 1713, 
als Majoor der Ruitery, de krijgsdienst der Staten vol-
{==87==} {>>pagina-aanduiding<<}
gende. Hy werd te 's Hertogenbosch met zijne wapenen begraven, en het sints lang vervallene slot scheen rouw over zijn dood te dragen. Guy de Vlaming, vs. 58 en verv. Stierven er meer adelijke huizen aan de teering der procedure, of de geweldige dood des oorlogs?
l.l. Pl. IV.Plemper geeft eene afbeelding van het slot, zoo als het zich in zijn tijd, in zijn bouwvalligheid vertoonde. 't Was een huis van onregelmatige bouworde, dat van een gedurige vernieuwing getuigde; eene kleine waterpoort, door twee lage torentjes geflankeerd, schijnt het oudste en tevens teekenachtigste gedeelte.
Sedert echter is het Huis (leenroerig aan de Staten van Holland) weder opgebouwd en vernieuwd, en onderging alle de verandering die eene afwisseling van eigenaars te weeg brengt. Poelgeest (Klein). Toen Kok zijn Vaderlandsch Woordenboek schreef (1790) was het ‘zeer luisterrijk, zijnde een regelmatig vierkant, pronkende ter wederzijden met een fraai Paviljoen met leijen daken.’ Maar kort slechts duurde die luister, en òf nog altijd het oude proces, dat gedurig ingewikkelder worden moest, òf nieuwe twistgedingen, deden het weder vervallen en vergaan. Op het titelblad van dit werk ziet men de afbeelding van ‘den armen steenhoop, die tot herinring is gebleven,’ zoo als ik dien in den loop des verledenen jaars gezien heb. 't Zijn de twee torentjens en het poortjen daartusschen, die men op de plaat by Plemper ziet, met een klein gedeelte van het daar achter aan belendende. De ruïne levert een niet onaardig geheel op, zoo als zy zich met hare begroeide en gebrokkelde muren in het water spiegelt, waarboven het poortjen eenige voeten verheven is. Het uitgewischt wapenbord staat nog op den sluitsteen, en langs de kleine kolommen steekt uit de spleten van den muur

{==88==} {>>pagina-aanduiding<<}

de knokige vlierboom zijne noodlottige takken uit. In de beide torentjens hingen nog de dikke, dubbele, bloedroode deuren. Het schenen gevangencellen geweest, en zy werden tot dat zelfde einde, nog by geheugenis van het tegenwoordig geslacht, door het bestuur van Koudekerk gebruikt. Akelige hokken, voorwaar! Een kil gewulf, een el in omtrek, en geen licht dan een enkele schemering, die door een kleine getraliede koekkoek binnen valt. Het op den grond gespreide, nog vrij versche stroo deed my vermoeden, dat door den nabywonenden boer hier nog wel eens aan dezen of genen zwerver een nachtverblijf wordt aangewezen. De fondamenten van het huis vormen een klein eiland met hakhout beplant. - Reeds zweeft de houweel des Sloopers boven het weinige dat van zijn vroegeren luister overschiet, om te vernielen zoo ras de hatelijke Procedure op zal houden te ondermijnen.
Ziedaar de geschiedenis van dit Huis en dit Geslacht. Huizen en Geslachten hebben zich aan Poelgeest te spiegelen. Deszelfs bewoners behoorden gedurende vier eeuwen tot de Aanzienlijksten van Holland. Gedurig vermaagschapt aan de edelste familiën: de Wassenaars, de Leydens, de Doorniks, de Merodes; Heeren van Koudekerk, en Hoogmade; met ridderlijken glans bekleed; een rol spelende in de geschiedenis van het Graafschap; het burgermeesterlijk of raadsheerlijk kussen van Leyden drukkende; als Hoogheemraden in Rhynland de wet stellende; beurtelings gevreesd en geëerd, stierf dit edel geslacht in deszelfs laatsten stamhouder een krijgsmansdood, om honderd jaar later byna geheel te zijn vergeten.
Batt. Ill. p. 1052.De Poelgeesten voerden, volgends van Leeuwen, drie zilveren Leeuwerikken en een gouden Balk (Fasce) op een azuren veld. Zoo vindt men het wapen in het

{==89==} {>>pagina-aanduiding<<}

zegel, Meerman, l.c. op de acte van verbond tegen Jan van Beiëren (1420) met een Leeuwerik in 't cimier, en Leeuwen tot supports, op eene wapenkaart van Hoogheemraden enz. van Rhynland (1482); op het hek van de Pesthuislaan op den Leydschen Cingel, in steen gehouwen; en in blinkende verwen in de kerk te Gouda, op het zoogenaamde ‘glas van Rhynland.’
Mijn oudheidkundige vriend Mr. W.J.C. van Hasselt wil er geene Leeuwerikken maar Adelaars in zien. Ongetwijfeld maken de laatste meer figuur in de ‘nobele heraldica,’ maar de eerste zijn zeer zeker Hollandscher. Ik ben echter geneigd zijn gevoelen te deelen.
Eindelijk. Wy geloven dat het publiek, waarvoor wy schrijven, nu reeds genoeg zal hebben van de Poelgeesten. Wy hadden anders nog menig dichterlijk verhaal omtrent deze familie op te disschen; als van eene maria, die, Abdisse van Rhynsburg, hare kerkgelofte brak ter liefde van een Jonkman (1572); van een Zeeroover, die eene andere dochter van dezen Huize een eeuw later wreedaartig bedroog; en nog een aantal familiebyzonderheden meer, nergens geboekt; maar wy scheiden hier van een geslacht, waarvoor wy, door onzen arbeid, zekere liefde hebben opgevat, en zoo wy onze lezers weder met een Verhaal komen lastig vallen, zullen wy eenen anderen greep gedaan hebben in den schat onzer Hollandsche Oudheden en Legenden.

  Vers 723.Hier staat het, Machteld! hier! geschreven! 


Levit. XX. 17. Qui acceperit sororem suam, filiam patris sui, vel filiam matris suae, et viderit turpitudi-
{==90==} {>>pagina-aanduiding<<}
nem ejus, illaque conspexerit fratris ignominiam: nefariam rem operati sunt: occidentur in conspectu populi sui, eo quod turpitudinem suam mutuo revelaverint, et portabunt iniquitatem suam.

  Vers 749.Der Mooren geessel, vloek en straf! 


Wy stellen ons Guy voor als hebbende, als zoo vele Nederlandsche Edelen (onder anderen Hertog Albrecht zelf), deel genomen aan den strijd in het Koningrijk Granada.

  Vers 1008.Ik heb den Geest weêrstaan, enz. 


Dit is eigenlijk het groote punt van Guy's dweepery. Hy verbeeldt zich de zonde tegen den H. Geest begaan te hebben, en nu naar ziel en lichaam den Duivel toe te behooren, die hem, als een eerst bewijs zijner helsche overmacht, dit huwelijk heeft doen aangaan (*).
matth. XII. 32. Et quicumque dixerit verbum contra filium hominis, remittetur ei; qui autem dixerit contra spiritum sanctum, non remittetur ei neque in hoc seculo neque in futuro.

  Vers 1157.‘Ook gy werdt dan krank, en ook gy ons gelijk.’ 


Isaiae XIV. 10. Universi respondebunt et dicent tibi: et tu vulneratus es sicut et nos, nostris similis effectus es. Detracta est ad inferos superbia tua, concidit cadaver tuum subter te sternetur tinea et operimentum tuum erunt vermes. Quomodo cecidisti de coelo lucifer, qui mane oriebaris? corruisti in terram qui vulnerabas gentes.


{==91==} {>>pagina-aanduiding<<}


Geschiedenis van het geslacht Kuser.

Sedert de uitgave van mijn Kuser heb ik van tijd tot tijd, naar mate 't my voorkwam, al datgene opgeteekend, 't welk omtrent hem of zijn geslacht ter mijner kennisse is gekomen, met het voornemen om, zoo de gelegenheid zich daartoe aanbood, alle byzonderheden te dezen opzichte aan het publiek mede te deelen. Veel ijveriger echter dan my mogelijk was, heeft zich mijn vriend de Heer D. Veegens te 's Gravenhage van deze taak gekweten; zijne naauwkeurige en uitvoerige mededeeling heeft een aantal mijner opteekeningen nutteloos gemaakt, en de in deze soort van zaken belangstellenden zullen hem dankbaar zijn voor zijne vergunning om te dezer gelegenheid een uittreksel van den belangrijken brief, my over Kuser en zijn geslacht geschreven, als bylage te doen volgen. Hier en daar heb ik er tusschen [ ] een enkel toevoegsel ingemengd.

‘De Kusers (wier naam, met de naive slordigheid onzer voorvaderen, soms in dezelfde oirkonde, ook Kuiser, Kuizer en verder gevarieerd met c en y wordt geschreven) (*) hadden Grafelijk bloed in de aderen, en hun geslacht verliest zich in dat der Foreesten.

{==92==} {>>pagina-aanduiding<<}

Het vroegste blijk, dat ik van hun aanwezen vinde, is in de Batavia Illustrata, pag. 1502. Aldaar opent de lijst der Dijkgraven van Rhynland, met den volgenden: ‘1300. willem Kuyser, natuyrlyke soon van Graef Willem van Henegouwen (*).’ Deze weinige woorden, waarop nog volgt, dat in 1336 Heer Jan van Polanen (die reeds Baljuw van Rhynland en van den lande van Woerden was) Kusers opvolger werd, hebben my zeer lang opgehouden. Dat hier van den grootvader van den held van uw dichtstuk gesproken wordt, is by my om velerlei redenen zeker. [En 't blijkt ook buiten allen twijfel uit het M.S. Geslachtboek der Familie van Foreest, als men nader zien zal.] Maar wie was de Graaf, van wien hier sprake is? Het kan niemand anders wezen dan willem III. de Goede bygenaamd, in 1286 geboren, in 1305 met Johanna van Valois gehuwd, en den 6den of 7den van Zomermaand 1337 overleden. Maar vermits nu ook de stevigste Oud-Hollandsche Graaf niet wèl voor zijn achttiende jaar een bastaard kan hebben overgewonnen en deze bastaard ten minste twintig jaren oud moest zijn om als Dijkgraaf te kunnen optreden, is

{==93==} {>>pagina-aanduiding<<}

het jaartal 1300 òf approximatief, òf niet juist. Het moest, volgens de zoo even medegedeelde veronderstelling, 1324 en liefst nog eenige jaren later zijn. - Terwijl ik van de andere Hollandsche Graven de lijst hunner bastaarden zeer gemakkelijk heb kunnen vinden, is my dit omtrent Graaf Willem III. tot nu toe niet gelukt. Maar hier of daar moet de lijst voorkomen. De privilegiën van Rhynland geven ook misschien eenig licht, doch zijn tot nu toe niet door my geraadpleegd.
Willem Kuser, de Oude, heeft waarschijnlijk, even als Jan van Polanen, het ambt van Dijkgraaf met dat van Baljuw gecumuleerd. Vad. Historie, D. III. bl. 223. Gy leest ten minsten in Wagenaar, na eene uitweiding over den grooten invloed, dien Willem III. in het Sticht Utrecht uitoefende, woordelijk het volgende: ‘'t Slot te Hagestein aan de Lek werdt thans, van wege den Bisschop van Utrecht, bewaard door eenen Slotvoogd, Henrik genoemd, die, zijn voordeel zoekende te doen met het verloop der Hoeksche zaken, van tijd tot tijd over de Lek trok, en den Stigtschen veel overlast deed. Graaf Willem, aangezocht door den Bisschop, zond Willem Kuser, Baljuw van Rhynland, met eenige Amstellanders en Waterlanders, naar 't Stigt. Bisschop Jan (van Diest) voegde hier eenig volk by, en het land van Hagestein werd alomme plat gebrand. Dit schijnt in 't jaar 1331 gebeurd te zijn. Ook moet Graaf Willem zich van de Heerlijkheid Hagestein meester gemaakt hebben, alzoo hy dezelve in de lente des gemelden jaars, nevens eenige andere Stigtsche Heerlijkheden, aan Zweder van Viane en Hubert van Schenk verkocht en opdroeg.’ Dat de Hollandsche Graaf zijnen bastaard uitzond, om een roofzieken Slotvoogd te tuchtigen, is geheel in den geest van zijnen tijd; maar waarom aan het hoofd van Amstellanders en

{==94==} {>>pagina-aanduiding<<}

Waterlanders? Had Kuser, die wel geen Dijkgraaf kon zijn, zonder goederen in Rhynland te bezitten, dus ook aan Y en Amstel goederen? Uit het vervolg zal blijken dat het geslacht der Kusers ook aldaar magt en aanzien bezeten heeft.
bl. 1201.Nu sla ik de Batavia Illustrata weder op, en vind aldaar onder de optelling der Hollandsche geslachten, van welke van Leeuwen geene stamlijsten wist mede te deelen, Willem Kuser, die in 1331 tegen Hagestein optrok, vermeld, als behoorende tot de ridderlijke orde. Dat Ridderschap was, zoo ik meen, niet erfelijk, en het moet dus niet bevreemden, dat de zoon van dezen Willem Kuser in 't eerst enkel als Schildknaap verschijnt, en eerst later door Hertog Albrecht, onder meer andere gunstbewijzen, op zijne beurt tot Ridder geslagen werd. De zoon eens Ridders was in den regel Schildknaap en de nakomelingen van den bastaard zouden dit buitendien geweest zijn, omdat er Grafelijk bloed in hunne aderen speelde.
D.I bl. 116.In Wagenaar, Amsterdam, lees ik, dat omtrent den jare 1330 tusschen de steden Amsterdam en Deventer twist ontstond over de betaling van zekeren tol, dat daaruit dadelijkheden voortkwamen, die door eene soort van bestand werden gestuit, en dat dit bestand voor twee jaren verlengd werd op eene aanzegging door ‘Willem de Cuser, Baljuw van Amstelland en Waterland,’ den 21sten December 1336, gedaan. Hoogstwaarschijnlijk vinden wy hier den reeds genoemden bastaard van Willem den Goede weder. Maar hoe komt het dan, dat hy van Dijkgraaf en Baljuw van Rhynland, Baljuw van Amstelland is geworden?
Van nu af verdwijnt Willem Kuser de Oude, en na eenen aanmerkelijken tusschentijd verschijnt zijn zoon 

{==95==} {>>pagina-aanduiding<<}

koenraad kuser
op het tooneel. Ofschoon zulks niet stellig te bewijzen valt, vermoed ik, dat deze laatste omstreeks den jare 1330 geboren, en dus zeer oud geworden is, terwijl ik het daarvoor houde dat Willem Kuser, de Oude, vroegtijdig tot zijne vaderen is vergaderd. Ik heb verder eenig vermoeden, dat Koenraad Kuser, tot mannelijke jaren gekomen, zijnen vader in het Baljuwschap van Amstelland en Waterland is opgevolgd; want in zekere oirkonde, door Graaf Willem V. den 20sten November 1357 uitgevaardigd, wordt als zoodanig zekere Coenen genoemd. van Mieris, Groot Charterboek, III. 36. Gaarne beken ik echter, dat het gewaagd is, op zulk eenen enkelen voornaam gissingen te bouwen, en ik laat dit punt dus, zoo lang geen nader licht voor my aanbreekt, varen. [Dat Koenraad omtrent 1348 tot mannelijke jaren was gekomen, schijnt uit Wagenaar te blijken, Vad. Hist. III. p. 274. daar hy vermeldt dat in den strijd van Willem V. tegen den Bisschop van Utrecht (Jan van Arkel) Gijsbrecht van Langerak, Herbert van Liesveld en Koenraad van Oosterwijk den Bisschop in handen vielen. Maar kon hy toen reeds dezen naam voeren?]
Hertog Albrecht van Beyeren, toen nog Ruwaard, bekrachtigt, voor zijnen krankzinnigen broeder Willem V. op den 9 December 1366 de overdragt door Heer Jan van Egmond, van Mieris, l.c. III. 204. uit het beroemde geslacht van dien naam (gest. 1369), van de riddermatige hofstede Oosterwijk aan Koenraad Kuser. De laatste wordt in het stuk genoemd Coenen, Williaems Cusers Zoen, met de byvoeging onsen neve; eene eer, die niets met de geboorte der Kusers gemeen heeft, maar toch, mijns erachtens, de gunst bewijst, waarin zy toen reeds by Hertog Albrecht stonden. Het overgedragen goed wordt beschreven te zijn: Heer Jan van Egmonds Hofstede ter Wyc,

{==96==} {>>pagina-aanduiding<<}

gelegen in den Ambachte van Beverwyc, met 14 vierdeelen zaadland en 14 koeweiden, die om de hofstede liggen. De Hertog draagt dit goed op aan Koenraad Kuser en zijne nakomelingen als een erfleen. Ik behoef u echter wel niet te zeggen, dat dit goed, na Koenraads overlijden, dadelijk in het geslacht der Van Foreesten is overgegaan, en de zetel van dezen is geworden [naar wie 't ook sedert ‘'t Huis te Foreest’ heette], tot dat zy het verkocht hebben.
Het slot Oosterwijk, welks naam blijkbaar van deszelfs ligging by de Beverwijk (*) afstamt, lag tusschen de Huizen Merenstein en Adrichem, [gelijk op de kaart in het Zegepralend Kennemerland te zien is, maar toen dat boek uitkwam was 't lang verwoest]. Of de Heeren van Egmond [die Merenstein bezaten] het hebben laten bouwen is my onbekend. Misschien was het vroeger wel een der grenssloten, die Kennemerland tegen de invallen der Westfriezen moesten bewaren. Nadat het tegen het einde der zestiende Eeuw door Maria van Duivenvoorde, [die het was aangekomen door haar moeder Machteld van Foreest, Jan van Foreests dochter] met eenen van Lennip gehuwd, was verkocht, moet het spoedig in verval zijn geraakt (†). Samuel Ampzing, die

{==97==} {>>pagina-aanduiding<<}

zijnen Lof van Haarlem in 1628 in 't licht gaf, zingt er van:

‘Gaa dan na 't heel vervallen 
Huis Oosterwijk, Foreest, en Merenstein, van allen 
Niet slechtelijk voorzien.’ 


Eene eeuw later, zegt C. Bruins in zijne ‘Noordhollandsche Arcadia,’ van 't huis sprekende, dat Foreest of Oosterwijk wordt geheeten:

Die brokken zijn reeds door den tijd gesleten, 
En hunne glans verdwenen in 't verschiet; 
Zy vallen en vergaan allengs tot niet. 
(l.c. ed. 1732, bl. 417.) 


Er waren dus toen nog bouwvallen van dit adelijk slot, waarop gy zeker naauwe betrekking hebt, over. Schatkamer van Nederl. Oudheden, p.91.[Lud. Smids zag het 10 Mei 1705. ‘Toen was het,’ zegt hy, ‘een romp van vier muren, binnen een grachtje op een kleine hoogte; zijnde de zijmuren der regterhand de grootste brok.’ Hy verzekert ‘dat het in de Holl. tweespalt is onder den voet geraakt.’ Nog heden ten dage staat er een klein brok muurs van de woning der Egmonden, Kusers en Foreesten op het erf van den Landman Meyerink. Eene teekening der Ridderhofstede in haar laatsten toestand berust onder de papieren der Familie.]
Koenraad Kuser werd sedert dien tijd gewoonlijk van

{==98==} {>>pagina-aanduiding<<}

Oosterwijk geheten. [In het Geslachtboek van Van Foreest meermalen eenvoudig Coen van Oosterwijck.] Hy had ook elders goederen in Holland. van Mieris, G.C.B. III. bl. 152.Hertog Albrecht gaf den 2den July 1363 het Hofland te Ouder-Amstel met 60 morgen land aan Willem van Croonenburg, welk Hofland toen òf toebehoorde òf grensde aan het land van Coen, den zoon van Kuser. In 1383 verkreeg Koenraad Kuser van Margaretha, de gemalin van Hertog Albrecht, nog andere landerijen, die aan het Spaarne lagen, [de heerlijkheid van Sloterbosch namelijk; Geslachtb. van V.F.] (Zie de Verlei-brief in de Riemer, Beschrijving van 's Gravenhage, I. 201.) [Voeg hierby: ‘Hertog Albert van Beyeren geeft tot een onsterfelick leen op Maendag naer onse Vrouwedag nativitatis 1390 aen syn lieven neef en getrouwen raet Coen van Oosterwijk die Ambagten van Slooten ende van Osdorp met allen haare toebehooren, item dat 1/3 van een tiende te Schooten met zijn toebehooren, daar die heer van Breederode die ander 2 deelen af heeft, item 5 hoet rogge 's jaars enz., item den berg tot Oude Aemstel met 5 morgen lants luttel min ofte meer, item tot een cleyn coorentiende ende een smal tiende.. - Noch geeft denselve als bove tot Haerlem op den 25sten dag in Mey in 't jaer onses Heere 1399 het Ambagt van Amstelveen met de reden, visscheryen enz., mits dat dit by overlijden van Coen voorn. geen wettige soon nalaatende sal erven: Herpert Jans van Foreest, en by sijn aflijvigheyt sender als voore op Jans oudste soon van Foreest.’ Geslachtb. van V.F.]
van Mieris, G.C.B. III. bl. 698.Van elders blijkt het my, dat Koenraad Kuser gehuwd is geweest met Clemensie, vrouwe van Slooten. Ik heb alle reden om te vermoeden, dat hy by deze gade slechts twee kinderen geteeld, of ten minste tot volwassen leeftijd gebragt heeft, namelijk Willem Kuser, den held van

{==99==} {>>pagina-aanduiding<<}

uw dichtstuk, en Ida Kuser. Een vermoeden, dat Willem Kuser, de jongere, gehuwd is geweest, is naderhand by my weder vervallen. Integendeel geloof ik, dat hy in niet zeer hoogen ouderdom onder de moorddolken van de vijanden der schoone Aleide gesneuveld is. Ida Kuser is, in welk jaar weet ik nog niet, gehuwd met Jan [Herperts-Zoon] van Foreest, en is erfgenaam geworden van haars vaders goederen. [Ook het meergenoemde Geslachtboek geeft het jaartal niet op; maar bevestigt het gevoelen dat Koenraad Kuser geen kinderen had buiten Willem en Ida (*). Immers lees ik, dat Idaas jongste zoon, Willem van Foreest (de twee anderen heetten Herpert en Adriaan) ‘naar zijn moeders grootvader (dus is de geslachtrekening van den Heer Veegens richtig) werd genoemd Willem Cuser van Foreest,’ om geen andere reden zeker dan om den naam voor uitsterven te behoeden. ‘Hertog Aelbregt verleyt Willem van Foreest (aldaer genaemt Cuser, naer sijn moeders grootvader) op den 12den December 1397 met 19 maden lants buytendycks by Swaaredam gelegen, mitsgaders met 1/3 in een Coorntienden buyten de stede van Delft, daer Heer Philips van Polanen 1/3 en Jan Heerman 1/3 af heeft, en dat om meenige trouwe dienst en maegschap van Heer Coen van Oosterwyck, sijns moeders vader, onder conditie dat dit leen by aflijvigheyt sonder oir soude devolveeren op sijn oudsten broeder Herpert van Foreest.
Margareta van Cleve, Gravinne van Hollant, verleyt

{==100==} {>>pagina-aanduiding<<}

denselve Willem met het voorschreeve leen 10 Juny 1407, 't welk vermits sijn Ed. overlijden sonder oir 1410 op St. Maria Magdalena avont, is geconfirmeert op sijn Broeder Herpert van F. Jansz.’Geslachtb. v. Foreest. Men ziet ook hier weêr dat de Graaf alle middelen heeft aangegrepen om den dood van Willem K. by zijn vader en zuster eenigzins te verzoeten, en tevens blijkt het hoe de poging om den naam van Cuser in wezen te houden droevig is verijdeld. Willem Kuser van Foreest is gehuwd geweest met Elizabeth van Alkemade.]
Dat Koenraad K., even als zijn vader, een moedig krijgsman was schijnt zeker; maar iets stelligs vind ik wegens zijne togten niet, dan na den dood van zijn zoon. Ongetwijfeld genoot hij in den lande een zeker aanzien.
Tot nu toe heb ik den naam van Willem K., uwen held, niet vroeger aangetroffen, dan onder de door de Riemer medegedeelde oirkonde van 1383. Hertog Albrecht zelf was mede bij het sluiten daarvan tegenwoordig, en dit zou my bijna doen overhellen tot het gevoelen, dat Willem toen reeds Hofmeester, of, zoo als dit in de oude Handvesten heet, meesterknaap by den Hertog was.
De zwakke, nietige Albrecht, die zich zijn leven lang door zijne vrouwen, bijzitten en gunstelingen liet regeren, verloor op den 14den dag van de Vasten in 1386 zijne vrome Gade Margaretha van Brigen, en kort daarna nam by de schoone Aleide van Poelgeest, met wie hy misschien reeds vroeger in naauwe betrekking stond, aan zijn Hof. Wagenaar, die met de tijdrekening omtrent Albrecht in de war was, en Bilderdijk, die hem hierin naschrijft, zeggen, dat Albrecht in de kracht zijns levens weduwnaar was geworden. Albrecht was intusschen by den dood zijner eerste vrouw 56 jaren oud,

{==101==} {>>pagina-aanduiding<<}

en was een zestiger, toen hy met het bekoorlijke meisje jongelings-dwaasheden bedreef. Nalez. op Wagenaar, I. 186.Van Wijn heeft in eene onuitgegeven Grafelijke rekening eene dier dwaasheden opgedolven. Daarin staat te lezen dat Hertog Albrecht, op Vastenavond 1390, in eene schuit met Jonkvrouw Aleid ende ander gesellen, in den Haagschen vijver (toen nog, gelijk de geheele omtrek van het Grafelijk slot, ommuurd) speelden. Het is wel niet zeer gewaagd, te veronderstellen, dat Willem K. onder die gezellen behoorde.
Dat hy in 1390 reeds Hofmeester by den Hertog was blijkt onder anderen uit eene oorkonde van 7 Sept. 1390,van Mieris, G.C.B. III. 568. waarby de Hertog, tegen eene erfpacht van elf ponden 's jaars, zijne visschery tusschen Schie (Overschie) en de oude vrijheid van Delft, en in de nieuwe vaart (van Delft tot de Maas) afstond aan Dirk van Poelgeest, Baljuw van Medemblik, en aan Willem Kuser, zijnen ('s Hertogen) Meesterknaap, ‘om menighen trouwen dienst die si ons ghedaen hebben ende noch doen sullen.’
Deze hier begunstigde Dirk van P. was, ni fallor, de Grootvader van Aleide. [Juist! Zie de Aant. poelgeest.) 't Geheele geslacht dezer schoone werd door den minzieken Hertog met gunsten overhoopt. My is ergens gebleken, dat haar Vader Jan van P. Rentmeester van Zuidholland was. By eenen brief van 14 Jan. 1389/1390 (*) ontvangt hy van den Hertog Oost- en Westhellevoet, zoo het schijnt met eene aanzienlijke uitgestrektheid aan korenland, ‘om trouwe die hy ons gedaen heeft en nog doen sal.’van Mieris, G.C.B. III. 546. Deze Jan van P. was volgens

{==102==} {>>pagina-aanduiding<<}

Bat. Ill. bl. 745 geen Ridder, maar slechts Schildknaap [zoo ook by Plemper], en had dus toen een minder adelijken rang dan Dirk Beets (*) [Ridder], die in denzelfden adem door van Leeuwen genoemd wordt (†).

{==103==} {>>pagina-aanduiding<<}

Maar niet de Grootvader en Vader alleen; de beminnelijke boel zelve werd met giften overhoopt. Zy verkreeg onder anderen van Hertog Albrecht 300 franken 's jaars uit de inkomsten van Kennemerland, en eene huizing en hofstede te 's Gravenhage, terwijl zy er nog daarenboven een te Leyden gekocht had. Zy was slim genoeg om zorg te dragen van door Willem van Oostervant deze giften, by een handvest van 16 Maart 1389/1390, te laten verwaarborgen.van Mieris, G.C.B. III. 552. Bij van Wijn l.l. vindt men dat zy in Hooimaand 1391 een paard van den Hertog verkreeg, en hem op den 13den dier maand op eene reis naar Henegouwen verzelde. - De dood van Jan van Poelgeest  [in 1365 doodelijk, maar niet ten doode gekwetst] wordt in 1390 opgegeven.Zie Kuser, p. 70.
Het is van elders bekend, dat Aleide van P. haren invloed bezigde, om de Kabelj. Edelen by Hertog A. in gunst te brengen. Ik vermoed dat de Kusers deze Staatsparty waren toegedaan, en wel op grond van eene verklaring van 17 Oct. 1391, die door een aantal Hollandsche en Zeeuwsche Edelen met Otto van Arkel aan het hoofd gedaan is.van Mieris, G.C.B. III. 582. Onder die Edelen vind ik, behalve van Arkel, verscheidene andere Kabeljaauwschgezinden en voorts ook Coen Cuser van Oesterwyc en Willem Cuser, Coen Cusers soon. Terwijl de lijst der onderteekenaren met eenige Ridderen begint, worden de beide Kusers uitdrukkelijk onder de knapen genoemd. De verklaring zelve houdt in, dat de Edelen, als by Hertog A. in kwaad verdenken gebracht, dat zy hem of zijnen zoon, Willem v.O., kwaad wilden, hem trouw en hulpe beloven tegen iedereen.
Weinige maanden later werden Aleide van P. en Willem K. by nacht op den grond (het voorplein) van 's Graven paleis, dat is, op 't buitenhof by de gevangenpoort,

{==104==} {>>pagina-aanduiding<<}

doodgeslagen. Het getuigt niet voor de naauwgezetheid van Bilderdijk, dat hy dezen moord op den 21sten Sept. 1390 brengt. Aan Wagenaar was die dwaling te vergeven, omdat hy de hierboven vermelde handvesten van 1391, waarin Willem K. voorkomt, en de door van Wijn opgedolven byzonderheid van Aleides reis naar Henegouwen, mede in 1391, niet kende. [Ondertusschen deelt het Geslachtb. van V.F. die dwaling en moet daartoe door een of andere Chronijk gebracht zijn. Ik lees: ‘Deze Jonkvrouw Ida hadde een Broeder genaemt enz. dewelke in het beschermen enz. werd doodgeslagen Ao. 1390 in de nacht van St. Mauricius; uit welcke Moorderye - zo de Chronijck schrijft - wederom in Hollant een dagelijks oproer ontstont.’ G.C.B. III. 600.Van Mieris stelt den moord op St. Maur: (22 Sept.) 1392, en grondt zich daarby ook op Goudhoevens Kronijk. 36ste Capittel.Plemper geeft ook dat jaargetal. Insgelijks, de Chronijk van Holland, Zeeland en Friesland heeft richtig 1392; en 't was waarschijnlijk doordien B. en W. my 't jaar 1390 in 't hoofd hadden gebracht, dat ik dit by de uitgave van mijn Kuser verkeerdelijk afschreef.]Zie p. 89.
Door den moord zoo veel later te stellen wordt het verklaarbaarder, dat de vreesselijke bloedwraak daarover eerst in 1393 heeft plaats gehad. Hoe kan men veronderstellen dat Koenraad Kuser, die, ofschoon reeds een bejaard man, toen snuivende van wraakzucht het land doortrok en slot by slot der aan den moord schuldige edellieden verwoestte, over het smartelijk verlies van zijnen eenigen zoon drie jaren heeft laten voorbygaan, alvorens verlof tot wraak van den zwakken en zeer zeker op de moordenaars hoogst verbitterden Albrecht af te dwingen?
G.C.B. III. 600.Den 18den October gebiedt Albrecht eenen nieuwen

{==105==} {>>pagina-aanduiding<<}

Heemraad van Delfland te kiezen, in plaats van Heer Filips van Polanen, wegens Willem Cusers dood balling buiten 's lands, ‘mit recht ende mit vonnissen.’ De moordenaars waren woensdag na Pinksteren 1393 te 's Hage ballingen verklaard.
l.l. 601.Den 11den November 1393 gebiedt A. aan Schout, Schepenen en Raden van Leiden, om met de Baljuwen van Rhynland op te trekken tegen Kusers moordenaars, en alles op hunne sloten neêr te houwen en te verbranden, zoodat geen steen op den anderen blijft staan.
Soortgelijke brieven werden aan andere Baljuwen afgezonden, soms met de aanwijzing der huizen die men moest verwoesten. Op woensdag na St. Maarten 1393 ontving Coen Cuser van O. van den Hertog eene stellige magtiging (*) tot de uitoefening van dit werk van wraak. Hy bleef niet in gebreke. [De door smart en wrok verschrikkelijke grijsaart vliegt van slot tot slot, en van de eene wraak naar de andere; belegert, moordt, brandt, sloopt en vernielt. Achtereenvolgends verdelgt zijne woede Paddenpoel, Hodenpijl, Warmond, Duivenvoorde, Heemstede, Zandhorst. Maar de hoofdaanleggers zijn op het huis te Altena verstoken. Derwaart ijlt hy, de Merwe langs, en verschrikt zien de lage sluip-
{==106==} {>>pagina-aanduiding<<}
moordenaren al den jeugdigen moed van hun slachtoffer den beleedigden vader ten ooge uitschitteren. De angst huns gewetens en de schrik voor de rechtvaardige zaak des grijsaarts doet hen het slot by verdrag overgeven, maar terwijl zijn eer hem noopt hen, met behoud van lijf en goed en onder vrij geleide, te doen aftrekken, koelt hy zijn gemoed aan het huis, dat hem een Moordenaarshol moest schijnen en raseert het tot den grond; alleen spaart hy de twee groote torens; zy mochten daar staan blijven als gedenkteekenen van de wraak eens Vaders.
De Hertog van Oostervant vlugt naar het Hof van Frankrijk (Karel VI.); ook daar vervolgt hem zijn noodlot. Een Heraut van wapenen maakt hem voor 't volle Hof aan 's Konings tafel te schande (*). Hy had zijn Oudooms dood nog niet gewroken. Alweder wraak! Hy wist wat bloedwraak was. Hy ijlt naar Holland, smeekt zijn Vader tegen de Friezen te mogen optrekken, en verzoent zich eindelijk met hem;van Mieris, G.C.B. III. 617. ja zelfs bleef hy gedeeltelijk voor zijne medeplichtigen borg (†).]

{==107==} {>>pagina-aanduiding<<}

Ik geloof dat nog nergens de opmerking gemaakt is, hoe aanmerkelijk het aanzien van Koenraad Kuser na den moord van zijnen zoon klom. Op een handvest van Jan. 1394 komt hy voor 't eerst voor, als een van 's Graven gewone raden [maar hy heet toch reeds in den verleibrief van 1390 ‘lieve neef en trouwe raet’],Geslachtb. v. Foreest. die met hem zulke handvesten teekenen, en voorts in de volgende jaren zeer vaak. Tusschen dien dag en den 24sten Maart 1394 moet hy door Albrecht tot Ridder of Baron verheven zijn. Voortaan heet hy ook Heer Koenraad, en wordt in de Latijnsche onderschriften onder de Baronnen gesteld. Omtrent Paschen 1394 werd hy Houtvester van Holland, en bekleedde drie jaren lang de betrekking die later aan Jacoba van Beyeren [dochter diens Graven, door wiens dolken zijn zoon gevallen was] ten deele viel.
In 1399 [zie boven] wordt hy nog met de Ambachtheerlijkheid van Amstelveen beleend. - In de handvesten van Amsterdam vindt men eene soort van publicatie van Coen van Oosterwijk, Ridder, wegens het schouwen der dijken in zijne heerlijkheid, gedagt. 6 Febr. 1401. Vaderlandsche Chronijk. Leydenen Amsterdam, 1784. bl. 589.Sedert evenwel schijnt Koenraad nog geheel by Albrecht in ongenade gevallen, zoo zelfs, dat hy in hechtenis genomen en op zijne zeer aanzienlijke goederen van de zijde des Hertogs beslag gelegd werd. Wat Koenraad misdreven had, blijkt nergens; misschien heeft Willem van Oostervant, die de Kuser's wel vijandig moest zijn, van den zwakken aard zijns twee-en-zeventigjarigen vaders misbruik makende, den ouden gunsteling den voet geligt. De gevangenschap van Koenraad Kuser heeft in den jare 1402 plaats gehad; doch by een handvest van 11 January 1403 verleende hem de Hertog, die, zoo als hy zelf zegt, aan Koenraad Kuser en aan diens huis-
{==108==} {>>pagina-aanduiding<<}
vrouw Clemensie, vrouwe van Slooten, vroeger vele gunsten had bewezen, beiden vergiffenis en kwijtschelding van alle zoodanige breuken en misdaden, als zy tegen hem en zijne heerlijkheid begaan mogten hebben; herstelt hen in het vry genot van alle hunne goederen, zoo die zy ter leen hadden, als die zy in vrijen eigendom bezaten; en maakt, waarschijnlijk ter vergoeding van de bezwarende voorwaarden, waaronder die herstelling plaats had, het goed tot Slikerbinch (?), dat zy van den Hertog ter leen hadden, tot een vry eigen goed. Koenraad schijnt echter deze verzoening met groote opofferingen te hebben moeten koopen; en ik geloof zelfs dat hy, de Ambachtsheerlijkheid Amstelveen den 18den January 1403 aan Albrechts gemalin overdragende en verkoopende, zulks niet dan gedwongen deed;van Mieris, G.C.B. III. 774. Vad. Chronijk, bl. 591. te meer daar ik vinde, dat hij, Koenraad, op denzelfden dag (en dus slechts zeven dagen na de verzoening) mede aan Margaretha heeft overgedragen het Ambacht van Slooten en van Oostdorp, met de visscherijen enz., het Huis te Schooten met de daartoe behoorende landen, en het vroongors, gelegen aan 's Gravendam; alle welke goederen tot dien tijd toe aan ‘Heer Coen van Oosterwijk, Ridder,’ toebehoorden. Men kent deze Margaretha van Kleef, als tweede gemalin van Albrecht, met wie hy in de lente van 1394 en dus kort na Aleides dood [en nog onverzoend met hare moordenaars! - de toorn duurt langer dan de liefde!] gehuwd was (*), en die by 't overlijden des Hertogs zijnen met schulden bezwaarden boedel met den voet stiet. Koenraad schijnt vroeger by haar in blakende gunst te hebben gestaan, en ik heb ergens

{==109==} {>>pagina-aanduiding<<}

gevonden dat hy ten haren behoeve en voor hare rekening het Huis te Kleef by Haarlem heeft doen bouwen. Anderen houden den tijd der stichting van dat slot voor onzeker. [Gewoonlijk wordt zy toegeschreven aan Willem Kuser, en dat wel circa 1392.]Handv. Cron. f. 123.
Willem Kuser, de Bastaard, verschijnt het eerst in onze Geschiedenis als belegeraar van Hagestein by Vianen (1331);Albrecht, obiit 13 Dec. 1404. Koenraad, zijn zoon, volgde in 1405 Willem VI. by de belegering van dat slot, hetwelk toen door het pas uitgevonden geschut werd geteisterd. Met hem was daar Jan van Foreest, op wien de goederen van den ouden krijgshaftigen en wraakzuchtigen Ridder na zijn dood, waarvan ik het jaartal nog niet ken, overgingen. Maar toen op den 14den September 1413 Herpert van Foreest tegenwoordig was by den Zoen over den moord van willem kuser rustte diens Vader, Zuster en Schoonbroeder [en zelfs de jongeling die den naam der kusers had moeten ophouden] reeds allen in het graf (*).’

Geslachtlijst van Kuser.

Maken wy nu het resultaat aller dezer nasporingen op, zoo hebben wy van kuser de volgende Genealogie, die alleen wat de tijdrekening betreft gebrekkig is.

{==110==} {>>pagina-aanduiding<<}


willem kuser.	 
(natus 1304 (?),	denatus 1350 (?)) 
 	gewan by ........?
 	 
koenraad	 
(natus 1330 (?),	denatus 1406 (?).) 
 	gewan by Clemensie van Sloten.
 	 
willem. 	ida. 
natus 1365 (?), denatus 1392.	nata(?) denata(?) 
 	gewan by jan van foreest 
 	 
 	Herpert, 
 	Adriaan, 
 	Willem Kuser, denatus 1410. 
 	gehuwd met Elizabeth van Alkemade: 
 	gestorven zonder oir.



Wapen van Kuser.

D'Or, quartelé, à quatre lions; 1 et 4 de sable; 2 et 3 de gueules. Posé en canton. Men ziet dat dit het wapen van Henegouwen en Holland gequarteleerd en met eene breuke van bastaardy is. Immers het plaatsen van het wapen en canton bewijst de onwettige geboorte, zoo goed als de bande of het filet de bâtardise (*). Zóó vind ik het wapen onder de kwartieren der familie van Foreest, en ook aldus op eene kaart getiteld: Wapenen der steden en oud-adelijke geslachten in de Machtige Republyke van Holland en Westfriesland, door M.S. (Matth. Smallegang?)

{==111==} {>>pagina-aanduiding<<}

gedrukt te Amsterdam by Gerard Valk in 't laatst der I7de eeuw; eindelijk ook op de Wapenkaart van Dijkgraven en Hoogbaljuwen, enz. van Rhynland (Willem Kuser 1300). - Maar op het byvoegsel tot de kaart van M.S. vind ik een volkomen wapen van Cuser van Oosterwijk, en wel aldus: Coupé. Le premier: Cuser: d'or à quatre leopards leonnés, quartelé, 1 & 4 de gueules, 2 & 3 de sable. Le second.........? d'azur à une flamme d'or mouvant de la pointe. - Men ziet hier in het wapen van Cuser, behalve dat het geverifieerd voorkomt, nog twee afwijkingen: vooreerst dat men in plaats van leeuwen luipaarden aantreft; en ten andere dat de keelen leeuwen (Holland) en niet die van sabel (Henegouwen) de eereplaats hebben. Aldus voerden de Graven zelve hun wapen, en het stond in verband met de breuke van bastaardy dit te veranderen. De luipaarden in plaats van leeuwen hebben wy zeer zeker aan onnaauwkeurigheid te danken, niet zeldzaam in een land waar men altijd weinig van heraldie geweten en slecht geblasonneerd heeft.


Ten slotte.

By het overzien dezer wijdloopige Bylage schaam ik my over mijne vermetelheid, die my by de Lezers van ‘Guy de Vlaming’ zoo veel belangstelling heeft doen veronderstellen in de berichten omtrent een geslacht, dat zijne voornaamste belangrijkheid ontleent aan eenige honderden verzen, door my op rekening van willem kuser geschreven. Ik hoop dat hun juist zoo veel geduld zal zijn overgeschoten, om mijne dankbetuiging voor al 't reeds betoonde vriendelijk op te nemen.


{==112==} {>>pagina-aanduiding<<}


Naschrift.

Ik ontfing, onder het afdrukken dezes, nog de volgende mededeeling van mijn vriend, den Heer Veegens:

‘Nog heb ik in Willink's Amstellandsche Arkadia, uitgaaf van 1773, Deel II. bl. 200, een lijst der Baljuwen van Amstelland gevonden, en had ik by het inzien daarvan het genoegen een paar mijner gissingen over den ouderen Willem K. bevestigd te zien, en tevens, dat Koenraad Kuser by herhaling en wel eerst door Willem V. en naderhand door Hertog Albrecht tot het niet onbelangrijke Baljuwschap over eene landstreek, waarvan de Heeren van Amstel tot het einde der dertiende Eeuw meesters waren geweest, is verheven. Een afschrift van het begin dezer lijst zal hier volstaan:
Willem Kuser, Bastert des Graven van Hollandt	Ao. 1333
Florens van der Bonkhorst	Ao. 1345
Gerrit de Boelen	Ao. 1354
Koen Kusers van Oosterwijk, neef van den Grave	Ao. 1354
Gijsbert van IJsselsteyn, Ridder	Ao. 1358
Koen van Oosterwijk Willemszoon	Ao. 1367
Jan van den Poele	Ao. 1388






(*) Zie Aanteekening: ‘kuser.’

(†) Zie Aanteekening: ‘poelgeest.’

(*) Na 's mans overlijden kwam het op den Graaf Frederik Thoms, als gehuwd zijnde met des Hoogleeraars eenige dochter Maria Boerhave. Boerhave zelf had er een Hortus Botanicus.

(†) In den zoogenaamden Lagen waard; waartegen de Hooge waard (Hooge woerd), d.i. de hooge zijde des Rhyns, overstaat. Men weet hoe de Hooge woerd bebouwd en aan Leyden getrokken is (1389), waarvan hy thands een groot en vervelend gedeelte uitmaakt. - Waard, weerd, woerd, Friesch wert (Leouwert, Boalswert, enz.), Ang. Sax. vvorth, vveorth, beteekent een eiland in een stroom (zoo als 't Hoogd. werder); tweede beteekenis: akker, bedijkt land; eindelijk borstweer.

(§) Men kent in den Lagen waard nog een brug, die den naam Hoornbrugdraagt.

(*) Als pelgrim waarschijnlijk. Mijn gedicht (zie v. 125-127) plaatste hem aan het hoofd van een Ruitertroep. Ik weet echter niet in welken strijd dit zou hebben kunnen wezen; want de schildknaap zou meer dan eene eeuw oud moeten geworden zijn om nog éven, als jongeling, het einde van den allerlaatsten kruistocht (1291) te hebben bygewoond. Maar dit behoort tot de dichterlijke vrijheden. Immers heb ik den Schildknaap ook Ridder geslagen.

(*) Het is te vergeefs, zoo ik de fouten van Aleid van P. nog poog te bemantelen. De harde waarheid is tegen my. En daarenboven! De zetter van ‘Kuser’ (zie de Aant. p. 72), dien ik van Hoeksche beginselen verdenke, geeft haar aan Aalbrechts hof een tamelijke positie, waar ik haar een betamelijke had toegedacht. De Heer J.E. Schut gaf in 't verleden jaar een Roman uit, waarin hy haar karakter met de zwartste verwen schildert. Een schrijver van verdichte verhalen kon edelmoediger jegens een jonge vrouw zijn. Maar zeker heeft zijn tafereel ‘by Hollands schoonen’ den zachten indruk uitgewischt, die ik my (Guy, vers 128-131) beroemde voor de beklagenswaardige te hebben teweeggebracht. Indedaad zoo haar peetemoei een geestelijke zuster was (Nonne ter Lee), zy schijnt er weinig van gehad te hebben.

(†) Brederode, Binkhorst, Boekhorst, Duivenvoorde, Heemstede, Merensteyn, Polanen, Poelgeest, Wassenaar en anderen waren Hoeksche familiën; tot de Kabeljaauwschen behoorden: Egmond, Arkel, Heemskerk, Waterland, Molenaar, Kuilenburg enz. Zie Wagenaar, Vad. Hist.. III. p. 280.

(*) In 't jaar 1486 had de Keizer hem dien rang met openen brief geschonken.

(*) In den text is de drukfout ‘der geest’ voor ‘den geest’ my ontsnapt.

(*) [Ondertusschen was de uitspraak altijd dezelfde en overeenkomstig ons tegenwoordig Kuser. De oude versterking der vokalen met i of y is bekend, en nog niet geheel verdwenen. Nog schrijft men hair, meir, oir. Met de u vindt men ze nog in eenige eigen namen , als Verschuir, van Buyren, en in Neptuin dat onze voorvaders Neptuun uitspraken. De verlenging der vokalen met verzwakking en aflooping van klank geschiedde met de e, en deze stond tegen de versterking met de i over. Tegenwoordig hoort men die fijnheid der uitspraak sints lang niet meer, en 't is van daar te verklaren, dat wy, alle benadering van klank verzakende, te vreden zijn met eene verdubbeling der vokalen, welke eene wijze van verlengen is in zich zelve ongerijmd en allerongeschiktst tot afbeelding van 't geluid. Doch het schrift is in vele opzichten teeken in plaats van beeld geworden. - De naam Kuiser beteekent doodslager, van kuizen, kezen, doodslaan; tegenwoordig alleen nog in de beteekenis van dollen gangbaar.]

(*) [Men vindt zijn wapen, dat deze geboorte bevestigt, (waarvan nader) met het jaartal 1300 op de Wapenkaart der WelEd. H.H. Dijkgraven & HoogBalj., Hoogheemr., Rentmeest. en Secret. van Rhynland.]

(*) [D. i. Beêvaartwijk; want het stadswapen met ‘bevers’ is een sprekend wapen, zonder terugzicht op de afkomst. (Gelijk Hoorn dus genoemd wordt naar den hoek waarop 't ligt, en een posthoorn in 't stadswapen voert.) Waarschijnlijk dus uit hoofde der Beêvaartgangers ter zake van de Heilige Agneta.]

(†) [Jan van Foreest, overleden in 't jaar 1554, nalatende drie dochters, Maria, Cornelia en Magdalena (Machteld). De laatste huwde ten jare van haar vaders dood met Jan van Ruven, en hertrouwde drie jaren daarna met Jan van Duivenvoorde, die, als het Geslachtboek van Foreest zegt, Kaptein en Burgemeester is geweest gedurende het beleg van Haarlem, en in 1573 in de gevangenis overleden. Hy liet een zoon Jan na, in 1580 in Friesland overleden, en eene dochter Maria, gehuwd met Jorriaan van Lennep uit Gelderland. Deze verkocht het huis Oosterwijk, dat in de Spaansche oorlog waarschijnlijk geleden had.]

(*) [Ook blijkt dit uit de door my, Kuser pag. 71, aangehaalde Chronijk van Hollant, Zeelant ende Vrieslant, Cap. 39, waar onder ‘de Edelen gheboortighe mannen, die doe in Hollant waren, slechts twee Kusers worden genoemd en wel: Coenraet Kuyser, en Willem Kuyser zijn soon, die, enz.]

(*) Hier zit weder de gewone moeijelijkheid omtrent het gebruik der dubbele tijdrekening. Hertog Albrecht schreef altijd naar den hofstijl, die het jaar met Paaschen deed beginnen. De buitendien reeds zoo moeijelijke taak, om in den Grafelijken tijd dagteekeningen op te delven, wordt daardoor nog veel bezwarender.

(*) [Maar de in 1343 voorkomende Dirk de Beets was ook slechts Schildknaap. De zoon van dezen Ridder Dirk, die Pieter Beets (ook de Beets) genoemd wordt, behoorde tot het heir, waarmeê Albrecht in 1396 in Friesland landde. Hy stelde hem aan 't hoofd der Amstellanders en Kennemers, die hy de Lauwers opzond, en tegen Oosthuizen. In 1419 was weder een Ridder Dirk B. tegenwoordig by de pais tusschen Jacoba van Beieren en Hertog Jan gesloten. Men vindt ondertusschen den naam by Goudhoeven op de lijst der adelijke Geslachten, die in 1620 reeds verstorven waren of door de anderen niet meer erkend werden; een lot, dat de Beetsen in Kennemerland met de Coulsters, Binkhorsten, Haarlems, Castricums, en vele anderen deelden. Hoe Rombout Hoogerbeets tot de familie behoorde is onlangs door Prof. Siegenbeek opgehaald (Redev. en Verhand. Dordrecht 1836). De Dichter Mr. Johan Beets, wiens verdiensten ZHG. in 't licht zet, was hoogstwaarschijnlijk de Grootvader van mijn Overgrootvader (Johan), wiens vader Claas heette, welke naam in deze familie altijd met die van Johan beurt heeft gehouden. Wapen: Parti. Le premier sable à 3 lozanges d'argent, 1 & 2. Le second coupé d'azur à 2 bâtons posés en sautoir, surmonté d'une hure, en gueules à 3 couronnes.... Cimier: Un bras nu tenant une couronne. Ik vind op een kaart van Hoogheemraden van Rhynland een ander wapen, namelijk: Gueules à une bande d'argent accompagnée de 6 fleurs de lis d'argent rangées en bordure. Dit schijnt van eene Brabandsche familie. 

Beets; een groot dorp in Noordholland naby Schardam aan den ring der Beemster uitgedijkt.]

(†) My is ergens gebleken dat Jan van P. gehuwd is geweest met Belia, de dochter van Gerrit van Oisterwyc. Een geruimen tijd heb ik in het denkbeeld verkeerd, dat hy dus aan de Kusers verwant was; maar later is my gebleken, dat deze Gerrit v.O. tot een geheel ander geslacht behoorde, en wel tot een zijtak der van Arkels, welke zijtak ergens in den lande van Arkel deszelfs slot Oisterwyc bezat. [Koenraad van Oosterwijk, in den strijd tegen Jan van Arkel gevangen genomen (zie p. 95), was aldus misschien geen telg uit dezen stam, maar nit geheel een anderen.]

(*) Opmerkelijk is het dat de gekrenkte Vader in den brief door A. genoemd wordt ‘onsen Neve en Meesterknaep van onsen herberghe.’ Hy was dus zijn verslagen zoon in het Hofmeesterschap opgevolgd! - Toen A. in 1398 den oorlog tegen de Friezen ondernam, moest Heer Coen van Oisterwyc tien gewapenden geven (1. l. 673). Wat meer zegt, hy deed, ofschoon zeker reeds vrij bejaard, den togt mede. Hy werd met twee andere ‘meester Ridderen’ en eenige knapen belast met den aankoop van ‘schottelen, azijn, eijer, mostert, turf en zout!’ Hy scheen dus, hoewel tot hooger aanzien geklommen, nog Hofmeester (l.c. 682). [Zie de lijst der moordenaars en medeplichtigen, G.C.B. III. 602.]

(*) Een Heraut van Wapenen doorsneed aan 's Konings tafel het laken dat voor Oostervant lag gespreid, met het verwijt, dat hy de plaats onteerde en schild noch wapen voeren kon, daar hy zijn in Friesland gesneuvelden oudoom nòg niet gewroken had.

(†) van Mieris, G.C.B. III. 607.Nog den 27sten Maart 1394 werden de Baljuw van Woerden en Schout, Schepenen enz. van Oudewater aangeschreven om de ballingen wegens Willem Kusers dood te vervolgen en dood of levend te vangen. Zelfs in den vreemde vervolgde Albrechts woede de ballingen, blijkens eene door hem uitgelokte verklaring van Johanna, Hertogin van Braband, dat zy de moordenaars zou doen aanhouden. In dit stuk wordt niet enkel van W.K. maar ook van Joffer A.v.P. gesproken. De naam dezer Joffer was om ligt te bevroeden redenen, in de stukken, die in Holland dienen moesten, niet te vinden. [ald. 618.]Het stuk is van 12 Nov. 1394.

(*) Zie van Wijn, Nalezingen, I. 389. Wagenaar dwaalde dus ook met dit huwelijk in 1391 te stellen.

(*) [‘Hertog Willem van Beyeren maakt in den Hage opten Heylige Kruysdagen ex altario Ao 1413 de soen tusse Gerrit van Poelgeest, Adriaen van Col, Herpert van Foreest Jansz. en Gerrit van Sparwoude met hare magen ende vrienden aan de eene zijde, ende Dirk de Bloote, Philips de Bloote met hare magen ende vrienden aan de andere zijde, voerende van sulcke dootslage als Dirk de Bloote ende Hugo de Bloote met haare magen ende vrienden gedaan hebben aan Jonckvrouwe Aliden, Jans dochter van Poelgeest, en Willem Kuser.’ Geslachtb. van F. - Hugo de Bloote heeft by die gelegenheid in het openbaar, naar landsgebruik, een voetval moeten doen. Zie Wagenaar, l.l.]

(*) ‘Daer nochtans dat voeren en canton, van oude tijden, mede is een gheässureerde beteeckeninge van onwetlyck voortkomen; insgelijcks is 't stellen en party coupé, escusson sur le tout, enz. De Nederlantsche Herault, p. 338.

