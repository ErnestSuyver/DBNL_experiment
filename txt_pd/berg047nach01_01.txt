 
   
	  
	   Het nachtegaaltje 
	   Gedichtjes 
		  S.J. van den Bergh, J.J.L. ten Kate en Jacob van Lennep 
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: 1202 G 25 
		   
		  ALGEMENE OPMERKINGEN 
		  Dit bestand biedt, behoudens een aantal hierna te noemen ingrepen, een diplomatische weergave van Het nachtegaaltje. Gedichtjes van S.J. van den Bergh, J.J.L. ten Kate en Jacob van Lennep uit 1851. 
		   
		  REDACTIONELE INGREPEN 
		  De originele titelpagina, normaal gesproken pagina 3 binnen een werk, lijkt te ontbreken. Gegevens omtrent de exacte titel van het boek etcetera zijn ontleend aan de Nederlandse Centrale Catalogus.
		  De illustraties staan op ingeschoten, ongenummerde pagina's en hebben een paginanummer gekregen dat is afgeleid van de tegenoverliggende pagina van de illustratie.
		  p. 24: Het woord ‘zoet’ is aangevuld, maar was hier onleesbaar in de druk: ‘Zij is zoo zacht, zij is zoo [zoe]t’.
		  
		  Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. 2 en 72) en de pagina's met advertenties (p. 67-71) zijn niet opgenomen in de lopende tekst.
		  
		  
		  [pagina ongenummerd (p. 1)] 
HET NACHTEGAALTJE.  
		   
		 
		   
			 2003 dbnl 
			  
		   
		  berg047nach01_01		   
		
	    
		  S.J. van den Bergh, J.J.L. ten Kate en Jacob van Lennep, Het nachtegaaltje. Gedichtjes. [Gebrs. Willems, Amsterdam 1851]. 
		   
		 
	  
		DBNL-TEI 1 
	  
	  
		 
		  2003-07-02 
		   
			 LvtL 
		   
		  colofon toegevoegd 
		 
	    
	     2006-07-21 
	      
	       IH 
	      
	     conversie van het bestand naar teixlite 
	   
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: S.J. van den Bergh, J.J.L. ten Kate en Jacob van Lennep, Het nachtegaaltje. Gedichtjes. [Gebrs. Willems, Amsterdam 1851].
 
Zie: https://www.dbnl.org/tekst/berg047nach01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
    
	 

  
    
{==t.o. 5==} {>>pagina-aanduiding<<}

{== afbeelding 	
==} {>>afbeelding<<}
    


{==5==} {>>pagina-aanduiding<<}

Het nachtegaaltje.

  Een woord vooraf aan de kleine Lezers.


In zijn groene looverzaaltje, 
Waar het warme zonnestraaltje 
Vriendelijkjes binnenschiet, 
Zingt het vrolijk nachtegaaltje 
Onvermoeid zijn lentelied. 
 
Wat al deuntjes kwinkeleert hij, 
Wat al trillertjes schakeert hij, 
Zoet en zangrig voor 't gehoor! 
En geen ander loon begeert hij 
Dan een toegenegen oor. 
   

{==6==} {>>pagina-aanduiding<<}

'k Weet een boekje met gedichtjes, 
Vol van prentjes en gezichtjes, 
En van buiten marokijn: 
Laat dat boekje, zoete wichtjes, 
U een nachtegaaltje zijn! 
 
Neemt de proef eens, lievelingen! 
Kijkt het in, en 't zal u zingen, 
Mooije liedjes bij de vleet, 
Snaaksche stukjes, wondre dingen, 
Die ge zeker nooit vergeet! 
 
Mogt ge dat de waarheid vinden, 
Lieve kindren, welbeminden! 
Grooter vreugde hadt ge niet, 
Dan het drietal kindervrinden, 
Dat u 't nachtegaaltje biedt! 


t. K.



{==7==} {>>pagina-aanduiding<<}

De tuiniertjes.


Braaf, kindren! braaf, dat gaat daar goed; 
Dat 's juist zoo als de tuinbaas doet; 
Dat hebt ge flink hem afgekeken: 
Wanneer ge met uw kleine hand 
Of 't ijzer, in uw hof iets plant, 
Dan mag de gieter niet ontbreken. 
 
De gieter, die, voor bloem en blad, 
Het kostlijk sterkend vocht bevat, 
Moet met zijn regen 't kruid besproeijen; 
Dat beurt het slappe stekjen op, 
En door den frisschen waterdrop 
Besprenkeld, zal het welig groeijen. 
   

{==8==} {>>pagina-aanduiding<<}

Wie 't gieten nalaat, klaagt te laat, 
Dat de arbeid hem niet heeft gebaat, 
En 't zwakke plantje raakt aan 't kwijnen, 
Totdat verschroeid, verlept, verdord, 
't Met onkruid uitgetrokken wordt, 
En naar den mesthoop moet verdwijnen. 
 
Wie acht op ouder menschen slaat, 
En wijzer voorbeeld niet versmaadt, 
Het kind ter leering voorgehouên, 
Volbrengt, bij alles wat hij doet, 
Bij wat hij werkt, het zeker goed - 
En de uitkomst zal hem nooit berouwen. 


v.d. B.



{==9==} {>>pagina-aanduiding<<}

Gedenk uwen Schepper.


Mijn moeders spinde is vol van brood, 
Mijn hof is vol van knoppen; 
Nog kleurt het bloed mijn wangen rood, 
En doet mij 't harte kloppen. 
 
Mijn hart! zoo lang gij kloppen zult, 
En 't lieve licht voelt rijzen, 
Moet gij, van liefde en dank vervuld, 
Den God uws levens prijzen! 


t. K.



{==10==} {>>pagina-aanduiding<<}

De wakkere knaap.


Hoeplen kan ik wonder wel: 
'k Hou ook van het kegelspel, 
'k Weet den bal te raken: 
't Haasje-over op de plaats, 
't Vaartje-spelen met de maats 
Kan mij best vermaken: 
'k Heb een tol, die lang en mooi, 
Waar ik hem ook nedergooi, 
Draaijen kan en brommen: 
'k Ben meermalen, zonder schroom, 
In den hoogen perenboom 
D'andren voorgeklommen: 
   

{==11==} {>>pagina-aanduiding<<}

Vast van hand en juist van oog, 
Kan ik ook met pijl en boog 
Schieten als de beste: 
In het kort, wat spel men speel, 
Ik neem aanstonds daaraan deel. 
'k Toon mij nooit de leste. 
Maar - hoe graag ik mij vermaak, 
Altijd zorg ik, eerst mijn taak 
Netjes af te werken. 
'k Wed, had ik dit niet gedaan 
Voor ik was aan 't spel gegaan, 
Elk zou 't aan mij merken. 
Neen! had ik mijn pligt verzuimd, 
'k Waar bij 't spel niet opgeruimd, 
't Zou mij niet vermaken. 
En, hoe vlug ik spelen kan, 
'k Zal toch daarmeê nooit als man 
Door de wereld raken. 


J. v. L.



{==12==} {>>pagina-aanduiding<<}

Willem en het muisje.


Aardig muisje, 
Vrolijk dier! 
'k Bid je, kom eens even hier: 
Kruip eens in dit traliehuisje! 
Daar is spek in overvloed: 
Doe uw buikjen eens te goed! - 
 
‘Neen, sinjeurtje! 
'k Dank je zeer: 
Die daar ingaat, keert niet weêr; 
'k Zie den val wel aan dat deurtje! 
Of ik nog zoo lekker at, 
'k Was zoo waarlijk voor de kat!’ - 
   

{==13==} {>>pagina-aanduiding<<}

Braaf gesproken, 
Jonker muis! 
't Is ook bij dien val niet pluis: 
Gij hebt wijslijk lont geroken! 
Dank voor 't lesje! Leer om leer! 
'k Snoep mijn leven lang niet meer! - 


t. K.



{==14==} {>>pagina-aanduiding<<}

Buurmans-Aaltje.

  (Alleenspraak van elize.)


Des zomers als het hooitijd is, 
Dan kon de meester, zegt Papa, 
De klok van 't dorp wel stil doen staan 
En niemand gaf het leed of schâ; 
Want 's morgens als zij achtmaal bromt 
En 's middags als ze twalef slaat, 
En 's avonds, kwart voor vijven net, 
Gaat buurmans-aaltjen over straat. 
   

{==t.o. 14==} {>>pagina-aanduiding<<}


{== afbeelding 	
==} {>>afbeelding<<}
    
 

{==15==} {>>pagina-aanduiding<<}

Dan brengt ze brood en koffij heen 
Naar 't maaijersvolkjen in de wei, 
En naar heur broêrtje, die daar ginds 
De schapen rondleidt op de hei; 
Dan dribbelt ze als een kievit voort, 
Al zweet ze ook nog zoo van haar vracht, 
Omdat ze weet, dat ze op het erf 
Met ongeduld wordt weêr gewacht. 
 
En houden haar de menschen op, 
Dan voegt zij ze altijd vriendlijk toe: 
‘'t Is hooibouw, 'k heb mijn tijd van doen; 
Klein zusje zit zoo lang bij Moê.’ 
Dan loopt zij op een drafje heen 
En knikt een ieder goeden dag; 
Het gansche dorp houdt veel van haar 
En ieder groet haar met een lach. 
   

{==16==} {>>pagina-aanduiding<<}

Laatst kreeg ik knorren van Mama 
Wijl niet mijn taak was afgedaan; 
Zij wees me buurmans-aaltje toen 
Als een voorbeeldig kindjen aan; 
'k Beloofde voortaan beterschap 
En gaf mijn beste Ma een zoen, 
En als 'k mijn les nu leeren moet, 
Of naatjes aan mijn breikous doen - 
 
Dan werk ik voort met lust en vlijt, 
Al duurt het soms ook wel een uur, 
En denk maar onder 't werken door 
Aan moeders woord en aaltje-buur, 
Die alles afdoet op zijn tijd, 
En altoos willig, altoos vlug, 
En 't is of ik de les nog hoor: 
Verloren tijd komt nooit terug. 


v.d. B.



{==17==} {>>pagina-aanduiding<<}

Morgenlied.


Groote Schepper, bron van zegen! 
U begroet ons morgenlied. 
Wat zou ooit ons hart bewegen, 
Deed Uw groote liefde 't niet? 
Wat wij hebben, wat wij zijn, 
Daaglijksch brood en zonneschijn, 
Minnende ouders, siel en leven, 
Alles hebt Gij ons gegeven! 
 
Maar de grootste gift van allen 
Is uw eigen lieve Zoon, 
Al Uw lust en welgevallen, 
Deelgenoot van Uwen troon; 

{==18==} {>>pagina-aanduiding<<}

Die voor ons op aarde kwam, 
Om te lijden als een lam; 
Om ook ons den weg te wijzen 
Naar des Hemels paradijzen! 
 
‘Laat de kindren tot Mij komen’, 
Aldus spraakt gij, lieve Heer! 
En wij buigen zonder schromen 
Op de knietjes voor u neêr. 
Maak ons leerzaam, zacht en stil! 
Leer ons wandlen naar Uw wil! 
Leer ons zelf, met ziel en zinnen 
Boven alles U beminnen! 


t. K.



{==t.o. 19==} {>>pagina-aanduiding<<}


{== afbeelding 	
==} {>>afbeelding<<}
    


{==19==} {>>pagina-aanduiding<<}

Het schepnet.


'k Zal met ijver 
Uit deez' vijver, 
- Lieve jet! 
Naar verlangen 
Vischjes vangen 
In dit net. 
 
'k Zal naar snoeken 
Wel niet zoeken, 
Mij te sterk. 
Spichtige alen 
Op te halen 
Is mijn werk. 
   

{==20==} {>>pagina-aanduiding<<}

'k Vang ook blijën, 
En, bij tijën, 
Zelfs een baars. 
Vorens mede 
Hier ter stede, 
Zijn niet schaars. 
 
Zie hen woelen 
En krioelen 
In den plas. 
Maar hun dartlen 
En hun spartlen 
Stoor ik ras. 
 
Blijf maar kijken! 
't Zal u blijken, 
Wat ik doe. 
Klaar is 't netje; 
Kom nu, jetje! 
En zie toe. 


J. v. L.



{==21==} {>>pagina-aanduiding<<}

Avondlied.


O Heer, die de eerste en laatste zijt, 
U zij ons staamlend lied gewijd, 
U loven onze dankgebeden! 
Wij roemen juichend Uw genâ! 
Gij sloegt ons als een moeder gâ, 
Gij kroonde ons met barmhartigheden! 
 
Vergeef onze ongehoorzaamheid, 
Aanbiddelijke Majesteit! 
Doe onzer ziel Uw vrede smaken! 
Bescherm onze ouders heel den nacht! 
Omring ons met Uwe Englenwacht! 
En doe ons zaam' verfrischt ontwaken! 


t. K.



{==22==} {>>pagina-aanduiding<<}

Maart.


Maart, Maart, 
Roer vrij je staart: 
Nog maar een poos kan je ons kwellen en plagen; 
Dra zijn je vlagen 
Weg met het vuur, dat je houdt aan den haard, 
Lastige Maart! 
 
Maart, Maart, 
Roer vrij je staart: 
'k Zie reeds April, die je volgt in je stappen, 
En komt verklappen, 
Dat men u moê wordt in velden en gaard, 
Leelijke Maart! 
   

{==23==} {>>pagina-aanduiding<<}

Maart, Maart, 
Roer vrij je staart: 
Meimaand wordt slechts door je spoken te zoeter, 
En ze vergoedt er 
Wat je ons onthoudt en terughoudt in de aard, 
Gierige Maart! 
 
Maart, Maart, 
Toch ben je ons waard: 
Omdat je zwijgend een wenk in het leven 
Aan ons wilt geven, 
Wenk, die het kinderhart dankbaar bewaart, 
Buijige Maart! 
 
Maart, Maart, 
Roer vrij je staart: 
Want je leert ons: na het kwaad komt het goede; 
't Zeegnen nooit moede, 
Schept God de vreugd uit het lijden der aard, 
Leerzame Maart! 


v.d. B.



{==24==} {>>pagina-aanduiding<<}

Het jongste zusje.


Een kransjen en een kusje 
Voor onze jongste zusje! 
't Is al voorbeeldig wat zij doet; 
Zij is zoo zacht, zij is zoo [zoe]t; 
De lust van moeders leven! 
Wij zouden haar niet geven 
Voor al des werelds goed! 
   

{==t.o. 24==} {>>pagina-aanduiding<<}


{== afbeelding 	
==} {>>afbeelding<<}
    
 

{==25==} {>>pagina-aanduiding<<}

Een kusjen en een kransje 
Voor onze kleine Jansje! 
Wij ouder meisjes, waren wij 
Maar altijd even lief als zij, 
Wij zouden zoo niet huilen, 
Niet morren en niet pruilen, 
Maar leefden immer blij! 
 
Het kransje mag verkwijnen, 
Het kusje mag verdwijnen, 
De liefde die ons hart u wijdt, 
O lief klein zusje! leeft altijd. 
Dat zult gij wel ontwaren, 
Als gij in later jaren 
Met ons volwassen zijt! 


t. K.



{==26==} {>>pagina-aanduiding<<}

Het blijde Meisje.


Wie is morgen jarig? - Ik! 
O! wat ben ik in mijn schik: 
Maatje was nooit karig; 
En gewis zal 't morgen weêr, 
Feest hier zijn ter mijner eer. 
Morgen ben ik jarig. 
 
Keetje en mietje zijn genood, 
En mijn nichtje betje, 
Zie, dat geeft, met klaartje en mij, 
En de kleine suze er bij, 
Al een heel saletje. 
   

{==27==} {>>pagina-aanduiding<<}

En dan vinden wij voorwaar, 
Even als verleden jaar, 
Weêr een déjeuneetje klaar; 
Heden wat een pretje! 
 
Wie is morgen jarig? Ik! 
O! wat ben ik in mijn schik: 
Maatje was nooit karig; 
En gewis zal 't morgen weêr, 
Feest hier zijn ter mijner eer. 
Morgen ben ik jarig. 
 
Maatje zal op chocolaad 
Zeker ons tractéren. 
En zij geeft er wafels bij: 
Ligt nog andre snoeperij, 
Wat wij maar begeeren. 
   

{==28==} {>>pagina-aanduiding<<}

Als het smullen heeft gedaan, 
Zullen wij aan 't spelen gaan, 
Touwtje springen, raadsels raân, 
En ons amuséren. 
 
Wie is morgen jarig? Ik! 
O! wat ben ik in mijn schik: 
Maatje was nooit karig; 
En gewis zal 't morgen weêr, 
Feest hier zijn ter mijner eer. 
Morgen ben ik jarig. 
 
Buiten twijfel zal Papa 
Weêr mijn spaarpot vullen. 
O! 'k ben zoo nieuwsgierig naar 
't Geen Mama, en jan en klaar 
Mij toch geven zullen.. 
   

{==29==} {>>pagina-aanduiding<<}

'k Hoop, Mama een nieuwen doek, 
En broêr jan een prenteboek. 
Klaar geeft wis een peperkoek; 
Hé! wat zal ik smullen. 
 
Wie is morgen jarig? Ik! 
O! wat ben ik in mijn schik. 
Maatje was nooit karig. 
En gewis zal 't morgen weêr. 
Feest hier zijn ter mijner eer. 
Morgen ben ik jarig. 


J. v. L.



{==30==} {>>pagina-aanduiding<<}

Het Onze Vader.


Onuitspreeklijk Opperwezen, 
Die voor ons een Vader zijt! 
U zij eeuwig lof gewijd, 
Eeuwig worde Uw naam geprezen! 
Al wat leeft valle U te voet, 
Driemaal heilig, driemaal goed! 
 
Kome Uw rijk, o groote Koning! 
En geschiede Uw wil alom, 
Boven in Uw Heiligdom, 
Hier in aller menschen woning, 
Tot dit aardsche schaduwdal 
Als Uw Hemel worden zal! 
   

{==31==} {>>pagina-aanduiding<<}

Geef ons brood en kracht ten leven, 
Gij, die allen nood vervult! 
En vergeef ons onze schuld, 
Zoo als wij elkaâr vergeven! 
Voed ons harte met Uw Geest; 
Leer ons lieven allermeest! 
 
Leid ons, magt- en krachteloozen, 
Geen verzoeking te gemoet! 
Maar beveilig onzen voet, 
En verlos ons van den Boozen! 
Want U is in eeuwigheid 
't Rijk, de Kracht, de Majesteit! 
 
Vouwen wij de handen zamen, 
't Is in naam van Uwen Zoon, 
Dat wij naadren tot Uw troon, 
Dat wij vrolijk zeggen: ‘Amen! 
Amen! dit, o Hemelheer, 
Geeft Gij ons, en - eindloos meer!’ 


t. K.



{==32==} {>>pagina-aanduiding<<}

De sneeuwman.


Zie zoo, mijn kleine sneeuwman, 
Nu ben je kant en klaar; 
Maar 'k heb nog wat vergeten, 
Een kuifjen op je haar, 
En dan dit korte pijpje.... 
Kom, open nu je mond, 
Kijk, piet, hij staat er heuzig 
Of hij er jaren stond. 
   

{==t.o. 32==} {>>pagina-aanduiding<<}


{== afbeelding 	
==} {>>afbeelding<<}
    
 

{==33==} {>>pagina-aanduiding<<}

En had ik nu een spiegel, 
Dan liet ik je er in zien, 
En stond je vast beteuterd 
Als laatst die kleine mien, 
Toen zij haar witten boezel 
Present kreeg van oom wout, 
Waaronder nu die koudkleum 
Al weêr haar handen houdt. 
 
Nu, 'k moet het eerlijk zeggen, 
Je kostte ook wat een vlijt, 
Eer wij je zoo ver hadden, 
En vrij wat zorg en tijd; 
Een viertal blaauwe neuzen, 
En koonen, rood als vuur, 
Een heelen achtermiddag, 
En menig morgenuur! 
   

{==34==} {>>pagina-aanduiding<<}

Als 't nu maar niet gaat dooijen, 
Zoo als het is voorspeld 
Door maarten van den tuinman, 
Die werkt op 't Vinkeveld! 
Dat zou regt jammer wezen.... 
Wat zeg je, bolle piet? 
Dan was ons werk verloren, 
En al de moeite om niet. 
 
Een buurman die het hoorde, 
Zei: ‘klaas, versta ik goed, 
Vindt gij het zoo verdrietig 
Als gij vergeefs wat doet, 
Dan loont ge ook al de moeite, 
Die aan u wordt gedaan 
Door ouders en door meesters, 
Van dezen dag af aan.’ 


v.d. B.



{==35==} {>>pagina-aanduiding<<}

De Bij en de Paardenvlieg.

Eene fabel.


Een paardenvlieg, een lanterfant, 
Die rondvloog over 't land, 
Bleef bij de korf der bijen staan, 
En zag haar arbeid aan. 
 
‘Hm!’ riep hij, ‘werken zie ik graag, 
Maar niet zoo bijster traag, 
En niet zoo stijf als jijluî doet: 
Ik hoû wel van wat spoed! 
 
Wat bergt en boent gij dan toch wel 
Zoo lang in elke cel? 
Waartoe dat nutteloos gezwoeg? 
't Is immers mooi genoeg! 
   

{==36==} {>>pagina-aanduiding<<}

In d' eigen, kostelijken tijd, 
Dien gij zoo dwaas verslijt, 
Vloogt gij, belaân met nieuwe buit, 
Wel tienmaal in en uit!’.... 
 
Een bijtje sprak bedaard weêrom: 
‘“Abuisjes, meester Brom! 
Dat slordig haasten is precies 
Het grootste tijdverlies. 
 
Maar wie zich vroeg aan orde went, 
En maat en regel kent, 
Heeft d' arbeid, die hem later wacht, 
Alreeds ter helft volbragt!”’ 


t. K.




{==37==} {>>pagina-aanduiding<<}

Paardje-spelen.


Voort mijn bruin! 
Voort mijn bruin! 
In den stap! 
Rij nu knap, 
- 't Is geen grap - 
Door den tuin. 
Stil wat, paard! 
Wees bedaard, 
Of 't bekomt u slecht. 
   

{==38==} {>>pagina-aanduiding<<}

Voort mijn beest! 
Voort mijn beest! 
Op een draf 
't Bergjen af! - 
- 't Hondgeblaf 
Niet gevreesd. 
't Spreekwoord zegt 
Wel te regt: 
Blaffers bijten niet. 
 
Voort mijn paard! 
Voort mijn paard! 
In galop! 
Hou den kop 
Meer regt op, 
Naar den aard. 
Deze laan 
In gegaan. 
Neen, nog niet naar huis. 
   

{==39==} {>>pagina-aanduiding<<}

Voort mijn knol! 
Voort mijn knol! 
Nog een rid. 
Laat uw bit 
Als het zit. - 
- Niet zoo dol, 
Of gij zult 
Door uw schuld, 
Krijgen met den zweep. 
 
Nu naar stal! 
Nu naar stal! 
Gij vindt daar 
't Voeder klaar. 
Ja voorwaar, 
't Wacht u al. 
Eet met lust, 
Neem uw rust. 
Rust is arbeids loon. 


J. v. L.



{==40==} {>>pagina-aanduiding<<}

De twee kreeften.

Eene fabel.


‘Is dat scharrlen met je scheenen!’ 
Riep een kreeft zijn broeder toe: 
‘'t Zien alleenig maakt me moê. 
Loop toch regter op je beenen!’- 
‘“Met plezier,”’ zeî de andre toen, 
‘“Als je 't mij maar vóór wilt doen!”’ 
 
Laat ons geen gebreken laken, 
Waar wij zelf aan schuldig staan! 
't Zal met de andren beter gaan, 
Als wij 't eerst maar beter maken: 
Allernuttigst is een les, 
Maar één voorbeeld geldt er zes! 


t. K.



{==t.o. 41==} {>>pagina-aanduiding<<}


{== afbeelding 	
==} {>>afbeelding<<}
    


{==41==} {>>pagina-aanduiding<<}

Jetjes duifje.

Eene vertelling.


Jetje had een aardig duifje, 
Bruin van veêren, wit van nek, 
Met een omgebogen kuifje 
En een kleenen, spitsen bek. 
 
In het dorpje was geen mooijer, 
Al zeî pogchend blonde piet, 
't Jongste zoontje van den looijer: 
‘Voor mijn doffer ruil ik 't niet.’ 
 
't Was de lust, de vreugd van jetje, 
Zij verzorgde 't diertje trouw; 
Naauwlijks rees zij uit haar bedje 
Of ze stond al voor zijn kouw, 
   

{==42==} {>>pagina-aanduiding<<}

En ze gaf het water, wikken, 
Versch gedroogd en helder zand, 
Lekker hennepzaad te pikken, 
Of wat boekweit uit haar hand; 
 
Zette 't deurtje voor haar open, 
's Avonds zorgvol digt gedaan, 
Dat geen wezels haar beslopen 
En geen kat kon binnengaan; 
 
En dan deed de duif haar toertje, 
Maar vloog dra weêr op haar toe, 
En streek neder op haar schoêrtje 
Onder vrolijk: ‘roekeroe,’ 
 
Dat ons jetje als ‘goeden morgen’ 
Van haar beestje tegenklonk, 
Of als: ‘dankje voor je zorgen, 
Dat uw handje me eten schonk.’ 
    

{==43==} {>>pagina-aanduiding<<}

Nooit, wat ze over had geslagen, 
Nooit verzuimde zij dien pligt, 
En tot zelfs bij winterdagen, 
Viel die taak haar hartje ligt. 
 
Maar eens op een zomermorgen 
Zou ze tijdig gaan naar stad, 
Waarheen Tante van der sorgen 
Haar al lang genoodigd had. 
 
't Mooije rijtuig ingevlogen, 
Dacht zij enkel aan 't plêzier, 
En van blijdschap opgetogen, 
Ach, vergat ze 't lieve dier! 
 
En eerst d' andren dag kwam 't even 
Bij 't naar huis gaan in haar op, 
Welk een fout ze had bedreven, 
En haar hartje ging: ‘klop, klop.’ 
   

{==44==} {>>pagina-aanduiding<<}

Al haar pret was nu verdwenen, 
Heel de togt als niet geschied; 
O ze had wel willen weenen, 
Maar ze durfde om vader niet. 
 
En hoe meer ze 't huis genaakte, 
Ging haar 't hartje luider slaan, 
Schoon zij altijd sterker haakte, 
Dat maar 't rijtuig stil zou staan. 
 
Thuis vertoefde zij geen ziertje 
Met te snellen naar den hof, 
Waar 't gezigt van 't arme diertje 
Haar in 't diepst van 't hartje trof. 
 
Bitter greep het zelfverwijten: 
‘'t Is mijn eigen schuld’ haar aan, 
En zij liet niet af van 't krijten: 
‘Ach, ik heb een moord begaan!’ 
   

{==45==} {>>pagina-aanduiding<<}

Vruchtloos gaf ze kusje op kusje 
Aan het duifjen in haar druk, 
Vruchtloos troostte ook haar heur zusje 
Met haar: ‘'t is een ongeluk.’ 
 
Aan het klagen was geen ende, 
Aan het schreijen evenmin; 
Als ze 't oog naar 't beestje wendde, 
Nam het telkens weêr begin. 
 
Tot haar vader, die intusschen 
Had gehoord van 's duifjes dood, 
Eerst haar droefheid zocht te sussen, 
Maar toch met dit woord besloot: 
 
‘'t Leed uit eigen schuld geboren, 
Kost ons altoos 't meest verdriet; 
't Goed, door pligtverzuim verloren, 
Dat hergeeft ons 't leven niet.’ 


v.d. B.




{==46==} {>>pagina-aanduiding<<}

De Kikvorsch en het Baarsje.


Een kikvorsch, die ter naauwernood 
Zijn schorre stem ontving, 
Stak fier zijn blaaskaak uit de sloot, 
En trok er op zijn zing. 
Hij kwekkerde, tot ieders schrik, 
Van kwikkwakkwik en rikkikkik, 
En schold elk vischje, dat er zwom, 
Voor akelig en stom. 
 
Daar sprak een baarsjen uit den plasch: 
‘Vriend Spotgraag! gij hadt regt, 
Als elke stem een voorregt was, 
Al klonk zij nog zoo slecht; 
Maar wie u aanhoort, zegt gewis, 
Dat needrig zwijgen beter is 
Dan al dat luid en laf gesnap!... 
Ik wensch je beterschap.’ 


t. K.



{==47==} {>>pagina-aanduiding<<}

De zwaluw.


Zwaluw met uw bonte veêren, 
O wat leven heb je niet! 
Zeker ken je geen verdriet; 
Als je langs de vaart gaat scheren, 
Door je wiekjes voortgetild, 
Doe je wat je 't liefste wilt: 
Niemand die u 't minst doet vreezen, 
Niemand die u dwingen mag; 
O het moet regt prettig wezen 
Vrij te zijn zoo dag aan dag! 
   

{==48==} {>>pagina-aanduiding<<}

Laat mijn vlugt u niet bedriegen, 
Meestal, knaap, misleidt de schijn; 
Wat ge u inbeeldt is niet mijn; 
Fladdrend vang ik mugjes, vliegen, 
En insekten telken reis; 
Voor mijn jongen is het spijs. 
Als ge mij zoo rond ziet zweven, 
Werk ik aan mijn dagtaak blij: 
Arbeid is de wet van 't leven; 
God schiep daarvan niemand vrij. 


v.d. B.



{==49==} {>>pagina-aanduiding<<}

Een aardig ventje.


Daar ging eens een ventjen al over de straat, 
En hij droeg op zijn borst een ruiker. 
Hij had er een hoedje van chocolaad, 
En zijn haar was gespoten suiker. 
En zijn wangen die waren van appelmoes, 
Zijn lippen morellen, zijn neus een soes, 
Elke tand een pepermentje, 
Zijn oogen sucaden, in ijs gevat. 
O! wat een aardig ventje was dat, 
O! wat een aardig ventje. 
   

{==50==} {>>pagina-aanduiding<<}

Wel kinderen! was 't niet de pijne waard, 
Dat ventjen eens op te gaan zoeken? 
Zijn hals was een abrikozentaart, 
Zijn armen twee deventerkoeken. 
En halletjes waren zijn handjes zoo fraai, 
En hij liep op twee beenen van taai taai. 
Voorzeker ik wed om een centje, 
Je mogt er om loopen door dorp of stad, 
Nooit zag je zoôn aardig ventjen als dat, 
Nooit zag je zoôn aardig ventje. 
 
Hij wandelde voort op zijn dooie gemak, 
Al met bijzondere gratie: 
Hij droeg een rokje van wafelgebak, 
Met knoopen van speculatie. 
Zijn schoenen die waren van witten drop, 
En er blonken zwarte knoopjes op, 

{==51==} {>>pagina-aanduiding<<}

En elke knoop was een krentje. 
'k Wou, ik zijn adres maar geweten had, 
Want nooit zag ik aardiger ventje dan dat, 
Neen, nooit zag ik aardiger ventje. 


J. v. L.



{==52==} {>>pagina-aanduiding<<}

Kippetjes voeren.


Hennetje, hennetje, klokkerdeklok! 
Spring als je blieft uit je donker hok, 
En laat er je kiekentjes dansen! 
Daar komt marie met haar zusjelief aan: 
Zij heeft er haar schortje vol haver gelaân: 
Wat zal ze je lekker doen schransen! 
   

{==t.o. 52==} {>>pagina-aanduiding<<}


{== afbeelding 	
==} {>>afbeelding<<}
    
 

{==53==} {>>pagina-aanduiding<<}

Wees voor dien nijdigen Turk niet bang: 
't Baat niet, al bromt hij nog eens zoo lang, 
Hij kan niet los van zijn keten.... 
Kijk, hoe ze draven in vollen galop! 
Wat pikken ze gretig de korreltjes op! 
Ik wensch jeluî smaaklijk eten. 
 
Het hennetje knikt ereis tegen marie; 
De kuikentjes kakelen: ‘kiekerekie!’ 
Wat of ze toch willen zeggen? 
Ze zeggen: ‘marietje, we danken je zeer! 
Je krijgt, als we groot zijn, je haver wel weêr: 
Dan zullen wij eijertjes leggen!’ 


t. K.



{==54==} {>>pagina-aanduiding<<}

Het vischje.


't Vischje dartelt in het riet, 
Duikelt langs de groene zoomen, 
Waar de visscher is gekomen, 
En zijn sprongen stil bespiedt. 
Zie, daar laat hij 't lokaas zakken 
Aan zijn lange hengelroê; 
Vischje, wacht! hij wil u pakken, 
Wees voorzigtig, bijt niet toe! 
   

{==55==} {>>pagina-aanduiding<<}

Maar het vischje schijnt verblind, 
't Springt om 't lokaas heen en weder, 
Trekt het koordje telkens neder.... 
'k Vrees, het smaak in 't wormpje vindt. 
't Dobbertje wordt sterk bewogen, 
Kijk!... 't verdwijnt geheel voor 't oog; 
't Vischje is door den schijn bedrogen.... 
Flap! daar ligt het op het droog. 
 
Vischje! 't spartlen komt te laat; 
Weg is thans uw zoete vrijheid; 
Droefheid volgt die korte blijheid: 
Waarom goeden raad versmaad? 
Waarom 't lokaas niet gelaten 
Aan dien angel, loos vermomd? 
Zie nu, want geen klagt kan baten, 
Wat van eigenwijsheid komt! 


v.d. B.



{==56==} {>>pagina-aanduiding<<}

Het zieke Knaapje.


Eens woonde er in een naauwe straat 
Een knaapje, zwak en teêr: 
Hij lag er met verbleekt gelaat 
Op 't eenzaam ziekbed neêr. 
Hij lag er sedert jaar en dag, 
Waarin hij zon- noch maanlicht zag; 
En toch, bij al zijn zielsverdriet, 
Hij klaagde of morde niet. 
   

{==57==} {>>pagina-aanduiding<<}

Maar eindlijk, op een zomernacht, 
Sloot hij de handjes zaam', 
En fluisterde zoo smeekend zacht 
Zijns Heilands dierbren naam. 
Hij bad zoo vurig en zoo lang: 
‘Och Heer! nu wordt mij al te bang: 
Och Heere jezus! kan het zijn, 
Verlos mij uit mijn pijn!’ 
 
En toen de moeder 's morgens kwam, 
En riep en nogmaals riep, 
Daar lag het lief onnoozel lam 
Zoo roerloos of hij sliep. 
Maar ijskoud was zijn aangezigt, 
Zijn vriendlijke oogjes bleven digt, 
Zijn lipjes waren blaauw als lood.... 
Het arme kind was dood. 
   

{==58==} {>>pagina-aanduiding<<}

Toen vlocht men hem uit rozenblaân 
Een kransjen om het hair; 
En deed hem sneeuwwit linnen aan, 
En leî hem op de baar. 
Toen droeg men, onder luid geween, 
Het lijkje naar het kerkhof heen; 
En liet het neêr in 't donker graf, 
En sloot den kelder af. 
 
Maar vrolijk steeg, ter zelfder stond, 
Zijn zieltje naar omhoog, 
Totdat het dáár den Heiland vond, 
En in Zijne armen vloog. 
Nu leeft en zweeft het voor Gods troon, 
En zingt er op verrukten toon, 
En speelt er in der zaalgen rij, 
Een Engeltjen als zij! 
   

{==59==} {>>pagina-aanduiding<<}

Wie deelen wil in 't heilgenot, 
Waartoe hem God verhief, 
Die zij gehoorzaam aan zijn God, 
En hebbe jezus lief! 
De Heer was eenmaal ook een kind: 
Hij is de beste Kindervrind, 
En wie Hem mint op kinderwijs, 
Dien geeft Hij 't Paradijs! 


t. K.



{==60==} {>>pagina-aanduiding<<}

Raadsel.


Het woord, u heden voorgesteld, 
Wordt met vier letteren gespeld: 
't Beteekent iets, dat daaglijks keert, 
En dat gij vast niet graag ontbeert. 
1, 2, is doorgaans 't eerste woord 
Dat ge uit den mond van kind'ren hoort. 
4 kan, al heeft het weinig schijn, 
Ofschoon 't alleen is, vijftig zijn; 
   

{==61==} {>>pagina-aanduiding<<}

Daar 1, wat wonderlijk geval, 
Kan gelden voor een duizendtal. 
'k Beklaag hem zeer, die 4, 2, 1, 
Geworden is aan arm of been. 
Hebt gij in 't hengelen pleizier, 
Dan kent gij zeker 2, 3, 4. 
Zijt ge 1, 2, 4, dan zijt gij mal. 
Raadt gij 2, 4, dan raadt gij 't al. 


J. v. L.



{==62==} {>>pagina-aanduiding<<}

De zoete pop.


Wat zeg je van mijn poppetje, 
Mijn allerliefste neeltje? 
Is dat geen aardig koppetje, 
Geen engelachtig beeldje? 
Al zijn hare armpjes nog wat schraal, 
Zij heeft twee lipjes als koraal, 
Twee oogjes als juweelen, 
En voetjes - om te steelen! 
   

{==63==} {>>pagina-aanduiding<<}

Haar kleeft geen enkel vlakjen aan; 
Kastanje zijn haar lokjes; 
Zij heeft een rood rood jakjen aan, 
En hagelwitte rokjes; 
Zij heeft een blaauwbont schortje voor, 
Een belletjen in ieder oor, 
En van haar zondagscentjes 
Koop ik ze een boek met prentjes. 
 
Want leeren moet ze! En tot haar eer 
Mag ik het wel vertellen, 
Haar wil is goed en 't vlot haar zeer: 
Gij moest haar hooren spellen! 
Ik heb haar nu van kermis af, 
Toen Moê haar ten geschenke gaf, 
Maar 'k wacht van 't lieve wichtje 
Nog 't eerste zuur gezigtje! 
   

{==64==} {>>pagina-aanduiding<<}

En heb ik somtijds kwaad gedaan, 
Haar oogjes doen het lezen, 
En 't schijnt op haar gelaat te staan: 
‘Hoe kan je toch zoo wezen!’ 
Welnu, wat dunkt u, neeltje-lief, 
Van zulk een zoete hartedief? 
Onthouden wij het zamen: 
Geen pop moet ons beschamen! 


t. K.



{==65==} {>>pagina-aanduiding<<}

Aan Jantje Pedant.


Gij, die u zelv' zoo wijs gelooft, 
Ei, let eens op die korenschoven! 
De volle halm buigt needrig 't hoofd; 
De leêge, steekt het trotsch naar boven. 


t. K.

einde.
	   
	     Oplossing

	     van het RAADSEL op bladzijde 60 en 61, 
	     
MAAL.
	   


