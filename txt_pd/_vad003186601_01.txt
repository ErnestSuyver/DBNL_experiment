



Vaderlandsche Letteroefeningen 
Jaargang 1866


GEBRUIKT EXEMPLAAR
exemplaar universiteitsbibliotheek Leiden, signatuur: V 309
ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van Vaderlandsche Letteroefeningen uit 1866 onder redactie van J.W. Bok en W.B.J. van Eyk.

Deze jaargang bestaat uit drie delen die in twee banden zijn verschenen. In deze digitale versie is er één bestand van gemaakt. De eerste band bevat een deel Wetenschap en Belletrie. De tweede band bevat een deel Binnen- en Buitenlandsche Bibliographie en een Lijst van boeken en geschriften in Nederland verschenen.

REDACTIONELE INGREPEN
Deel 1, p. 1: op deze pagina is een kop tussen vierkante haken toegevoegd.
Deel 2, p. 1: op deze pagina is een kop tussen vierkante haken toegevoegd.
Deel 3, p. 1: op deze pagina is een kop tussen vierkante haken toegevoegd.

Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1 p. II, IV, deel 2, p. II, deel 3 p. II) zijn niet opgenomen in de lopende tekst.

[deel 1, pagina I]

{== afbeelding 	==} {>>afbeelding<<}
    

VADERLANDSCHE
LETTEROEFENINGEN
VOOR
1866.
ONDER REDACTIE VAN
Dr. J.W. BOK en Dr. W.B.J. VAN EYK.
HONDERD EN ZESDE JAARGANG.
EERSTE DEEL.
WETENSCHAP EN BELLETRIE.
UTRECHT,
DRUK EN UITGAVE VAN L.E. BOSCH EN ZOON.

[deel 1, pagina III]
INHOUD VAN HET EERSTE DEEL.

	Bladz.
Tideman (Dr. J.), Iets over ons hooger onderwijs	1
Winkler (Dr. T.C.), De aarde voor den zondvloed of Plutonisten en Neptunisten	33
Tippo Saib. Amerikaansche schets, een Duitscher-Amerikaan naverteld	67
Bladvulling. Napoleon I als dichter	79
Mom Visch (Mr. D.J.), Machiavelli	81
Winkler Prins (A.), De grondslag van ons tegenwoordig stelsel van maten en gewigten	113
Schotel (Dr. G.D.J.), De zeeschilder P.J. Schotel	131, 147
Boer (R.W.), De zorg der Natuur voor het geschapene	165
Dekker (D.), Pity Dries. (Texelsche novelle)	194
Kok (A.S.), Dante en zijn Divina Commedia	223
Brill (H.J.), New-York in 1865	 256
Nore (Ada), Een avond zonder licht	263
Maronier (J.H.), De geschiedenis der verdichting	287
Spectraal-analyse van de Nederlandsche zeemagt	313
Brandt (G), Kolonel Evrard. Naar het Fransch van Jules Sandeau	330, 351
Nog iets over marine	378
Winkler (Dr. T.C.), Palaeontologische bijdragen. III. De sponsen, wortelvoetigen, infusoriën en polypen	395
Winkler (Dr. T.C.), Aan de lezers van het artikel: De aarde voor den zondvloed	426
Ontboezeming eens tachtigjarigen, pleegkind zijner dochter	427


[deel 2, pagina I]

{== afbeelding 	==} {>>afbeelding<<}
    

VADERLANDSCHE
LETTEROEFENINGEN
VOOR
1866.-2
ONDER REDACTIE VAN
Dr. J.W. BOK en Dr. W.B.J. VAN EYK.
HONDERD EN ZESDE JAARGANG.
BINNEN- EN BUITENLANDSCHE BIBLIOGRAPHIE.
UTRECHT,
DRUK EN UITGAVE VAN L.E. BOSCH EN ZOON.
[deel 2, pagina III]
INHOUD.
BINNENLANDSCHE LETTERKUNDE.
Fraaie Letteren.

	Bladz.
P.Hofman Peerlkamp: S. Aur. Propertii lib. IV eleg. XI.	1
W.Th. van Griethuyzen: Uit den vreemde	6
Miss Mulock: Lord Erlistoun en Alwyns 1e vrouw.	10
P.F. Brunings: Een klaverblaadje	17
Herinneringen van een Oudstrijder van 1813-1815; - Geschiedverhaal der merkwaardige levensredding van een Nederlandsch onderofficier der kavallerie in den laten avond van 18 Junij 1815, op het slagveld van Waterloo. - Bij een avondbezoek op 18 Junij van het slagveld van Waterloo	19
Volks-almanak voor 1866	21
R. Koopmans van Boekeren: De oude tolbaas	65
Dr. J. van Vloten: Aesthetica of schoonheidskunde, enz.	129
Mevr. Ellis: De weduwe Groen en hare drie nichtjes	141
George Ebers: Eene AEgyptische koningsdoehter	257
P.H. Witkamp: Gedenkb. van Neêrl. 50jarig grondwettig bestaan onder Oranje	276
M.E. Braddon: De doktersvrouw en Henry Dunbar	279
Ch. Dickens: Onze wederzijdsche vriend	283
Manuel Rodriguez de Berlanga: Monumentos historicos del municipio Flavio Malacitano que ha ordenado	385
Mondig. Blijspel in 3 bedr. - Patelijn. Blijspel in 3 bedr. - P.F. Brunings: De twee broeders. - De gevolgen eener preek. - De vloek. Drama in vier bedr. - D. Dekker: 26 April 1865. - Dezelfde: De gemeenteraad van Wielewaal. - Een oude rat in den val. - Als de eene hand de andere wascht. Blijspelin 6 bedr. - Johs. Jacobi: Mattathias, de Chasmoneër. - E.Z. Kansleven: De Egoïst. - Wolfert van Borssele	387
Servaes de Bruin: Juda Murdock of Jaloezy en Wraakzucht	414
H. Uden Masman: De hut op de Heide	416
Frederik Hendrik Hendriks: De Schilder van Wolfhezen, enz.	418
Dr. Albertus de Jongh: Pindari Carmina Olympia	449
Dr. C.A. Abbing: Letterkundig leven van Marcus Tullius Cicero, in zijne kindschheid en eerste jongelingsjaren	457
J. ter Gouw: Amsterd. kleinigheden. - Dezelfde: Eene wandeling in Amsterdam, in het midden der 17e eeuw.-Nalezing op mijne Amstelodamiana	463
A. van den Amstel: Maarten van Rossem	471
J.P. Heije: Al de Volksdichten. - Asschepoester	513
Mr. J. van Lennep: De lot-	

[deel 2, pagina IV]

	Bladz.
gevallen van Klaasje Zevenster	521
J.P. de Keyser: Levensvormen	529
W. Harrison Ainsworth: Geld en Crediet, of John Law in Frankrijk	533
B. Möllhausen's avonturen in en verhalen uit het verre Westen	537
Miss Mulock: Christina's misslag	577
Frans Tinarlo: Knutselwerk	641
Manhattan: Marion	644
Cornelia: De Dwaallichtjes	646
Frisius: Nachtlichtjes	646
J.E.G. Landré: De ramp te Haaften in 1866	648
De Abt ***: De Jezuit. - Dezelfde: De Monnik	705
Dr. J. van Vloten: Vijftal lezingen over de wording en ontwikkeling der stad en gemeente Deventer	729
H.C. Andersen: Bazar eens Dichters	733

Godgeleerdheid en Wijsbegeerte.

Prof. W. Muurling: Resultaten van onderzoek en ervaring	22
Dr. L.S.P. Meijboom: Het geloof aan Jezus opstanding uit den dood, enz.	30
Dr. C.P. Hofstede de Groot: Bloemlezing uit de nalatenschap van F.W. Robertson	33
Mr. J.J.L. van der Brugghen: Gedachten over het gebed des Heeren	66
Dr. E.R. Pfaff: Gedachten van een geneesheer over de onsterfelijkheid der menschelijke ziel	74
J.P. de Keyser: De kerk leidsvrouw tot humaniteit.	143
Dr. A.W. Bronsveld: Eenige resultaten van Prof. Muurling	155
Affaire du Pasteur van Waning Bolt contre Monsieur le Ministre de la Justiee	165
Dr. F.P.J. Sibmacher Zijnen: Stemmen van waarheid en godsdienst. - De bezoldigde hoogleeraar en de bezoldigde predikant	166
Enrichetta Caracciolo: Verborgenheden der Napolitaansche kloosters	169
M.A. Amshoff en W. Muurling: Bijdragen ter bevordering van het christelijk leven	170
Constantijn Tischendorf: Wanneer werden onze Evangeliën vervaárdigd?	193
Dr. S.K. Thoden van Velzen: Hebben de artikelen des algemeenen christelijken geloofs voor de zaak des Christendoms uitgediend?	219
Dr. T.C.L. Wijnmalen: Pascal als bestrijder der Jezuïten en verdediger des Christendoms	285
W. Beyschlag: De opstanding van Christus en hare jongste bestrijding, enz.	337
Dr. A. Reville, Een tiental leerredenen	419
Kerkhistorisch Jaarboekje voor 1865	474
Johannes Steenmeijer: Nagelaten leerredenen	479
J.W. Straatman: De ware levensbeschouwing.	486
Prof. A. Rutgers: De echtheid van het tweede gedeelte van Jesaja	580
Dr. H. Oort: Het Menschenoffer in Israël	607
Prof. J.H. Scholten: De oudste getuigenissen aang. de schriften des N.T.	651
Dr. C.E. van Koetsveld: Het Apostolisch Evangelie	657
J.C. Schultz Jacobi: Oud en Nieuw uit de geschiedenis der Nederl. Luth. Kerk.- F.J. Domela Nieuwenhuis: Oud en Nieuw 1866	735

[deel 2, pagina V]
Rechtsgeleerdheid en Staatswetenschappen.

	Bladz.
G.J. Bietz: Formulieren voor memoriën van aangifte voor het regt van successie. - De erfopvolging bij versterf volgens het Nederl.Burg.Wetb. - Over den invloed der testamenten, het onwaardig zijn om te erven en het verwerpen van nalatenschappen op de erfopvolging bij versterf	34
De koloniale quaestie van den dag, naar aanleiding van eenige brochures des heeren S.E.W. Roorda van Eysinga	76
E.C. Mackay: Het leven van Richard Cobden	249
Mr. F.N. Sickenga: Geschiedenis der Nederlandsche belastingen	300
Iz. J. Lion: Mijn staatkundig leven	420
Mr. W.A.C. de Jonge: Administratie en Justitie.	430
Mr. J.L. de Bruijn Kops: De Economist	437
Mr. L. de Hartog: De gronden van de Staats-, Provinciale- en Gemeente-inrichting van Nederland.	538
Thorbecke tegenover de Cultuurwet. (Twee stukken)	663
Memorie van bezwaren, enz.	671

Genees-, Wis- en Natuurkunde.

J.C.L. Neukirch: Insektenwereld	93
A. Bernstein: Het leven der planten, dieren en menschen	439
Dr. A E. Brehm: Het leven der vogels	490
J.K.H. de Roo van Alderwerelt: Onze zeemacht	544
H. Witte: Handboek voor den bloementuin	549
J. Doornbos: Leesboek voor de landbonwkunde	555
M.J. Godefroi: De Cholera en de openbare gezondheidsregeling in Nederland	620
Dr. Edward John Tilt: Handboek van de therapic der uterus ziekten	622
G. de Gavere: Zangers der natuur	622
Archives du Musée Teyler	738

Opvoeding en Onderwijs.

Aug. Herm. Niemeijer: Overzigt van de algemeene geschiedenis der opvoeding en des onderrigts tot op den tegenwoordigen tijd	40
Dr. M.P. Lindo: Nieuw schoolboek der aardrijkskunde voor eerstbeginnenden	44
H. Bouman: De vormleer. - B.L. Vries: Cijferkunst - A.J. Nieuwenhuis: Praktische meetkunst enz. - J. van Logchem: Gemengde oefeningen	97
Ph. Bello: Handleiding voor de algebra, ten gebruike aan gymnasia en inrichtingen van middelbaar onderwijs, enz.	101
Dr. L.W.E. Rauwenhoff: De faculteit der Godgeleerdheid aan de Nederlandsche Hoogescholen	225
Praktisch volksboek. Museum voor Natuur, Kunst en Wetenschap	244
L. Rijnenberg: Shakspeare.	303
Adolf Streckfuss: De geschiedenis der wereld aan het volk verhaald. - W.J. Hofdijk: Voor 300 jaren.	305
W. Pütz: Grondbeginselen der vergelijkende aardrijkskunde, enz.	308
J. Kuyper: Gemeente-atlas van Nederland, naar officiëele bronnen ontworpen	315
Dr. W.J.A. Jonckbloet: De schoolwet-agitatie.	343

[deel 2, pagina VI]

	Bladz.
L. Schipper: Nieuw Dichtbundeltje voor kinderen	441
L.Th. Zeegers: Practische oefeningen, enz. - H.H. Hartman: Neêrlands taal, enz. - Dr. P.J. Cosijn: Cacographie, enz. - L.A. Hissink: Deuxième livre de lecture et de traduction, enz. - W. Degenhardt: Vaderlandsche geschiedenis, enz.	443
Nederduitsch tijdschrift	494
J.H. Meijer: Résumé de l'Hist. de la litt Française, depuis la formation de la langue jusqu'à nos jours	499
Taschenbuch für fährende Liedertäfler	500
W.J. Hofdijk: Vóór 300 Jaren	559
Dr. Charles West: Raadgevingen en wenken aan moeders en ziekenverpleegsters. - Dr. W. Süersen: Kies- en Tandpijn	673
J.H. Sonstral en H.J. van Lummel: Jaarboeken van het Godsbestuur. - Dr. G. Weber: Handboek der algemeene geschiedenis	677
Adolf Streckfuss: De geschiedenis der wereld.	683
M. Boon: Acht liederen voor Mannenkoor. - M. Boon: Twaalf liederen voor Mannenkoor	687
A. de Vletter: Tweestemmig Liedeboek.	688
Mr. P. Romeyn: Wat is er van de klagten over het lager onderwijs?	741
H. Bouman: De eerste trap van het leesonderwijs	747
Jongens-Bibliotheek	753
J.J.A. Goeverneur's Prettige Deuntjes en Liedjes. - Laatste Sint Nicolaas. - Nieuwe Fabelen en Versjes	754

BUITENLANDSCHE LETTERKUNDE.

Klaus Groth en het Nederduitsch	46
Jean Charles Léonard Sismondi	108
Karl August Nicander	172
Giacomo Leopardi	247
Charles Dickens, de schrijver voor den huiselijken haard	317
P.B. Schelley	359
Erckmann-Chatrian	501
Emile Deschanel	562
Brieven over Engeland, van Louis Blanc	624
Gavarni	691
Edmond Schercr	755

VERBETERING.
Op bladz. 751, r. 9 v.b. komt een zinstorende drukfont voor. Er staat: ‘gelijktijdig.’ Dit moet zijn: ‘niet gelijktijdig.’

[deel 3, pagina I]

{== afbeelding 	==} {>>afbeelding<<}
    

LIJST
van
BOEKEN EN GESCHRIFTEN
in
NEDERLAND VERSCHENEN.

BIJBLAD
bij de
VADERLANDSCHE LETTEROEFENINGEN
voor 1866.

UTRECHT,
druk en uitgave van l.e. bosch en zoon.



2009 dbnl


_vad003186601_01


grieks


Vaderlandsche Letteroefeningen. L.E. Bosch en zoon, Utrecht 1866




DBNL-TEI 1



19-05-2009

VH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Vaderlandsche Letteroefeningen. L.E. Bosch en zoon, Utrecht 1866
 
Zie: https://www.dbnl.org/tekst/_vad003186601_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 











{==1==} {>>pagina-aanduiding<<}

[Wetenschap en belletrie.]

Iets over ons hooger onderwijs.

Door Dr. J. Tideman.

Het mag wel schier een aangenomen gevoelen, eene gevestigde meening heeten, dat er eene nieuwe regeling van ons hooger onderwijs noodig is. Zóó dikwijls is dit in allerlei kringen uitgesproken; en sedert het ook bij herhaling in onze hoogste staatsvergaderingen, en daar telkens met meer ernst en nadruk geschiedde, heeft het iets van eene res conclamata, iets van een axioma gekregen, zóódat men zich bevreemden zou, als iemand het weêrsprak, ja het ernstig betwijfelde.
Van waar dit?

Waarom eene nieuwe regeling?

Zouden de vruchten van ons tegenwoordig hooger onderwijs gebleken zijn zóó gebrekkig te wezen, dat hierin de oorzaak gelegen is? Ik geloof niet, dat iemand die met de geschiedenis der wetenschappelijke ontwikkeling en beschaving en met die van het hooger onderwijs in ons vaderland bekend is, ligt daarin vooral die oorzaak zal zoeken. Ook zie ik de bewijzen niet, dat het geslacht onzer jongere godgeleerden, rechtsgeleerden, genees-, natuur- en letterkundigen zoo weinig berekend is bevonden voor de taak, tot welke de nieuwe tijd met zijne nieuwe denkeelden en theoriën, met zijne ontdekkingen, ondernemingen en veranderde inrichting van zaken hen geroepen heeft. Daarover zijn ook geen klachten gehoord, daaromtrent zijn geen aanwijzingen ge-
{==2==} {>>pagina-aanduiding<<}
daan, die ous vrijheid en recht geven tot zulk een oordeel. Toch kan ook van deze zijde wel het een en ander hebben medegewerkt, om aan de genoemde meening zooveel ingang te verschaffen. Uit het buitenland bemerkte men, dat daar studie wordt gemaakt van zaken in welke men hier niet wordt onderwezen; om maar iets te noemen, de studie der Duitsche, Engelsche, Fransche Sinologen, Indologen, Aegyptologen, die voor de taal-, land- en volkenkunde zoo belangrijke bijdragen leverden, en aanleiding gaven, dat onlangs ook aan de Leidsche Hoogeschool een afzonderlijke leerstoel voor het Sanskriet werd opgericht. En om nog iets anders te vermelden: zij, die in de studiën van studenten betrokken waren, bemerkten meer en meer, dat men voor een zelfde examen bij de eene hoogeschool zich anders moest voorbereiden dan bij eene andere, en dit deed dan ongetwijfeld aan ongeregeldheid van het onderwijs denken.
Dit laatste wijst ons van de vruchten op de inrichting van het onderwijs. Daaromtrent maakt het publiek - dat is hier het beschaafd publiek - zijn oordeel op, voornamelijk uit hetgeen het van examina hoort. En vernam men nu, wat in den laatsten tijd bij ééne akademie met het admissie-examen plaats had, en wat nu hier, dan daar, nu bij deze, dan bij gene faculteit met en voor andere examina geschiedde, dan - al wilde men examen-berichten van belanghebbenden niet voor een zeer zuivere bron van kennis houden - dan deed dit ligt onwillekeurig aan een gang en staat van zaken denken, die niet meer bestuurd worden door eene inrichting en regeling, welke voor haar past.
Ook behoeft men niet eens zoo ver te gaan en tot zulke bijzonderheden te komen, om bij eenig nadenken zich niet te bevreemden, dat de meening zich vestigde: ‘het hooger onderwijs behoeft eene nieuwe regeling.’ Het onderwijs behoort tot de hoofd-aangelegenheden, waarmede men in onze dagen zich bezig houdt. Voor weinig tijds kreeg onder ons het lager onderwijs eene nieuwe inrichting. Daaraan werd onlangs het middelbare toegevoegd. Genoeg reeds om het hoogere ter sprake te brengen, en te doen vragen of dit onveranderd blijven zou? Dat middelbaar onderwijs raakt aan zoovele zijden aan het hoogere. Van daar vergelijkingen, bedenkingen, uit welke van zelve weder de vraag naar eene nieuwe regeling van het laatste voortkwam. En wat het meest zeker afdoet, de wettelijke inrichting van ons hooger onderwijs dagteekent van voor 50 jaren, toen het door

{==3==} {>>pagina-aanduiding<<}
het organiek besluit van 2 Augustus 1815 werd geregeld. En wat kan, in onzen tijd vooral, eene halve eeuw oud zijn en niet in vele opzichten verandering behoeven?
Wel had hier in sommige zaken wijziging door latere besluiten plaats; maar de geheele staat van zaken ook in ons Vaderland is, vooral in de laatste helft dier halve eeuw, zoo zeer veranderd, dat zich wel allerlei moet hebben voorgedaan, hetwelk eene nieuwe regeling van het hooger onderwijs deed noodig achten. En nu laatstelijk werd een deel daarvan door de wet op de uitoefening der geneeskunde op nieuw geregeld. Hierdoor is het thans naauwelijks eene vraag meer of ook het overige eene nieuwe regeling behoeft.
Maar heeft men dan nu ook, bij het meer en meer zich vestigen van die meening, in diezelfde mate zich uitgesproken over de redenen waarom, de zaken waarin, de wijze waarop, het doel waartoe men een nieuwe regeling wil? Dit heeft, althans in den lateren tijd, zóó in 't oog vallend weinig plaats gehad, dat wij ons met de daad veelmeer over dat stilzwijgen dan over het algemeene aannemen van de zaak verbaasd hebben 1). Het heeft zoo weinig plaats gehad, dat ik het niet anders dan staatsmans-wijsheid zou kunnen achten, als de Minister, van wien thans de nieuwe regeling zou moeten uitgaan, haar reeds alleen om dat stilzwijgen nog terughield. Zij is door geenerlei publieke discussie voorbereid. En dat eene zaak, die de hoogste levensbelangen der natie betreft, die voor de hoogere geest-ontwikkeling onder ons van zoo rechtstreeks belang is, van welke het hoofdzakelijk afhangt in welken rang wij onder de beschaafde natiën voortaan onze plaats hebben zullen! Dat men zelfs bij het herhaaldelijk uitspreken van de behoefte aan regeling geen stap verder ging, de redenen daarvan en de veranderingen die men verlangde, niet, al ware het slechts met wenken, aanwees, dit is zoo opmerkelijk, zoo veel beteekenend misschien, dat wij niet kunnen

{==4==} {>>pagina-aanduiding<<}
nalaten naar de oorzaken van dat stilzwijgen te vragen, eer wij over de zaak zelve verder spreken.
Het kan immers niet zijn, dat het geroep om verandering hier enkel de onwillekeurige uitwerking is van een tijd van verandering en vernieuwing? In zulke tijden gaan velen als van zelf bij alle zaken, vooral bij iets dat oud is, uit van de meening, ‘het zal wel verandering behoeven.’ En zeker hebben wij dat niet geheel ter zijde te zetten. Ongetwijfeld is er menigeen, die medespreekt op geen anderen grond dan dezen. Maar reeds het weinige dat wij daareven opmerkten omtrent de redenen, waarom men verandering kan verlangen, zou alleen genoeg zijn, om het stilzwijgen niet hieruit voornamelijk te verklaren. Zou dan de verandering, die er moet plaats hebben, zoo voor de hand liggen, zoo duidelijk en in 't oog vallend zijn, dat zij geene aanwijzing behoeft? Maar bij 't minste nadenken vervalt ook dit. De Minister van binnenlandsche zaken dacht er dan ook anders over, toen hij, zeker om het teedere, hachelijke en ingewikkelde der zaak voorspelde, dat, al diende hij eene wet in, de kamer in jaren nog niet met haar gereed zou zijn. Is alle onderwijs eene zaak, waaromtrent men niet dan met moeite, door een veel omvattend en diepgaand onderzoek, in verband met ruime ervaring en kennis van zijn volk en tijd, tot een welgegrond oordeel en eene juiste voorstelling komt, allermeest moet dit dan wel het geval zijn met het hoogste onderwijs. Het is hierom ook volstrekt niet te wenschen dat velen daarover gaan medespreken, dat velen hun onvermijdelijk gebrekkig oordeel daarover vellen, hunne invallen, hunne eenzijdige of afgetrokkene voorstellingen aanbevelen. Men kan een vlug dagblad-schrijver, een bekwaam redacteur of medewerker van een tijdschrift, een goed staatshuishoudkundige, een uitstekend rechtsgeleerde of geletterde zijn en toch op zulk eene zaak geen oog, over haar geen wel gegrond oordeel hebben. Ligt vallen zeker de persoonlijke, plaatselijke, gewestelijke belangen in 't oog, die in de zaak betrokken zijn, maar met deze is zij niet afgedaan. Zij raakt de
gewichtigste aangelegenheden van het hoogere volksleven, zij staat in verband met de grootste en ernstigste tijdvragen, die zich hier op elk gebied van wetenschap voordoen. Waarlijk, het is geene zaak, over welke ieder heeft te oordeelen, geene zaak die men wagen mag ‘te verduisteren met woorden zonder wetenschap.’
Ik denk dan ook, dat het stilzwijgen waaronder zij tot hiertoe bleef rusten, veeleer en voornamelijk zijn grond heeft in het

{==5==} {>>pagina-aanduiding<<}
tegendeel, in de vele moeijelijkheden waarop men stuit, zoodra men ernstig in de zaak ingaat. Reden te over ook voor mij, om er mij niet aan te wagen, de zaak ter sprake te brengen. En werkelijk heeft die bedenking mij geruimen tijd daarvan teruggehouden, terwijl ik steeds verlangend uitzag, dat een ander die taak zou op zich nemen. Maar, naar mijne overtuiging dringt de zaak; kan zij zonder schade niet lang buiten nieuwe regeling blijven; en deze vordert publieke discussie. Zal zij, hoe veel of ook hoe weinig verandering zij bevatte, ingang vinden, aangenomen worden en vooral goede uitwerking hebben, dan moet er vooraf gedachtenwisseling hebben plaats gehad. Deze moet de vraagstukken, welke het hier geldt, onder de oogen hebben doen zien, zoodat zij niet meer afschrikken, zoodat men ze aandurve en ze van verschillende zijden beschouwe. Zij moet die uit den aard der zaak zeer uiteenloopende beschouwingen door elkander doen terechtwijzen, zooveel mogelijk in zekere hoofdzaken tot één brengen en vooral om die hoofdzaken over bijzaken zich doen heenzetten. En terwijl zulk eene gedachtenwisseling tot nu toe weinig plaats greep, wie mogen zich meer bevoegd, wie hebben zich meer geroepen te achten om haar uittelokken, haar op te roepen, dan zij die in het hooger onderwijs leven en werken? Is er gevaar dat eigenbelang hier eenzijdig doe oordeelen, daartegen staat over, dat zij de zaak bij ervaring kunnen kennen. En mij, aan mijne kerkelijke, van alle staatsregeling onafhankelijke inrichting, mij dreigt ook dat eigenbelang weinig, terwijl ik toch als gewezen student aan een athenaeum, gepromoveerd aan eene akademie, en door mijne studenten gedurig in aanraking met beide, genoeg in die ervaring deelen kan, welke hier vooral onze voorstelling en beschouwing noodwendig moet leiden.
Zoo waag ik het dan, de zaak ter sprake te brengen. En zal mijn oordeel zeker op vele punten gebrekkig zijn of falen, zoo het dan maar aanleiding geve, dat anderen een minder gebrekkig en juister oordeel uitbrengen. Men bedenke toch, dat ook het meerendeel van die mannen, die ten slotte over de zaak zullen hebben te beslissen, omtrent haar zeker aanwijzing, voorlichting behoeven. Men houde deze, zij het ook met bestrijding van mijne voorstellingen, niet terug; en mijn eenig doel, gedachtenwisseling over iets, dat haar evenzeer verdient, als vordert, is bereikt.
Maar welken weg zal ik hiertoe inslaan? Zal het zaak zijn

{==6==} {>>pagina-aanduiding<<}
eene ideële voorstelling van het hooger onderwijs te geven, zooals men dat, afziende van al het bestaande, naar de gesteldheid van zaken in onze dagen zou kunnen wenschen - en dus bij voorb. aan te bevelen: eene enkele universiteit, ingericht en toegerust naar de eischen en behoeften van den tijd, en gevestigd in eene dier steden van ons land, waar 't meest de stroom der beweging vloeit, waar leeraars en leerlingen van zelf in dezen worden medegevoerd, waar zij van zelf in den ruimsten kring in aanraking zijn met hetgeen het volksleven, de hoogere volksbeschaving, kunst, wetenschap, handel en nijverheid ons opleveren, en die, uit haren aard 't meest in contact met het buitenland, ook van zelf daarmede 't ligtst in aanraking brengen? Wie zou niet gaarne zoo iets nieuws ontwerpen, zulk eene schepping voortbrengen uit zijnen geest? Het heeft iets veel meer uitlokkends dan zorgvuldig op het bestaande het oog te houden en misschien gedurig zijne schoonste denkbeelden, zijne geliefdste voorstellingen daarnaar te wijzigen en te beperken, daarvoor prijs te geven. En wat al vragen kan men dan ter zijde zetten, die, juist omdat zij het bestaande betreffen tot de moeijelijkste, de teederste, de hachelijkste behooren. Inderdaad, het heeft iets zeer verleidelijks.
Maar hieraan toegevende zouden wij vooreerst gaan handelen over iets anders dan waarover de publieke opinie ons oordeel vraagt. Zij spreekt van eene nieuwe regeling van ons hooger onderwijs, wij zouden spreken over de invoering van eene nieuwe inrichting van het hooger onderwijs in ons Vaderland. Ten andere, dat bestaande laat zich zoo maar niet ter zijde zetten, wel op 't papier, maar nier in de werkelijkheid; en de uitkomst zou toonen dat wij hiermede beginnende, hiervan uitgaande nuttelozen arbeid verrichtten. Daarvoor wortelt dat bestaande veel te veel in zaken, die waarschijnlijk, die ongetwijfeld ook thans nog hare eischen en rechten hebben, in eene gesteldheid van zaken, die in verband staat met geheel den aard van volk en land. En eindelijk, wat voor mij het meeste afdoet: van zulk eene nieuwe schepping kan op goeden grond dan eerst sprake zijn, als door zorgvuldig onderzoek gebleken is, dat er in eene zoo hoogst belangrijke zaak, als het hooger onderwijs, voor het tegenwoordige en de naaste toekomst niet iets wezenlijk goeds is tot stand te brengen door het bestaande te wijzigen en te verbeteren naar den veranderden staat van zaken en naar den aard der zaak zelve en in verband met de eischen en behoeften van den tijd.

{==7==} {>>pagina-aanduiding<<}

Van dit onderzoek moeten wij dan uitgaan, daarmede moeten wij aanvangen. Maar ook hierbij doet zich weder terstond de vraag voor, welken weg zullen wij inslaan? Zal het zaak zijn, eerst opzettelijk en grondig den aard en het doel van het hooger onderwijs op zich zelf en in verband met tijd en land en wet te bespreken, om dan hieraan het bestaande te toetsen en daaruit de veranderingen, die noodig en raadzaam zijn, aan te wijzen? Ik geloof het niet. Ik vrees, dat zoodoende de discussie lang in principiële quaestiën zou blijven hangen, met het min of meer abstracte zich zou bezig houden en daarover allerlei uiteenloopende beschouwingen zou uitlokken, die eindelijk wel eens beletten konden tot de zaken zelve te komen, of uit de vele verschillende voorstellingen allerlei ongelijksoortigs in de nieuwe regeling zouden doen verlangen; terwijl zij, niet uitgelokt, niet uitgesproken, niet voorgestaan, ligt bij de regeling der zaken zelve niet op zoo veel verschil van gevoelen zouden doen stuiten. In onzen tijd vooral, waarin men zoo ligt in allerlei theoriën en partijrichtingen blijft hangen, is hiervoor gevaar. Het spreekt van zelf, dat elk die op goeden grond over het bestaande zal oordeelen, en behoud of verandering daarvan zal aanbevelen, hierbij voor zich zelven uitgaat van hetgeen hij als den aard en het doel van het hooger onderwijs in verband met tijd en plaats beschouwt. Het spreekt ook van zelf, dat hij zijn gevoelen over de verschillende zaken, die zich bij het onderzoek voordoen, uit die beschouwing motiveert.
Maar dit laatste is dan ook voor de openbare gedachtenwisseling voldoende en beter dan het vooropzetten van een afzonderlijk, ligt te veel afgezonderd bespreken van beginselen en grondslagen. Bovendien komt dit laatstgenoemde bij den gang dien ik liefst in mijn onderzoek volg, van zelf genoegzaam tot zijn recht. Want den praktischen weg houdende wensch ik eerst na te gaan, welke veranderingen in ons hooger onderwijs door den veranderden staat van zaken worden gevorderd, en dan welke veranderingen daarbij tevens door den aard der zaak worden aanbevolen. Maar bij het een als het ander - ik wensch dat men dit in het oog houde - bepaal ik mij tot hoofdzaken, en bespreek deze meer bij beknopte aanwijzing dan bij breede uiteenzetting. De ruimte waarover ik in een tijdschrift mag beschikken zou dit alleen reeds gebieden. En - ik moet dit herhalen - het is mij te doen, om gedachtenwisseling uit te lokken.

{==8==} {>>pagina-aanduiding<<}

Vooreerst dan hebben wij na te gaan:

Welke veranderingen in ons hooger onder wijs door den verouderden staat van zaken worden gevorderd.

Men zou zich het onderzoek zeer gemakkelijk kunnen maken, door, ingenomen met de oude inrichting, alleen dáár verandering te willen, waar het zaken betreft, die in den loop der halve eeuw feitelijk anders geworden zijn.
En in de daad, die oude inrichting verdient hooge ingenomenheid. Zij sloot zich op verstandige wijze aan het toen bestaande aan; zij stond geheel op de hoogte der toenmalige wetenschap; zij vormde een volmaakt ineensluitend geheel; zij richtte het hooger onderwijs op het ware doel en waarborgde daarin waardigheid, orde, en eigen beweging tevens; zij zeide daaraan de hulpmiddelen toe met eene onbekrompene mildheid, die de karigheid van latere toepassing diep beschaamt; en terwijl zij de akademiën door wezenlijke privilegiën verhief, voegde zij in groote vrijzinnigheid daaraan het erkende onderwijs van zes athenaea en van gesubsidiëerde kerkelijke seminaria toe, en veroorloofde aan ieder die zich daartoe bevoegd kon achten hooger onderwijs te geven of zich zelf op te leiden. Maar, die billijke ingenomenheid met hetgeen in zijn tijd zoo voortreffelijk was mag onze oogen niet sluiten voor hetgeen een veranderde staat van zaken thans vordert. En de regeling van zulk eene zaak moet, om niet maar voor het oogenblik maar tevens voor eene zekere toekomst te dienen, en om niet slechts het thans onbestaanbare opteheffen en zoo bruikbaar te wezen, maar om ook verbetering aan te brengen en zoo vooruitgang te bevorderen, meer doen dan alleen wettelijk veranderen wat feitelijk anders geworden is. Zij moet evenzeer het oog vestigen op hetgeen naar een veranderden staat van zaken thans anders worden moet.
En voor het een als voor het ander komt van zelf in de eerste plaats in aanmerking de groote verandering die in alle vakken van wetenschap, plaats gegrepen heeft. Zij maakt thans eene zeer veranderde omschrijving van den inhoud en de verdeeling van het onderwijs en van de examina noodig. Deze is zoo onmisbaar dat zij ten deele feitelijk reeds is aangenomen en gevolgd. Zoo kunnen er, om maar iets te noemen, thans geen theologisch onderwijs en theologische examina plaats hebben of zij moeten als afzonderlijke vakken ook encyclopaedie, godsdienst der volken,

{==9==} {>>pagina-aanduiding<<}
inleiding in de bijbelschriften, geschiedenis der kerkelijke dogmen enz. omvatten. Maar zijn zulke veranderingen dan ook feitelijk in alle vakken opgenomen, het heeft plaats gehad meest zoo veel het buiten vermeerdering van het getal docenten, van subsidiën en inrichtingen kon geschieden, het heeft plaats gegrepen buiten wettelijke regeling en eene voor allen geldende, eenparige inrichting, hier op deze daar op die wijze, hier in deze daar in die mate; en dit heeft dus eene ongelijkheid en ongeregeldheid en wat de examina betreft eene onzekerheid en willekeurigheid te weeg gebragt, die voorziening vorderen. Deze zaak is zoo in 't oog vallend, dat wij er niet meer bij behoeven stil te staan. Ook hebben wij hier niet nader aan te wijzen, waarin de verandering bestaat, die zich in de verschillende vakken der wetenschap heeft voorgedaan. Zij wijst zich zelve aan, en is eene erkende zaak, hoe zeer op verschillende punten de meeningen en theoriën ook hierin mogen uiteenloopen. Bij eene nieuwe regeling heeft men slechts de verschillende faculteiten bij de inrichtingen voor hooger onderwijs te raadplegen, en men heeft de aanwijzing die men behoeft.
Ten anderc komt hier en vooral in aanmerking de veranderde verhouding van het hooger onderwijs tot het overige onderwijs en de algemeene beschaving. Vroeger bestond er alleen lager en hooger onderwijs en moest alle wetenschap, wetenschappelijke ontwikkeling, kennis en beschaving hoofdzakelijk van de akademiën uitgaan. Zelfs het middelbaar onderwijs, van 't welk het organiek besluit van 1815 gewaagde, werd niet ingevoerd. Maar in de plaats daarvan kwamen allengs allerlei inrichtingen voor bijzondere professiën, de militaire akademie te Delft, en daarna te Breda, de scholen voor de militaire geneeskundige dienst en de veeartsenijkunde te Utrecht, de instituten voor de marine en voor het corps mariuiers, het eerste te Delft, Breda, Medemblik en thans te Nieuwediep, het laatste te Amsterdam, de akademie voor de rijks- en de burgerlijke genie te Delft, waarbij zich voor de zeevaart, den landbouw, de industrie en den handel de particuliere inrichtingen te Amsterdam, Groningen en Utrecht voegden, terwijl de klinische scholen in de burgerlijke geneeskundige dienst ten platten lande voorzagen.
Hieraan werden nu laatstelijk de scholen voor het middelbaar onderwijs toegevoegd en wel de polytechnische te Delft, die, als de Indische te Leiden, van inrichtingen voor hooger onderwijs in

{==10==} {>>pagina-aanduiding<<}
den grond niet verschilt, met de hoogere burgerscholen van vijfjarigen cursus door het gansche land, die, nu nog voor de nijverheid en handel in 't algemeen, weldra misschien door splitsing van haar onderwijs voor de bijzondere professiën in de nijverheid, in hare hoogste klassen wetenschappelijk onderwijs geven. En ten allerlaatste zijn door de wet op de uitoefening der geneeskunde voor de klinische scholen door middel van het eindexamen gelijke rangen en rechten als voor de akademiën verkrijgbaar gesteld. Door dat alles is de bestemming der inrichtingen voor hooger onderwijs van zelf zeer gewijzigd en beperkt geworden. De geleerde stand, voor welken zij naar de toenmaals juiste uitdrukking der wet hadden te vormen, heeft door de algemeene verspreiding van wetenschappelijke kennis als zoodanig opgehouden te bestaan. En behalve tot opleiding voor enkele professiën, b.v. die der rechtsgeleerden, in welke het onderwijs der andere inrichtingen niet voorziet, dienen zij om voor de hoogste betrekkingen bij deze laatste, hare bestuurders en leeraars te vormen. En hiermede zijn wij nog niet aan het einde. Door de veranderde richting van den geest des tijds, welke alle die andere inrichtingen de eene na de andere ook onder ons noodig maakte, is de ondernemingszucht der gegoeden en de beroepskeuze der beschaafden veel meer dan vroeger op de verschillende vakken van landbouw, industrie en genie gericht. Van daar is het getal der eigenlijk zoogenoemd studerenden gaandeweg (vooral betrekkelijk, in verhouding tot de toenemende bevolking) verminderd, en zal dit nog verder eer af- dan toenemen. Ook hierop moet men bij eene regeling van 't hooger onderwijs rekenen. En eindelijk dringt ook weder de geest des tijds om geheele gedeelten van het hooger onderwijs aan de akademie te ontnemen. Terwijl die tijdgeest de oude letteren niet meer, gelijk vroeger, uitsluitend of zelfs bij voorkeur als de rechte propacdeusis voor
wetenschappelijke studie doet waardeeren, kunnen zij als propaedeusis hare plaats bij het akademisch onderwijs niet meer handhaven. Het schijnt dan ook wel in het algemeene oordeel eene uitgemaakte zaak, dat die propaedeusis reeds op zich zelve bij 't hooger onderwijs minder voegt; dat zij daar, bij het vrije der akademische studie, thans voor de meeste studerenden een schadelijken tijd van te trage, slappe, onbestemde studie oplevert, en hierom vooral beter van de akademische inrichtingen naar de gymnasiën wordt overgebragt, waar zij onder hunne meer schoolsche leiding meer vrucht kan dra-
{==11==} {>>pagina-aanduiding<<}
gen. Heeft dit plaats, dan valt weder voor de hoogere scholen 1, 2 jaar van akademische institutie weg en wordt een aanmerkelijk getal van studenten haar onthouden. En dan ten laatste de christelijke godgeleerdheid? Geheel in overeenstemming met de oorspronkelijke hoofdbestemming der akademiën werd ook nog in 1815 het theologisch onderwijs aan deze verordend tot vorming - gelijk het in de wet, art. 46, met eene voor ons bijna onverstaanbare naïviteit heet - tot vorming der kweekelingen voor de hervormde Godsdienst, terwijl zij in hare vrijzinnigheid subsidiën toezeide voor het hooger onderwijs in de roomsch katholieke godsdienst en in de godsdienst bij de luthersche, doopsgezinde en remonstrantsche gezindheden, art. 58, 59. Behoeft het aanwijzing, dat, na de sedert geheel voltrokkene gelijkstelling van alle godsdiensten in den staat, zulk een staat van zaken bij eene nieuwe regeling niet meer denkbaar is? Zal de staat verder op zijne akademie zorgen voor de vorming der godsdienstleeraars van de hervormden, dan ook dient hij het gelijkelijk te doen voor die der lutherschen, doopsgezinden, remonstranten, roomschen, jansenisten, israëliten enz. De regeling en inrichting, welke Prof. Rauwenhoff hiertoe voorslaat, komt mij voor onvoldoende en tevens een droombeeld te wezen. Hij wil aan de hoogeschool
eene theologische faculteit, die de wetenschap der godsdienst in 't algemeen literarisch, historisch, philosophisch docere en daarbij van zelf de israëlitische en de christelijke godsdienst, als die godsdienstvormen welke voor ons de meeste waarde hebben, bijzonder in aanmerking neme. Zoo, verklaart hij, geschiedt het thans te Leiden. En hij meent dat de kerk reden heeft om daarmede voldaan, ingenomen te zijn en dit ook wezen zal; ja, dat de verschillende protestantsche kerkgenootschappen, en even zoo de roomsche kerk en de israëlitische synagoge gaarne hare aanstaande leeraars van zulk een onderwijs zullen zieu gebruik maken, als de hoogleeraars ook uit hen gekozen worden. Terwijl wij omtrent dit laatste gaarne aan Prof. R. zijne illusie laten, zal niemand hier vele woorden over hare onwaarschijnlijkheid, hare ondenkbaarheid verlangen. Wat de kerk betreft zou ik meenen, dat zij zeker reden heeft voor hare aanstaande leeraars het hier aangeprezene te begeeren, maar ook even zeker daarbij nog een opzettelijk onderwijs in de christelijke godgeleerdheid, de wetenschap van het christendom te vorderen. Ik betwijfel het dan ook, dat Leiden niet meer dan het eerstgenoemde geven zou.

{==12==} {>>pagina-aanduiding<<}

Maar welke zal dan in dit opzicht de nieuwe inrichting van zaken zijn? De protestantsche kerkgenootschappen - en dit is denkbaar - kunnen gezamenlijk den staat vóór zijn met de verklaring dat zij gaarne hunne leeraren ontvangen zullen van 's lands hoogeschool, als daar eene theologische faculteit bestaat, wier hoogleeraars uit de protestantsche kerkgenootschappen in 't algemeen gekozen worden, en deze hunne ieerlingen, gelijk in de wetenschap der godsdienst in 't algemeen, zoo in die der christelijke godsdienst in 't bijzonder zorgvuldig opleiden, en ook hunne praktische vorming voor de evangeliebediening behartigen, even als de andere faculteiten dit met de practische vorming harer leerlingen doen. Dan kan de staat zich bereid verklaren voor de roomsch katholieken en voor de israëliten hetzelfde te doen, en, óf aan de eene hoogeschool voor elk ééne faculteit, óf bij 't behoud van meerdere hoogescholen, naar het zielental b.v. twee roomsch katholieke en ééne israëlitische faculteit te stichten. Wordt - wat waarschijnlijk is - door beide verlangd, de opleiding harer leeraars aan zich te houden, het wordt hun natuurlijk vrij gelaten. Maar dringt de geest des tijds, bij de steeds meer doorgezette scheiding van kerk en staat, niet tot iets anders? Heeft naar deze de kerk niet zelve voor de vorming harer leeraars te zorgen, de gereformeerde misschien met recht op subsidie, de overigen met eene billijke en raadzame gunst van subsidie? Beveelt de geest des tijds dit niet evenzeer in 't belang der kerk als in dat van den staat en van de wetenschap aan? En dus, het christelijk theologisch onderwijs aan seminariën van de roomsche, de gereformeerde, luthersche en verdere kerken, gelijk het israëlitische aan die der israëliten; en aan de akademiën het algemeen theologische, óf bij de faculteit der wijsbegeerte, geschiedenis en letteren, óf nog
beter bij eene afzonderlijke theologische faculteit. Het literarisch, historisch, philosophisch onderwijs in de wetenschap der godsdienst toch mag reeds om de volledigheid van het akademisch onderwijs aan de hoogeschool niet ontbreken; dit is door Rauwenhoff bl. 14-18 op uitnemende wijze aangetoond. De staat kan en mag en moet bovendien hierdoor een omnisbare dienst doen aan de kerk en de godsdienst in 't algemeen, bij welke hij waarlijk niet minder belang heeft, dan bij het rechtswezen, het wetenschappelijk onderwijs, de geneeskundige dienst, in welke hij door zijne akademische institutie voorziet. En iedere kerk heeft deze dienst op hoogen prijs te stellen, ten einde bij hare leeraars een wetenschappelijke grondslag voor hunne ver-
{==13==} {>>pagina-aanduiding<<}
dere opleiding gelegd worde en zij, eer zij tot hare kweekscholen komen, de vormende opleiding van het akademieleven genieten, Die kerken zullen beoordeelen, in hoeverre het om dit laatstgenoemde bovendien raadzaam is een deel dier kweekscholen (b.v. die der protestanten) te vereenigen en haar nevens de hoogeschool te vestigen. Maar in elk geval, zoo deze inrichting wordt gevolgd, ontgaat dan weder een belangrijk deel van het tegenwoordig onderwijs aan de akademie en tevens een even aanmerkelijk deel van hare kweekelingen. En hierop heeft men dus bij zulk eene regeling weder te rekenen. Eene regeling die èn wordt aanbevolen door de autonomie der wetenschap, welke voor haar onderwijs, ook in het theologische, volstrekte vrijheid behoeft, èn door die der kerk, die evenzeer hare vrijheid onverkort moet genieten. Doedes, Oratio en Toespraak 1865.
Dit laatste brengt ons van zelf tot eene andere groote zaak, die in verband met den veranderden staat van zaken een zorgvuldig onderzoek vordert. Zij is het privilegie der hoogescholen. Gelijk bekend is, bestaat dit hierin, dat zij alleen het recht hebben om op onderzoek de wetenschappelijke graden van candidaat en doctor en daarmede het radikaal voor onderscheidene betrekkingen te verleenen. Hoe zal het hiermede voortaan zijn? Ook nog de wet op de uitoefening der geneeskunde heeft aan die graden een voorrecht bij haar eindexamen toegekend; en de wet op het middelbaar onderwijs heeft ze als radikaal erkend voor sommige betrekkingen aan hare scholen. De wetgever schijnt ze dus te willen behouden. Natuurlijk staat deze zaak in verband met de quaestie van de vrijheid van het onderwijs. De lagere staatsschool heeft geen wettelijk privilegie boven de lagere bijzondere school, waar men die naast haar wil stichten. De middelbare school door den staat gesticht, of gesubsidiëerd heeft er geen boven de vrije gemeenteschool of die van particulieren. Dat de staat zijne scholen 't best kan verzorgen, en het niet ieders zaak is, eene hoogere middelbare school naast de zijne op te richten, dit is haar privilegie. Voorts weet men wat door de nog vigerende inrichting te dien opzichte voor het hooger onderwijs is verordend. ‘Er zullen, - art. 53 der wet - drie hoogescholen zijn, aan welke niet alleen de studiën tot bekoming van wetenschappelijke graden voleindigd en die graden zelve toegekend worden, maar aan welke ook dien ten gevolge in alle de voornaamste deelen der menschelijke kennis onderwijs zal

{==14==} {>>pagina-aanduiding<<}
gegeven worden.’ Tevens zijn aan zes plaatsen van verschillende gewesten op hare kosten athenaea toegestaan 1), ‘tot - Art. 36 - zoo veel mogelijk algemeene verspreiding van smaak, beschaving, geleerdheid en tot het ten minste gedeeltelijk vervangen van de hooge scholen en van het akademisch onderwijs, ten behoeve van die jongelieden, welke door hunne omstandigheden verhinderd worden, den tijd, tot eene akademische loopbaan noodzakelijk, geheel aan eene der hoogescholen door te brengen.’ De voleindiging der studiën behoort dus aan de akademie. De athenaea zijn succursalen van deze, aan welke eigenlijk alleen de propaedeusis behoort. Doch het onderwijs aan de athenaea, en zoo ook dat der theologische seminariën is erkend. Hunne testimonia stellen dan ook vrij van die examina, van welke de studenten aan de akademiën op een testimonium zijn ontslagen. Maar hunne kweekelingen moeten den graad en dus het radikaal door examen aan eene der akademiën erlangen en daar voor het doctoraat zich aan de publieke promotie onderwerpen, voor welke de student aan de akademie de private verkiezen kan. Zij die niet aan eene erkende inrichting studeren, moeten zich voor den graad bij de akademie ook aan examina onderwerpen in die vakken, voor welke anders een testimonium voldoet en
tevens aan de publieke promotie, en zij moeten Ministeriële dispensatie verkregen hebben van den voor de verschillende vakken door de wet, art. 74, bepaalden tijd, welken men voor het doctoraat aan eene akademie moet hebben doorgebragt.
Kan dit een en ander zoo blijven bestaan? Wij moeten vragen: is het overeenkomstig met de waardigheid van het hooger onderwijs, dat de eene erkende inrichting hare kweekelingen aan het onderzoek van de andere moet onderwerpen? Is het billijk dat hierdoor de geëxamineerden voor denzelfden graad op eene ongelijke proeve worden gesteld, de een bij zijne eigene leer-
{==15==} {>>pagina-aanduiding<<}
meesters, de ander bij hem vreemde docenten? Wij moeten vooral vragen: gaat het met de hedendaagsche begrippen van burgerlijk recht en vrijheid nog aan, dat alleen aan enkele uitgekozene plaatsen, en dus met uitsluiting van andere, vergund zij, op eigene kosten eene inrichting voor hooger onderwijs te bezitten? Is het bestaanbaar met recht en billijkheid, aan zulke erkende, op eigene kosten onderhouden inrichtingen de rechten der hoogeschool te onthouden? Mij dunkt de zaak is duidelijk. Wat bij het lager en bij het middelbaar onderwijs thans plaats heeft moet allermeest ten aanzien van het hoogere worden ingevoerd. Nevens de lands-akademiën, moet elke gemeente, ja des noods iedere bijzondere vereeniging hiervoor, in overeenstemming met de staatswet op het hooger onderwijs, eene inrichting kunnen stichten en onderhouden. En terwijl deze even als de akademiën aan de eischen der wet moeten voldoen, komen haar ook gelijke rechten met deze toe. Het spreekt van zelf, dat hierbij geen gegronde vrees kan bestaan voor te groote vermenigvuldiging van zulke inrichtingen. Hoogstens zullen zeer enkele steden er aan kunnen denken er eene te onderhouden, die in staat zij met wel voorziene en wel verzorgde staats-akademiën te concurreren. Maar op zulke moet dan weder bij de regeling der geheele zaak gerekend worden. En dus evenmin half geprivilegiëerde athenaea, als heel geprivilegiëerde hoogescholen meer. Maar een hooger onderwijs, dat door eene staatswet geregeld, overal dezelfde rechten en plichten heeft, maar dat aan lands-akademiën op staatskosten gegeven
wordt.
Nog moeten wij hier de aandacht vestigen op eene groote verandering welke heeft plaats gegrepen, maar die wij slechts met een woord hebben aan te wijzen. Door de invoering van het middelbaar onderwijs en van het onderwijs voor Indië is er een veel grooter getal van wetenschappelijke docenten in ons vaderland noodig. Het wordt nu werkelijk de vraag, of het denkbaar is, drie hoogescholen en een of twee athenaea, om van de kerkelijke seminaria hierbij niet te spreken, en tevens de Indische, de polytechnische en al de hoogere burgerscholen uit onze, weinig talrijke, thans bij den handel vooral aan industrie zich wijdende bevolking van bekwame leeraars te voorzien? Dit moet men bij de regeling van 't hooger onderwijs noodzakelijk in aanmerking nemen. En terwijl de aanzienlijkste betrekkingen aan die nieuwe scholen ligt voordeeliger, en als nieuw en door de nieuwe be-
{==16==} {>>pagina-aanduiding<<}
hoeften van den tijd ontstaan, ligt aangenamer zijn dan menig professoraat aan eene inrichting voor hooger onderwijs, ligt hierin eene der redenen, waarom de nieuwe regeling van dit laatste eene zaak is die dringt, die niet lang kan uitblijven, zal niet het hoogste onderwijs (gelijk reeds geschiedde) onvermijdelijk schade lijden door het andere.
Eindelijk zijn er nog enkele zaken van minder aanbelang, die om den veranderden staat van zaken verandering schijnen te behoeven. Daar is de akademische taal, door 't organiek besluit voorgeschreven en grootendeels bij latere besluiten gehandhaafd, de latijnsche. Zij is door het gebruik met de landtaal verwisseld en zij is niet weder te herstellen. Ook voor examina, promotie, rectorale oratie, senaats-notulen enz. worde zij dan niet meer behouden, ofschoon het wenschelijk is, dat zij bij de literarische faculteit in alles wat betrekking heeft op de latijnsche en grieksche letteren blijve. Daar is verder de akademische discipline, in art. 55 afzonderlijk als 5e titel vermeld, en toch in de wet niet als afzonderlijke titel behandeld. Zij is een zwak overblijfsel uit een geheel anderen staat van zaken; zij is buiten den tijd, en door ervaring onnoodig of nutteloos bevonden. Wat zij beoogt, moet aan den personelen invloed van leermeesters en van leerlingen onderling worden toevertrouwd, en verder aan de bemoeijing van politie of rechterlijke macht worden overgelaten. Dit kan te beter, wanneer de propaedeutische studiën aan de gymnasiën worden overgebragt, en dien ten gevolge de jongelui 1 of 2 jaar ouder aan de akademie verschijnen. Wat ten laatste het curatorium betreft, ofschoon misschien ook wel eene wat verouderde instelling, zie ik, met den 7en titel der wet in de hand, niet in dat het geheel kan gemist worden, of dat het om de waardigheid, vrijheid en orde beter door een ander onmiddelijk staats-toezigt zou worden vervangen. Alleen zou ik willen vragen, of de eed, dien de wet vordert van maunen als die de regering tot curatoren eener akademie verkiest, en even zeer van hen, die zij uit de professoren tot rectoren aanstelt, in overcenstemming is met de waardigheid der personen, den aard hunner betrekking en onze tegenwoordige begrippen? Doch daar de wet op het middelbaar onderwijs nog zulke ecden van de
kommissiën van toezicht en van de inspecteurs heeft gevorderd, schijn ik hierin te dwalen.
Maar terwijl dus een veranderde staat van zaken in meer dan

{==17==} {>>pagina-aanduiding<<}
één opzicht verandering noodig maakt, zal het zaak zijn tevens die veranderingen aan te brengen, welke de aard der zaak, in meer of minder of geen bepaald verband met dien staat van zaken, bovendien aanbeveelt. En dus:

Welke veranderingen brengt thans bovendien de aard der zake mede?

Om deze vraag te beantwoorden moeten wij van zelf 't eerst onze aandacht bepalen bij het doel van het hooger onderwijs, en van de daarvoor bestemde inrichtingen. Want hierdoor wordt bepaald wat men daarvan wel, wat niet, wat men daarvan onmiddelijk, wat middelijk, wat men meer van andere inrichtingen of krachten in de maatschappij te verwachten heeft.
Wat is dan het doel van het hooger onderwijs?
Naar de wet, art. 1, wordt ‘onder den naam van hooger onderwijs verstaan zoodanig onderwijs dat ten doel heeft den leerling, na afloop van het lager en middelbaar onderwijs tot een geleerden stand in de maatschappij voortebereiden.’ - Over dien geleerden stand spraken wij reeds. Maar het middelbaar onderwijs is ook thans in geenerlei verband gebragt met het hoogere. Terwijl het gymnasium niet en de polytechnische school wel is opgenomen bij het middelbare, is de staat van zaken deze: de leerlingen der lagere school gaan ten deele tot geen verder onderwijs over, ten deele naar de burger-, hoogere burger-, landbouwscholen of de polytechnische school om het daar te eindigen, ten deele naar de gymnasiën om van daar naar de akademie over te gaan. Alleen de Indische staatsschool, - maar die onder het middelbaar onderwijs niet is opgenomen - is door hare vestiging te Leiden in zijdelingsch verband of liever contact gebragt met de hoogeschool, terwijl dit bij de Indische gemeenteschool van Delft weder niet plaats heeft, maar beide een deel van hare leerlingen van de hoogeschool ontvangen. De omschrijving van het doel van 't hooger onderwijs zal dus in de wet geheel veranderd moeten worden. Maar hoe? Hier hebben wij ons met geene wets-redactie in te laten, maar met de zaak. Wat dan is het doel van het hooger naast het middelbaar onderwijs.
Gaf de wet op dit laatstgenoemde hiervan eene omschrijving of bepaling, wij zouden liefst van deze uitgaan en wat buiten dat onderwijs en dat der militaire scholen gelaten is onder één doel zamenvatten. Maar gelijk bekend is, doct zij dit niet. Doch

{==18==} {>>pagina-aanduiding<<}
in hare Memorie van toelichting kwam het volgende voor: ‘wanneer men het lager onderwijs volksonderwijs noemt, in dien zin, dat het als eerste aanvang van ontwikkeling, gelijkelijk bestemd is voor allen, en hooger onderwijs bestemd acht voor het kleine getal van hen, die opleiding zoeken tot eene werkzaamheid of betrekking, waartoe geleerde vorming vereischt wordt, dan omvat het tusschen beide inliggende gebied van middelbaar onderwijs de vorming van die talrijke burgerij, welke het lager onderwijs te boven, naar algemeene kennis, beschaving en voorbereiding voor de onderscheidene bedrijven der nijvere maatschappij tracht.’ Kennelijk dus heeft men bij de inrichting van het middelbaar onderwijs, naar den geest des tijds, meest het oog gehad - en de inhoud van het onderwijs zelf bevestigt dit - op al die vakken van industrie, nijverheid en genie voor welke wis- en natuurkundig onderwijs 't meest dienstig is.
En wat nu in de aangehaalde woorden der Memorie over het hooger onderwijs is gezegd, zal wel in 't algemeen het doel uitdrukken, hetwelk de tegenwoordige regering hieraan toekent. Men kan daarbij vragen, wat is ‘geleerde vorming’ in onderscheiding van de werkelijk wetenschappelijke opleiding die ook aan de landbouw-, polytechnische, Indische, ja in de hoogste klassen der hoogere burgerscholen verkregen wordt? Het wetenschappelijke, dat niet slechts het praktisch gebruik, maar de kennis van den grond en het wezen der zaken beoogt is dus niet het mecst onderscheidende tusschen het hoogere en middelbare onderwijs. Maar de werkzaamheden en betrekkingen voor welke het eene en het andere heeft op te leiden maken vooral het onderscheid. Daar zijn er, b.v. die der rechtsgeleerden, godgeleerden, literatoren, voor welke eene literarische, historische, en philosophische institutie noodig is, welke men voor industrie en genie niet zoo zeer behoeft, en die aan de Indische school meer eene specialiteit betreft, en meer voor het praktisch gebruik kennis van twee O. Indische talen en van O. Indische zaken bedoelt, dan de wetenschap der O. Indische talen en die der land- en volkenkunde in 't algemeen. Bovendien zijn er voor onderscheidene betrekkingen aan de hoogere burgerscholen, aan de geneeskundige en de militaire scholen en aan de gymnasiën wetenschappelijk gevormde mannen noodig, zoo als men die in den regel uit hare kweekelingen niet verwachten kan. Hiervoor dan het hooger onderwijs, en dus, om door literarische, historische en philosophische institutie voor

{==19==} {>>pagina-aanduiding<<}
eenige der meest belangrijke betrekkingen in de maatschappij, geheel of ten deele op te leiden, en, gelijk voor die vakken zoo voor de medische en wis- en natuurkundige, docenten en vrije beoefenaars te vormen. Hierbij kan men dan nog, zoo de wet op de uitoefening der geneeskunde dit niet van lieverlede feitelijk opheft, de wetenschappelijke opleiding van genees- en heelkundigen voegen.
Maar moet bij het doel van het hooger onderwijs ons oog zoo alleen op zulke betrekkingen in de maatschappij gevestigd wezen? Reeds het Organiek besluit en nu weder de Memorie van toelichting voegde, zeker niet zonder reden, werkzaamheden bij die betrekkingen. Het akademisch onderwijs moet ook gezocht worden uit liefde voor wetenschap. Uit begeerte naar wetenschappelijke kennis in een of ander vak, zonder dadelijke, bepaalde bedoeling op eene betrekking in de maatschappij. Ook daardoor moet de hoogeschool de wetenschap in 't vaderland bevorderen. Ook daartoe moet zij dus uitlokken. En hiervoor moet zij dan onderwijs aanbieden ook in zaken, van welke men niet regtstreeks in bestaande betrekkingen gebruik heeft. De algemeene wetenschappelijke vorming en de private beoefening der wetenschap komen hier in aanmerking.
En wat ik daar zoo noemde, bevordering van de wetenschap in het vaderland, leidt ons dat ook nog tot iets anders? Moet men aan de inrichtingen voor hooger onderwijs, misschien behalve dat onderwijs ook nog een ander doel geven? Het is toch in eene beschaafde maatschappij niet genoeg, dat zij voor verschillende werkzaamheden en betrekkingen wetenschappelijk gevormde mannen hebbe. In haar moet de wetenschap zelve op de hoogte gehouden, voortgezet, ontwikkeld worden. Hiervan hangt het ten slotte weder af, of een volk in hoogere kennis en verlichting gelijken tred houdt met andere, met deze kan wedijveren en voor de hoogere levensbelangen der wereld níet nutteloos bestaat. Zeker kan daarvoor gerekend worden op hen die door hooger onderwijs eene wetenschappelijke opleiding ontvingen. Doch men verlieze niet uit het oog, dat uit den aard der zaak het meerendeel van hen daarvoor niet in aanmerking komen kan; dat van de overigen nog velen in hun praktisch bedrijf hiertoe buiten staat geraken, terwijl van de overblijvenden niet weinigen de hiertoe noodige hulpmiddelen misseu. En zij die door voortgezette studie hunne wetenschap werkelijk vooruitzetten, zij zullen het doorgaans

{==20==} {>>pagina-aanduiding<<}
slechts in enkele specialiteiten doen, en hierin nog vaak belemmerd worden, door dat de uitgave van hunne in zeer beperkten kring gewaardeerde schriften voor hen zelven zeer ligt te kostbaar is. Zal dan misschien aan de hoogeschool bij het hooger onderwijs die bevordering der wetenschap, als uitdrukkelijk aangewezen doel, tot nevenbestemming moeten gegeven worden? Of zal men voor haar op de bijzondere geleerde genootschappen rekenen (het Leidsche, het Utrechtsche, het Haarlemsche enz. enz.), en van staatswege het zijne hebben, als het voormalig Instituut, de tegenwoordige Akademie van wetenschappen en letteren? De nog vigerende wet spreekt er niet van. Gelijk wij hoorden, gewaagt zij bij de hoogescholen alleen van onderwijs, bij de athenaea van onderwijs, en van verspreiding van kennis, beschaafdheid, geleerdheid. Maar zouden wij niet over de zaak dus moeten oordeelen? De wetenschappen worden in elk land het meest, het best op de hoogte gehouden, vooruit gezet en in hare ontwikkeling geleid door hen die naar hunne levensroeping, vooral door wetenschappelijk onderwijs in haar werkzaam zijn. Zijn dus de hoogescholen wel bezet en genoegzaam van hulpmiddelen voorzien, dan zullen zij van zelf door de studie, het onderwijs en de verdere werkzaamheid der professoren de wetenschap het best bevorderen. Daar voegt zich dan weder van zelf bij de voortgezette studie der meest wetenschappelijk ontwikkelde mannen, die zij voor verschillende betrekkingen en werkzaamheden aan de maatschappij leverden, en verder de hulp der geleerde genootschappen. Wilde men door de hoogescholen de bevordering der wetenschap nog meer bepaald verzekeren, men zou dan vooreerst de hoogleeraren minder met onderwijs moeten belasten en hierom hun getal vermeerderen, ten andere hoogleeraren zonder verplicht geregeld onderwijs, als Tischendorff te Leipzig, aan de akademiën verbinden; verder die akademiën voor
wetenschappelijke reizen, voor nasporingen binnen en buiten 's lands, voor kostbare proefnemingen en de uitgave van kostbare werken van geldmiddelen voorzien; en eindelijk het middel moeten vinden, om dit alles bij vrijgelatene werkzaamheid toch werkelijk aan zijn doel te doen beantwoorden. Tegen het een als het ander bestaan groote ten deele misschien onoverkomelijke bezwaren.
Veel beter zal het wezen ook voor het onderwijs, dit laatste de eene hoofdzaak aan de hoogeschool te doen blijven, en voorts van welbezette en welvoorziene hoogescholen en van bijzondere geleerden

{==21==} {>>pagina-aanduiding<<}
van zelf de bevordering der wetenschap te verwachten; maar tevens naar aanleidingen en omstandigheden van staatswege meermalen en onbekrompen de hoogleeraren en andere geleerden voor bijzondere onderzoekingen en wetenschappelijke werkzaamheden te bezigen; en als het kan, één geleerd genootschap van staatswege ingesteld, zóó in te richten en zóó toe te rusten, dat de uitstekendste geleerden van het land daarin de werkelijke aanleiding en de ruime hulpmiddelen vinden om, in verband met elkander en met het buitenland, opzettelijk voor de bevordering der wetenschappen werkzaam te zijn en de daarvoor noodige groote ondernemingen uit te voeren. Geene verandering is dus in dit opzicht noodig, maar verbetering door het ruim voorzien der hoogescholen, het onbekrompen uitvoeren van wetenschappelijke ondernemingen en door het - nog eens als het kan - wel inrichten en toerusten van eene Akademie der wetenschappen.
In naauw verband met het doel staat natuurlijk de aard van het hooger onderwijs. En de voorstelling die men zich hiervan vormt moet invloed hebben op de bepalingen, die men omtrent de keuze der leeraars, de toelating der leerlingen, den inhoud en den vorm der lessen, de wijze van examineren wenscht en wat men als de vrucht van 't hooger onderwijs verlangt.
Wettelijke bepaling intusschen is omtrent dien aard van het onderwijs moeijelijk te geven, gelijk zij dan ook in de bestaande wet niet opzettelijk gegeven is. Zij moet uit het wel ingeziene doel van zelf aan den doceut en den student zich voordoen, en vooral aan het oordeel van den eersten moet het worden toevertrouwd, dat hij zijn onderwijs voor het bepaalde doel van den regten aard doe wezen. En mij dunkt, er kan hier niet veel verschil van gevoelen zijn. Waar het wetenschappelijke vorming en opleiding geldt, kan de aard van het onderwijs niet deze zijn, dat het, als het lagere, hoofdzakelijk er op zij ingericht om aangeleerde, overgenomene kennis aan te brengen. Mededeeling van wat de docent door zijne studie als resultaat van onderzoek verkregen heeft, ook zij moet plaats hebben, maar om den leerling te brengen op het tegenwoordig standpunt der wetenschap, en verder moet het onderwijs strekken, om hem bekend te maken met de bronnen, den weg, de geschiedenis, de verdere behoeften der wetenschap, hem hare waarde en die van de werkzaamheden en betrekkingen, in welke zij te pas komt, te doen inzien, en hem zoo uit eigene zelfstandige studie, tot liefde

{==22==} {>>pagina-aanduiding<<}
voor zijne wetenschap en bestemming op te leiden en zijn oog te richten op hetgeen tot vooruitgang daarin dient.
Het moet dus een onderwijs zijn, dat door zijnen inleidenden en opleidenden aard van het school-onderwijs verschilt, dat tot voorgang en teregtwijzing voor eigene studie strekt. Vooral wanneer de literarische propaedeusis van de hoogeschool naar de gymnasiën zal zijn overgebragt en zij dus hare kweekelingen op wat meer gevorderden leeftijd ontvangt, kan haar onderwijs te meer dezen zijnen aard behouden; ofschoon men, om niet voor het betere het goede te verliezen, zich altijd zal moeten wachten van hierin te streng naar den aard der zaak te handelen, en de toepassing altijd met groote matiging en met veel neêrlating tot het lagere zal moeten plaats hebben. Maar b.v. bij de keuze van docenten en de vraag omtrent de toelating der leerlingen zal men, om dezen aard der zaak, meer dan tot hiertoe de geschiktheid voor zulk een inleidend, opleidend onderwijs in aanmerking moeten nemen, en om die zelfde reden zal men bij de examens veel minder dan thans soms geschiedt moeten vragen of de examinandus in de geleerdheid van den examinator te huis is, dan of hij is ingeleid in zijne wetenschap.
Terwijl wij zoo den aard der zaak bespreken, vordert ook de omvang van het hooger onderwijs een oogenblik onze aandacht. Vroeger wezen wij reeds op de verandering die hierin om de uitbreiding en ontwikkeling der wetenschappen moet plaats hebben. Hier moeten wij er bijvoegen, dat aan de welingerichte en weltoegeruste hoogeschool, om de algemeene wetenschappelijke opleiding en vorming, een geschikt onderwijs moet te verkrijgen zijn ook in die vakken, van welke men niet hoofdzakelijk zijne studie maakt, maar waarin de wetenschappelijke man van onzen tijd toch niet onkundig wezen kan; een letter- en geschiedkundig, een rechtsgeleerd, een natuurkundig, een godgeleerd onderwijs voor niet-letterkundigen, niet-rechtsge leerden, niet-natuurkundigen, niet-godgeleerden, een onderwijs in de geschiedenis der wijsbegeerte en de geschiedenis en theorie der schoone kunsten voor allen. Reeds hieruit vloeit voort, dat de letterkundige faculteit ondanks het verlies van het propaedeutisch onderwijs de meeste uitbreiding zal moeten erlangen. Ook om de Oostersche talen en letterkunde zal dit noodig zijn. Want aan de semitische zullen die van vele andere Oostersche volken, - de Egyptenaars er onder gerekend - moeten toege-
{==23==} {>>pagina-aanduiding<<}
voegd worden; voorts zal het meer praktisch onderwijs der lectoren in de moderne talen, van 't welk de wet gewaagt, door wezenlijk hooger onderwijs in de moderne letterkunde moeten vervangen worden. En de wijsbegeerte zal, om voor hare wetenschapsleer, voor hare anthropologie, kosmologie, en theologie misschien, haar doel te bereiken, en om hare geschiedenis ook voor alle studerenden naar eisch behandeld te zien, aan meer dan éénen leerstoel behoefte hebben. Terwijl het natuurkundig onderwijs in ons vaderland door de middelbare scholen zoo zeer is uitgebreid, zal het letterkundige, historische en philosophische hier vooral hoofdzaak moeten zijn.
Wat de inrichting van het hooger onderwijs betreft kan men, dunkt mij, in zijne voorstellingen en verlangens niet te eenvoudig zijn. Voor een onderwijs van dien aard, als wij nog pas omschreven voegt geene zamengestelde inrichting met allerlei bepalingen. Reeds het Organiek besluit hield zich voor zijnen tijd van dit gebrek op loffelijke wijze vrij. Orde en vrijheid zijn hier alleen de vereischten, maar orde evenzeer als vrijheid, vrijheid als orde. Zoo komt het mij voor, - en ik meen op grond van ervaring - dat een wel geregelde gang met juiste opklimming in het onderwijs voor de studerenden eene der grootste weldaden bij de nieuwe regeling wezen zou. Het Organiek besluit verklaarde uitdrukkelijk, omtrent de orde der studiën niets te willen bepalen, maar gelukkig deed het dit feitelijk toch, door hetgeen het voor zijn propaedeutisch, candidaats-, doctoraal examen eischte. Blijven deze examina, dan moet die orde slechts herzien worden in verband met de uitbreiding en wijziging van het onderwijs. Maar komt in 't eerste verandering, dan zou ik wenschen, dat het onderwijs aan de hoogeschool over een aangenomen getal studie-jaren ordelijk werd verdeeld, en de student in elk vak, naar den regel, in 't eerste jaar slechts toegang had tot het eene, in het tweede tot een ander deel van het onderwijs, en zoo verder. Uitzonderingen zouden natuurlijk moeten mogelijk zijn, maar niet uitgelokt worden. In dit opzicht vooral kan men den leerling in de wetenschap nog volstrekt niet aan eigen keuze en oordeel overlaten, en toch hangt de vrucht van onderwijs en studie zeker bij een groot deel der studenten voor een goed deel van den rechten gang, van de orde daarin af. Aan den anderen kant moet ieder vrij zijn, om uit het onderwijs van zijn studiejaar te kiezen wat hij verlangt, en wat hij meent al of niet te behoeven. Het

{==24==} {>>pagina-aanduiding<<}
doctoraal, of reeds een candidaats-examen, zal hem van zelf behoeden daarin te veronachtzamen wat hem goed of noodig wezen kan. Maar waarom hem belet voor dit of dat onderdeel van het onderwijs, waarin hij naar andere aanleiding zich reeds oefende of op andere wijze zich oefenen kan, vrijelijk hiervan partij te trekken? Waarom in dit geval hem verplicht tot een onderwijs, dat hij misschien niet behoeft, en hierom niet begeert? Bij de vaste regeling van de orde en den gang van het onderwijs, rekene men dan tevens op het bovengenoemde onderwijs buiten ieders eigen studievak, om ook dat goed te verdeelen over de studiejaren.
Nog mogen eindelijk ook de waarborgen van de deugdelijkheid en van de vrucht van het onderwijs niet buiten aanmerking blijven. Het is de hoofdzaak, op welke ten slotte alles aankomt, maar omtrent welke men door maatregelen en bepalingen zeer weinig verkrijgen kan. Voor beiden komt alles op geschiktheid en ernstige behartiging bij personen aan, en door welke inrichting of verordening zal men deze verzekeren? Allermeest zou men de deugdelijkheid van het onderwijs willen waarborgen, maar allerminst heeft men dit in zijne magt. Wat zal daartoe dienen? Zeker 't meest eene zorgvuldige keuze van docenten. Men schrijve dan voor, dat men bij eene vakature in eenige faculteit, niet slechts deze, maar ook dezelfde faculteiten aan al de inrichtingen van hooger onderwijs raadplege, met vrijheid natuurlijk om buiten hare aanbeveling te gaan. Men schrijve voor, dat men bij de keuze op bekwaamheid niet alleen, maar ook op geschiktheid voor het onderwijzen en wel voor dit soort van onderwijs te letten heeft. Men schrijve voor, in den regel mannen van niet te gevorderden en van niet te jeugdigen leeftijd te kiezen. Zoo doet men wat men kan. Maar dan nog, hoe zich van altijd voortdurende inspanning en wakkeren ijver, en blijvende, ernstige behartiging van roeping en taak te verzekeren? Het spreekt van zelf, alleen door de goede keuze en door het geweten van hen die haar volgden. Het eenige wat daarbij nog in aanmerking komen kan, is iets, dat wij om andere redenen boven reeds aanprezen, dat de regering nu en dan naar aanleidingen, die zij bezige, aan hoogleeraren de uitvoering van deze of gene wetenschappelijke taak opdrage.
Maar wat is de waarborg van de goede vrucht van het onderwijs bij de studerenden? Weder komen hiervoor 't allermeest zaken in aanmerking, die buiten alle regeling van het onderwijs omloopen; in de eerste plaats de opwekkende en leidende invloed

{==25==} {>>pagina-aanduiding<<}
dien de hoogleeraren op de studenten, en dien de beste en bekwaamste van dezen op anderen oefenen. Maar tevens brengt ons dit op het wettelijke middel, voor dien waarborg als van zelf aangenomen, het examen.
Altijd zal het hoogst moeijelijk zijn, de deugdelijkheid van examina te verzekeren, want altijd zal deze grootendeels afhangen van de bekwaamheid, het verstand, den tact, de onafhankelijkheid van hen die ze afnemen, en ook waar deze in de ruimste mate aanwezig zijn, blijven zij uit den aard der zaak hoogst moeijelijk en van onzekeren uitslag. Hierom reeds hechte men niet te veel aan klachten over het thans bestaande, en bedenke daarbij tevens, dat ze ten deele zeker te houden zijn voor de klacht der teleurstelling, die zoo gaarne en zoo ligt de oorzaak van haar leed aan anderen wijt. Maar even zeker geldt het hier eene zaak, die de meest mogelijke zorgen en waarborgen voor hare deugdelijkheid vordert. Want voor de middelmatigen, uit welke ook de studerenden van zelf meerendeels bestaan en naar wier behoeften alle onderwijs, met hetgeen daarmede in verband staat, hoofdzakelijk moet ingericht wezen, voor die middelmatigen kan een verkeerd examen-stelsel de dood zijn van alle wezenlijke oefening, ontwikkeling, vorming en bekwaming, gelijk het aan de meer uitstekenden den prikkel of de aanmoediging kan onthouden, die zij behoeven. En de verbetering, die naar onze meening in dit opzicht vooral noodig is, zou bestaan in vermindering van het aantal verplichte examina, vermeerdering van de vrije tijdsbepaling en van de gelijkheid der examina voor allen, vermindering van den invloed van het bijzonder onderwijs der docenten in de examina en vermeerdering van eene bestendige, zoo veel mogelijk altijd gelijkmatige, billijke gestrengheid der examina.
Vermindering van het aantal verplichte examina. Thans bestaat de studie van heel wat studenten in niet veel meer dan examen-werk, het zich africhten voor examina. Eerst maken zij zich gereed voor het admissie-examen, dan voor het mathematisch examen, daarna voor het propaedeutisch examen, verder voor het candidaats-examen; eindelijk voor het doctoraal-examen, en daarmede gaan hunne 4, 5 studiejaren heen. Wij vormen ons geen droombeelden omtrent de studie van studenten en verliezen dus niet uit het oog, dat velen, zeer velen den drang van het examen behoeven, om aan het werk te blijven, en dat de

{==26==} {>>pagina-aanduiding<<}
leiding, welke de examina aan hunne studie kunnen geven, voor de meesten zeer nuttig wezen kan. De onder studenten hooggeroemde zelfstandige studie plaatsen wij uit ervaring (in hope voor allen, in verwachting voor eenigen) veel meer na den studenten-tijd. Maar dit neemt niet weg, dat te veel, dat enkel examenwerk het studeren voor velen tot een uit het hoofd leeren, een tijdelijk overnemen, een soort van fabriekwerk maakt, hetwelk aan den vormenden, ontwikkelenden invloed van het hooger onderwijs groote schade doet, en bij de besten te veel ingrijpt in die vrije, zelfstandige studie, welke voor hen van uitstekende waarde is. Maar wordt nu, gelijk wij wenschen, het propaedeutisch onderwijs niet langer met het voltooijende en reale aan dezelfde inrichting voor hooger onderwijs vereenigd, maar het eerste van de hoogeschool verwijderd en naar het gymnasium overgebragt, dan valt reeds het propaedeutisch examen, benevens zijn afzonderlijk mathematisch examen met het admissie-examen ineen, iets dat dan ook om den korteren duur van den studeertijd dubbel noodig is, en waarbij dan dat thans op zich zelf staand, grootendeels nutteloos mathematisch examen van zelf door iets beters vervangen wordt. Verder zou men het candidaats-examen facultatief kunnen stellen. Blijft die graad vereischte voor betrekkingen aan gymnasiën, en voldoende voor betrekkingen aan de hoogere burgerscholen, zij die hem daarvoor verlangen en anderen, die uiet zonder reden opzien tegen het opeenhoopen van alle examina bij het doctoraal, kunnen er naar staan, terwijl anderen desverkiezende dit examen ontgaan kunnen en het candidaats-examen in de godgeleerdheid naar de regeling die wij wenschen aan de kerkelijke seminariën overgaat. Ook bij het middelbaar onderwijs zijn geene overgangs-examina ingevoerd. Maar daar is ook het admissie-examen facultatief gesteld! Zal dit dan voor het hooger onderwijs niet veeleer geheel afgeschaft worden en dit vrijelijk voor elk
toegankelijk zijn? Wat is er vóór? Behalve de vermindering van examina, en de moeijelijkheid van aan te wijzen wat men weten moet om voor het hooger onderwijs toegerust te zijn, en de moeijelijkheid van 't constateren of men dat weet, het beginsel der vrijheid, dat vooral bij het hooger onderwijs zoo zeer past. Wat is er tegen? Dat dan velen het hooger onderwijs zullen ontvangen, die daarvoor niet geschikt zijn, die niet mede kunnen, van wie dit eerst bij het doctoraal door afwijzing blijken zal, die dan 23 à 24 jaar oud zijn, voor wie de beste

{==27==} {>>pagina-aanduiding<<}
tijd om zich voor iets anders te bereiden voorbij is, en met wie de maatschappij dus gevaar loopt verder bezwaard te zijn, terwijl zij anders door hen gebaat had kunnen worden. Verder dat men dit uiterst moeilijk voorkomen kan door de ouders en de jongelui zelve in schriftelijke bepalingen te zeggen, welke kennis men hebben moet om voor het hooger onderwijs geschikt te wezen. Eindelijk, dat dan het hooger onderwijs om die gebrekkig voorbereiden zich onvermijdelijk zal, ja moet nederlaten tot een veel lager peil, dan van waar het moet uitgaan om tot zijn vereischte hoogte te kunnen opvoeren (nog meer dan nu reeds om soortgelijke reden plaats heeft); dat het hierdoor voor de beter voorbereiden en best toegerusten ophoudt aantrekkelijk, opwekkend, nuttig te zijn, de docenten doet inslapen en belemmert in het opbouwen hunner wetenschap, en ten slotte de wetenschappelijke kennis en ontwikkeling in het land, ondanks het kostbaar onderwijs, in jammerlijke laagte doet blijven. Neen, juist om het belang van het hooger onderwijs, en om de vrije studie die daarbij plaats heeft, hier een flink admissie-examen, dat om de overbrenging van de propaedeusis naar de voorbereidende scholen gelijk sta met het tegenwoordig literarisch en wis- en natuurkundig propaedeutisch examen, maar nog meer beteekene dan dit en dat ook voor de gymnasiasten het demissie-examen van de gymnasiën vervange, hetwelk juist als examen van demissie tot hooger onderwijs te weinig waarborg van deugdelijkheid oplevert. En dan aan 't einde van den akademischen cursus een doctoraal-examen weder voor allen, waar en hoe opgeleid, met een praktisch toevoegsel - gelijk voor de medici bij het thans verordend praktisch examen - voor hen die aan de rechtspraktijk of rechtsbedeeling of aan het gymnasiaal, middelbaar of hooger onderwijs zich wijden willen. En bij dat doctoraal-examen een specimen met publieke promotie voor allen. Voor allen. Want niet anders dan schadelijke bevordering van
middelmatigheid en allerlei verkeerdheid is het te achten, dat juist zij, voor wie het schrijven en verdedigen van zulk een specimen om hunne aanstaande bestemming het meest geschikt en noodig is, de juristen, tegen het uitdrukkelijk verbod der wet, art. 107, door later besluit daarvan zijn vrijgesteld en op theses kunnen promoveren; even als het verkrijgen van een wetenschappelijken titel door het enkel doctoraal in het Romeinsche recht mij voorkomt tot niets dan tot misbruik te kunnen leiden. Maar vooral dat specimen neme men in bescher-
{==28==} {>>pagina-aanduiding<<}
ming. Het kan een veel beter middel zijn, dan het best ingericht examen, om bekwaamheid, om meerdere of mindere bekwaamheid te doen blijken. Het kan als de meest geldige aanbeveling in de maatschappij van hooge waarde zijn. Dit wordt niet weggenomen door het bezwaar, dat dikwijls hierin het eigen werk van het niet eigen werk moeilijk is te onderscheiden. En voor menigeen is dat schrijven van het specimen het begin geweest van eene vruchtbare en nuttige auteurs-werkzaamheid, tot welke zij uit hunnen aard zonder het specimen, bij gemis van eene bepaalde roeping, anders nooit zouden gekomen zijn.
Ik noemde in de tweede plaats vermeerdering van vrije tijdsbepaling en van de gelijkheid in de examina voor allen. Thans bepaalt de wet, dat men voor het doctoraal in de theologie, de rechten, de letteren, de wis- en natuurkundige wetenschappen drie, in de medecijnen vier, in een bepaald geval ook drie jaren aan eene akademie moet hebben gestudeerd, art. 74. Bovendien doet de last (naar ik denk) van het veelvuldig tenteren en examineren van niet genoeg bekwamen, en de onaangenaamheid van het afwijzen nu deze dan gene faculteit, nu dezen dan genen hoogleeraar aan de akademiën het besluit nemen, om binnen zekeren tijd van studie tot het propaedeutisch en het canditaats-examen niet toetelaten. Van zelf valt dit laatste weg bij het wegvallen van het propaedeutisch en het facultatief stellen van het candidaats-examen; en de wettelijke tijdsbepaling, bij gelijkstelling van alle inrichtingen voor hooger onderwijs, niet meer om de athenaea van beteekenis, is in zich zelf doelloos, omdat het voor het doctoraal examen eeniglijk aankomt op de vereischte bekwaamheid. Bij die gelijkstelling van alle inrichtingen houdt ook de ongelijkheid bij hetzelfde examen aan dezelfde akademie voor hare eigene en voor vreemde examinandi op. Maar ook hiervoor komt dan de vraag in aanmerking, aan wie het examineren, zoo bij het admissie- als demissie- (doctoraal) en het facultatieve candidaatsexamen zal worden opgedragen en met die vraag staat mede in verband, wat ik in de derde en vierde plaats noemde: vermindering van den invloed van het bijzonder onderwijs der docenten in de examina en vermeerdering van eene bestendige, zooveel mogelijk gelijkmatige, billijke gestrengheid. Er is zonder twijfel veel voor, om de examina door de eigene leeraars te doen afnemen. Om bekendheid met den student en zijne studie kunnen zulke examina veel meer beteekenen, dan de beste door

{==29==} {>>pagina-aanduiding<<}
vreemden afgenomen. Maar aan den anderen kant is daarbij de volstrekte gelijkheid van allen in 't examen moeilijk te verzekeren. Hier kan familie-betrekking, vriendschap, ingenomenheid met eigene leerlingen tot meerdere toegevendheid of uit vrees daarvoor tot meerdere gestrengheid brengen; daar doen zich jongelieden voor, die door vrije studie of privaat-onderwijs zich vormden en voor wie de eigen leeraren der andere geëxamineerden vreemde docenten zijn. Thans oefent het bijzonder onderwijs der professoren soms dien iuvloed, dat hunne dictaten door vreemde studenten worden aangeschaft om in het examen te slagen. Iets daarvan blijft dan alligt over. En altijd gelijkmatige, billijke gestrengheid is ontegenzeggelijk tegenover eigen leerlingen, om hetgeen men van hen weet, altijd moeilijker. Hierbij komt nog het afwisselend personeel in de verschillende faculteiten, dat de gelijkheid der examina niet bevordert. Maar dit weder levert om de nog veel grootere afwisseling in het personeel van staats-commissiën nog meer bezwaar. De geschiedenis van het kortstondig staatsexamen tot admissie heeft het bewijs geleverd. Maar door de laatste admissie-examens te Leiden is ook dit bewijs weder krachteloos gemaakt. Wat zal men verkiezen? Het gedurig examineren, dat thans bij elke faculteit aan iedere akademie plaats heeft, nu van één dan van twee examinandi, heeft dit vóór, dat het de examinatoren oefent in den waarlijk niet gemakkelijken, slechts ten deele aangeboren tact van examineren; maar blijft aan den anderen kant een hinderlijke last, die als zoodanig op de examina drukken kan. Evenwel, hierin zou door eenige vaste tijdsbepaling, die nu toch soms naar verkiezing plaats heeft, verandering te maken zijn. En neemt eene staats-commissie het doctoraal-examen af, hoe dan weder met het specimen? Zal het oordeel hierover dan toch aan het onderzoek der professoren worden overgelaten? Aan den anderen kant kan men niet meenen, dat
de staat niet naar de wetenschappelijke bekwaamheid der doctorandi te onderzoeken heeft, maar alleen naar hunne geschiktheid voor de betrekkingen in de maatschappij, voor welke zij het radikaal verlangen. Want is hier de wetenschappelijke bekwaamheid en vorming niet het eerste en voornaamste vereischte voor die geschiktheid?
Nog eens dus, wat zal men kiezen? Mij dunkt, alles in aanmerking genomen is het meest wenschelijk, dat het admissieexamen voor allen, waar en hoe opgeleid, hetwelk naar onze voorstelling van zaken met het tegenwoordige propaedeutische gelijk

{==30==} {>>pagina-aanduiding<<}
zal staan, worde opgedragen aan eene staats-commissie, vooral ook om de zucht tot het bevolken der eigene akademie van zelf buiten alle werking te laten. In die commissie kunnen en zullen, nevens anderen, hoogleeraren der literarische en wis- en natuurkundige faculteiten van zelf zitting hebben, zonder daarvoor uitdrukkelijk te zijn aangewezen, en zij kan een- of tweemaal 's jaars op vasten tijd voor 't examen zitting hebben. Het facultatief gestelde candidaats-examen kan aan de verschillende faculteiten van elke akademie worden overgelaten, vooral ook om hen, die verder doorgaan met hunne studie, voor de verdere goede richting en gang in deze van aanwijzing en terechtwijzing of aanmoediging te dienen. En het doctoraal-examen worde mede een- of tweemaal 's jaars afgenomen door eene commissie, bestaande voor elk vak waarin geëxamineerd moet worden, uit één hoogleeraar van de faculteiten der verschillende akademiën, en voor elke soort van betrekkingen voor welke men radikaal verlangt, uit een geleerd prakticus; ten einde zoo, bij vermijding van velerlei nadeel en bezwaar, te vereenigen het voordeel van 't examen door een eigen leeraar, van 't examen door vreemden en van een praktisch examen. De aan iedere akademie bekend geworden uitslag, kan dan in aanmerking genomen worden bij de promotie op het specimen. Eindelijk, voor zulke examina worde veel meer tijd, niet een of twee, maar gelijk bij andere thans geschiedt heel wat uren, genomen.
Ten laatste kunnen wij niet nalaten onder de aandacht te brengen, wat de wet onder den 5. titel als materiële hulpmiddelen voor alle deelen van het onderwijs, en onder den 6. titel als meer krachtdadige inrichtingen van 's lands wege tot bemoediging en bevordering der studiën heeft geregeld, en daarbij op het financiële te letten. Omtrent het eerste heeft men alleen te verlangen, dat in die voor elke hoogeschool onmisbare hulpmiddelen, akademische gebouwen, bibliotheek, musaea, laboratoria, hortus met herbarium enz. in den geest der nog vigerende wet onbekrompen worde voorzien. Omtrent het tweede, dat hier vooral de mildheid der wet weder de karigheid der latere besluiten vervange. Daarbij laat ik de zaak der prijsvragen liever aan anderen over, die er meer besliste voorstanders van zijn dan ik. Maar blijven zij bestaan, dan moet de latere, zuinige opheffing van de uitgave der bekroonde stukken in de Jaarboeken natuurlijk weder wegvallen, doch naar ik meen met vrijheid aan de schrijvers om ze tot een ander gebruik te bestemmen. De zaak der studie-beurzen of pensioenen

{==31==} {>>pagina-aanduiding<<}
gelijk ze in de wet heeten, laat ik weder liever aan het oordeel van anderen over. Ik heb dienaangaande geene genoegzame ervaring; maar ik zou bij behoud, dat ik wensch, gelijkheid voor allen ook hier weder in de plaats van de tegenwoordige ongelijke verdeeling, als regel voor de lands-beurzen willen. En wat eindelijk de inkomsten der hoogleeraren en beambten en de kosten der studie betreft, zoo komt het mij voor, dat eenige ongelijkheid in de traktementen bij verschillende akademiën haar voordeel heeft, om ook van die zijde eenige promotie in de professorale bediening over te laten. Maar altijd hebben mij de emolumenten uit collegie-, recensie-, examen-, promotie-gelden aan de professoren ten deele met pedellen en boden toegekend, vreesselijk gehinderd. Dat is niet bestaanbaar met de waardigheid der betrekking. En een andere regeling, bij welke noch de staat, noch de belanghebbenden, noch de studerenden schade lijden, is ligtelijk te vinden. Behalve de verhooging, die de traktementen in onzen tijd en tegenover die van het middelbaar onderwijs toch behoeven, en welke men dus niet mede rekene, worde aan de hoogleeraren als traktement toegelegd, wat zij thans gemiddeld uit die emolumenten genieten. Voor de studenten worde een vast jaarlijksch studiegeld bepaald, berekend naar hetgeen zij thans voor al die verschillende zaken betalen. En van de hoogleeraren worde de ontvangst op den sekretaris van curatoren door middel van de pedellen overgebragt, en door hem aan den Staat verantwoord.

Mijn doel bepaalt mij van zelf tot hoofdzaken alleen. Hierom bespreek ik de bijzaken niet, als daar zijn: de drie (belgische) graden bij de examina, de vakantiën, de promotie-actus, het verdere akademische ceremoniëel, de aanstelling van onderwijzers in de rijen schermkunst, van lectoren voor de nieuwere vreemde talen, de benoeming van de extra-ordinaire professoren enz. enz. enz..Ook de gymnasiën evenals de kerkelijke seminariën liet ik, natuurlijk met opzet, geheel buiten onze beschouwing. De eersten vorderen een afzonderlijk onderzoek; de anderen zijn de zaak der kerk.
Mogelijk, ja waarschijnlijk is het intusschen, dat ik zaken met stilzwijgen voorbij ging, bij welke anderen, van hun standpunt, uit hun vak van studie en onderwijs de aandacht mede zouden willen bepaald zien. Goede reden voor hen, om dit dan van hunne zijde te doen en daarbij tevens hun oordeel over het hier besprokene mede te deelen.
Maar over eene zaak hebben misschien alle mijne lezers mij

{==32==} {>>pagina-aanduiding<<}
met klimmende verwondering hooren zwijgen; de quaestie van drie, twee, of eene akademie. Reeds bij de behandeling van mijne eerste vraag bleek het, dat zij niet buiten mijne gedachte was. En hoe zou het ook mogelijk zijn? Ik heb over haar in tegendeel mijn eigen gevestigd gevoelen. Ik moet haar dus met opzet hier buiten overweging gelaten hebben. En dit is zoo. - Met de inrichting van het hooger onderwijs, om welke het mij thans hoofdzakelijk te doen was, staat zij niet in zoo onafscheidelijk verband. Wel voorzien, wel toegerust, behoorlijk geregeld naar de behoeften van ons hooger onderwijs en naar de tegenwoordige eischen der wetenschap moet elke lands-hoogeschool evenzeer wezen, hetzij dan dat er drie of twee of slechts eene besta. In zoo verre kan de vraag zich oplossen in eene quaestie van vermogen, van geldkrachten bij den Staat, van leerkrachten bij onze kleine, handeldrijvende en industriële natie, die thans voor hare scholen zoo vele wetenschappelijke docenten behoeft. Wel staat zij in verband met eene andere vraag, die naar mijne meening van zeer groote beteekenis is met betrekking tot den vormenden invloed van het akademieleven, en dus met betrekking tot eene groote hoofdzaak, de vraag namelijk, welke in ons land de ware plaats, de plaats bij uitnemendheid voor 's lands hoogeschool zou wezen? Maar door deze te meer raakt zij aan zoo groote en teedere belangen van plaatselijken en persoonlijken aard, dat het mij wenschelijk, raadzaam voorkomt haar nog te laten rusten en allereerst buiten haar om de inrichting van het hooger onderwijs zelf van alle zijden te beschouwen. Hieruit ook alleen, dunkt mij, kan eene zuivere, deugdelijke onbevangene beantwoording van de andere vraag door de zaak zelve gegeven worden, gelijk voor mij in hetgeen ik hier besprak en opmerkte de meeste gegevens voor hare beantwoording gelegen zijn. Mogt die veelzijdige beschouwing van de goede inrichting van ons hooger onderwijs tot de overtuiging
leiden, dat eene radikale hervorming, eene geheele vernieuwing wenschelijk, noodig, mogelijk is, dan wordt het eene andere zaak. Maar dan ook treedt die groote vraag van zelf op den voorgrond. En wij mogen in zulk een zaak niet beginnen met eene veronderstelling, die allen gewettigd is als overtuiging, gegrond op het inzicht, dat verbetering van het bestaande onvoldoende wezen zou.
Joannes Tideman.






{==33==} {>>pagina-aanduiding<<}

De aarde voor den zondvloed, of plutonisten en neptunisten.

Door Dr. T.C. Winkler.

Jaarlijks, ik meen sedert 1857, verschijnt er in den boekhandel een fransch werk, getiteld l'Année scientifique, een boek geschreven door den heer Louis Figuier. Het zou geen wonder zijn als de meeste lezers van de Vaderlandsche Letteroefeningen die jaarlijksche overzichten van Figuier geregeld in handen kregen en doorbladerden; ik ga althans van de vooronderstelling uit, dat het zóó is; 't ontslaat mij van de moeite hier een overzicht te geven van die jaarlijksche overzichten, wat trouwens, al wilde ik het doen, ook in 't geheel niet op voldoende wijze door mij gedaan zou kunnen worden. Immers, wie is er die een oordeel durft uit te spreken over zulk eene menigte verschillende takken van wetenschap, als er in die Années scientifiques worden besproken? Astronomie, physica, zoologie, botanie, agricultuur, pathologie, geologie, technologie, mechanica, statistiek, ja wat niet al! Wie is er die, al spreekt hij er geen oordeel over uit, toch stoutmoedigheid genoeg heeft om over al die verschillende deelen der kennis te willen mede praten? Daartoe moet men Figuier heeten, en dan krijgt men ten gevolge daarvan een afzonderlijken titel, door den Abbé Moigno uitgedacht en door een der medewerkers van de Revue des deux mondes op Figuier toegepast: dien van vulgarisateur des sciences. De wetenschappen vulgariseren is zeker iets anders dan haar populariseren. Dat vulgariseren der wetenschap schijnt te bestaan in het bijeenza-
{==34==} {>>pagina-aanduiding<<}
melen van - hoe zal ik zeggen - aardigheden? uit de wetenschap; het praten over ontdekkingen en uitvindingen die iets aantrekkelijks, iets vermakelijks voor de niet geleerden bezitten, zoo als over piscicultuur en de doorgraving van den Mont Cenis, over acclimatietuinen en aquariums, over magnesiumlicht en ovariotomie; vulgariseren is dus het bij elkander voegen van zaken, die men met een paar
woorden science amusante zou kunnen noemen. En doet men dat op de wijze van Figuier, dan ontstaat er een boek, dat door velen gelezen of doorbladerd zal worden, dat den lezer zoo'n wetenschappelijk waas kan geven, zoo'n soupçon de savoir, gelijk de Franschen zoo aardig weten te zeggen. Maar degelijke kennis moet men niet verwachten door zulke boeken te zullen krijgen; kennis op studie gegrond moet geput worden uit andere werken dan uit die van Figuier. - Maar wat beduidt deze tirade tegen een fransch auteur, die toch uw nederduitsch nooit lezen zal, vraagt de lezer misschien. Och, 't is eigenlijk een uitvlucht dien ik neem. De zaak is deze: de redaktie der Vaderlandsche Letteroefeningen zond mij, reeds eenige maanden geleden, ter aankondiging de twee eerste afleveringen van een werk van Figuier, vertaald door Dr. E.M. Beima, getiteld de Aarde voor den zondvloed. Ik heb die beide afleveringen gelezen en.....meende het schrijven van een verslag daarover maar te vergeten. Doch wat gebeurt er: in de Gids van November 1865 verschijnt eene recensie van de genoemde afleveringen, en ik werd daardoor opgewekt om mijne belofte te vervullen. Nu, in plaats van over de vertaling te spreken, zou ik zoo gaarue al mijne aanmerkingen schuiven op den hals van den schrijver. Vooral wenschte ik hem te bestrijden in het hoofddenkbeeld van zijn boek: namelijk in zijn aannemen van een vurigen primitiven toestand der aarde, in zijn geloof aan een gloeienden kern der aarde, in zijn plutonistische ideeën. Zie lezer, dat is de reden waarom ik over Figuier begon te spreken. Ik wenschte vooral ook daarom een enkel woordje over het plutonisme te spreken, omdat het mij gebleken is dat in het jaar 1865 de leerstellingen van de lieden van het vuur nog ‘rondwaren’ - om met sommige dichters te spreken - in het hoofd van ten minste een geleerde in
Nederland: het Octobernummer der Letteroefeningen levert daarvan het bewijs. En daarom heb ik gemeend een opstel ten papiere te moeten brengen, waarin wij eerst eenige zinsneden uit Dr.

{==35==} {>>pagina-aanduiding<<}
Beima's vertaling van Figuier's werk willen beschouwen, ten einde daaruit aanleiding te krijgen om over het vuur in de aarde te spreken.

De recensent in de Gids heeft mij op vele plaatsen het gras uit Dr. Beima's vertaling voor de voeten weggemaaid. Ik kan niet anders doen dan hem daarvoor bedanken: 't is niet zoo heel pleizierig de vergissingen of onachtzaamheden van een ander te bespreken. Hij eindigt met zijne verwachting uit te drukken, dat het geologische gedeelte van het bedoelde werk wel beter bearbeid zal worden dan het schei- en natnurkundige. Nu, ik wensch dat zijne verwachting vervuld worde. Doch het geologische dat in de twee reeds uitgekomene afleveringen voorkomt, mag evenwel ook niet zonder eenige opmerkingen blijven. Wij beginnen met het prospectus, dat door Dr. E.M. Beima onderteekend en dus, zoo niet geschreven, ten minste goedgekeurd is. Wij lezen daarin onder anderen: ‘het streven om het raadselachtige verleden (der aarde) te doorgronden werd eeuwen lang onderdrukt’, - door wie? dat wordt er niet bij gezegd, wat wel jammer is. De zeer zonderlinge bepaling van de palaeontologie die dat prospectus ons geeft, is reeds in de Gids besproken, alsmede dat er een ‘organische ontwikkeling’ is, die ‘in den loop van tijdruimten van het eenvoudige atoom tot mensch geworden is.’ Maar wij namen dat prospectus vooral daarom ter hand, omdat het ons eene verklaring geeft van den titel van het werk. Immers, zoodra ik de aankondiging van het in het licht komen van Dr. Beima's vertaling las, vroeg ik mij zelven af - wat ik reeds gevraagd had op het lezen van Figuier's titel: La terre avant le déluge - welke zondvloed wordt hier bedoeld: de zoogenoemde zondvloed, de diluviaalvloed der geologen, de vloed die de diluviale vormingen grootendeels heeft aangebragt of verplaatst, of wel de zondvloed waarvan Mozes verhaalt als in Klein-Azie voorgevallen? Uit het prospectus blijkt dat hier de eerste bedoeld wordt; immers, er staat: ‘met dien vloed begint de tegenwoordige vorming van de
oppervlakte der aarde en de ontwikkeling van het menschengeslacht, waarmede het goddelijke scheppingsplan zijn toppunt heeft bereikt(?) De diluviaalvloed der geologen is het dus, die hier de zondvloed heet, want met den mozaïschen zondvloed begon de tegenwoordige vorming van de oppervlakte der aarde niet,

{==36==} {>>pagina-aanduiding<<}
en de ontwikkeling van het menschengeslacht, volgens den Bijbel, ook niet; die oppervlakte voedde lang vóór den zondvloed vele leden van het menschengeslacht, Adam en Eva en al hunne nakomelingen tot op Noach, zooals Genesis ons leert. De mozaïsche zondvloed kan dus door dezen titel niet bedoeld worden, zooals de recensent in de Gids schijnt te meenen. Het is waar dat men op dat denkbeeld moet komen, als men even te voren gelezen heeft dat dit boek dienen moet om de waarde van het mozaïsche scheppingsverhaal te verhoogen, terwijl er toch nergens in den Bijbel over den diluviaalvloed der geologen gesproken wordt. Wordt deze vloed bedoeld, dan vervalt ook het struikelblok voor den recensent in de Gids, namelijk ‘de laatste toebereiding der aarde voor den mensch.’ Wij nemen dus voor vast aan dat overal waar in dit werk over den zondvloed gesproken wordt, daarmede de mozaïsche niet wordt bedoeld.
Nu slaan wij de lste aflevering op - neen nog niet: eerst bekijken wij het curieuse landschap op den omslag. ‘Waarheid alleen zal in bovengenoemd werk het rigtsnoer zijn,’ zegt dat prospectus: doch die verzekering slaat bepaald niet op den omslag - waarheid misschien van binnen, maar een groote leugen van buiten: mogelijk wel om de waarheid die van binnen is des te helderder te doen schitteren? Verbeeld u: op den voorgrond sponzen en koralen, asteriën, cyathophyllum enz., (versteeningen uit het devonische tijdvak), links een trilobiet, monsterachtig groot, (uit het silurische tijdvak), dan een water waaruit een ichthyosaurus (uit den lias) den kop te voorschijn steekt en twee fonteinvormige waterstralen in de lucht zendt; op den middengrond een mammoet (uit het diluvium) achter een mylodon (uit het tertiaire tijdvak) en regts een iguanodon die een megalosaurus (beiden uit het krijttijdvak) tracht te bijten; verder achterwaarts een hyracotherium (?) (uit het tertiaire tijdvak) en een rhinoceros (uit het diluvium), door een groep van palmboomen en boomen met bladeren (uit het hedendaagsche tijdvak) gescheiden van een reusachtigen visch (?) die tusschen twee rotsen te voorschijn komt, waarop een sigillaria (uit den steenkooltijd) prijkt; op den achtergrond een beer (een holenbeer) (?) die op den kant van een sloot zit te kijken naar een plesiosaurus (uit den lias) die zeer verkleind is voorgesteld, en eindelijk in 't verschiet een rookende berg en eenige dennen op een rots.
Er zijn er misschien onder mijne lezers die het dwaze van

{==37==} {>>pagina-aanduiding<<}
dit prentje niet zoo in eens vatten: verbeeld u dat men voor een boek waarin de Algemeene Geschiedenis behandeld wordt, een omslag teekende waarop de voorgrond ingenomen werd door Garribaldi, kijkende naar den torenbouw van Babel; verder achterwaarts Claudius Civilis die met Madame de Pompadour en Lola Montez gearmd naar een Mississippi-stoomboot wandelt; terwijl Nadar met zijn Géant opstijgt en onder weg zijn hoed afneemt voor Mozes staande op den berg Sinaï. Nu, even dwaas is de omslag van het werk dat ons thans bezig houdt. Waarheid is het zeker niet, dat ooit een beer heeft zitten kijken naar de buitelingen van een plesiosaurus, of dat ooit een ichthyosaurus in een water gezwommen heeft, op welks oever een mammoet stond en zijn slurf naar boven stak - en het is een zonderling uithangbord voor een boek dat waarheid alleen tot rigtsnoer hebben zal.
De achterzijde van den omslag spreekt onwaarheid in woorden, zoo als de voorzijde in afbeeldingen: een ander beoordeelaar heeft reeds gesproken over de torenhooge varenkruiden en de grashalmen van den omvang onzer tegenwoordige boomen, waarvan de omslag vertelt, maar hoe onwaar op zich zelf dat ook is, het is nog niets bij de verzekering dat die torenhooge varenkruiden en palmboomen ‘in wouden groeiden op vlakten, waarin reusachtige olifanten graasden’, en die vlakten zijn de zelfden, die nu ‘door volkrijke steden zooals Weenen, Berlijn, Parijs, Londen en Amsterdam worden ingenomen.’ Als dat waar was, zouden wij zeker tegenwoordig onder die steden steenkolen in den bodem moeten vinden, als overblijfselen van die varenkruiden - nu: Weenen staat op tertiaire mergel en zand, Berlijn op een diatomeeënlaag, Parijs op grofkalk, Londen op londenleem, en Amsterdam op hedendaagsch veen, op een alluviale vorming, maar van steenkolen is er geen spoor onder die steden. Waar zouden die torenhooge varenkruiden wel gebleven zijn? Opgegeten door die reusachtige olifanten misschien?
Nu openen wij in goeden ernst ons boek: het eerste wat wij zien is een gekleurde Denkbeeldige doorsnede van de vaste schors der aarde, aanwijzende de op elkander volging en ligging der sedentaire en uitbarstingsvormingen. Wat nu sedentaire vormingen zijn, zullen wij misschien in 't vervolg, als deze plaat verklaard wordt, gewaar worden: ik heb wel gelezen in pathologische werken van eene

{==38==} {>>pagina-aanduiding<<}
sedentaire levenswijs als oorzaak van sommige ziekten, maar wat sedentaire vormingen zijn, is mij onbekend; of zou 't een drukfout zijn en sedimentaire moeten zijn, beteekenende bezinksels in 't nederduitsch? Doch wij geven vooreerst nog niet verder acht op deze doorsnede, want zij moet ons tot aanleiding dienen om op het vuur in de aarde te komen en daarom bewaren wij deze afbeelding tot het laatst, bij wijze van nageregt. Ook de nu volgende drie nabootsingen van Unger's bekende voorwereldlijke landschappen kunnen ons niet bezig houden: de zonderlinge onderschriften ook niet lang, want dat zijn zij niet waard: wij lezen daar van het tijdperk van de triasformatie, enz. Nu, een tijdperk, période, in de geschiedenis der aarde verdeelt men, volgens Page en andere echte geologen van onzen tijd, in tijdvakken, époques, b.v. het palaeozoïsche tijdperk in de cambrische, silurische, devonische, steenkool- en dyas-tijdvakken, maar een tijdperk van de triasformatie, of van de liasformatie, is zeker een staaltje van de verdeeling der aardgeschiedenis van Figuier.
Wij slaan bl. 9 op en lezen daar een volzin die ons veel stof tot praten zou kunnen geven: ‘Aan de keisteenen of het kiezel sluit zich de leem- en kleiaarde als het plastische vormbare beweegmiddel, dat zich aan de stijve vormen van het kiezel legert, even als het vleesch en de spieren om het beendergestel van mensch en dieren liggen.’ Keisteenen noemt men steenbrokken die door het vervoer in water rond- of afgeslepen zijn, steenbrokken van allerlei aard: graniet, gneis, basalt, lei, kwarts, zandsteen zelfs; groote keisteenen zooals zij op onze heiden liggen, noemt men wel eens zwerfblokken, en vele kleine keisteenen bijeen noemt men grind, - kiezel is een duitsch woord voor hetgeen wij kwarts noemen - hoe men toeh spreken kan in eenen adem van keisteenen of kwarts als of het twee woorden voor één ding waren? Aan die keisteenen nu sluit zich iets aan, als het plastische, vormbare beweegmiddel, - beweegmiddel is wel een min of meer vreemd woord: het zal een middel ter beweging moeten beteekenen, zooals geneesmiddel een middel ter genezing beteekent - een middel ter beweging dus dat plastisch of vormbaar is, en dat zich legert aan de stijve vormen van het kiezel: hoe een beweegmiddel zich legert aan de stijve vormen van het kiezel (kwarts) dat is mij duister. Maar waarin bestaat nu dat zich legerende beweegmiddel? Het is de

{==39==} {>>pagina-aanduiding<<}
leem- en kleiaarde. Leem en klei, twee zeer verschillende stoffen, worden hier bijeen gevoegd alsof zij te zamen een enkele zelfstandigheid vormden. Leem is eene delfstof die in verharden toestand onze bekende leijen vormt en een verweringsprodukt is van veldspaat en andere silicaten, en klei is de fijngewrevene stof die als slib door de rivieren wordt aangevoerd en uit zeer verschillende stoffen bestaat, al naar de gesteenten die door het water fijn gewreven zijn, maar overal in Dr. Beima's vertaling van Figuier's boek is klei en leem het zelfde, ja zelfs draagt die stof op bl. 15, eene menigte verschillende namen, hoewel er hier toch overal slechts eene enkele stof bedoeld wordt, namelijk het leem. Het leem heet hier: ‘het thon, de klei, het leem, of de kiezelzure klei of thonaarde.’ Dit zal wel geen uitvinding van Figuier zijn - mogelijk wel uit een of ander duitsch boek vertaald? De Duitschers heeten Thon wat wij leem noemen, en Lehm wat wij klei heeten, gelijk de Engelschen ons leem clay, noemen en onze klei loam. Dat geheele opschrift op bl. 15, kon dus in 't nederduitsch eenvoudig luiden: Het leem, of wel de klei, naar verkiezing; want in hetgeen er volgt, worden klei en leem zoo vreesselijk door een gekneed, dat men niet meer weet welke stof er bedoeld wordt. Immers er staat, bl. 15 r. 16 v. ond. dat uit de fijnste kleisoorten porselein wordt vervaardigd, en dat is niet waar, want kaolien, de stof waarvan porselein gebakken wordt, is echte leem; en er staat dat leem overal de slib der zee en der rivieren vormt, en dat is ook niet waar, ten minste in ons land niet, zooals dr. Staring ons in zijn Huisboek voor den landman leert. Ik heb in de eerste aflevering van het boek dat ons hier bezig houdt wel twintig potloodstreepjes
gezet onder de woorden klei en leem, overal waar die stoffen met elkander verward of als synonymen beschouwd worden. Ik zal ze echter niet opsommen, vreezende den lezer te vervelen, en stap van dit leem- en kleitooneel af met de bede aan allen die er iets aan doen kunnen toch te zorgen dat het duitsche woord Thon niet in onze taal binnensluipt; wij kunnen het missen als zuur bier.
‘Kwarts is onoplosbaar in water’ lezen wij op bl. 11. Ook dit is onwaar: kwarts dat in water opgelost is geweest, vormt den rand van de openingen waaruit de geysers op IJsland te voorschijn komen, kwartskorsten bedekken op die plaatsen den bodem en worden er nog dagelijks gevormd als afzetsels uit het

{==40==} {>>pagina-aanduiding<<}
water dier bronnen; 't is waar dat er veel heet water noodig is om kwarts op te lossen, maar toch het gebeurt. En lezen wij verder, dan vinden wij op bl. 13 dat Schafhäutl kiezelzuur, dat is kwarts, in water oploste; dan lezen wij dat ‘andere ligchamen, zoo als asbest, kalk, ijzerglans en dergelijke in kwartskristallen besloten gevonden worden,’ ja dat er zelfs ‘kwartskristallen gevonden zijn met stukjes kool, olie en waterdruppels er in,’ en dan lezen wij dat ‘alles er op wijst, dat het (kwarts) zijn ontstaan bepaaldelijk langs eenen waterachtigen weg gevonden heeft’ en dat ‘in de meeste bronnen kiezelzuur (dat is kwarts) is opgelost’ (bl. 14) - en op bl. 11, was het onoplosbaar in water!
Nog eene onwaarheid ten opzigte van het kwarts. Op bl. 13 lezen wij dat er kwartskristallen voorkomen ‘even beslist in de drusen (!) van het graniet als in de blaasruimten (!) van de mandelsteenen (?), in de ruimten van het vlotgebergte als in de ammonitenkamers van het jura- of tertiaire gebergte. Drusen is een woord dat bij Thon behoort, dat is, over onze grenzen, oostwaarts. Vlotgebergte, Flössgebirge, is een woord van de duitsche geologen van de vorige eeuw, die ook over Grauwacke en Molasse spraken, beiden woorden die met vele anderen van dien aard in de tegenwoordige geologie niet meer geduld kunnen worden; en wat er met het tertiaire gebergte bedoeld wordt, mag Joost weten, tertiaire vormingen zijn er, maar een tertiair gebergte? - dat koralen en ammonnitenkamers bevat? Bronn, Pictet, d'Orbigny, Owen, kortom alle palaeontologen zijn het eens dat de ammoniten uitgestorven zijn in het tijdvak van het krijt, en dat er in de lagen die boven het krijt gelegen zijn geen ammoniten voorkomen; hoe er dan ammonitenkamers met bergkristal gevuld gevonden kunnen worden in tertiaire aardlagen, ik herhaal, dat mag Joost weten. Naar den duitschen vorm en de duitsche uitdrukkingen van deze eerste aflevering te oordeelen, zou ik haast beginnen te gelooven dat Figuier niet veel schuld heeft aan de vele onnauwkeurigheden die er in voorkomen; zou dit het werk zijn van O. Fraas wiens naam ook op den titel als auteur voorkomt? ‘Denkt men zich zoo regt in die ammonitenkamers van het tertiaire gebergte’, (bl. 8 regel 14 v. ond.) dan willen wij die maar houden voor ‘dichterlijke phantasien die de adem van het verstand wegblaast’ (bl. 8 regel 5 v. ond).
Het koolzuur heet in het volgende hoofdstuk steeds koolstofzuur. Moest dit koolstofzuur een beetje na de schepping van het

{==41==} {>>pagina-aanduiding<<}
kiezelzuur ‘toen het er om te doen was om de stijfheid van het kiezel te breken, uit de onsterfelijke glazen eene schouwplaats des levens bereiden’? wordt er gevraagd op bl. 19. Een antwoord op die vraag komt er niet; maar er wordt ons geleerd, dat het koolstofzuur met kalk- en bitteraarde carbonaten vormt, en op bl. 21 lezen wij: ‘Daar de carbonaten van hunnen eersten aanvang af door alle tijdperken heen en door alle plantaardige en dierlijke bewerktuigingen zich heen trekken, zoo moeten wij ze als het hoofdwerkmiddel beschouwen dat de handelingen van al de ligchamen tot stand bragt.’ Nu weten wij dus het groote raadsel des levens op te lossen: in 't vervolg zullen wij mogen antwoorden op de vraag: wat is leven? Een werking van carbonaten.
Onder de vele onnauwkeurigheden van den schrijver ontmoeten wij hier ook eene, hoewel zeer kleine, van den vertaler; op bl. 30 staat, dat er een te Blaauwkapel gevallen meteoorsteen in Teyler's museum te Haarlem bewaard wordt: ik geloof dat hier eene vergissing plaats heeft: immers, ik heb dien steen in dat museum niet gevonden. Ik wijt deze vergissing niet aan Figuier of aan Fraas, maar wel aan Dr. Beima: de stijl van de geheele frase beginnende bl. 29 r. 12 van ond. tot bl. 30 regel 5 van ond., verschilt hemelsbreed van die in het overige van dit boek heerscht: dit is leesbaar nederduitsch en dus zeker van Dr. Beima.
De geheele 2de aflevering handelt over fabelachtige dieren: wat die in eene geschiedenis der voorwereld doen, waar zij niets mede te maken hebben, begrijp ik niet. Wij gaan dus terug tot de denkbeeldige doorsnede der aardkorst vooraan in de eerste aflevering: de eigenlijke tekst voor de preek die de welwillende lezer nu zal moeten aanhooren, als hij de goedheid wil hebben naar het volgende te luisteren.
Wat zien wij op dit prentje? Eene denkbeeldige afbeelding van de in lagen liggende of uit het water bezonkene gesteenten, doch niet van allen, want de cambrische lagen ontbreken, en het alluvium is vergeten. Op den kant staat: ‘primitive, overgangs, secundaire, tertiaire en quaternaire formatien’, en deze formatiën worden verdeeld in....formatiën - namelijk de ‘pliocene, miocene’ enz., enz. Die formatiën, onderdeelen van de eerste soort van formatiën, worden nogmaals verdeeld...in formatiën, ten minste gedeeltelijk, zoo als de ‘onder- en opper-silurische, de steenkolen- en de schelpenkalk formatiën’ en verder in gesteenten die

{==42==} {>>pagina-aanduiding<<}
een zonderling mengelmoes van namen dragen b.v. micaschiefer (hoogduitsch voor glimmerlei), oude roode zaudsteen (de old red der Engelschen), schelpenkalk (eene vertaling van het bij alle geologen aangenomene Muschelkalk), onderzand (groenzand?), Faluns (is dat ook een naam voor een gesteente?). Door die verschillende gesteenten heen loopen eenige roode strepen van onderscheidene dikte, en sommigen zijn vertakt: zij dragen tot opschrift: ‘metaalader, uitwerping van trachyt, uitwerping van graniet, uitwerping van lava, uitwerping van basalt’. Al die strepen komen voort uit een rood veld geheel onderaan, waarop wij lezen: ‘uitwerpingsgraniet en onbekende vloeibare stoffen’. Een van die strepen, de langste, loopt door tot den top van een berg boven op het diluvium, waaruit vlammen en rook voorkomen en waarbij staat: werkzame vulkaan. Er is dus geen twijfel aan of hiermede wordt te kennen gegeven, dat het vuur dat uit vulkanen voortkomt, zijn oorsprong heeft uit het roode veld onder alle bezonkene gesteenten gelegen, en dat ook graniet, trachyt, basalt, lava en metaaladeren uit die zelfde bron afkomstig zijn. Nu rijst er een sterk vermoeden op, dat er door dat roode veld het vooronderstelde centraalvuur wordt aangeduid. Er staat wel op ‘onbekende vloeibare stoffen’, en dit is zeker zeer voorzigtig gesteld, maar die vlammen uit den vulkaan zullen toch wel moeten beteekenen dat het, zoo al vloeibare, toch ook vurigvloeibare, gloeiende stoffen zijn die uit vulkanen worden geworpen. Nu, de bron van die vurig vloeibare gloeiende stoffen noemen sommigen de gloeiende kern der aarde, het centraalvuur. En zie, lieve lezer, zoo zijn wij juist waar wij wezen moeten, namelijk aan de vraag: is er een centraalvuur? Een jaar of vier geleden heb ik te Amsterdam in Felix Meritis eene voorlezing gehouden, waarin ik
getracht heb te bewijzen dat er geen centraalvuur is: later is die verhandeling gedrukt in het bijblad der Wetenschappelijke Bladen, 1861 Deel I. Het verwondert mij juist niet dat die verhandeling de aandacht mijner geleerde landgenooten niet getrokken heeft: zij had daartoe te veel leemten en zwakke zijden; doch wel verwondert het mij, dat er sedert dien tijd niemand geweest is die het wel de moeite waard rekende eens ten gunste van het vuur in de aarde te spreken: het onderwerp is toch zeker belangrijk genoeg. Een week of acht geleden scheeu het of Dr. Schroeder van der Kolk de in het perk geworpene handschoen zou oprapen - of hij hem

{==43==} {>>pagina-aanduiding<<}
weêr heeft laten vallen, dan of hij hem nog steeds vasthoudt, weet ik niet; in elk geval geloof ik, dat hij als een waardig kampioen in het toernooi kan optreden. Ik wensch dat hij het doe: immers het is ons beiden zeker om waarheid alleen te doen? Doch de strijder die in den kamp den eersten stoot weet toe te brengen, heeft steeds iets voor op zijn partij, en om die reden haast ik mij het volgende te schrijven.

‘In den beginne schiep God hemel en aarde’. Met dit gezegde begint het oudste boek, de Bijbel, met dit gezegde moet ook elke geschiedenis van de aarde aanvangen: een begin moet er geweest zijn, een toestand zonder begin kunnen wij evenmin begrijpen als een toestand zonder einde. Hoe en wanneer dat begin was, weten wij niet: wij zien dat de aarde is - eenmaal moet zij begonnen zijn, te zijn. Het gevormde vooronderstelt een Vormer, het geschapene vooronderstelt een Schepper. De wereld is niet op het magtwoord des Scheppers geschapen zooals zij thans is: zij is niet in den toestand waarin zij zich tegenwoordig aan ons vertoont uit de hand Gods te voorschijn gekomen, zij heeft zich in verschillende richtingen ontwikkeld. Wij leeren door geologische en palaeontologische nasporingen dat de aarde eene ontwikkelingsgeschiedenis heeft: geologie en palaeontologie beiden bewijzen ons dat de aarde door eene langzaam voortgaande ontwikkeling geworden is wat zij thans is. De vorming der aarde heeft dus werkelijk eene geschiedenis. Doch waarmede begint de geschiedenis, hoe was de oorspronkelijke toestand der aarde, hoe was zij, toen zij begon zich te ontwikkelen? Het 2de vers van Genesis I luidt: ‘En de aarde was woest en ledig’ - Tohoe wabohoe. Chaos noemden de grieksche wijsgeeren dien toestand, de Romein Ovidius zegt:

unus erat toto naturae vultus orbe 
quem dixere Chaos, rudis indigestaque moles. 

De scheikunde noemt dien toestand den vormloozen, den amorphen. Van alles wat in de zigtbare wereld vorm of gedaante heeft, moet men, als het eene ontwikkeling ondergaan heeft, aannemen dat het eens zonder gedaante, ongevormd, amorph was. Als de scheikundige een lichaam een nieuwen vorm wil geven, als hij uit twee of meer een nieuw lichaam wil doen ontstaan, dan moet hij hen eerst uit den gevormden toestand brengen in den ongevormden, in den vormloozen. Om dat te doen,

{==44==} {>>pagina-aanduiding<<}
staan hem twee middelen ten dienste: het water en het vuur. Door beiden kan hij alle lichamen vloeibaar, dat is vormloos maken, en hen daarna dwingen om nieuwe vormen aan te nemen en weêrkeerig op elkander te werken - vandaar het oude gezegde: corpora non agunt nisi fluida. Het is dus geen willekeurige stelling den oorsponkelijken toestand der aarde te houden voor een vormloos-vloeibaren, integendeel, het is de door de scheikunde gestelde conditio sine qua non. Dit alles is zoo oud en zoo waar, dat het noodeloos is er langer over te spreken. Daar men nu reeds sedert oude tijden weet dat er twee wegen, het water en het vuur, zijn, waarop de lichamen in vormloozen toestand gebracht kunnen worden, is het natuurlijk dat men de vraag gedaan heeft: was de aarde oorspronkelijk vurig-vloeibaar of waterig-vloeibaar? En daar men het hierover niet eens kon worden, zoo ontstonden er twee scholen, de vulkanische en de neptunische, zoo genoemd naar Vulkanus, den god des vuurs, en Neptunus, den god van het water. Beide scholen zijn in het bezit van verschillende argumenten ter ondersteuning harer theoriën - wij willen een vluchtigen blik op beide scholen werpen.
1. Het vulkanismus. Volgens de vulkanische, of zoo als zij ook wel genoemd wordt, de plutonische school heeft La Place de eer van eene theorie der aardvorming bedacht te hebben, die het ontstaan der aarde volkomen duidelijk maakt. Volgens La Place was ons zonnestelsel oorspronkelijk een damp- of gasbal, ontzettend heet en zoo groot van omvang dat zijn doorsnede ver over de baan van de tegenwoordig verst van de zon verwijderde planeten heen reikte. Daar die warmte langzamerhand door uitstraling in de ruimte verminderde, verdichtte de gasmassa zich tot een nevelmassa, die zich, ten gevolge van hare omwenteling in de ruimte, in vele afzonderlijke nevelmassaas verdeelde. Die afzonderlijke nevelmassaas bevatteden de stof waaruit alle lichamen van ons zonnestelsel ontstaan zouden. Ook onze aarde was een dier nevelbollen: zij verloor al meer en meer warmte, werd ten gevolge daarvan al dichter en dichter, de bol kromp ineen en daardoor kwamen de elementaire stoffen of grondstoffen al dichter en dichter bij elkander, en konden, naar scheikundige wetten, verbindingen met elkander aangaan. Door het op die wijze begonnen scheikundige proces in den grootst mogelijken vorm, moest er echter eene hitte verwekt worden, meer dan toereikend om de verkoelde massa weder in vloeibaren staat

{==45==} {>>pagina-aanduiding<<}
te doen overgaan, en de vroeger ontstane verbindingen weder te doen smelten, of, als zij vloeibaar waren, tot damp te veranderen. De gesmoltene niet vluchtige verbindingen vloeiden nu te zamen tot een gloeienden kogel, de aarde, en de vluchtige dampvormige verbindingen omringden haar als een gloeienden dampkring of een heete atmosfeer.
Nadat de scheikundige verbinding der grondstoffen afgeloopen was, begon de afkoeling op nieuw en er kwam een vaste korst op de oppervlakte der aarde, en die korst moest des te dichter worden, hoe meer de afkoeling vorderde. Tegelijk met de aarde verkoelde echter ook haar atmosfeer; het tot nu toe in dampvorm in de atmosfeer zwevende water werd nu druipend vloeibaar, en stortte in vreesselijke regenbuien en wolkbreuken naar beneden, en werkte verwoestend en afknagend op de vaste aardkorst. Uit die afgeknaagde en afgespoelde stoffen vormden zich nu alle bezinksels, alle uit het water bezonkene aardlagen en vormingen, die door de bewerktuigde wezens, welke er in versteenden of fossilen toestand in gevonden worden, ten duidelijkste bewijzen dat zij watervormingen zijn: zij zijn deels op scheikundigen, deels op werktuigelijken weg ontstaan. De oorspronkelijke gesteenten, het Urgebirge der duitsche geologen, is dus een produkt van het vuur, en de overige gesteenten, die in lagen liggen en uit het gruis der eersten zijn ontstaan, zijn watervormingen - met uitzondering evenwel van de gesteenten die in latere tijden door vulkanische uitbarstingen uit het gloeiende binnenste der aarde opgeworpen, met geweld door de bezinksels heen gedreven werden, en zoodoende de horizontale ligging der bezinksels veranderd hebben. Het zijn de zoogenoemde jongere vuurvormingen, trachiet, basalt, lava enz.
Het binnenste der aarde is evenwel nog altijd in een vurigvloeibaren toestand, wat door de uitbarstingen van vulkanen en het uitvloeien van gloeiende lava bewezen wordt, en wat ook door de heete bronnen en de toename der warmte in de aarde hoe dieper men komt, wordt aangetoond. Men heeft ook berekend hoe lang het nog duren kan eer de aardbol geheel en al afgekoeld zal zijn.
Dit nu is in 't algemeen de theorie van het vulkanismus of plutonismus: in bijzonderheden echter verschillen de lieden van het vuur onderling vrij wat. Wij kunnen evenwel daarover hier niet spreken, en moeten ons bepalen tot eenige tegenwerpingen

{==46==} {>>pagina-aanduiding<<}
van zeer algemeenen aard, te meer daar wij toch weldra bij de beschouwing van het neptunismus uitvoeriger tegen het plutonismus zullen spreken.
Reeds terstond na het ontstaan der vuurtheorie, werd zij min of meer aan het wankelen gebracht, en wel door den man zelf die haar had uitgedacht, door La Place. Hij berekende namelijk dat de aarde ten minste sedert de laatste twee duizend jaren niet verder afgekoeld was. Nu ontbreekt het wel aan opgaven waaruit bepaald af te leiden is hoe het vóór twee duizend jaren met die afkoeling gegaan is, maar daar men niet begrijpen kan waarom de afkoeling sedert de laatste twee duizend jaar, niet langzamer gegaan, maar geheel opgehouden is, terwijl toch de grootste massa der aarde zich nog altijd in den hoogsten graad van vurigvloeibaarheid zou bevinden, zoo mag men daaruit met volkomene zekerheid het besluit trekken, dat die vurigvloeibare toestand niet bestaat, en verder, dat de aarde zich nooit in een vurigvloeibaren toestand bevonden heeft, en dus hoegenaamd geen afkoeling behoefde om ter bewoning voor bewerktuigde wezens geschikt te worden.
Verder is het niet mogelijk dat op de wijze waarop de plutonisten zich voorstellen dat de aardkorst uit de dampmassa gevormd werd, die korst ooit vast is kunnen worden, zoo als onder anderen Schafhäutl en Bischof bewezen hebben. De eerste maakte de lieden van het vuur opmerkzaam op de proeven van Daniëll, waardoor aangetoond is dat een vurigvloeibare massa, zoo lang zij niet geheel en al tot op het punt van vastwording afgekoeld is, aan de oppervlakte niet tot vastworden gebragt kan worden. De laatste toonde aan, dat als de dingen zoo gebeurd waren als de vulkanisten beweerden, en er eene alles te boven gaande hitte was geweest, voldoende om stoffen als ijzer, kiezelzuur en aluminium in dampvormigen toestand te brengen, zulk eene hitte zich dan naderhand herhaald zou moeten hebben, omdat de vereeniging der brandbare grondstoffeu met de zuurstof een verbrandingsproces moest verwekken, zoo hevig, dat de nieuw gevormde verbindingen weder tot den neveltoestand hadden moeten terugkeeren. Willen de vulkanisten zich echter uit die klem redden door den oorspronkelijken neveltoestand der aarde maar op te geven en den vurigvloeibaren toestand als den oorspronkelijken aan te nemen, dan kan de scheikunde het bewijs leveren, dat de vorming der aarde in dat geval grootendeels ge-
{==47==} {>>pagina-aanduiding<<}
heel anders zou geschied zijn als wij zien dat zij gebeurd is. Vele gesteenten, die thans tot de hoofdmassaas der aardkorst behooren, zouden niet ontstaan zijn, en anderen daarentegen, die men thans slechts een zeer ondergeschikten rang ziet innemen, zouden de overhand verkregen hebben; vooral zouden er dan geene gesteenten gevormd kunnen zijn, waarvan het kwarts een bestanddeel is.
Maar als reeds de algemeene verhoudingen, die wij in het lichaam der aarde zien bestaan, niet in overeenstemming gebracht kunnen worden met de vulkanische theorie - ook als wij het oog slaan op de vulkanische of plutonische vormingen in het bijzonder, ontmoeten wij niet minder groote tegenstrijdigheden, vooral in hunne verhouding tot de andere gesteenten, de watervormingen. Wij bedoelen de wijze waarop de vuurvormingen in gangen en aders door de watervormingen heen trekken. Neemt men met de vulkanisten aan, dat de eerstgenoemden in vurigvloeibaren toestand opgestegen zijn, en zich eenen uitweg door de laatsten gebaand hebben, dan moeten de in lagen liggende gesteenten op die plaatsen door de met geweld doorbrekende vuurvormingen overal volkomen in hun structuur verbrijzeld geworden zijn: men kan niet aannemen dat vaste massaas doorbroken worden zonder te breken. Nu leert de waarneming echter dat de plutonische gesteenten door de neptunischen heen gaan, gewoonlijk zonder het minste spoor van eene verbreking der laatsten te vertoonen. Wel is waar weten de vulkanisten ook voorbeelden op te geven van veranderingen of verstoringen der oorspronkelijke ligging, maar, zooals Mohs teregt zegt, ‘die voorbeelden bewijzen niets, zoolang men in staat is ook slechts een enkel geval aan te wijzen, waar de gesteenten ongestoord zijn blijven liggen.’
Tegen zulke argumenten van mechanischen aard is niets in te brengen. Tegen scheikundige argumenten kan men altijd een uitvlucht vinden, en beweren, dat, wat men thans voor scheikundig onmogelijk houdt, later blijken kan mogelijk te zijn. Wat echter in tegenspraak is met mechanische wetten, die men, gelijk in het bovenstaande geval volkomen verstaat en begrijpt, blijft daarmede in tegenspraak, en niemand zal Mohs tegenspreken als hij zegt: ‘wat mechanisch onmogelijk is, dat is absoluut onmogelijk, en de voortgaande ondervinding zal nooit iets anders leeren.’

{==48==} {>>pagina-aanduiding<<}

2. Het neptunismus. Gelijk wij boven zagen moeten wij aannemen dat de aarde - van de overige wereldbollen spreken wij hier niet - oorspronkelijk in vloeibaren toestand geweest moet zijn, hetzij die door het vuur of door het water werd verwekt en dat zij zich dus oorspronkelijk in een vormloozen staat bevond. Door een vurigvloeibaren toestand aan te nemen komen wij echter in zulk een onoplosbaren strijd met scheikundige onderzoekingen en wetten, en met feiten die wij door de waarneming der gesteenten kennen, dat er voor ons niets anders overschiet dan de waterige toestand der aarde als den oorspronkelijken aan te nemen. Met dien toestand zijn alle verschijnselen die wij in de gesteenten der aardkorst waarnemen, in overeenstemming te brengen, en hoewel wij nog lang niet in staat mogen zijn om alles wat de gesteenten ons ontvouwen, te verklaren en te begrijpen, de neptunistische theorie is toch van dien aard dat zij niet tegen physische en scheikundige wetten strijdt, en de voortgaande ondervinding bevestigt haar hoe langer hoe meer.
Johann Gottlob Werner was de eerste die het sedert de oudste tijden bij het menschdom bestaande geloof aan de vorming der aarde uit water, in een wetenschappelijken vorm bragt. Hij ontkende niet dat er nog groote zwarigheden overbleven, die de stand der wetenschap in zijne dagen niet opruimen kon, doch hij bewees dat het geen tegenstrijdigheden maar slechts zwarigheden waren, en de vulkanisten hebben hem onregt gedaan door die zwarigheden als tegenstrijdigheden te beschouwen.
Groote verdienste in de wetenschappelijke ontwikkeling van Werner's theorie verwierf zich de als scheikundige en mineraloog bekende natuurkenner Dr. J. Nepomuk von Fuchs, vooreerst door de struikelblokken die op den weg van Werner's leer lagen volkomen op te ruimen, en ten tweede door het opsporen van vaste uitgangspunten ter beoefening van de vormingsgeschiedenis der aarde. Hij was de eerste die op scheikundigen weg het ontstaan der gesteenten bewees, en daaruit tot de wijze van ontstaan der geheele aardmassa opklom. Wij willen hier een schets trachten te geven van zijne theorie, zonder in bijzonderheden af te dalen, waarvoor het hier natuurlijk de plaats niet is.
Neptunisten zoowel als vulkanisten, zegt Fuchs, zijn het volkomen eens dat de aarde in den beginne in vloeibaren toestand geweest moet zijn, maar als men vraagt naar den aard van dien toestand, ontstaat er de grootste verdeeldheid tusschen beide

{==49==} {>>pagina-aanduiding<<}
scholen: de neptunisten wijzen op het water, de vulkanisten op het vuur.
Dit laatste nu, het zich beroepen op het vuur, is waarlijk gemakkelijk, want de plutonist of vulkanist vindt in het vuur eene kracht die geen grenzen kent: men kan hem niet tot verantwoording roepen als hij met die kracht zoo ver gaat als hem goeddunkt, terwijl de neptunist die met zijn element zekere grenzen overschrijdt, terstond door de scheikunde terug gewezen wordt. De vraag waar het vuur van daan is gekomen, behoeft de eerste in 't geheel niet te beantwoorden, als hij slechts de uitwerkselen van het vuur weet aan te wijzen. De plutonist kan dus stoffen die het meest den naam van vuurvast verdienen, diamant, korund, kwarts enz. zoo vloeibaar als water maken: er is niets tegen te zeggen, ja hij kan zelfs, zooals La Place gedaan heeft, de geheele aarde in damp veranderen: het is niet physisch onmogelijk. In zoover is er tegen den plutonist niet te praten. Maar hij zal ons reden moeten geven van het voorkomen van zeer verschillende delfstoffen in de gemengde gesteenten, waar stoffen die gemakkelijk en anderen die moeielijk smelten of wel onsmeltbaar zijn, niet slechts naast elkander liggen, maar zelfs niet zelden als in en door elkander gegroeid voorkomen, zoodat haar gelijktijdig ontstaan onmogelijk te miskennen is. Hoe kan eene dergelijke verhouding verklaard worden als alles tot eene homogene massa te zamen gesmolten was, zooals het natuurlijk geweest moet zijn? Wel heeft men dikwijls kristallen van sommige delfstoffen in smeltovens zien ontstaan, en de vulkanisten hebben niet nagelaten dat feit ten hunnen voordeele op te teekenen, maar nog nooit is er een op graniet gelijkend gesteente, dat is een mengsel van veldspaat, glimmer en kwarts, uit een smeltoven te voorschijn gekomen. Was het graniet eenmaal gesmolten geweest, dan zou het kwarts eerst hebben moeten kristalliseren en naar beneden zijn gezonken in de gloeiende vloeistof, en eerst lang daarna zouden er veldspaat en glimmerkristallen kunnen ontstaan zijn, omdat die lichamen grootelijks verschillen in
smeltbaarheid en in het punt waarop zij vast worden. Hoe zouden zij onder die omstandigheden zoo met elkander vergroeien kunnen, als wij zien dat het geval is, te meer daar zij ook nog met andere mineralen verbonden voorkomen die ten deele nog moeielijker smelten dan kwarts, zooals korund, zirkoon en dergelijken, en ten deele veel gemakkelijker

{==50==} {>>pagina-aanduiding<<}
smelten dan veldspaat en glimmer, zoo als grenaat, hoornblende, lepidoliet en toermalijn. Dit is zeker volkomen onmogelijk. En daarbij komt nog, wat ook niet uit het oog verloren moet worden, dat men tot heden in graniet en dergelijke gesteenten nog nooit een spoor van eene glasachtige massa gevonden heeft, die men daarin toch zou moeten vinden als het een produkt van het vuur was.
Wordt het vulkanismus dus door dergelijke feiten in het algemeen als onhoudbaar ten toon gesteld, het is toch ook niet te ontkennen, dat het neptunismus, zooals het door Werner en zijne volgelingen opgevat wordt, die niet, zooals von Humboldt, Leopold von Buch en andere groote geleerden tot de plutonisten overgeloopen zijn, groote bezwaren heeft. De stelling dat alle gesteenten oorspronkelijk in water opgelost waren, is in tegenspraak met de ondervinding dat de delfstoffen waaruit de belangrijkste gesteenten bestaan, hetzij in 't geheel niet, hetzij zoo weinig in water oplosbaar zijn dat er, om ons slechts bij de oplosbaren te bepalen, eene veel grootere hoeveelheid water noodig geweest moet zijn dan er tegenwoordig op de geheele aarde gevonden wordt. En al kon men ook aannemen, dat er eenmaal zooveel water geweest was, dat alle delfstoffen zich eens in opgelosten toestand bevonden hadden, dan zon men daardoor toch nog een ander bezwaar niet uit den weg geruimd hebben, een bezwaar gelijk aan dat hetwelk wij zoo even den plutonisten als een struikelblok voor de voeten wierpen, namelijk het bestaan van gemengde gesteenten. Als de delfstoffen verschillen in smeltbaarheid en in vastwording uit den gesmolten toestand, zij verschillen zeker niet minder in oplosbaarheid en in vastwording of kristallisatie uit den opgelosten staat. En dien ten gevolge moesten de verschillende stoffen der gesteenten in lagen voorkomen en niet dooreengegroeid zijn, gelijk wij boven reeds aangetoond hebben dat zij door ons gevonden worden.
Deze groote zwarigheid is door v. Fuehs gelukkig opgeheven, en daardoor is het neptunismus in overeenstemming gebragt met de scheikunde. Hij heeft namelijk aangetoond, dat niet slechts vloeibare, maar ook amorphe vaste lichamen onmiddellijk kunnen kristalliseren, en doordoor is de zoogenoemde leer van het amorphismus van vaste lichamen ontstaan.
De stelling dat alle lichamen die kristallijn of gekristalliseerd zijn vooraf vloeibaar geweest moeten zijn, door de werking van

{==51==} {>>pagina-aanduiding<<}
het vuur of van het water, is alzoo niet meer juist: zij moet veranderd worden in de volgende: alle lichamen die kristallijn of gekristalliseerd zijn, moeten vooraf vormloos, amorph zijn geweest. Het is voor den vormloozen toestand zeer gunstig als er water voorhanden is en de lichamen daarmede geheel doordrongen zijn: zij worden daardoor in een toestand gebragt, dien men den deegachtigen of den geleiachtigen zou mogen noemen.
En nu de theorie der aardvorming steunende op de leer van het amorphismus:
In den beginne waren alle stoffen der aarde door middel van het water, deels in deegachtigen, deels in vloeibaren of opgelosten toestand. Welke stoffen, moeten wij eerst vragen, waren in vasten toestand en slechts van het water doortrokken, en welke stoffen waren opgelost? Onder de bestanddeelen der gesteenten zijn er twee die de belangrijkste rol spelen en die dus hier het eerst in het oog vallen: het kiezelzuur en het koolzuur. Het kiezelzuur vormde deels op zich zelf, als eene geleiachtige zelfstandigheid, deels met basen zooals leemaarde, kalk, bitteraarde, ijzeroxyden enz. verbonden, de onoplosbare massa der aarde in den amorphen en deegachtigen toestand. Een groot gedeelte van dit zuur was ook in water opgelost: dat het daarin oplosbaar is, bewijzen ons bijna alle bronnen die kiezelzuur in oplossing bevatten. Het koolzuur daarentegen verbond zich met kalk en bitteraarde en vormde de hoofdmassa van het opgeloste gedeelte der aardkorst. Daar echter de neutrale koolzure kalk, gelijk hij in de gesteenten der aardkorst voorkomt, niet of ten minste zeer weinig in water oplosbaar is, maar slechts dan als een overmaat van koolzuur daartoe medewerkt, zoo volgt daaruit, dat er in den beginne eene veel grootere hoeveelheid koolzuur aanwezig geweest moet zijn, dan de kalkgesteenten van onzen tijd bezitten. Waartoe die grootere hoeveelheid koolzuur later gediend heeft, zullen wij in 't vervolg zien.
Dat nu is de oorspronkelijke toestand der aarde, de chaos volgens de neptunisten. Of er nog een andere voorafgegaan is, weten zij niet, maar in elk geval moet de zoo even beschrevene er geweest zijn, voordat er een vaste aardkorst kon ontstaan. De atmosfeer bestond toen naar alle waarschijnlijkheid slechts uit stikstofgas, koolzuurgas en waterdamp.
Uit dien chaos ontwikkelden zich nu de verschillende vormingen naar scheikundige wetten. De twee genoemde zuren,

{==52==} {>>pagina-aanduiding<<}
kiezelzuur en koolzuur, die steeds als vijanden tegenover elkander staan, waren de heerschers over alle stoffen, en elk zuur leidde alles wat hem onderworpen was tot een bepaald doel en hield het hem ondergeschikte buiten het bereik van het andere. Zoo ontwikkelden er zich twee hoofdreeksen van vormingen, die ongestoord naast elkander voortgaan en elkander steeds vergezellen door alle tijden heen, namelijk de reeks van vormingen van het kiezelzuur, die men dus de kiezel- of kwartsreeks kan noemen, en de reeks van vormingen van het koolzuur, die naar den meest voorkomenden basis de kalkreeks heeten mag. Daarbij kwam echter nog eene derde reeks, die evenwel eerst in latere tijden belangrijk wordt, namelijk de koolreeks. Buitendien kan men nog bijreeksen, zooals die van het gips, het steenzout en dergelijken onderscheiden, doch dezen zijn van te weinig belang om er in dit vluchtige overzicht onze aandacht op te vestigen.
De kwartsreeks. Met de kwartsvorming begint de vorming der vaste korst. Daarmede begon, om zoo te zeggen, het leven der aarde, omdat de kristallisatiekracht ontwaakte. De kristallisatie van zulke groote massaas moest natuurlijk van ongewone verschijnselen vergezeld gaan. Bij het overgaan der stoffen uit den toestand van vormloosheid in dien van gevormd zijn, moest er noodzakelijk warmte ontstaan, en die warmte is werkelijk hier en daar, waar de kristallisatie zeer snel geschiedde, tot gloeihitte geklommen, waardoor werkingen voortgebragt konden worden, die gelijkheid hebben met de werkingen van de vulkanen. De zeer hooge temperatuur kan ook de oorzaak geweest zijn, waarom de silicaten of kiezelzure verbindingen, die de oudste gesteenten zamenstellen, geen kristalwater opgenomen hebben. Slechts het chloriet en het serpentijn maken hierop eene uitzondering. De vorming van verschillende delfstoffen en hunne verbindingen in de gesteenten, die noch uit eene volkomene oplossing, noch uit een vurigvloeibaren toestand te verklaren is, wordt begrijpelijk uit den deegachtigen amorphen toestand der massa, waarin alleen de kristallen zich zoo vormen, in elkander sluiten en bestaan blijven kunnen, als wij in graniet en andere gemengde gesteenten aantreffen.
Het ging echter niet overal gelijktijdig of op alle plaatsen des aardbols te gelijk op de boven beschrevene wijze toe. Wij behoeven ons daarover niet te verwonderen, als wij zien dat er, om een enkel voorbeeld te noemen, ook nog thans in den zoo licht

{==53==} {>>pagina-aanduiding<<}
te bewegen dampkring van onze aarde niet overal en ter zelfder tijd de zelfde werkingen gebeuren. Terwijl het hier regent, schijnt ginds de zon; zoo ook voorheen in den chaos, terwijl zich op de eene plaats graniet vormde, ontstond er op de andere syeniet, porfier, glimmerlei, dioriet, kwartsrots, enz. Bovendien mag men de steeds onmerkbaar in elkander overgaande leden van de kwartsreeks, vooral de oudsten, slechts als verscheidenheden van eene enkele vorming beschouwen, en niet zoo streng als de afzonderlijke delfstoffen van elkander onderscheiden. Men mag voorzeker alle gemengde gesteenten der kwartsreeks gezamenlijk granietachtige vormingen noemen. Overal in deze gesteenten heerscht de kwarts, en neemt de verschillende vormen aan, door het aangaan van zeer verschillende verbindingen met andere stoffen: de afwisseling en veelheid der vormen in het delfstoffenrijk is grootendeels aan deze stof te danken.
Het water had in zooverre invloed op de structuur en uitwendige gedaante der gesteenten, dat, al naar het in beweging was of niet, het eene gesteente zich in massaas, het andere zich in lagen vormde, dat het eene zich volkomen, het andere zich minder volkomen ontwikkelde. Onbewogen vooral moet het water in den eersten tijd geweest zijn, toen het nog door de deegachtige massaas als vastgehouden werd. Eerst nadat een groot gedeelte dier massaas gekristalliseerd was, bekwam het meer vrijheid en kon het door de lucht in beweging gebragt worden. Onrustig en stormachtig werd het vooral in lateren tijd, en ten gevolge daarvan vormden de leden der kwartsreeks zich niet meer zoo volkomen en zoo duidelijk als voorheen. Die onvolkomenheid begint reeds bij het lei, en wordt al grooter en grooter hoe jonger de gesteenten zijn. In de gesteenten van het secondaire tijdperk vertoont het kwarts zich slechts in kleine korrels, die in den loop der tijden tot zandsteen verbonden werden.
De kalkreeks. Gelijktijdig met de gesteenten van de kwartsreeks beginnen die van de kalkreeks te ontstaan, maar in den eersten tijd waren kalkgesteenten veel minder vertegenwoordigd dan in lateren tijd, toen zij eene ontzachelijk groote ontwikkeling verkregen. Met hun kristallijnen toestand gaat het echter in tegenovergestelde orde. In den eersten tijd bereikt het kalkgesteente in den korreligen kalk zijn hoogst mogelijken graad van kristallisatie; later wordt de structuur reeds minder dicht, in het marmer; nog later wordt de hardheid der kalkgesteenten al minder

{==54==} {>>pagina-aanduiding<<}
en minder, en thans ontstaan er slechts losse kalkvormingen of kalksinters. Maar al schijnt de kalksteen ons soms eene aardachtige massa, toch is hij steeds kristallijn van structuur hoe klein de kristallen, die hem vormen, ook zijn mogen: want elk kalkgesteente is een scheikundig precipitaat uit het water en geen bijeengeslibde vorming, zoo als sommigen meenen. Hieruit volgt dat de koolzure kalk bij de schepping der wereld aanwezig heeft moeten zijn, in een toestand waaruit hij kon kristalliseren. Maar de vulkanisten komen daardoor weêr in eene groote verlegenheid, al willen zij het niet altijd bekennen. Was de geheele aarde eens vurigvloeibaar, dan moet natuurlijk ook de koolzure kalk vurigvloeibaar geweest zijn, en dit meent men zonder bedenken te mogen aannemen, omdat men weet dat koolzure kalk werkelijk onder zekere drukking gesmolten kan worden, zonder zijn koolzuur te verliezen: daar is niets tegen te zeggen. Maar er is nog iets anders, en dit schijnt door de vulkanisten over het hoofd gezien te worden, namelijk dat koolzure kalk en kiezelzunr in een hevig vuur zich niet met elkander verdragen, maar het koolzuur voor het kiezelzuur moet wijken, terwijl er kiezelzure kalk gevormd wordt. Stelt men nu dat alles in den beginne te zamen gesmolten geweest is, dan mag de vraag gedaan worden, of er, volgens scheikundige wetten, koolzure kalk in dat gloeiende mengsel heeft kunnen bestaan blijven, en of hij niet in kiezelzuren kalk heeft moeten veranderen? Zeker, dit zou moeten gebeurd zijn, en als het gebeurd was, zouden wij in het geheele rijk der delfstoffen naauwelijks eenig spoor van kwarts en van kalksteen aantreffen. Daar dit echter niet zoo is, daar de kiezelzure kalk tot de zelden voorkomende mineralen behoort, en zelfs de korrelige kalk, de zoogenaamde Urkalk der Duitschers, die door de vulkanisten voor een stellig vuurprodukt gehouden wordt, niet zelden kwarts, glimmer, veldspaat enz. omsluit, kan het niet
zóó geschied zijn als de vulkanisten meenen - de kalksteen kan niet gesmolten zijn geweest, hij moet zijne kristallijne textuur op anderen weg en wel op den natten weg verkregen hebben.
Er blijft ons dus niets anders over dan te gelooven dat, door de hulp van een overmaat van koolzuur, alle kalk terstond van den beginne af in het water opgelost was, en daaruit precipiteerde, toen later het overtollige koolzuur zich van den kalk scheidde. Ging dat precipiteren langzaam, dan verkreeg de kalk-
{==55==} {>>pagina-aanduiding<<}
steen een duidelijke kristallijne structuur; ging het sneller, dan werd ook de kristallisatie onduidelijker. Wij moeten hierbij opmerken, dat als koolzure kalk uit een oplossing afgescheiden wordt, hij in het eerst een slijmige, amorphe massa vormt, eenigen tijd in dien toestand blijft, en eerst later in een kristallijn poeder verandert, waarbij hij een veel kleinere ruimte inneemt dan vroeger. In het groot kan hij veel langer in dien amorphen toestand gebleven zijn, dan wij hem in het klein daarin kunnen houden: als eene deeg- of geleiachtige massa kon hij de in hem opgeslotene vreemde bestanddeelen, grootendeels silicaten, als zwevende houden, en dezen konden zich daarin onverhinderd tot kristallen vormen. Ook het voorkomen van leem, soms in lagen gelegen, in den koolzuren kalk, wordt daardoor verklaard.
De koolreeks. Gelijk de kalkgesteenten zijn ook de gesteenten die kool bevatten van geen groote beteekenis in de oudste vormingen, en eerst later beslaan zij eene belangrijke plaats in de aardkorst. De koolhoudende gesteenten beginnen in de primitive vormingen met het potlood of graphiet, dat zijne aanwezigheid in den zwarten korreligen kalk en het lei, vooral in het teekenlei en de aluinleien, te kennen geeft door de zwarte kleur dier gesteenten. Later vormen zij een zelfstandig gesteente, dat men anthraciet of glanskool noemt en reeds in groote massaas voorkomt. Nog later worden de gesteenten die kool bevatten ontzachelijk ontwikkeld: zij heeten steenkolen, worden in jongere aardlagen bruinkolen genoemd, en ontstaan heden ten dage nog als venen. Behalve deze koolsoorten behooren tot deze reeks ook de verschillende aardharsen en aardoliën, die in ontzettende hoeveelheden sommige kalksteen-, zandsteen-, mergel- en leemlagen doordringen.
Men heeft vroeger diamant, potlood en glanskool voor oorspronkelijke scheikundige vormingen van koolstof gehouden, terwijl men steenkool en bruinkool hield voor vormingen door het mineraliseren van voorwereldlijke planten ontstaan, gelijk ook de tegenwoordige venen uit planten bestaan. Het is hier de plaats niet te onderzoeken in hoever diamant, potlood en anthraciet ook uit planten zijn ontstaan, maar wel moeten wij hier vragen van waar de in den aardbodem begravene en in steenkolen enz. veranderde planten haren koolstof gekregen hebben? Door eenvoudig uit te maken dat de steenkolen eenmaal planten geweest zijn, wordt die vraag niet beantwoord; dat zou het zelfde zijn als of

{==56==} {>>pagina-aanduiding<<}
men op de vraag van waar de kalkgesteenten gekomen zijn, antwoordde: van schelpdieren en koraalpolypen. De koolstof der steenkolen, bruinkolen, aardharsen enz., ja zelfs alle koolstof der geheele thans levende natuur is afkomstig van het overtollige koolzuur, dat den koolzuren kalk in den beginne in opgelosten toestand hield. Dat koolzuur had van den aanvang der schepping af eene drieledige bestemming: het moest vooreerst den onzijdigen koolzuren kalk van de silicaten gescheiden en tot op zekeren tijd opgelost houden, ten tweede zuurstof leveren aan den atmosfeer, en ten derde de koolstof voor planten en dieren leveren. Van waar zouden de planten koolstof gekregen hebben als men aanneemt dat ook de zuurstof te gelijk met de schepping der aarde ontstaan is? Hoe zou de koolstof, die op zich zelf in water volkomen onoplosbaar is, van den beginne af door alle latere vormingen heen in stand gebleven zijn, zoo lang tot dat de tijd van hare eindbestemming gekomen was? Zeker niet anders als met zuurstof tot koolzuur verbonden. Hoe het bij de ontleding van het koolzuur in zuurstof en koolstof toeging, weten wij niet te zeggen, maar het is ons genoeg te weten, dat het koolzuur ontleedbaar is en dat het nog steeds door de planten ontleed wordt, zoo als algemeen bekend is.
Bij de ontleding van het koolzuur, zegt Fuchs, ontstonden er, terwijl het grootste gedeelte van de zuurstof in den atmosfeer overging, vermoedelijk twee producten: bitumineusen of aardpikachtigen, die zich door een gehalte van waterstof onderscheiden, en humusachtigen, die nevens waterstof ook veel zuurstof bevatten. Dat er reeds bij de vorming van de gesteenten uit het secondaire tijdperk veel aardpik of bitumen aanwezig geweest moet zijn, bewijst de zwarte kleur van vele kalkgesteenten, die soms geheel van die stof doordrongen zijn, zooals bij voorbeeld de bergkalk of kolenkalk. En dat er reeds voor de schepping van bewerktuigde wezens humus in de aarde moet zijn geweest, volgt daaruit dat er anders geen planten hadden kunnen groeijen.
En zoo verklaren de neptunisten het ontstaan van de gesteenten der aardkorst - dus niet zooals de plutonisten uit het stollen van eene vurigvloeibare vloeistof maar op eene wijze die tegen geen enkele physische of chemische wet strijdt. Is dus de aarde nooit een gloeiende bol geweest, dan kan er ook geen centraalvuur zijn, als een overblijfsel van dien voor-
{==57==} {>>pagina-aanduiding<<}
onderstelden vurigen toestand. En dat er ook tegenwoordig gee centraalvuur bestaat, evenmin als het voorheen ooit bestaan heeft, willen wij nu kortelijk trachten te betoogen.

Sedert oude tijden is het door het aanleggen van mijnen en steengroeven bekend dat de warmte in den aardbodem toeneemt hoe dieper men komt, en het zelfde heeft men bij het boren van artesische bronnen waargenomen. Daaruit heeft men het besluit getrokken dat de warmte naar binnen onophoudelijk toeneemt, en uit vele metingen als gemiddelde aangenomen dat de temperatuur der aarde met elke 100 voet diepte 1o C. toeneemt of hooger wordt. Uit die toename der warmte naar binnen kan men dan, als zij eene vaste grootheid is, gemakkelijk berekenen op welke diepte de geheele massa binnen in de aarde zich in een vurigvloeibaren toestand bevindt, en hoe groot de dikte is van de vaste korst der aarde. Zoo heeft men berekend dat er in het middenpunt der aarde eene hitte van 238871o C. heerscht. Voor die ontzachelijke hitte is zelfs een groot vulkanist, Elie de Beaumont, verschrikt geworden, en heeft haar, wat nog al een belangrijk verschil is, tot op 3000o of 4000o gematigd. Hij beweerde namelijk dat elke oplossing dezer vraag die de warmte tot boven de 3000o of 4000o opvoerde, een bepaalden onzin was, en wel op grond van de omstandigheid, dat men nog geen hitte had kunnen voortbrengen hooger dan dien genoemden uitersten graad. ‘Men mag,’ voegde hij er bij, ‘nooit de grenzen der waarneming overschrijden:’ een gulden regel die helaas maar al te veel door de vulkanisten vergeten is. Elie de Beaumont heeft nog andere berekeningen gemaakt, die wij hier even vermelden willen, omdat zij zulke merkwaardige uitkomsten hebben gehad. Hij berekende namelijk dat, als de geheele aarde oorspronkelijk vurigvloeibaar geweest was, en men de temperatuur slechts op 3000o stelt, er toch een tijdperk van 98,000,000 jaren noodig geweest moet zijn om haar op haren tegenwoordigen warmtegraad te brengen. Maar om
geheel en al af te koelen zouden er 4,000,000,000,000 jaren noodig zijn, of, als men wegens mogelijke misrekening eenige nullen uitwischte, zouden er toch nog eenige duizend millioenen jaren overblijven. Buffon geloofde dat dit resultaat reeds binnen 76,000 jaren bereikt zou worden, en dat dan alle levende wezens door de koude zouden moeten sterven. Die tijdsbepaling van Buffon werd echter door de be-
{==58==} {>>pagina-aanduiding<<}
rekening van Elie de Beaumont zoo ver in den nacht der tijden opgeschoven, dat geen mensch bijzonder veel vrees voor die katastrophe zal hebben.
Uit dat centraalvnur worden nu door de plutonisten eene menigte geologische feiten verklaard. Zoo is het voor die lieden een bewijs dat de aarde zich oorspronkelijk in een vurigvloeibaren toestand bevond, dat zij zich later met een gestolde korst bedekte die in den loop der tijden al dikker en dikker werd, en die nog steeds door de hoogst langzaam voortgaande afkoeling in dikte toeneemt, terwijl die korst een grooten gloeienden kogel, gelijk de schil van een oranjeappel het vruchtvleesch, omringt. Dat centraalvuur heeft, zeggen zij, door uitbarstingen de aardkorst doen scheuren, uit onderaardsche diepten gebergten opgegeheven, en de barsten en spleten met zijne massaas en dampen, in den vorm van gangen en aders, opgevuld. Met zulke massaas en dampen voedt het nog aanhoudend de vulkanen, en het verandert de koude bronnen in heete. De vulkanisten zijn zoo overtuigd van de welgegrondheid dezer hypothese, dat zij er zelfs eene theorie op gebouwd hebben, die de grondslag van hunne geologische denkbeelden is, en die zij meenen dat voor geen tegenspraak vatbaar is. Wij willen zien hoe het daarmede gelegen is.
Op onderscheidene plaatsen heeft men de toename der temperatuur in mijnen en groeven waargenomen, vooral in de pruissische en saksische gebergten. Daardoor bleek: 1e dat de temperatuur duidelijk met de diepte toeneemt; 2de dat de temperatuur op elke belangrijke diepte steeds onveranderlijk de zelfde is, ongerekend kleine afwisselingen afhankelijk van weêrsveranderingen en toevloed van water; 3de dat in de pruissische groeven de diepte waarop de temperatuur 1o hooger wordt zeer verschillend is, daar zij tusschen de 48 en 355 voet afwisselt of gemiddeld 167 bedraagt, terwijl in de saksische groeven de temperatuurtoename van 1o gemiddeld op 129 voet bespeurd wordt; 4de dat in de pruissische steenkoolmijnen de temperatuurtoename bijna dubbel zoo groot is als in de ertsmijnen. Bij Monte-Massi in Toskane is in eene tertiaire vorming eene mijn van 1139 voet diepte, die op den bodem eene temperatuur van 42o C. toont, zoodat reeds met elke 41,7 voet diepte de warmte 1o toenecmt. Hier is de warmtetoename dus achtmaal sneller dan in de pruissische mijn waarin zij het langzaamste toeneemt. Ook in hoog in de gebergten aangelegde mijnen neemt de warmte toe. Volgens

{==59==} {>>pagina-aanduiding<<}
v. Humboldt heerscht er in de mexikaansche mijnen van Quanaxuato, die 4630 voet boven den zeespiegel liggen, eene temperatuur van 29,4o, alzoo gemiddeld 7o hooger dan die van de aarde onder den evenaar, en in de peruaansche mijn del Purgatoria, op eene hoogte van 11.200 voet boven den zeespiegel, vindt men nog eene warmte van 15,68o. Het vreemdste hiervan is, dat zulke hoog gelegen mijnen, die alzoo veel verder dan anderen van de gloeiende kern der aarde verwijderd zijn, en dus van onderen in verhouding minder warmte moeten ontvangen, toch nog een zoo belangrijke warmte in de diepte bezitten.
Maar de bovenstaande waarnemingen zijn gedaan in mijnen en groeven die bearbeid worden, en waarin, zoo als bewezen is, de temperatuur verhoogd wordt door de uitwaseming van menschen, door lichten en door het doen springen met buskruid. Wij moeten onderzoeken hoe het is in mijnen die verlaten zijn en waarin dus geen menschen met licht en buskruid komen. Dit nu heeft Boyle in Engeland gedaan, en het is hem gebleken dat in verlatene mijnen en groeven de temperatuur tot de gemiddelde der oppervlakte daalt. En te meer mogen wij tot het besluit komen, dat de warmtetoename in de mijnen ons geen enkel deugdelijk bewijs voor het bestaan van een centraalvuur kan opleveren, omdat zoowel de pruissische als de saksische commissie, ofschoon zij in bewerkt wordende mijnen eene toename der warmte met de diepte waarnam, toch de verklaring aflegde ‘dat er uit al die waarnemingen geen wet der warmtetoename af te leiden is.’
Als dit zoo is, dan moeten wij naar andere bewijzen voor een centraalvuur zoeken, en dat kunnen, naar men beweert, de artesische bronnen zijn. Jammer slechts dat die bronnen over het algemeen het zelfde bewijzen als de mijnen, namelijk wel eene toename der temperatuur met de diepte, maar in hoogst verschillende mate en graden. Zoo, bij voorbeeld, klimt de warmte 1o te Artern in Thüringen op 120 voet diepte; te Grenclle bij Parijs op 95 voet; te Neusalzwerk op 92 voet; te Mondorf op 91 voet; te la Rochelle op 60 voet; te Neuffen in Wurtemberg zelfs reeds op 34.1 voet diepte. Met regt noemt Naumann ‘deze zoo uiterst snelle toename der temperatuur een even buitengewoon als moeijelijk te verklaren verschijnsel’. Maar eene zeldzame waarneming heeft d'Abbadie gedaan, voor wier naauwkeurigheid Elie de Beaumont instaat. Te Bahia op 8o Z.B. waar de gemiddelde temperatuur van den bodem 27.25o C.

{==60==} {>>pagina-aanduiding<<}
bedraagt, vond de genoemde reiziger in een bron op eene diepte van 61 meter nog slechts eene warmte van 24o C: de temperatuur is daar dus 3 graden lager dan aan de oppervlakte.
Ook de artesische bronnen geven ons dus geene uitkomst. Men zal misschien zeggen dat het ook eigenlijk kunstmatige middelen ter onderzoek zijn, endus niet volkomen te vertrouwen. Immers, de plaats die geboord wordt komt daardoor in een onnatuurlijken toestand. Laat dit waar zijn. Maar zendt de aarde zelve ons geene gezanten, die ons vertellen kunnen hoe het daarbinnen is? Zeker, dat doet zij, want wij mogen de op tallooze plaatsen uit de aarde opstijgende heete bronnen als zulke gezanten uit de diepte beschouwen: laat ons zien wat zij vertellen.
Er zijn bronnen die zoo heet zijn dat zij afkomstig moeten zijn van plaatsen, waar eene hitte heerscht die veel hooger is dan die van het kokende water op de oppervlakte der aarde, immers zij gaan door de gesteenten der korst heen, en in spijt van de heftigheid, waarmede sommige bronnen uit den bodem opspringen, moet haar water toch bij dat dringen door de koude gesteenten in zekere mate afgekoeld worden. ‘En dus leveren de heete bronnen ons het bewijs, dat er in de diepten der aarde eene temperatuur bestaan moet, die ten minste tot de warmte van kokend water stijgt, en misschien overal op eene diepte van tusschen de 10,000 en 20,000 voet gevonden zal worden’ zeggen de plutonisten. Het besluit is zeker volkomen goed dat als artesische bronnen die uit eene geringe diepte ontspringen slechts lauw water leveren, er eene veel grootere diepte vereischt wordt om heet water naar boven te brengen, maar men vergete niet dat wij artesische bronnen zoo even kunstmatige middelen genoemd hebben, dat wij niet weten of natuurlijke bronnen wel met kunstmatige vergeleken kunnen worden, en dat wij eerst het bewijs zouden moeten hebben, dat het centraalvuur de eenige warmtebron in de aarde is. Jammer voorwaar dat wij niets weten van de diepte waaruit de heete bronnen opstijgen, en ook niets van de oorzaak waaraan zij hun ontstaan te danken hebben: in elk geval is het voor de berekening eene onaangename omstandigheid, dat er warme bronnen van eene temperatuur van 25 tot 28o voorkomen in de Cordilleras op eene hoogte van 12000 voet boven den zeespiegel.
Doch de vuurspuwende bergen en de stoffen die zij uitwerpen, de lava vooral, mogelijk geeft die ons uitkomst, want

{==61==} {>>pagina-aanduiding<<}
de lava, zoo als zij nog tegenwoordig uit de vuurspuwende bergen vloeit, is, volgens de vulkanisten, een gezant uit het binnenste der aarde, die ons berichten brengen kan van den toestand daar beneden; lava is, zeggen zij, niets dan een gesmolten gesteente dat, even als het water der heete bronnen, uit de aarde opstijgt. En het is wel goed dat wij dus ons oog op lava kunnen vestigen, want met de heete bronnen zijn wij slechts tot eene hitte van kokend water of niet veel daarover heen gekomen, en slechts op eene diepte van 10,000 tot 20,000 voet aangeland, en er scheelt nog veel aan eer wij op eene diepte van 200,000 voet of bijna 9 mijlen komen, waar wij, als de warmtetoename een arithmetische reeks volgt, eene temperatuur van minstens 1000o C. zouden vinden, dat is waar wij op de vurigvloeibare kern of op gesmoltene lava zouden stooten. En zoo zijn wij volkomen consequent gekomen op de oude hypothese van het centraalvuur, namelijk nadat wij zooveel vooronderstellingen als er ter bereiking van dat doel volstrekt noodig waren, eerst gemaakt en als op elkander gestapeld hebben. Maar men lette wel op: het zijn slechts vooronderstellingen, hypothesen, die wij, wat het ontstaan van lava betreft, even weinig aannemen kunnen als die op het ontstaan der warme bronnen betrekking hebben. Het is evenwel hier de plaats niet om te betoogen wat lava is en hoe zij ontstaat: het is mij hier slechts te doen om te betoogen dat er geen centraalvuur is, niet om te verklaren wat er wel is, en hoe het vuur dat in de aardkorst werkt, de oorzaak van vuurspuwende bergen en hunne uitwerpselen is. Als ik aangetoond heb dat er geen vurigvloeibare kern bestaat, kunnen de lavaas ook niet uit die kern afkomstig zijn: zij moeten dus op andere plaatsen geboren worden; doch het bespreken daarvan leidt ons hier te ver af. Ook wensch ik niet in eens al mijn kruid te verschieten: ik vlei mij dat dit opstel tegenspraak zal uitlokken van den een of anderen plutonist, en
wensch hem dan later vooral met lava en andere gloeiende projectilen uit de vulkanen te beschieten.
Nu is er nog een punt, dat wij niet over het hoofd mogen zien, namelijk de vraag, hoe is het gesteld met de warmte van den zeebodem? Reeds sedert langen tijd is het bekend dat er, ten opzigte van de temperatuur in meren en in de zee, juist het tegenovergestelde plaats heeft van hetgeen de bronnen en mijnen ons omtrent den aardbodem leeren, namelijk dat in het water de warmte met de diepte niet toe- maar afneemt. Men vindt, bij

{==62==} {>>pagina-aanduiding<<}
voorbeeld, nabij den evenaar de temperatuur van de oppervlakte des waters op 23o C. terwijl op eene diepte van 1000 vademen of 6000 voet de warmte slechts 5⅝o bedraagt, en zij dus naar beneden meer dan 17o afneemt. Als oorzaak van die afkoeling heeft men gewezen op het feit dat het koude water van de poolkringen zwaarder dan het warmere van den evenaar zijnde, een onderstroom vormt die van de polen naar den evenaar vloeit, gelijk het warme water omgekeerd van den evenaar naar de polen stroomt. Door dien kouden stroom van de pool wordt de temperatuur van het water in de diepte verminderd tot op den boven genoemden graad. Tegen die bewering is niets in te brengen, als namelijk de zeebodem geen warmte aan het water dat er op rust, mededeelt; want doet hij dat, dan moet er in de zee zekerlijk het zelfde gebeuren wat er in een theeketel, die op het vuur staat, gebeurt. En volgens de plutonisten moet het centraalvuur het vuur, en de zeebodem de bodem van den ketel zijn.
Als de warmte der aarde haren oorsprong heeft in een gloeienden kern, in een centraalvuur, dan volgt daar natuurlijk uit, dat de punten die er het verst van verwijderd zijn, zoo als de bergen, het minste, en de plaatsen die er het digst bij zijn, zooals de zeebodem en meerkommen, het meest verwarmd moeten worden. Nu rekent men dat de grootste diepte der zee ongeveer 26000 of 27000 voet is; op die diepte moet er dus, naar de vulkanistische berekening, volgens welke de warmte met elke 100 voet 1o toeneemt, op de diepste plaatsen van den bodem der zee eene temperatnur van 260 tot 270o C. heerschen, eene warmte die zij verkrijgt door het centraalvnur daar beneden. Bij zulk eene warmte moest het zeewater altijd koken: het zou daardoor noodzakelijk naar boven moeten stijgen en aan de bovenste waterlagen eene warmte mededeelen veel grooter dan die wij door tallooze waarnemingen weten dat zij bezitten. Want gelijk de poolkoude van boven naar beneden afkoelend werkt, even goed of wel in nog hoogeren graad moet het centraalvuur van onderen naar boven warmte verwekken: en dat het dit niet doet, is zeker een krachtig bewijs dat het niet bestaat. En hoe het mogelijk is dat de voorstanders van het centraalvuur hunne hypothese nog kunnen vast houden tegenover zulke feiten als de waarneming van de temperatuur der wateren ons leert kennen, betuigen wij niet te begrijpen. Of zullen zij zich met Parrot trachten te redden door te beweren dat het centraal-
{==63==} {>>pagina-aanduiding<<}
vuur niet onder de zee, maar onder het land alleen bestaat? Nu, dan geven zij bijna ⅔ van het centraalvuur prijs, en wat er dan overblijft zal gemakkelijk door de kracht der feiten worden gebluscht.
Zoo zouden wij nog verschillende andere dingen met het oog op het hypothetische centraalvuur kunnen bespreken, als bij voorbeeld hoe ook het eeuwige ijs der polen tegen zulke eene bron van warmte getuigt; hoe het gaat met eene gesmoltene massa die een korst krijgt, en vele dergelijke zaken. Wij vreezen echter zoodoende te uitvoerig te zullen worden: ook krijgen wij misschien later wel aanleiding om op al die dingen terug te komen. Zelfs al neemt men aan dat de aarde oorspronkelijk in een vurigvloeibaren toestand geweest is, dan nog behoeft men daaruit niet af te leiden dat er tegenwoordig een centraalvuur bestaat. De bekende geleerde Poisson heeft dat reeds bewezen. Hij gaat daarbij van twee stellingen uit. De eerste bestaat daarin dat de gesmoltene aardbol niet van de oppervlakte af, gelijk de plutonisten beweren, gestold is, maar van het middenpunt uitgaande. Van de oppervlakte af kan de stolling niet gebeurd zijn, omdat de gestolde, afgekoelde stoffen telkens naar de diepte hadden moeten zinken, en omdat de ontzachelijke zwaarte die er op de binnenste massaas drukte, dezen veel vroeger reeds tot stollen had moeten brengen. De aardbol is alzoo van binnen uaar buiten afgekoeld, en kan na de volledige stolling zijne oorspronkelijke temperatuur geheel verloren hebben, zoodat men, om de tegenwoordige toename der warmte in de diepte te verklaren, een andere oorzaak moet opsporen. Zoo komen wij aan de tweede stelling van Poisson. Daar ons zonnestelsel zich in den loop der tijden door verschillende streken van het heelal beweegt, zoo behoeft men om den temperatuur-toestand van voorheen te verklaren, slechts aan te nemen dat de aarde vóór de tegenwoordige periode duizenden van jaren lang door zeer heete streken gewenteld is, en langzamerhand de temperatuur dier gedeelten van de wereldruimte heeft aangenomen, terwijl zij zich tegenwoordig in eene zeer koude streek bevindt, en dus bezig is met van de oppervlakte
naar het middenpunt af te koelen. Als dus eens, na duizenden van jaren, de aarde tot op eene groote diepte afgekoeld is, en als zij dan wederom op nieuw in heetere streken aanlandt, dan zal zij van de oppervlakte af weder warmte tot zich nemen, en de dan levende geologen zullen

{==64==} {>>pagina-aanduiding<<}
met verwondering de waarneming doen dat de warmte der aarde met de diepte afneemt.
Doch voor ditmaal genoeg. Nog eene enkele opmerking en wij eindigen. Hoe men ook over den inwendigen toestand der aarde denken moge, in elk geval moet de aarde van binnen vast, dicht, compact zijn, want in een vurigvloeibaren toestand kan er van een aardmagnetismus geen sprake zijn, daar een magneet reeds in de roodgloeihitte zijn magnetismus volkomen verliest. Een bekend natuurkundige en astronoom, Lamont, die zich veel met onderzoekingen betreffende het aardmagnetismus heeft bezig gehouden, zegt daaromtrent het volgende: ‘de aarde bestaat uit een kogelvormigen, dichten, magnetischen kern, die niet volkomen bolvormig is maar hier en daar hoogten en laagten vertoont; vervolgens uit een dunne schaal van minder dichte vormingen, grootere en kleinere rotsblokken en fijn verdeelde zelfstandigheden die tot het gebied van den geoloog behooren.’ En zoo zien wij dus dat er zich ook uit een geheel anderen hoek eene stem verheft tegen het gewaande centraalvuur.
En nu keeren wij terug tot het prentje vooraan in het boek van Figuier, dat ons aanleiding gegeven heeft om zoo uitvoerig over het centraalvuur te spreken als wij gedaan hebben. Naar dat roode veld onderaan te oordeelen, moeten wij verwachten dat de leer van het centraalvuur in de volgende afleveringen verkondigd zal worden. Het is waar, te oordeelen naar sommige uitdrukkingen zouden wij echter moeten gelooven dat de auteur een neptunist is. Zoo lezen wij bij voorbeeld op bl. 14: ‘Gekleurde kwartsen verliezen in het vuur hunne kleur, zij kunnen derhalve nimmer langs een gloeiend vloeibaren weg ontstaan zijn, en juist in het graniet is het kwarts het veelvuldigst als een gekleurd gesteente aanwezig’. En op bl. 46 staat dat de warmte van buiten, van de zon, aan onze planeet wordt medegedeeld, waaraan de neptunisten ook in 't geheel niet twijfelen. Nu geloof ik toch niet dat dit gezegden van Figuier zijn; zouden zij van Fraas zijn? In elk geval zal het van Dr. Beima afbangen wat de volgende afleveringen van de Aarde voor den Zondvloed ons nederlandsch publiek zullen verkondigen, vuur of water, de leerstellingen van de lieden van het vuur of die van de watervoorstanders. In het eerste geval weet Dr. Beima nu vooruit - als het ten minste noodig was het hem te zeggen, wat ik in 't geheel niet geloof - wat er tegen het vooronder-
{==65==} {>>pagina-aanduiding<<}
stelde centraalvuur door sommigen in den lande aangevoerd zal worden, en dan zal hij zeker niet nalaten die tegensprekers zulke goede bewijzen voor het bestaan van het centraalvuur te leveren, dat zij er het zwijgen toe zullen doen: niemand is daartoe zekerlijk beter in staat of heeft daartoe betere gelegenheid dan de geachte vertaler van den Kosmos; en in het tweede geval zal hij, dunkt mij, dat eerste prentje uit de eerste aflevering wel anders laten teekenen en kleuren, of, wat zeker het beste is, het maar in eens er uit gooien, of, zoo hij dat niet doet, althans den lezer
wel verzekeren, dat hij niet gelooven moet dat de vlammen die uit den berg op het diluvium voortkomen, afkomstig zijn uit het vurigvloeibare binnenste der aarde, uit het hypothetische centraalvuur, maar dat zij uit geheel andere bronnen ontstaan.
Nog een enkel woord: zeer zeker zullen er onder mijne lezers zijn die, na het vorige gelezen te hebben, vragenderwijs uitroepen: maar is er dan geen vuur in de aarde, zou het dan in het binnenste der aarde niet warm zijn? Op die vragen antwoordt de geoloog: wel zeker, vuurspuwende bergen en aardbevingen, heete bronnen en uitstroomingen van gassen, vele gemetamorphoseerde gestcenten en eene menigte vuurvormingen van oude en jonge dagteekening die in de aardkorst voorkomen, al die dingen leeren ons dat er vuur is, dat er warmte werkt in de aarde. En bronnen waaruit die warmte ontstaat zijn er overvloedig aanwezig. Geweldige scheikundige processen, waarbij warmte vrij wordt of ontstaat, gebeuren er in het binnenste der aarde. En denkt men daarbij aan de beweging en de stofwisseling die de gansche natuur en dus ook de ingewanden van de aarde beheerschen; aan het uitspoelen van holten in de aardlagen door het water dat door de gesteenten dringt; aan drukking van massaas die in schuivende beweging zijn, aan wrijving, aan verdeelingen en zamenvoegingen, aan vluchtig worden en aan vast worden van stoffen die voorheen in andere toestanden waren, voorzeker dan zijn er bronnen van warmte in overvloed. Hier het oxyderen van kalium en natrium; dààr de warmteontwikkeling van eene glijdende steenlaag; hier uitgestrekte beddingen steenkool; dààr millioenen tonnen petroleum. Maar niet een enkele algemeene bron van warmte, geen centraalvuur als een overblijfsel van een vroegeren gloeienden bol. Doch over al die genoemde warmtebronnen en vele andere kunnen wij thans niet spreken. Zij verdienen echter wel eene

{==66==} {>>pagina-aanduiding<<}
opzettelijke beschouwing, hoewel het waar is dat wij daarbij ook niet altijd op feiten, maar soms op hypothesen steunen. Hoe het ook zij, ongetwijfeld zijn vuur en water beiden de groote werkers in de ingewanden der aarde, en een groot dichter, Goethe, sprak reeds uit wat wij hem hier ten slotte nazeggen:

Je mehr man kennt, je mehr man weiss, 
Erkennt man, Alles dreht im Kreis, 
Erst lehrt man jenes, lehrt man dies. 
Nun aber waltet ganz gewiss 
Im innern Erdenspatium 
Pyro-Hydrophylacium. 
Damit der Erden Oberfläche 
An Feuer und Wasser nicht gebreche. 
Wo käme denn ein Ding sonst her 
Wenn es nicht schon längst fertig wär? 
So ist denn, eh man sich's versah 
Der Pater Kircher wieder da: 
Will mich jedoch des Worts nicht schämen, 
Wir tasten ewig in Problemen. 

Haarlem, December 1865.





{==67==} {>>pagina-aanduiding<<}

Tippo Saib. 
Amerikaansche schets, 
een Duitscher-Amerikaan naverteld.

Er zijn helden, wier geschiedenis in geen roman te huis behoort, en niet alle preux chevaliers zouden belangwekkende romanridders zijn. Tippo Saïb was noch schoon, noch fijn beschaafd, noch van aanzienlijke geboorte, maar een neger van het zuiverste ras, met wanstaltigen schedel, dikke vooruitstekende lippen, wollig kroeshaar en de zwartste huid van de wereld, traag van bewegingen, zoowel als van begrip, en volslagen onwetend. Maar toch zal de lezer aan het slot van dit verhaal niet kunnen loochenen, dat hij een mensch was, die bewondering en belangstelling verdiende.
Toen Noord-Carolina zich in den opstand bij het Zuiden aansloot en troepen begon te ligten, wist Mr. John Fernald, die tot nog toe een eenvoudig planter was geweest, zich eene kapiteinsaanstelling te verschaffen, en toen hij opgevorderd werd, om een neger te leveren voor den arbeid aan de versterkingswerken op Roanoke-Island, gaf hij welwillend maar zeer uit de hoogte ten antwoord: ‘Wel zeker!’ en ging daarop naar huis, om te overleggen, op wat wijze hij deze belofte gestand zou doen. Want John Fernald, de weinig gegoede erfgenaam van een verkwistenden vader en dito grootvader, bezat geene andere vaste goederen, dan de sterk bezwaarde plantage Mosmoor, geene andere beesten, dan het paard, dat zijn meester ten strijd moest dragen, benevens een paar koeien en varkens, en geene andere slaven, dan Tippo Saïb, diens vrouw Marcy, hun knaapje Scipio Africanus

{==68==} {>>pagina-aanduiding<<}
(Mr. Fernald hield van hoogdravende namen) en Aphrodite, in de wandeling Frite genaamd, een negerinnetje, dat alle huishoudelijke bezigheden moest verrigten, terwijl Tippo Saïb en zijne vrouw op het veld arbeidden.
De huishouding was hoogst karig, ja bekrompen ingerigt, en gewoonlijk werd de noodzakelijkheid van een zuinig beheer de huisslavin Frite door haren meester met vloeken en slagen, door hare meesteres met klagten en zuchten, aan het verstand gebragt. Tippo en zijne vrouw verzamelden de schrale opbrengst der plantage, waarvan zij de vlijtige verzorgers waren. Hun trouwe hulp was dus onontbeerlijk, en toch was Tippo de eenige persoon op Fernald's grond, die tot het bedoelde oogmerk geschikt was. Een anderen slaaf te koopen en dien als plaatsvervanger te zenden, daartoe bezat de planter de middelen niet. Er bleef dus maar één uitweg open. Marcy en Scipio moesten verkocht worden, om voor de opbrengst een man te kunnen inkoopen, en Frite, die als een handelsartikel van weinig waarde niet in aanmerking kwam, zou gedwongen worden, den tot nog toe door Marcy verrigten arbeid zoo veel mogelijk op zich te nemen. Dit plan werd terstond verwezenlijkt en Tippo's vrouw ging met haar kind over in handen van een slavenkooper, die hen medenam naar het Zuiden. Maar wat gevoelde en zeide Tippo, toen hij aldus op één dag vrouw en kind verloor? Wat hij gevoelde, weet God alleen, wat hij zeide, was het volgende:
‘Massa,’ zeide hij tot Mr. Fernald, ‘gij hebt uwe kleine Missy Alice lief?’
‘Natuurlijk, Tippo!’
‘En wat zoudt gij doen, Massa, als de kleine Missy werd medegenomen - zoo ver weg, dat gij nooit meer iets van haar hoordet?’
‘Onzin, Tippo! onzin!’ riep Fernald uit. ‘Onder ulieden kan zoo iets voorvallen, maar mijn kind! dat is geheel iets anders!’
‘Dat kan ik niet inzien, Massa,’ hernam Tippo, langzaam zijn arm geplaagd hoofd schuddende. ‘Scipio is wel zwart en kleine Missy is zoo wit als een ei, maar ik ben ook zwart en heb mijn kind daarom niet minder lief. Dat kan ik dus niet inzien, Massa!’
Daar stond hij, op zijn houweel geleund en staarde treurig naar den grond - niet mokkend of wraakzuchtig, maar diep bedroefd de wreede, onregtvaardige beproeving ondergaande, die hij zich niet kon verklaren. Fernald geeselde in vrij gejaagde stemming de struiken en bloemen met een teentje, dat hij in de

{==69==} {>>pagina-aanduiding<<}
hand hield, maar kon geen antwoord vinden; en nadat hij aldus een tijd lang gestaan had en door zijne verlegen houding een zonderlinge tegenstelling vormde met Tippo's weemoedige gelatenheid, prevelde hij een paar troostwoorden en verwijderde zich.
Geen woord werd er door beiden meer over dit voorval gesproken; maar de daarop volgende week, de laatste voor het vertrek van den kapitein naar zijn regiment, behandelde deze zijn zwijgenden slaaf met buitengewone goedheid, die, hoewel door Tippo, naar 't scheen, naauwelijks opgemerkt, toch niet zonder indruk op bem bleef. De kapitein vertrok naar zijn regiment. Tippo verrigtte van 's morgens vroeg tot vrij laat zijn zwaren arbeid. Frite zwoegde onder den last van hare verdubbelde bezigheden en de arme mrs. Fernald lag ziek te bed, door kommer en ontbering geheel ter neder gedrukt. Haar dochtertje, de kleine, vrolijke Alice, was de eenige, die niet leed onder zooveel naargeestigs en droefs, zij alleen verhelderde eenigermate met het zonnelicht harer drie zomers de overigens zoo sombere woning.
‘Hoe gaat het met Mississ?’ vroeg Tippo op een avond, ongeveer eene maand na het vertrek van zijn meester, toen hij in de keuken trad, om een paar melkemmers te halen.
‘Veel erger’ antwoordde Frite norsch, en voegde er na eene pooze bij: ‘Ik zal u zoo aanstonds bij het melken komen helpen, Tippo! eerst moet ik kleine Missy naar bed brengen.’
‘Niet noodig, Frite,’ beweerde Tippo ‘ik kan het alleen wel doen!’
Maar Aphrodite, die hare eigene plannen en bedoelingen had, volgde hem evenwel, en nadat zij haar gemoed lucht had gegeven over haar hard lot, zeide zij plotseling:
‘Ik wil weg, Tippo!’
‘Weg? Waarheen Frite?
‘Waarheen? Wel, naar het Noorden! Gij moet weten Tippo, dat Mississ elk oogenblik erger wordt; zij heeft mij daar straks gezegd, dat ik morgen den dokter moest laten halen.’
‘Waar woont die?’
‘De naaste woont in Weston; Missy zegt, dat gij, als ge toch daar zijt, bij haren broeder moest aanloopen om hem te vertellen, dat zij zoo ziek is en er wel niet van zal opkomen!’
‘Goede hemel, Frite, is het zoo erg?’
‘Ja zeker, is het zoo crg!’ bevestigde Frite met stoïcynsche kalmte, maar voegde er onmiddellijk bij: ‘daarom juist wilde ik

{==70==} {>>pagina-aanduiding<<}
mij uit de voeten maken, voordat Massa Charles komt; want hij zal ons niet ontzien, zijne zuster moge blijven leven of sterven. Gij weet, dat verscheiden der onzen zich in de moerassen verborgen houden en op eene gelegenheid wachten, om naar het Noorden te ontsnappen.’
‘Hebt gij Pete gezien?’ vroeg Tippo, op haar broeder doelende, die eenige dagen geleden van eene naburige plantage was weggeloopen.
‘Bekommer u daar niet over, oudje,’ antwoordde Frite met een sluwen blik. ‘Als gij zonder veel moeite uwe vrijheid wilt verkrijgen, ga dan heden avond met mij naar het moeras.’
‘Maar zoudt ge dan onze doodzieke Mississ en de kleine Missy alleen laten?’ vroeg Tippo.
‘Doodziek of niet, ik heb genoeg van het slavenleven! Heden avond is het de laatste gelegenheid, om zich bij de anderen aan te sluiten, want vóór dag en dauw breken zij op. Ik heb Pete gezegd, dat ik tegen middernacht zal komen!’.
‘Kan dat niet tot morgen vroeg worden uitgesteld, opdat ik eerst den dokter voor onze Mississ kan halen?’
‘Neen, domme nikker,’ snaauwde Frite. ‘Zij breken dezen nacht op, zoodra de maan schijnt, en gij zult van mij niet te weten komen, waarheen. Ik heb u eigenlijk al te veel gezegd, maar ik wilde niet weg loopen, zonder u ook de gelegenheid aan de hand te doen. Komaan, spreek Tippo! wat zult gij doen?’
‘Ik bedank u, Frite!’ antwoordde Tippo na een oogenblik zwijgens, den hals van het kalf, zijn lieveling, streelende, ‘ik bedank u, want ik geloof, - dat ik liever hier blijf!’
‘Nu, dan kan ik u zeggen, dat gij een groote domkop zijt,’ verzekerde het meisje bits, plaatste den melkemmer op het hoofd en keerde zich om, ten einde naar huis te gaan.
‘Wacht even!’ riep Tippo haar na. ‘Denk niet Frite, dat ik ondankbaar ben en niet gaarne vrij zou zijn, maar ik kan immers niet voor morgen vroeg uit Weston terug zijn, en dat is, volgens uw zeggen, te laat! Bovendien is er tusschen de plantage en Weston geene woning te vinden; sedert Massa weg is, komt geen schepsel meer hier; de arme Mississ en de kleine Missy zouden dus van gebrek sterven, zonder dat iemand er iets van hoorde, als ik weg ging!’
‘Massa was zoo barmhartig niet, toen hij uwe vrouw en uw kind verkocht,’ beweerde Frite.

{==71==} {>>pagina-aanduiding<<}

Die steek kwam onverwacht; Tippo's warm, edelmoedig hart werd er gevoelig door getroffen, en zijn hoofd tegen den nek van het kalf leggende, begon hij hevig te snikken, terwijl brandende tranen over zijne donkere wangen rolden.
‘Ik was niet van plan u bedroefd te maken, Tippo,’ zeide Frite eenigzins verschrikt, ‘maar ik kon niet begrijpen, waarom gij hetzelfde niet zoudt doen, wat Massa u gedaan heeft. Zorg voor uzelven en bekommer u niet over anderen!’
Tippo droogde zijne oogen met den mouw van zijn grof hemd en zag het meisje glimlachend aan.
‘Frite, ik wil toch liever datgene doen, wat ik wenschte, dat Massa voor mij ook gedaan had!’
Hij sprak deze woorden werktuigelijk uit, gelijk de meesten zijner blanke broeders zouden gedaan hebben, want hij had den gulden regel, die in den mond van zoo vclen en in het hart van zoo weinigen is, nimmer in de heilige schrift gelezen, misschien nimmer er van gehoord, maar hij welde op uit de natuurlijke volheid van zijn kinderlijk gemoed, welks diepe smart hem daar straks nog tranen had afgeperst. Frite draalde nog een oogenblik, maar keerde toen teleurgesteld naar huis terug, terwijl zij de deur, om haar spijt te koelen, met hevigheid toesloeg. Tippo ging naar zijne eenzame hut, bereidde zijn sober avondmaal en legde zich te slapen, zooals een man, die dagelijks veertien uren moet arbeiden, trots alle kwellingen des harten, slapen kan.
Den volgenden morgen vroeg begaf Tippo Saïb zich naar het woonhuis, om van zijne gebiedster de noodige bevelen voor den togt naar Weston te ontvangen en tevens te zien, of Frite haar voornemen werkelijk ten uitvoer had gebragt. De keukendeur stond open, maar, behalve de kat, was er geen levend schepsel te zien, en er schenen geene toebereidselen voor het ontbijt gemaakt te zijn.
‘Zij is waarlijk weggeloopen en heeft Mississ alleen gelaten,’ mompelde Tippo. Daarop begon hij te overleggen, wat hem in deze omstandigheden te doen stond. Terwijl hij verlegen in het kroezige hoofdhaar woelde en stond te peinzen, liet zich achter hem in den gang het trippelen van naakte voetjes vernemen, en i de geopende deur verscheen een rooskleurig, angstig gezigtje, toebehoorende aan een klein meisje in nachtgewaad.
‘Tippo!’ snikte de kleine ‘roep Frite toch, ik heb zoo'n honger! Frite moet mij aankleeden en mij wat te eten geven!’

{==72==} {>>pagina-aanduiding<<}

‘Arme kleine Missy!’ dat was alles wat Tippo kon uitbrengen, maar hij zeide dit op zulk een zachten toon, als eene moeder 't zou gedaan hebben.
Het kind kwam nader, legde hare vingertjes in Tippo's groote zwarte hand en toen hij zich op eene knie nederliet en de kleine op de andere zette, wierp zij beide armpjes om zijn hals en klemde zich aan zijne breede borst.
‘Tippo is goed,’ zeide zij. ‘Alice houdt veel van oom Tippo, maar zij heeft zoo'n honger!’
‘Kleine Missy moet weder naar bed gaan en dan zal Tippo haar versche, warme melk van de koe brengen, niet waar?’
‘Ja, en breng mama ook wat melk,’ voer het kind voort. ‘Mama is zoo koud en spreekt niet tegen Alice, al roep ik nog zoo hard!’
Tippo schrikte hevig.
‘Kleine Missy moet Tippo eens wijzen, waar mama is!’ zeide hij, waarop het kind, van zijne knie glijdende, een zijner vingers vastgreep en hem door den gang naar eene ruime slaapkamer voerde, waar Mrs. Fernald haar ziekbed had doen opslaan.
Het hoofd eerbiediglijk ontblootende, trad Tippo met ingehouden adem in de deur, en zag naar het schoone, bleeke gelaat, dat, naar hem toegekeerd, op het hoofdkussen van het bed lag. Hij behoefde niet verder te gaan. Er bestaat een onbedriegelijk gevoel, scherper dan het gezigt, overtuigender dan elke aanraking, en dat den mensch de nabijheid des doods verkondigt. Zulk een gevoel overviel Tippo en scheen zich zelfs van het kleine hartje des kinds meester te maken, want het drukte zich vaster tegen zijn vriend aan.
‘Alice is zoo koud,’ stamelde de kleine, ‘Alice wil niet langer hier blijven.’
Zijn vinger uit haar handje losmakende, sloop Tippo op de teenen door de kamer, trok het witte laken over het strakke gelaat der doode en verliet het vertrek, de deur achter zich sluitende.
‘Kom, kleine Missy,’ zeide hij geruststellend tot het kind, dat bevende en met tranen in de oogen op den drempel zat; ‘kom, wijs Tippo de kleederen, die gij aan moet hebben; dan zal Tippo de koe melken, en Alice kan ontbijten!’
‘Geef mama ook warme melk!’ zeide het kind, ‘dan zal zij wel weder met Alice spreken!’
‘Mama heeft geen melk meer noodig, kleine Missy! zij krijgt nu betere dingen, dan wij haar kunnen geven,’ antwoordde Tippo ernstig, terwijl hem allerlei nevelachtige en stoffelijke

{==73==} {>>pagina-aanduiding<<}
voorstellingen van de heerlijkheden van het paradijs voor den geest zweefden.
Tamelijk tevreden gesteld, trippelde de kleine eene andere kamer in en haalde hare kleederen. Met veel moeite en allerlei teregtwijzingen van de zijde des kinds, gelukte het Tippo eindelijk Alice aan te kleeden, waarna hij haar op den arm nam, aan den anderen arm den emmer hing en naar buiten ging, om te melken. Toen dit afgeloopen was, keerden beiden naar huis terug, waar Tippo een stuk brood in de keukenkast vond, daarmede een grooten schotel melksoep bereidde en dien aan de kleine voorzette, die haar leed reeds grootendeels, spelende met de kat, had vergeten. Hij zelf ging op den drempel zitten, de beide ellebogen op de knieën geleund, het hoofd in de hand en onwillekeurig de gedachten vestigende op het keerpunt zijns levens, dat zich zoo plotseling voor hem opdeed. Voor hem lagen twee wegen. De een voerde tot de vrijheid, - de lang gewenschte vrijheid, dien hemel waarvan hij droomde, - de ander tot voortgezette en verzwaarde slavernij; want, Mr. Bennet, de broeder van Mr. Fernald, in wiens bezit Tippo overging als de kapitein niet mogt terugkeeren, stond als een hard meester bekend. Tippo hief het hoofd op en keek naar het Noorden, tot in zijne oogen een ongewoon vuur begon te gloeijen. Plotseling wendde hij den blik echter naar de kleine, die jolend met de kat speelde, en het dier met het overschot der melk voederde, zonder te vermoeden, dat haar jeugdig leven op het spel stond, en dat de geringe, onbeschaafde man, die door haar vader van alles beroofd was, thans haar lot in handen hield.
Tippo kende den boschweg mijlen ver, hij begreep welken kant de vlugtelingen moesten genomen hebben, en twijfelde er niet aan, of het zou hem gelukken hen in te halen, of alleen den weg naar het Noorden te vinden. Maar hij wist ook, dat er misschien weken lang geen mensch op deze afgelegene plantage zou komen, en dat Alice niet in staat was, al ware het slechts voor één dag, in hare behoefte te voorzien. Hij hoorde in den geest de kleine om voedsel roepen, hij zag haar van dag tot dag zwakker worden, tot zij uitgeput den geest gaf, of misschien in haar angst den weg naar het bosch zocht, om daar op nog vreeselijker wijze om het leven te komen; hij zag de doode moeder, die toch voor hem eene zachtzinnige meesteres was geweest, hij zag haar in gindsche kamer, een voorwerp van afschuw en schrik, omdat

{==74==} {>>pagina-aanduiding<<}
niemand haar had begraven - en de hand voor het gelaat slaande, nam Tippo een kloek besluit, koos zijn weg en sloot de oogen voor het verlokkende beeld der vrijheid, dat hij zoo gemakkelijk had kunnen volgen. Langzaam stond hij op, nam het kind in zijne armen en vroeg op zachten toon:
‘Wil kleine Missy oom Tippo een kus geven?’
Oogenblikkelijk wierp de kleine de blanke armpjes om zijn hals, drukte hare roode lipjes op zijn zwarten wang en de man, die de vrijheid van zoo nabij gezien had, dat hij haar slechts behoefde te grijpen, koos ter wille van een kind - voortdurende slavernij!
Tippo moest den weg naar Weston te voet afleggen, beladen met een pakje kleedingstukken en eenige levensmiddelen, terwijl hij Alice op de armen droeg. Den volgenden dag bereikte hij Mr. Bennets woning, verhaalde zijne eenvoudige geschiedenis, overhandigde hem zijne beschermeling en wachtte toen af, wat zijn eigen lot zou zijn.
‘Dood? Uwe meesteres dood, en dat zoo plotseling?’ vroeg Mr. Bennet verbaasd. ‘Wacht even, tot ik het kind bij mijne vrouw gebragt heb!’
‘Alice wil niet, Alice wil bij Tippo blijven,’ riep de kleine, en verzette zich zoo hardnekkig, dat haar zwarte begeleider haar naar de aangrenzende kamer moest brengen. Hier werd hare schuwheid echter spoedig door de liefkozingen harer tante getemperd, en eindelijk gaf zij toe, dat Tippo naar de keuken mogt gaan, waar hij te vergeefs de spijzen, die de zwarte keukenmeid hem voorzette, door de keel trachtte te krijgen.
Den volgenden dag ging Mr. Bennet, door Tippo, een geestelijke en nog twee personen vergezeld, naar de verlatene plantage, waar hij het stoffelijk overschot zijner zuster ter aarde bestelde, al de voorwerpen van waarde in bezit nam, de deuren en vensters sloot en het gebouw geheel verlaten achterliet. Een aan kapitein Fernald verzonden brief, die hem van het gebeurde kennis moest geven, kwam eenige weken later terug, met de aanmerking op het adres, dat kapitein Fernald zwaar aan het hoofd gewond was, volkomen buiten kennis lag, en waarschijnlijk niet lang meer zou leven. Onder deze omstandigheden achtte Mr. Bennet zich bevoegd, het erfdeel van zijn nichtje in bezit te nemen en te gelde te maken.
Tippo was geen gunsteling van zijn nienwen meester en sleet

{==75==} {>>pagina-aanduiding<<}
nog droeviger leven dan voorheen. Geen klagt kwam over zijne lippen, maar in stilte rijpte ook bij hem het plan, om bij de eerste gelegenheid de beste te ontvlugten. Misschien vermoedde zijn meester dit voornemen, hij behandelde hem dagelijks harder en besloot eindelijk, den slaaf Tippo Saïb aan de regering voor den vestingarbeid aan te bieden. Dit aanbod scheen niet onwelkom te zijn; want gelijktijdig met het berigt der aanvaarding, ontving Mr. Bennet eene aanstelling als kapitein bij eene kompagnie vrijwilligers, die zich in Weston gevormd had en weldra zou uittrekken. Ook nu weder uitte Tippo geen klagt over deze lotsverwisseling; veeleer klaarde bij deze tijding zijn somber gelaat een weinig op, want elke verandering was hem welkom.
‘Massa, ik zou gaarne kleine Missy Alice, voor ik heenging, goeden dag zeggen!’ zei hij tot zijn meester op den dag van zijn vertrek.
‘Gekheid, kerel!’ antwoordde deze, ‘wat geeft Alice om u? Ik heb geen tijd om daarnaar te wachten, allons, marsch!’
Maar het welbekende trippelen van een paar kleine voetjes deed zich plotseling hooren en een fijn stemmetje riep: ‘Ik wil oom Tippo zien! Laat mij los! Ik moet naar mijn lieven Tippo!’
Meester en slaaf keerden zich om, want Alice kwam met gloeijend gezigtje aanloopen. Tippo tilde haar op en drukte de kleine aan zijne borst, terwijl zij hem omhelsde en kuste.
‘Dank, dank, kleine Missy!’ zeide Tippo, haar op den grond zettende. ‘Ik kon niet goed zonder afscheid van u vertrekken. De hemel zegene u, kleine Missy! Als ik niet terug kom, zal Alice zich toch blijven herinneren, wie haar hier heen heeft gedragen, en dat Tippo gaarne zijn leven voor haar over had! - niet waar?’
‘Ik houd veel van u, Tippo! gij zijt zoo goed!’ antwoordde het kind. ‘Maar waarom kijkt gij zoo bedroefd?’ vroeg zij, plotseling haar lipje latende hangen.
‘Vaarwel, kleine Missy!’ was al wat Tippo kon uitbrengen, en hij snelde heen zonder opheldering te geven, zijn meester achterna, die ongeduldig reeds vooruit was gegaan.

Het eiland Roanoke was door de Unietroepen bemagtigd en de verdedigers, de rebellen, hadden in overhaasten vlngt hun land moeten opzoeken. In het leger der overwinnaars heerschte blijdschap en vertrouwen op de toekomst; in dat der overwonnenen, - teleurstelling, ontevredenheid, dorst naar wraak. Door diegenen onder

{==76==} {>>pagina-aanduiding<<}
de officieren, welke nog niet allen moed, alle hoop verloren hadden, werd menig plan beraamd, waardoor het behaalde voordeel der Noordelijken met één slag zou kunnen vernietigd worden. Maar in de eerste plaats moest men daartoe naauwkeurig bekend zijn met de stelling en de sterkte van den vijand, waarover de uiteenloopendste gevoelens heerschten.
Er moest dus op verkenning worden uitgegaan. Verscheidene officieren hadden zich daartoe aangeboden; men koos kapitein Bennet en luitenant Fosdik. Zoodra het duister werd, aanvaardden zij de vrijwillig opgenomen taak. Een ligte boot lag daartoe gereed, de officieren namen achterin plaats, terwijl Tippo Saïb het roer moest besturen. Het regende en de nacht was buitengewoon donker; onopgemerkt kwam men de uitgezette posten van de landingspunten voorbij en de luitenant werd op eene landtong aan wal gezet, van waar het niet ver verwijderde en thans door tallooze vuren verlichte leger des vijands tamelijk goed overzien kon worden, terwijl kapitein Bennet, volgens afspraak, een weinig noordelijker aanhield, om het fort met de zich daarin bevindende strijdkrachten des vijands in oogenschouw te nemen. Nadat hij eenige oogenblikken gewacht had, om zich te overtuigen, dat hij niet bespied werd, stond hij op, om aan land te stappen, toen plotseling een strik over zijn hoofd tot aan zijn middel werd geworpen, en van achteren werd toegehaald zoodat zijne armen vastgesnoerd tegen zijn ligchaam zaten, waarna er nog een strik om zijn hals en de overige deelen zijns ligchaams werd geworpen. Dit alles geschiedde zoo gezwind en onverhoeds, dat de kapitein weerloos was, voor hij geluid kon geven.
‘Schurk! wat moet dat beteekenen?’ riep hij eindelijk.
‘Stil, Massa!’ fluisterde Tippo Saïb met geveinsde bezorgdheid, ‘spreek niet zoo luid, de Yankees kunnen ons misschien hooren!’
Een verschikkelijke vloek gaf te kennen, hoe Bennet dezen spot opnam, maar bedenkende, dat zijne eenige hoop op redding afhing van de goedheid desgenen, wiens gevangene hij was, verkropte hij zijne woede, en zeide op gedwongen vriendelijken toon.
‘Tippo! gij zult mij toch geen kwaad doen, of mij aan die verwenschte Yankees willen uitleveren? Denk aan mijne vrouw en mijne kinderen, denk aan Alice en -’
‘Ja Massa,’ viel Tippo hem in de rede, ‘bedenk gij, dat ge het niet noodig vondt, dat de kleine Alice haar goeden Tippo vaarwel zeide, en hoe gij het steeds trachttet te verhin-
{==77==} {>>pagina-aanduiding<<}
deren, dat zij een woord met den neger sprak, die haar zoo lief had. Maar dat is het niet, Massa, wat u in dezen toestand brengt. Ik geloof, dat uwe denkbeelden omtrent de Yankees zeer onjuist zijn, en ik wil u daarom in de gelegenheid stellen beter ingelicht te worden. Wij zullen te zamen naar het fort gaan, dan kunnen de Yankees het u van binnen even goed laten zien als van buiten. Dat is in elk geval nog meer, dan gij verwacht hadt, - niet waar Massa?’
Met deze woorden tilde Tippo zijn gevangene op en droeg hem met het grootste gemak, als of hij een kind op de armen had, aan land.
‘Welaan Massa!’ zeide hij, hem zorgvuldig op het zand nederleggende, ‘nu kunt gij kiezen. Moet ik u als een bundel stroo weder oppakken, of wilt gij loopen?’
‘Hoe kan ik loopen, zwarte schurk die gij zijt, als men mij de beenen heeft vastgesnoerd?’ vroeg de gevangene grimmig.
‘Ik zal den strik losmaken, als gij bedaard wilt medegaan en geen beweging maakt.’
‘Maak los, gij schoft, en -
‘Hei daar! gij zijt niet zeer beleefd, ik geloof, dat ik beter zal doen, u te dragen!’ zeide Tippo op verwijtenden toon, en was op het punt zijn weerloozen meester op nieuw van den grond te tillen, toen deze, bedenkende hoc belagchelijk het zou zijn, als hij op zulk eene wijze aan den vijand werd overgeleverd, zich haastte in beleefder bewoordingen zijne toestemming uit te drukken. Hiermede voldaan, maakte Tippo de banden van zijn gevangene in zooverre los, dat hij zonder bezwaar kon loopen. Vervolgens nam hij het eind van den strik, die den kapitein om den hals was geworpen, in de hand en beduidde hem, dat elke poging tot ontvlugten, het touw op gevoelige en minder aangename wijze zou doen toehalen. De kapitein hoorde deze mededeeling zwijgend aan, en stelde de waarheid daarvan niet op de proef, want hij volgde zijn gewezen slaaf geduldig tot aan het fort, waar zij op de nachtpost stuitten. Hier verhaalde Tippo zijne geschiedenis in korte bewoordingen en ontving het bevel, zich naar het hoofdkwartier te begeven, waar hij zijn gevangene onder het luide gelach der verbaasde toeschouwers afleverde. Spoedig daarna werd kapitein Bennet naar het Noorden getransporteerd, waar hem voor langen tijd een verblijf en verzekerde plaats werd aangewezen.

{==78==} {>>pagina-aanduiding<<}

Ook Tippo Saïb vertrok naar het Noorden, maar niet als gevangene. Voor het eerst, sedert veertien jaren, smaakte hij het onwaardeerbaar genot, dat iemand, die de slavernij niet gekend heeft, nimmer kan beseffen, het voorregt, van zich vrij en naar alle zijden te kunnen bewegen. Een jaar lang leefde hij in Massachusets van zijn handenarbeid; zoodra de regering vergunning had gegeven tot het aanwerven van zwarte troepen, nam hij dienst bij eene neger-kompagnie en legde zich met allen ijver toe op zijne nieuwe pligten. Met welken woesten strijdlust en ontzettende wreedheid gekonfedereerden en federalisten tegen elkander woedden, en hoe het zuidelijke leger daarin werd bijgestaan door zijne viervoetige strijdmakkers, de vreeselijke bloedhonden, is algemeen bekend; Tippo's onbezweken moed, zijn voorbeeldig gedrag, verschaften hem weldra bevordering, in zooverre namelijk, als een man van zijne kleur die in het Amerikaansche leger kon erlangen, en op den 10den Julij 1863 vergezelde hij als sergeant zijn kapitein, bij de bestorming van het fort Wagner. De naam van hem, die den aanval bestuurde, is reeds door de geschiedenis geboekt. Eene natie treurt om den jeugdigen held, die op den gedenkwaardigen Julij-dag eeuwigen roem verwierf, eene natie is trotsch op hem, die daar zijne korte, maar schitterende loopbaan eindigde en op de plaats waar hij viel, met zijne negers werd begraven; maar geene pen gewaagde van het laatste bedrijf van een ander leven, dat minstens even verdienstelijk was geweest, als dat van den jeugdigen aanvoerder.
Tippo Saïb was de voorste in den strijd en vocht als een man, die weet, dat vrijheid of slavernij den uitslag van den kamp moet wezen. Drie vijanden waren reeds door hem geveld, toen hij plotseling een opgeheven sabel boven het hoofd van zijn kapitein zag flikkeren. Snel als de bliksem stak Tippo de bajonet uit, om den slag op te vangen, die met zoo veel kracht nederkwam, dat de kling van het zwaard in tweeën vloog. Oogenblikkelijk gaf hij zijn wapen eene andere rigting, met het doel, om het den ontwapenden officier in de borst te stooten, toen hij, opziende, tot zijne verbazing, in zijn vijand kapitein Fernald, zijn voormaligen meester, herkende. Een oogenblik draalde hij, een oogenblik, waarin zijne vrouw, die hem ontroofd was, zijn kind, dat hij zoo vurig bemind had, hem voor den geest kwamen - verbitterd klemde hij de hand nog vaster om het opgeheven moordtuig. Maar eer de noodlottige stoot gegeven werd en kapitein

{==79==} {>>pagina-aanduiding<<}
Fernald den arm tot verdediging zijns levens kon opheffen, vloog eene andere herinnering door Tippo's naar wraak dorstende ziel. Het beeld van een klein meisje, met goudblonde lokken en de blanke armpjes smeekend naar hem uitstrekkende, kwam hem voor den geest! Een oogenblik duurde die verschijning, maar dat was voldoende. Het moordend wapen ontzinkt zijn hand en met heesche stem roept hij uit: ‘Vlugt, Massa! ik kan Alices vader niet dooden!’ Daarop wil hij met woesten oorlogskreet een ander vijand te gemoet springen, toen Fernald vloekend een revolver uit den gordel trekt, op Tippo aanlegt en de volle lading in het edelmoedige hart losbrandt, dat het laatste voorwerp zijner liefde zoo trouw gediend had. De strijdkreet besterft op des negers lippen, hij zinkt ontzield ter aarde.
Tippo behoorde onder het getal der gesneuvelde negers, die, op het met bloed gedrenkte slagveld, door den verbitterden vijand met hun kapitein in een gemeenschappelijken grafkuil werden geworpen, ten einde den blanken aanvoerder daardoor te onteeren. Daar rust Tippo. Maar al werden zijne daden met geen roem gekroond, al vond zijne deugd hier geene vergelding, de opperste regter heeft toch zijne beproevingen, den strijd van zijn edel hart, zijne zelfverloochening gezien en bij Hem zal hij vergelding vinden!

Bladvulling.

Napoleon I als dichter.

Napoleon III is de eerste fransche keizer niet, die voor zich zelf ook den lauwerkrans van het auteurschap heeft begeerd. Of het hem beter gelukt is of gelukken zal dien te verwerven dan zijn beroemden oom, laten wij in 't midden; maar zeker is het, dat ook deze daartoe een poging heeft gewaagd. Het was nog al een poging, om door middel van het tooneel zich de geesten te onderwerpen en de harten te veroveren. Zij mislukte. Maar eenige dagen voor zijn dood deed hij daarover aan generaal Bertrand de volgende mededeeling:
Nadat hij den wensch geuit had, om, ware 't ook maar één enkelen avond, in Parijs te zijn, niet om zijn troon te herwinnen, maar alleen om het genot te smaken zijn vriend Talma nog eens te zien spelen, dien hij niet minder groot en achtenswaardig noemde als mensch dan als kunstenaar, - verhaalde hij verder:
‘Ikzelf maakte eens, uit gebrek aan militaire bezigheid, ontwerp en schets voor een treurspel in vijf bedrijven. Tien jaren

{==80==} {>>pagina-aanduiding<<}
later, toen ik keizer was geworden, stelde ik een en ander ter hand aan den schrijver van verschillende tragediën, den zeer geleerden professor aan het Collége de Navarre, Jean Charles Luce de Lancival, dien ik om zijn klassieke vorming had leeren hoogschatten. Ik verzocht hem tevens mijn arbeid na te zien, een weinig bij te werken en zorg te dragen, dat het stuk op het Théâtre Français zou worden ten tooneele gebracht.
Het comité voor 't lezen en keuren der ingezonden stukken echter, in 't minst niet vermoedende, dat de schets en meerdere scènes dezer tragedie van mij waren, besloot: het ding ter zijde te leggen. Ik was daarover zeer ontevreden. Ik ontbood den professor en schreef op het afgewezen stuk met eigen hand het bevel: “de tooneelisten van het Théâtre Français zullen de tragedie, die hun comité heeft afgewezen, binnen 14 dagen spelen.”
Veertien dagen later, den 1sten Februarij 1809, zeilde mijn wel wat logge “Hector” onder de vlag van den Heer Luce de Lancival uit, door de gevaarlijke branding van het Théâtre Français, en zonder twijfel zou hij de meest volkomen schipbreuk geleden hebben, had niet het onvergelijkelijk schoone spel van mijn vriend Talma het aan alle kanten lekke schip boven water gehouden.
Bij de eerste voorstelling, die ik in hevige spanning bijwoonde, kreeg ik de zekerheid, dat onze voor gemeenschappelijke rekening gebouwde “Hector”, oprecht gesproken, zeer log en zwaar van gang was, en inderdaad zeer sterk riekte naar langwijligheid.
Een korten tijd echter heb ik toen in den schoonen waan geleefd, uit het hout gesneden te zijn, waarvan de tijd de groote dichters maakt; maar sedert ik dezen langwijligen “Hector” eens gezien had, met het oog niet des dichters maar des publieks, was ik tot de overtuiging gekomen, dat ik voor dichter evenmin aanleg had als mijn zeer geleerde professor en zoo menig ander. Om het fiasco, dat ons gemeenschappelijk product had geleden, goed te maken, gaf ik den Heer Luce de Lancival en den Heer von Jouy (schrijver van het treurspel: Tippo-Saib - Belisario en Sylla) die in de Gazette de France een zeer verschoonende kritiek van ons stuk geschreven had, de orde van het Legioen van Eer en daarmede was de zaak uit.’






{==81==} {>>pagina-aanduiding<<}

Machiavelli,

door Mr. D.J. Mom Visch.

Ik wensch in de volgende bladzijden eene schets te geven van het leven en de geschriften van een man, die door zijne genialiteit eene voorname plaats bekleedt onder de merkwaardigste persoonlijkheden der 16e eeuw; een man die op de meest verschillende wijzen door het nageslacht is beoordeeld, doch over wien meestal het anathema werd uitgesproken; een man aan wien eerst de 19e eeuw volkomen regt heeft laten wedervaren, al is het dan ook dat zelfs nog heden ten dage bij velen het noemen van zijn naam een huivering opwekt, als ware er sprake van een demon; een man eindelijk die, hoe men ook over hem moge oordeelen, steeds in hooge mate onze belangstelling verdient, zoowel uit een psychologisch oogpunt, als omdat misschien nimmer op het staatstooneel een persoon verschenen is, die zoo de incarnatie van de denkbeelden van zijn tijd kan genoemd worden, als hij.
Ik bedoel den florentijnschen staatssecretaris Nicolò Machiavelli, den beroemden of, wil men liever, den beruchten schrijver van den Principe en de Discorsi. Daar is én in vroeger én in later tijd veel, zeer veel over hem geschreven. Had men de geheele Machiavelli-litteratuur groen en rijp bij elkander, men zou er eene bibliotheek mede kunnen vullen. Veel goeds en scherpzinnigs is over hem gezegd, maar er schuilt tevens onder de tarwe eene groote hoeveelheid onkruid. Schrandere geleerden hebben

{==82==} {>>pagina-aanduiding<<}
Machiavelli's geschriften aan een naauwkeurig onderzoek onderworpen, maar nog grooter is het aantal dwazen, die, zonder Machiavelli grondig gelezen te hebben, zich aan een beoordeeling van dezen colos hebben gewaagd. Doch uit den chaos is ten laatste het licht verrezen. Dank zij de pogingen van mannen als Macaulay, Robert von Mohl, Gervinus, Edgar Quinet en anderen, Machiavelli is thans geen raadsel meer en het komt ons zelfs vreemd voor, dat men zoo lang het juiste standpunt der beoordeeling heeft kunnen miskennen. Wat was de oorzaak van dit verschijnsel? In Machiavelli's geschriften ontdekte men of meende men te ontdekken eene zonderlinge tegenstrijdigheid. Men vond vooral in zijn werk over den Vorst (il Principe) stellingen uitgesproken en met de meest mogelijke bedaardheid ontwikkeld, welke zelfs een booswicht zich schamen zoude in het openbaar te uiten. Middelen werden in dat werk aan de tyrannen aan de hand gegeven en met koele scherpzinnigheid ontleed, wier toepassing men eer van een boozen geest dan van een mensch zou verwachten. Van daar dat men er toe kwam (en onder hen die Machiavelli niet gelezen hebben, is nog thans deze meening vrij algemeen), om Machiavelli te beschouwen als een laaghartig vleier der tyrannie, als een man, die in zijn Vorst als 't ware een gids heeft willen zamenstellen, waaruit alle vorsten zouden kunnen leeren, zich den weg tot eene absolute heerschappij te banen en die hen aanspoort voor geen enkele misdaad terug te deinzen, indien slechts het beoogde doel daardoor kan bereikt worden. Van daar dat men, zooals Macaulay juist opmerkt, over Machiavelli spreekt als vertegen woordigde hij in zijn persoon den Verzoeker bij uitnemendheid, het beginsel van alle boosheid, en als of er vóór de uitgave van zijn Vorst nimmer een huichelaar, een dwingeland of eene verontschuldiging der misdaad bekend ware
geweest. Doch daartegenover stond dit. Diezelfde Machiavelli heeft èn in zijn Vorst èn in zijn andere geschriften beginselen verkondigd, die met de zooevengenoemde in lijnregte tegenspraak zijn. Diezelfde man, dien men zich zoo dikwijls als den steunpilaar der tyrannie voorstelt, haatte uit den grond zijns harten de tyrannen als de pest, blaakte van vrijheidsliefde en onderging kerkerstraf en pijniging met den meesten moed, omdat hij verdacht werd gehouden aan eene democratische zamenzwering tegen het huis Medici te hebben deelgenomen; diezelfde man heeft voor zijn ongelukkig vaderland de beste gaven van

{==83==} {>>pagina-aanduiding<<}
zijn genie veil gehad, doch is door dat vaderland met ondank beloond en eindelijk in armoede gestorven, zonder dat op zijn levensloop een blaam kleeft.
In deze tegenstrijdigheid ligt de oorzaak waarom zoovelen getracht hebben dit psychologisch raadsel op te lossen. Maar zij moest tevens bij rijp nadenken tot voorzigtigheid aansporen, en reeds à priori de onderstelling waarschijnlijk maken dat de ongunstige wijze, waarop Machiavelli werd beoordeeld, niet geheel van oppervlakkigheid was vrij te pleiten. Men heeft het naar waarheid gezegd dat de zienswijze van de groote massa, die er zoo ligt toe overhelt om een groot man als een duivel of als een engel te beschouwen, bij meer verstandigen rechtmatigen argwaan pleegt op te wekken. Zoo ooit, dan moet dit in het oog worden gehouden bij de lectuur van Machiavelli. Daardoor alleen is men dan ook in staat geweest een onpartijdige uitspraak te vellen. Men is niet blind geweest voor de feilen van Machiavelli, maar men heeft ook op de goede zijde een helder licht laten vallen en daardoor aan een magtigen en te dikwijls miskenden geest de hem waardige plaats in de wereldgeschiedenis verzekerd. Wij zullen beproeven dit thans nader toe te lichten.

Nicolò Machiavelli werd in het jaar 1467 te Florence geboren. Zijn vader, een regtsgeleerde van beroep, behoorde tot een aanzienlijke, doch in den loop der tijden verarmde familie. Over zijne jeugd en opvoeding is weinig met zekerheid bekend. Eerst in het jaar 1498 wordt hij een historisch persoon. Zijn vaderstad Florence benoemde hem toen op 29jarigen leeftijd tot secretaris van den raad der Tienen of van het uitvoerend bewind van den staat. Florence was op dat oogenblik weder eene republiek. Het geslacht Medici, dat zoolang eene onbeperkte heerschappij had uitgeoefend, was in 1494 verjaagd geworden. Pietro II, die in 1492 den grooten Lorenzo was opgevolgd, had zich door wanbestuur gehaat gemaakt en men had den gelijktijdigen togt van Karel VIII van Frankrijk naar Italië als een gewenscht middel aangegrepen, om zich van het verafschuwde juk naar men meende voor goed te ontslaan. Doch slechts kort zou Florence de herwonnen vrijheid genieten, want reeds in het jaar 1512 werd een andere telg van het huis Medici, gesteund door

{==84==} {>>pagina-aanduiding<<}
het toenmalig hoofd van dat geslacht, den eerzuchtigen paus Julius II, weder aan het hoofd van den staat geplaatst. Dit tijdperk, 1498-1512, omvat de politieke loopbaan van Machiavelli. Het gouvernement der republiek had weldra zijne gaven leeren kennen en vertrouwde aan hem, hoewel in naam slechts secretaris van staat, de gewigtigste staatszaken toe. Zoo werd hij meermalen als gecommitteerde der regering met het onderzoek naar den toestand van het leger belast. De belangrijkste taak echter die hem werd opgedragen, bestond in diplomatieke zendingen. Meer dan twintig malen werd hij als gezant afgevaardigd, o.a. viermalen naar Frankrijk, tweemalen naar Duitschland, meermalen naar Rome. Het was vooral deze werkkring welke aan Machiavelli de gelegenheid aanbood om zijn uitnemenden aanleg te ontwikkelen en hem in staat heeft gesteld die verbazende menschen- en wereldkennis te verkrijgen, welke hij later in zijne geschriften heeft ten toon gespreid. De diplomatie was vooral in de 16e eeuw en met name in Italië een strijdperk waarin koele en schrandere berekening, maar tevens ook al te dikwerf sluwheid en list het pleit moesten beslissen. De Italiaansche diplomaten van dien tijd schaakmat te zetten en zich door het weefsel hunner intrigues een weg te banen, was eene taak waarvoor ongewone talenten werden vereischt. Geen wonder dat een rijk begaafde geest als Machiavelli, die schranderheid met bedaardheid, list met moed paarde, in dat strijdperk een geschikte plaats tot ontwikkeling vond. Het was vooral gedurende zijne ambassaden naar Caesar Borgia, den beruchten zoon van den niet minder beruchten paus Alexander VI, die de Romagna had veroverd en wiens veroveringsplannen door de Florentijnsche republiek met argwaan werden aangezien, dat Machiavelli een ruim veld voor zijne werkzaamheid vond. Caesar Borgia toch was een man, die met het gemis van alle zedelijke gevoel een weêrgalooze scherpzinnigheid en vérzienden blik
paarde, die met een glimlach op de lippen zijne plannen wist verborgen te houden, om dan op het onvoorzienst voor de eerste en tevens de laatste maal beslissend te treffen; wien alle middelen goed waren zoo zij maar ter bereiking van het doel konden strekken. Een dergelijke tegenstander was niet gemakkelijk. En toch, Machiavelli kweet zich op voortreffelijke wijze van deze taak, des te moeilijker omdat zijne regering hem nu eens geheel aan zich zelven overliet, dan weder weife-
{==85==} {>>pagina-aanduiding<<}
lende instruktiën gaf en hem niet eens in staat stelde zijn rang als gezant behoorlijk op te houden, zoodat hij meermalen genoodzaakt was zijn eigen middelen aan te spreken. Zoo Florence niet tot haar verderf in de eerzuchtige plannen van Borgia werd medegesleept, had het dit voornamelijk aan Machiavelli's beleid te danken.
Maar de diplomaat van dien tijd had nog eene andere gewigtige taak te vervullen. Hij moest in die dagen, toen de gemeenschap- tusschen de volken nog door zoovele slagboomen was gescheiden en men in het ééne land zelden wist, wat in het andere omging, zijne regering omtrent alles op de hoogte der zaken stellen. Aan hem was opgedragen eene naauwkeurige beschrijving te geven van den socialen toestand van het land, waarnaar hij was afgevaardigd. Van hem verwachtte men uitvoerige mededeelingen van de hulpmiddelen, waarover het kon beschikken, over de partijen die er heerschten; de geheimste intriguen der hoven moesten voor zijn oog ontsluierd worden: in één woord, alles wat maar van eenig belang voor zijne regering kon zijn, moest bijna van dag tot dag worden overgebriefd. Het waren bovenal de italiaansche gezanten van die eeuw, welke door de juistheid hunner opgaven uitmuntten en bekend is dan ook de waarde, welke hunne berigten voor de geschiedenis der 16de eeuw hebben. Ook die van Machiavelli, later uitgegeven onder den titel le Legazzioni, bekleeden daaronder een voorname plaats. De staatsman, aan wiens scherpen blik geene enkele bijzonderheid ontsnapt, geeft daarin aan zijne lastgevers een uitvoerige en belangrijke beschrijving van den toestand der landen, die hij bezocht heeft en van de personen, waarmede hij te handelen had. Vooral zijne onderhandelingen met Caesar Borgia verschaften hem daarvoor rijke stof, en de bewondering welke én in deze berigten én in den Vorst voor de groote talenten van dezen avonturier doorstraalt, heeft veel bijgedragen ter bevordering van dat ongunstig oordeel der nakomelingschap over Machiavelli, dat wij zooeven als eenzijdig hebben gegispt. Doch Machiavelli's staatkundige rol zou weldra een einde nemen. In het jaar 1512 kreeg, gelijk gezegd, de partij der Medici te Florence weder de overhand; eene geheel nieuwe oligarchische
staatsregeling werd ingevoerd, waarbij eenige republikeinsche vormen waren behouden, doch inderdaad alle magt op het huis Medici was overgebragt. Machiavelli, wiens bekende vrijheidlievende gevoelens argwaan inboe-
{==86==} {>>pagina-aanduiding<<}
zemden, deelde in den val van het bestuur. Hij werd uit zijne betrekking ontslagen, uit de hoofdstad verbannen en binnen het gebied der republiek geïnterneerd. Doch daarbij bleef het niet. Voor een despotisch gouvernement is het altijd van belang vermeende zamenzweringen te ontdekken, om zich onder een geschikt voorwendsel van gehate tegenstanders te ontslaan. Zoo ging het ook te Florence. Men beweerde het bestaan eener zamenzwering tegen het nieuwe bewind en beschuldigde onder vele anderen ook Machiavelli van medepligtigheid. Hij werd in den kerker geworpen en moest de solteringen der pijnbank ondergaan, doch niets was in staat hem het stilzwijgen te doen verbreken. Trouwens bestond het eenige misdrijf dat de zaamgezworenen hadden begaan en waarvoor verscheidene hunner om het leven werden gebragt, waarschijnlijk in niets anders dan dat ze behoord hadden tot een republikeinsche club, waarin men zich wel eens ongunstig over de Medici had uitgelaten. Wie weet evenwel wat het lot ook van Machiavelli zou geweest zijn, indien niet juist op dat tijdstip een der gebroeders de Medici, de kardinaal Johan, onder den naam van Leo X op den pauselijken stoel was verheven. Deze, den aanvang zijner regering door eene daad van toegevendheid willende kenmerken, liet vele gevangenen, waaronder ook Machiavelli ontslaan. Echter werd hij nog voor een jaar uit Florence verbannen en bleef hij uit zijne betrekking ontslagen. Toen trok hij zich van de wereld terug en vestigde zich op een klein landgoed te San Casciano. Zwaar moest deze rust bovenal aan een man vallen, die zich steeds met voorliefde in het praktische leven had bewogen; diep moest het hem grieven, een ander benoemd te zien in eene plaats, die hij zelf vroeger met den meesten ijver had bekleed. Was
dit dan de belooning voor alles wat hij voor Florence gedaan had, dat men hem tot werkeloosheid doemde en hem niet eens in staat stelde om in het onderhoud van zich en de zijnen naar behooren te voorzien? Had hij daarom een groot deel van zijn vermogen in de dienst der republiek opgeofferd? Geen wonder voorzeker, dat de ondankbaarheid van zijn vaderland hem die bittere menschenverachting inboezemde, welke hij in zijne werken heeft uitgesproken. Geen wonder, dat ook hij in zijne ballingschap de waarheid moest erkennen van de woorden, welke Dante aan Francesca da Rimini in den mond legt:
‘Geen grootere smart is denkbaar dan de herinnering aan vervlogen geluk in tijden van ellende.’ Maar toch, zijne geest-
{==87==} {>>pagina-aanduiding<<}
kracht begaf hem niet, en in dezen tijd der beproeving heeft hij getoond, dat de les, die hij in een zijner geschriften geeft, in zijn mond geen ijdele phrase is geweest: ‘Als het ongeluk u overvalt (en dagelijks wordt gij er door bedreigd) beschouw het als een bitter geneesmiddel, dat men in eens doorzwelgt. Dwaas is hij, die het in den mond houdt, om het te proeven.’
Hij zocht en vond thans troost in de beoefening der letteren, en de wijze waarop hij in een zijner brieven aan een vriend zijn leven op het land beschrijft, is een wijsgeer der oudheid waardig. De deftige staatssecretaris van Florence bragt zijne morgens door met wandelingen in den omtrek, of ook wel met de lijstervangst, afgewisseld door de lectuur van Dante, Petrarca of een ander geliefd dichter. In eene gewone boerendragt gekleed, trad hij dan meermalen de eenvoudige dorpsherberg binnen en mengde zich in het gesprek der landlieden, ja nam zelfs levendig deel aan hunne spelen en twisten. De diplomaat kon ook thans zijne zucht, om het menschelijk karakter te bestudeeren, niet vaarwel zeggen. ‘Wanneer echter de avond aanbreekt’ - zoo schrijft hij in den gemelden brief - ‘keer ik naar mijne woning terug en treed mijn studeervertrek binnen. Vóóraf leg ik mijn lomp boerengewaad af en kleed mij in het kostuum mijner vroegere betrekking. Aldus op een behoorlijke wijze uitgedoscht, treed ik in de hoven der mannen van den ouden tijd. Ik word door hen met de meeste voorkomendheid ontvangen, en spijs mij weder met dat voedsel, 't welk alleen voor mij geschikt is en waarvoor ik geboren ben. Zonder schroom onderhoud ik mij met deze vrienden, en vraag hun rekenschap van hunne daden. Gedurende vier uren ondervind ik geen oogenblik van verveling; alle smart is vergeten, de armoede jaagt mij geene vrees meer aan, en de dood is mij niet langer een voorwerp van verschrikking.’
Het was vooral de lectuur van Livius, Tacitus en Sallustius waarmede hij zich bezig hield, en, voorbereid door deze studie der ouden en met hun geest doorvoed, begon hij zelf het resultaat zijner overpeinzingen aan het papier toe te vertrouwen. Aan deze gedwongen afzondering is het nageslacht de voornaamste werken verschuldigd, die Machiavelli's naam hebben vereeuwigd. Het was toen, dat hij zijn Vorst, zijne verhandelingen over de eerste tien boeken van Livius (Discorsi), zijne geschiedenis van Florence en zijn werk over de krijgsknnst

{==88==} {>>pagina-aanduiding<<}
schreef. Over de beide eerste werken, waarin zijne politieke zienswijze het meest uitkomt, zullen wij straks nader spreken. Het is echter hier de plaats om met weinige woorden zijne verdiensten als schrijver in 't algemeen te herdenken. In zijne geschiedenis van Florence heeft Machiavelli een meesterstuk van historiographie geleverd, zoodat een Gervinus in onzen tijd niet geaarzeld heeft hem onder de zeer weinigen te rangschikken, welke getoond hebben een helder begrip van de taak des geschiedschrijvers te bezitten. Doch ook het gebied der comedie, (om van andere verspreide stukken niet te gewagen), werd met uitstekend gevolg door hem betreden en Macaulay zegt voorzeker niet te veel, wanneer hij Machiavelli's blijspel Mandragola verre boven de beste van Goldoni en slechts even onder de beste van Molière stelt. Over het geheel onderscheiden zich zijne werken door een meesterschap over den vorm. Weinige schrijvers hebben zulk eene eenvoudigheid en helderheid van voorstelling, zulk eene vermijding van alle valsche en overtollige sieraden, zulk eene beknoptheid en juistheid van uitdrukking weten te bereiken. Te vergeefs zoekt men bij anderen die kracht van bewijsvoering, waardoor Machiavelli uitmunt. Groot is in alle opzigteu de afstand, welke hem van de latere Italiaansche proza-schrijvers scheidt. Zijn bij deze weelderigheid en breedsprakigheid veelal middelen om oppervlakkigheid te bedekken bij Machiavelli vindt ge die soberheid en kracht, welke den meester keumerken. In de letterkunde van zijn vaderland bekleedt zonder twijfel Machiavelli's proza eene eerste plaats. En zoo het gezegde, ‘de stijl is de mensch,’ waarheid bevat, dan toonen ons Machiavelli's geschriften een kalmen moed, een groote volharding, een ongekunstelden eenvoud, een mannelijk karakter in den waren zin van het woord.
Doch werpen wij nog een blik op Machiavelli's verderen levensloop. Een praktische geest als de zijne, kon zich niet aan deze afzondering van het staatstooneel gewennen. Zij bleef hem eene voortdurende kwelling, zoodat hij herhaaldelijk pogingen aanwendde, om weder eene staatsbetrekking te verkrijgen, zij het ook onder het huis Medici. Zijn Vorst is zelfs waarschijnlijk met dat oogmerk opgedragen aan Lorenzo de Medici. Men moge hierin een bewijs van zwakheid zien, zij wordt verklaarbaar, wanneer men het doel in aanmerking neemt, waarvoor hij dit werk schreef. Dat hij zich echter tot laagheden zou vernederd hebben, om zijne

{==89==} {>>pagina-aanduiding<<}
eerzucht te bevredigen, is stellig onjuist. Het tegendeel blijkt veeleer uit het volgende. Na den dood van Lorenzo, riep paus Leo X, toen het hoofd der Medici, op aanraden van den gezant Vettori, een boezemvriend van Machiavelli, het gevoelen van den laatsten in over de keuze van den regeringsvorm, die Florence het best zou passen. Geen schooner gelegenheid kon zich aan Machiavelli hebben aangeboden, om den magtigen kerkvoogd te vleien en hem te betoogen, dat het absolutisme der Medici de levensvoorwaarde van Florence was. Doch Machiavelli wierp die gedachte verre van zich. Onbewimpeld verklaarde hij zich in eene merkwaardige verhandeling voor den republikeinschen regeringsvorm. Hij schroomt niet aan Leo X harde waarheden te zeggen: hij verzekert hem, dat de Florentijnen steeds een opgedrongen meester zullen haten, dat zij vrijheid verlangen om zelf hun hoofd te kiezen, en hij eindigt met deze merkwaardige woorden: ‘de grootste eerbewijzen, waarnaar de menschen kunnen streven zijn die, welke hun vrijwillig door hun vaderland worden toegekend en het edelste, dat men op aarde kan verrigten, bestaat in de diensten, welke men aan zijn vaderland bewijst.’ De paus volgde Machiavelli's raad niet op, maar diens mannelijke taal had niettemin indruk op hem gemaakt en hem ondanks zich zelven achting voor den schrijver ingeboezemd. Hij beval hem bij de Medici aan, die voortgingen Florence te regeren, met dat gevolg, dat Machiavelli in 1521 weder in eene staatsbetrekking werd geplaatst, die echter van meer ondergeschikten aard dan zijne vroegere was. Hij werd evenwel ook nu nog met eenige diplomatische zendingen belast, en trachtte, doch te vergeefs, Florence voor de verwoestende invallen der vreemdelingen te behoeden. Kort voor zijn dood beleefde hij nog de verdrijving van 't geslacht Medici, die echter in 1531, door vreemde wapenen gesteund, en thans voor goed, in Florence terugkeerden. Maar zijne kracht was gebroken, hij was niet meer dezelfde als
voorheen; talrijk waren zijne vijanden en het is niet onwaarschijnlijk, dat onrust en verdriet, vooral opgewekt door de gedachte, dat zijn geliefd Italië eene donkere toekomst te gemoet ging, zijn leven hebben verkort. Bij zijn dood (22 Junij 1527) liet hij zijne vijf kinderen in behoeftige omstandigheden achter. Wat ook zijne vijanden op hem mogten aanmerken, rijk was hij in de dienst der republiek niet geworden.
Na dit vlugtig doch getrouw overzigt van Machiavelli's leven

{==90==} {>>pagina-aanduiding<<}
durven wij vragen: is de onderstelling gewaagd dat reeds daaruit de oppervlakkigheid zijner bestrijders blijkt? Dit is niet de loopbaan van een laaghartig vleier, van een genie die zijne gaven misbruikt heeft om zijn vaderland aan een dwingeland in handen te spelen. Op dit leven staat de stempel van onbaatzuchtige vaderlandsliefde gedrukt en had men nimmer van Machiavelli's geschriften gehoord, voorzeker een ieder zou zonder aarzeling hem met Rousseau ‘un honnête homme et un bon citoyen’ noemen. Toch zijn met dit leven niet in tweestrijd de stellingen die hij heeft verkondigd, en hoe afschuwelijk ons vele daarvan heden ten dage toeschijnen, zij zijn niet onverklaarbaar, wanneer men bij de beoordeeling zich slechts de les van Spinoza herinnert: ‘niet bewonderen, niet berispen, maar begrijpen.’
De politieke grondbeginselen van Machiavelli, vindt men ontwikkeld in zijn werk over den Vorst (il Principe) en in dat hetwelk getiteld is Discorsi sopra la prima Deca di Tito Livio, wier hoofdinhoud wij kortelijk zullen aanstippen.
Machiavelli's Vorst, gelijktijdig met of iets na de Discorsi vervaardigd, verdient wat vorm en wijze van zamenstelling betreft boven deze laatste de voorkeur. Het werk is slechts klein maar van een ongemeen rijken, gedrongen inhoud. In 26 hoofdstukken verdeeld, bevat het inderdaad drie hoofddeelen, die echter niets minder dan gescheiden zijn. In het eerste wordt aangetoond, hoe men de monarchale magt (il principato) verkrijgt en hoe een monarchale staat moet bestuurd worden; in het tweede, hoe een dergelijke regeringsvorm kan worden aangevallen en verdedigd; in het derde, welke de hoedanigheden zijn op wier verkrijging de vorsten zich behooren toe te leggen en welke zij moeten vermijden.
Men vindt verder zeven soorten van het eenhoofdig gezag in dit werk behandeld: 1o. de erfelijke monarchie; 2o. de zoogenaamd gemengde, wanneer een erfelijk vorst tevens andere landen onder zijn gebied heeft gebragt; 3o. de monarchie, die door het genie wordt geschapen; 4o. die welke haar oorsprong aan de misdaad verschuldigd is; 5o. die welke door de fortuin en vreemde wapenen is verkregen; 6o. die waartoe men door het vertrouwen zijner medeburgers wordt verheven; 7o. de kerkelijke monarehie. Deze verdeeling mag eenigzins zonderling en weinig wetenschappelijk genoemd worden; men bedenke echter dat het geenszins in Machiavelli's bodoeling lag een geleerd systeem te leveren, doch

{==91==} {>>pagina-aanduiding<<}
dat hij, als practicus, bij alle zijne beschouwingen uitgaat van feiten, die hij én in de geschiedenis der oudheid én in zijn eigen tijd had waargenomen, zoodat hij dan ook al de bovengenoemde soorten met voorbeelden toelicht. De erfelijke of legitieme monarchiën komen in deze opsomming alleen ter wille der volledigheid voor. Machiavelli maakt er zich spoedig af omdat, zoo als hij zegt, zonder buitengewone en onvoorziene omstandigheden het bestuur van dergelijke staten zeer gemakkelijk is, en op de traditie steunende, als 't ware van zelf gaat, zoo men slechts zorg draagt langzamerhand noodige verbeteringen tot stand te brengen. Eveneens is hij zeer kort in het bespreken van de kerkelijke alleenheerschappij, m.a.w. van den pauselijken stoel. Met bittere ironie stelt hij die ter zijde. ‘Deze’ zegt hij ‘houden zich uitsluitend staande door de magt der godsdienstige instellingen; welke hoedanigheden hunne vorsten bezitten, op welke wijze zij leven en handelen, dat alles komt er niet op aan; zij hebben staten en behoeven ze niet te verdedigen, onderdanen en behoeven ze niet te besturen; en de staten, hoewel onverdedigd, worden hun niet ontnomen en de onderdanen, hoewel ze eigenlijk niet geregeerd worden, denken er niet aan zich aan hun gezag te onttrekken. Alleen deze staten dus zijn veilig en gelukkig. Maar daar zij door hooger beleid zijn ontstaan, dat door het menschelijk verstand niet kan worden begrepen, zal ik er niet verder over spreken. Immers daar zij door God zelven zijn opgerigt en gehandhaafd, zou het verwaand en vermetel zijn indien een gewoon mensch er eeu oordeel over uitbragt.’ -
Louter sarcasme is deze redenering, vooral wanneer men haar vergelijkt met andere plaatsen ook in de Discorsi, waaruit blijkt hoe ongunstig Machiavelli inderdaad over de pauselijke heerschappij dacht en waarop wij straks nader zullen terugkomen. Hoe dit zij, indien men de erfelijke en kerkelijke monarchiën uitzondert, hebben al de overige soorten betrekking op eene nieuw verkregen monarchie, die in een vroegeren toestand eene plotselinge verandering veroorzaakt. Machiavelli houdt zich verder bijna uitsluitend bezig met eene door dapperheid, list, misdaad of vreemde wapenen veroverde heerschappij, of, zoo als hij 't meestal noemt, met een nieuwen vorst (principe nuovo) dien wij thans usurpateur of wel, in den zin dien de oude Grieken aan dat woord hechtten, tyran zouden noemen. Bij de voornaamste lessen die Machiavelli aan zijn Vorst geeft, heeft hij steeds zulk

{==92==} {>>pagina-aanduiding<<}
een usurpateur op het oog, en het is van veel belang zich dit te herinneren, daar het, in verband met zijn overige geschriften, den sleutel tot het regt verstaan van dit geheimzinnig werk geeft.
Nu is het niet te ontkennen, dat Machiavelli's raadgevingen aan zijn Vorst ons zedelijk gevoel en ons regtsbewustzijn op de geweldigste wijze schokken. Het is waar, dat het algemeen welzijn van het volk, dat door den Vorst bestuurd wordt, zeer op den voorgrond staat. Machiavelli's Vorst mergelt zijne onderdanen niet uit: integendeel, alle zijne pogingen moeten strekken om den bloei van het land te bevorderen. Doch om zijn gezag naar binnen en naar buiten te doen ontzien, wordt ook voor geene middelen teruggedeinsd. Maar al te dikwijls worden de laatste door het doel geheiligd. Met de grootste koelbloedigheid en een onverbiddelijke logica, beschrijft de secretaris van Florence alles wat zijn Vorst met doen en nalaten. Alle menschelijke zwakheden en ondengden worden met een scherp ontleedmes aan den dag gebragt; duidelijk wordt u aangetoond, op welke wijze gij ze het best ten uwen voordeele kunt aanwenden. Alles wordt toegelicht met historische voorbeelden. Ieder held heeft bestaan, elk geneesmiddel reeds gediend. Bittere hoon en menschenverachting spreken uit de bladzijden van dit zonderling boek, dat men niet ten onregte eene satyre op het menschelijk geslacht heeft genoemd. Machiavelli wil u leeren hoe de wereld is; hij wil u de resultaten zijner rijke ervaring mededeelen, en deze zijn niet vleiend voor den mensch. Geene misdaad wordt ontzien, wanneer zij maar gevorderd wordt om de krachtige heerschappij van den Vorst te verzekeren. Hebben zij tevens de strekking, om in het eind het welzijn van het volk te verhoogen, dan worden zij toch spoedig vergeten. Is er b.v. sprake van de verovering van een vreemd land, Machiavelli geeft zijn Vorst kalm den raad vooral zorg te dragen, dat het geheele vorstelijk geslacht, dat tot nu toe aldaar geregeerd heeft, met wortel en tak worde uitgeroeid. Geene halve maatregelen vallen in zijn smaak. Hij is de man van handelen; besluiteloosheid leidt tot verderf. ‘Hoed u’, zegt hij, ‘om iemand zonder noodzaak te
beleedigen, maar wanneer gij het moet doen, neem dan uwe maatregelen zóó, dat hij zich nimmer kan wreken. Men moct de menschen vleien of ze verpletteren; kleine beleedigingen zijn de gevaarlijkste; is het noodig, tref dan zóó, dat alle wraak onmogelijk is.’ Om dezelfde redenen moet, zoo-
{==93==} {>>pagina-aanduiding<<}
als hij elders zegt, ‘een vorst nimmer zonder noodzaak wreed zijn. Moet het echter geschieden, hij drage dan zorg, dat alle wreedheden zooveel mogelijk te gelijk plaats hebben, dan verbitteren zij het minst: Ontneem iemand liever het leven dan zijne goederen, want de menschen vergeten veel spoediger den dood van hun vader, dan het verlies van hunne bezittingen. Wilt gij daarentegen weldaden bewijzen, doe het dan niet op eens, maar van tijd tot tijd; zóó wordt er de aandacht meer op gevestigd en van kleine zaken dikwijls groote ophef gemaakt.’ - Veel aanstoot heeft ook gegeven het hoofdstuk uit den Vorst, dat het karakteristieke opschrift draagt, ‘in hoeverre de vorsten hun woord moeten houden.’ Hij begint aldus: ‘iedereen ziet in hoe loffelijk het in een vorst is, getrouw aan zijn gegeven woord te blijven en met opregtheid te handelen. Niettemin leert de ondervinding, dat juist die vorsten groote zaken tot stand hebben gebragt, die weinig aan hun woord hebben gehecht en listig het menschelijk verstand om den tuin hebben weten te leiden. Deze zijn in 't eind de anderen voorbij gestreefd, die in opregtheid hun steun zochten.’ Hij gaat dan voort te betoogen dat men de wereld moet nemen zooals zij is, en dat juist daarom een vorst dikwijls genoodzaakt zal zijn, zijn woord te breken. Onder de menschen zijn velen aan wilde dieren gelijk en het is geoorloofd hen met alle middclen te bestrijden. Een wijs vorst moet zich daarnaar weten te regelen. Hij behoort niet alleen de eigenschappen van den leeuw, maar ook die van den vos in zich te vereenigen opdat hij zoowel met moed
wete te strijden, als list wete aan te wenden om de strikken die hem gespannen worden te ontgaan. Er zijn daarenboven voor een vorst middelen genoeg, om aan de schending van zijn woord een wettelijke kleur te geven.’
Opmerking verdient het dan verder, dat Machiavelli als voorbeeld van een vorst die op deze wijze gehandeld heeft, paus Alexander VIaan haalt, die, naar hij zegt, nooit iets anders gedaan heeft dan de menschen te bedriegen en wiens listen hem alle zijn gelukt. In het algemeen zou men de lessen aan Machiavelli's Vorst gegeven, aldus kunnen zamenvatten: ‘Houd u bij het goede zoolang gij kunt, doch weet ook het kwade ten uitvoer te brengen als de nood het vereischt; want het is althans voor een nieuw vorst onmogelijk altijd even deugdzaam te handelen; het staatsbelang verpligt hem dikwijls, de lessen van deugd en gods-
{==94==} {>>pagina-aanduiding<<}
vrucht buiten rekening te laten; en heeft hij slechts den takt dit behendig te doen, dan nemen zijne onderdanen het hem ook niet kwalijk. Want het gemeen (het vulgus) let steeds op den uiterlijken schijn, en, wel beschouwd, bestaat de wereld uit niets anders dan uit gemeen.’
Met deze proeven van de beruchte beginselen in den Principe nedergeschreven, vormen andere regelen van hetzelfde werk een zonderling contrast, die men veeleer in den mond van een Turgot of eenig ander gemoedelijk staatsman zou verwachten, b.v. ‘een wijs vorst behoort zich zoo te gedragen, dat, op welken tijd en op welke wijze ook de staat zijne burgers noodig heeft, deze bereid zijn hem met ijver en trouw te dienen. Het is volstrekt noodzakelijk dat een vorst de vriendschap van zijn volk bezit, anders ontbreekt hem alle toevlugt in tegenspoed. Geen betere vesting dan de liefde van een volk. Het goede te doen is even aangenaam als het goede te ontvangen;’ en dergelijke.
Het tweede genoemde werk: de Discorsi, is grooter in omvang dan de Vorst en in drie boeken verdeeld, waarvan het eerste de inwendige, het tweede de uitwendige politiek zou bevatten, terwijl het derde moest handelen over de omwentelingen, die in de staten kunnen plaats hebben. Deze verdeeling is echter niets minder dan naauwkeurig volgehouden, daar de drie punten van behandeling, zooals trouwens in den aard der zaak ligt, door hun onderling verband telkens te zamen vallen. Uit deze opgave blijkt tevens dat het werk, hoewel in naam over de eerste Decade van Livius handelende, inderdaad weinig met de romeinsche geschiedenis te maken heeft. De schrijver bedient zich van de door Livius gedane mededeelingen slechts als tekst, om naar aanleiding daarvan in algemeene beschouwingen over politiek te treden. Van daar is er iets waars in de opmerking van Macaulay, dat Machiavelli even goed de Vulgata of het Decamerone tot leiddraad had kunnen nemen. Het nageslacht heeft zich echter daarover niet te beklagen. Want men heeft nu, in plaats van een vertoog over oude Romeinsche mythen, dat thans zekerlijk zijne waarde zou verloren hebben, een werk ontvangen dat én om de praktische philosophie die er in doorstraalt, én om den blik dien het ons op Machiavelli's politieke gezindheid laat werpen, steeds van het hoogste belang zal blijven. De Discorsi leveren de beste bijdrage

{==95==} {>>pagina-aanduiding<<}
tot de kennis van Machiavelli, en juist omdat men zieh gewoonlijk te weinig met dit werk en te uitsluitend met den Vorst heeft bezig gehouden, heeft men het noodzakelijk verband tusschen beiden en het licht, dat daardoor over Machiavelli's karakter wordt verspreid, over het hoofd gezien. Heeft het in den Vorst den schijn alsof Machiavelli in de tyrannie den besten regeringsvorm zag, in de Discorsi doet hij zich als een onbewimpeld voorstander van de republiek kennen. Wel spreekt hij ook telkens over den monarchalen regeringsvorm, maar deze is volgens hem alleen geschikt voor die volken, welke ontaard, onderling verdeeld of nog weinig ontwikkeld zijn; bij welke de publieke geest is verloren gegaan of nog niet is ontwaakt, die het egoïsme of het belang eener kaste boven de liefde tot het vaderland stellen. In de republiek daarentegen ziet hij den regeringsvorm voor volken, die door hunne ontwikkeling, hunne deugden en hun patriotisme zich der vrijheid waardig hebben gemaakt en bekwaam zijn geworden zich zelven te besturen. Een goed monarch kan op zijn standpunt veel nut doen, maar een tyran, een vorst die zieh door misdaad en geweld van de regering meester maakt, is een verachtelijk wezen. Machiavelli toont dit aan in een hoofdstuk dat het opschrift heeft: ‘Zoo prijzenswaardig de grondleggers eener republiek of van een wettig koningschap zijn, zoo berispelijk zijn de stichters eener tyrannen-heerschappij.’ In de Discorsi wordt dan ook alles voorgeschreven, wat de republieken in acht hebben te nemen, om zich tegen een overweldiger te beveiligen. De Discorsi beschrijven de opkomst en de ontwikkeling van een vrij, eerzuchtig volk. Het geheele werk ademt die groote voorliefde voor de republikeinsche vrijheden en die toewijding aan zijn vaderland, welke Machiavelli in alle zijne daden aan den dag heeft gelegd. De beruchtc beginselen van den Vorst worden niet in die mate
in de Discorsi aangetroffen. Van raadgevingen aan een tyran kan daarin dan ook geen sprake zijn. Maar het moet tevens worden toegegeven dat ook in dit geschrift, hetwelk, evenals de Vorst, een meesterstuk van stijl en bewijsvoering mag heeten, het algemeen belang tezeer bij alle vragen op den voorgrond staat en dat ook daarin maar al te dikwijls de moraal wordt vernederd tot de gedienstige slavin van eene politiek, die het meeste belooft en het meeste geeft.
Na deze korte schets van den inhoud der twee bekendste ge-
{==96==} {>>pagina-aanduiding<<}
schriften van Machiavelli, keeren wij terug tot de vraag: ‘Hoe is deze tegenstrijdigheid te verklaren? Hoe is het mogelijk dat Machiavelli in het eene werk als verdediger der tyrannie, in het tweede als voorstander der republiek optreedt, en vele middelen, die hij in 't eerste aanprijst, in het tweede gispt? Van waar dat een man als Machiavelli, die als een onbaatzuchtig, eerlijk burger heeft geleefd en is gestorven, beginselen heeft kunnen verkondigen, die in de oogen van velen hem doen gelijk zijn aan een boozen geest?
Het antwoord op die vragen, schijnbaar moeielijk, is inderdaad niet ver te zoeken. Nimmer vergete men (tenzij men alle historische kritiek wil opgeven) dat ieder groot man een kind van zijn tijd is, en zich niet geheel kan onttrekken aan den invloed der ideeën en vooroordeelen, waarin hij is opgevoed. Zijn tijd vooruit te zijn, is een geliefkoosde uitdrukking, wanneer er van buitengewone mannen sprake is, maar eene uitdrukking, die tevens dikwijls de oppervlakkigheid aantoont van hem, die haar bezigt. Zelfs de grootste hervormers hebben onbewust den tijdgeest gediend, en, zoo zich al voor 't oogenblik eene meerderheid tegen hen verzette, toch waren zij slechts de tolken van meeningén, die, tot dusverre gedeeltelijk zelfs onbewust, in den boezem van het volk waren opgerezen, toch bestaat hunne grootste verdienste minder in originaliteit dan in den moed en in het talent om aan schijnbaar vreemde, doch inderdaad reeds diep ingewortelde denkbeelden een zigtbaar kleed en uitvoering te verschaffen. En bij al hunne uitstekende gaven, hebben zij, juist omdat zij zich niet uit hun tijd konden losrukken, zich niet kunnen vrijwaren voor misslagen, die zamenhingen met de geheele levens- en wereldbeschouwing waarin zij waren opgegroeid, misslagen die zij waarschijnlijk thans niet meer zouden begaan. In meerdere of mindere mate is dit toepasselijk op alle groote persoonlijkheden, en hoewel wij gaarne toegeven, dat eene erkenning dezer waarheid niet leiden mag tot goedkeuring van hetgeen werkelijk blaam verdient, toch kan zonder haar geen onpartijdige beoordeeling plaats vinden; toch wordt eerst dan de wereldgeschiedenis in den waren zin van het woord een wereldgerigt, wanneer wij historische personen niet beschouwen door het bedriegelijk glas der 19e eeuw, maar in het lieht van hun tijd. Kon men alles begrijpen, men zou daarom nog niet alles behoeven te vergeven, maar men zou gematigder en juister

{==97==} {>>pagina-aanduiding<<}
in zijne uitspraken zijn, en, door alle omstandigheden in aanmerking te nemen, zich voor een ligtvaardig vonnis wachten. Het ideaal nu, waarnaar de geschiedschrijver streeft, behoort te zijn: alles te begrijpen; de drijfveeren en oorzaken van de handelingen der menschen op te sporen, ze in hun onderling verband te beschouwen en te ontwikkelen, en op die wijze de waarheid zooveel mogelijk nabij te komen. De nieuwere historische kritiek heeft deze regelen toegepast, ook bij de beoordeeling van Machiavelli en teregt ingezien, dat men zich daarbij in de eerste plaats moest afvragen: welke was de toestand van Italië, ten tijde van Machiavelli, welke de omgeving en de ideeënkring, waarin hij zich bewoog?
De toestand van Italië? Wie kan de jaarboeken van dit schoone en rijke land doorbladeren, wie zijne geschiedenis volgen tot den tegenwoordigen tijd, zonder pijnlijk te worden aangedaan door de matelooze rampen, welke in de laatste eeuwen als een stortvloed Italië hebben overstroomd? Deze natie, welke eerst thans uit haar doodslaap schijnt te ontwaken, is sedert tal van jaren de speelbal geweest van vreemde volken. Onbeschaamde indringers hebben er zich genesteld en ter bevestiging van hun onwettig gezag, elke uiting van den nationalen geest in de geboorte gesmoord. De paleizen der Medici en der Visconti zijn door het wapengekletter van ruwe horden, in 't vooruitzigt op rijken buit over de Alpen gelokt, ontwijd geworden. Venezia la bella, eens de koningin der zee, is trapsgewijze aan de diepste vernederingen onderworpen. Napels is onder eene vreemde dynastie tot het diepste peil van politieke demoralisatie afgedaald. Rome heeft in schijn zijne onafhankelijkheid weten te bewaren, maar de rust die daar heerschte was erger dan de dood; het wereldlijk gezag van den paus was ook toen even als nu de vloek van Italië. Eene aaneenschakeling van gruwelen en rampen vormt de geschiedenis van dit ongelukkig land gedurende de laatste eeuwen. Het was alsof Italië hare schoonheid ten vloek was geworden. Wel mogt een harer dichters, Filicaja in het laatst der 17e eeuw in een roerende ode zijn vaderland toeroepen: ‘Italië! o Italië! waarom moest gij van het noodlot de rampzalige gave der schoonheid ontvangen?....Ach! waart gij slechts minder schoon of kondt gij slechts grooter kraeht ten toon spreiden, dan zouden zij u meer duchten, die in schijn van verlangen branden, om zich in de stralen uwer schoonheid te koesteren, maar die u

{==98==} {>>pagina-aanduiding<<}
inderdaad een doodelijken haat toedragen. Dan zou ik geen heirlegers van gewapenden over de Alpen naar beneden zien dalen; dan zouden de golven der Po niet met het bloed der Gallische cohorten vermengd zijn; dan zou ik u niet, met vreemde wapenen omgord en door den arm der vreemdelingen beschut, ten strijde zien trekken, gedoemd om steeds slavin te zijn, 't zij gij zegevierend, 't zij overwonnen uit den strijd terugkeert.’
Ten tijde van Machiavelli was die onderwerping van Italië aan den vreemdeling nog niet voltooid. Maar het kon den aandachtigen opmerker niet ontgaan, dat een sombere toekomst voor zijn vaderland was weggelegd. De voorteekenen van den naderenden storm waren zigtbaar. Italië's toestand was door en door bedorven, en niet het minst door eigen schuld werd het met het verlies zijner eens zoo geprezen vrijheid bedreigd.
Reeds sedert langen tijd had de kanker der partijzucht aan Italië's inwendig leven geknaagd. Gedurende de middeleeuwen waren in het Noorden van dit land een aantal magtige republieken verrezen. Doch wederzijdsche naijver en tweedragt in eigeu boezem hadden veel edel bloed onnut doen verspillen, vrijheid en onafhankelijkheid niet genoeg doen waarderen en hetgeen eens bloeiend en magtig was, ontzenuwd en verzwakt. Wie kan aan het Italië der middeleeuwen denken zonder voor zijn geest die noodlottige, hardnekkige worsteling tusschen Guelfen en Gibellijnen te zien oprijzen, zonder zich die onafzienbare rij van veeten te herinneren, die onophoudelijk tot tooneelen van bloed en geweld aanleiding gaven? Zóó was het reeds gegaan in de dagen van Petrarca; zóó nog vroeger ten tijde van Dante. Beiden hadden met het intuitie-vermogen, dat grooten geesten eigen is, den afgrond gepeild waarin hunne natie dreigde ten onder te gaan. De zanger van Vaucluse, die in zijn vaderland geen minder voorwerp van aanbidding zag dan in zijne Madonna Laura, had reeds meer dan eene eeuw te voren weemoedige klagten geuit over de zonden van zijn volk en de lier, die in zoetvloeiende sonnetten de schoonheid zijner geliefde had verheerlijkt, menigmalen een somberder toon doen aanslaan, wanneer hij in de stille afzondering aan de verdeeldheid dacht, die Italië teisterde. Florence, het rijke Florence, het Athene van Italië, had ook in dit opzigt eene zware schuld op zich geladen. Niet onbillijk voorzeker waren de scherpe verwijten, die reeds de dichter der Divina Commedia (ook hij door zijn ondankbaar vaderland met ballingschap

{==99==} {>>pagina-aanduiding<<}
beloond) tot haar had gerigt. In bittere woorden had hij hare rustelooze ijdelheid en tweedragt gegispt: ‘O mijn Florence’ - had hij uitgeroepen - ‘wel moogt gij tevreden zijn, dat de inwondige onlusten van Italië u niet aandoen, want uwe burgers handelen immers altijd verstandig en zoo al anderen de regtvaardigheid in hun hart dragen, gij draagt ze steeds op de lippen. Wat beduiden, met u vergeleken, Athene en Lacedemon? Hunne instellingen staan in wijsheid bij de uwe verre ten achter. Wat zijn ze bij u, die zoovele vernuftige bepalingen uitdenkt, dat, hetgeen door u in October is verordend, tegen de helft van November reeds is vergeten? Hoe dikwijls hebt gij niet, zoover uw geheugen reikt, uwe wetten, ambten en zeden veranderd en uw magistraat vernieuwd? En indien gij nog niet geheel verblind zijt, zult gij u zelve gelijk vindeu aan eene lijderes, die op hare sponde geen rust kan verkrijgen en zich onophoudelijk heen en weder wentelt, in den waan dat zij daardoor hare smarten zal verzachten.’
En diezelfde dichter, wiens blik zoo juist wist te treffen, had reeds in zijn tijd Italië vergeleken met een schip dat zonder stuurman in een hevigen storm op den oceaan rondzwalkt, en met eene diepgezonkene vrouw, die hare schoonheid voor den meestbiedende veil heeft.
Het was er sedert de dagen van Dante en Petrarca niet op verbeterd. Wel heerschte er over 't algemeen in Italië eene groote materiëele welvaart. Wel herinnert, vooral met betrekking tot Florence, de eeuw van Lorenzo il Magnifico aan de eeuw van Perioles te Athene, en heeft Machiavelli zelf in zijne geschiedenis van Florence op kernachtige wijze den bloei zijner vaderstad geschetst. Maar, zooals Macaulay juist opmerkt, het was een ontijdige rijpheid, die een spoedig invallenden onderdom liet verwachten. Alle ondeugden eener kunstmatig opgewekte verfijnde beschaving vielen Italië ruimschoots ten deel. Het volk dat uiterlijke welvaart ten koste zijner vrijheid koopt, heeft zich steeds over dien koop te beklagen gehad. Zóó ging het met Florence, zóó met geheel Italië. Florence had zijne oude vrijheden onder het bestuur der Medici moeten opofferen; ook in de meeste andere Italiaansche steden had zich een dergelijk verschijnsel opgedaan. Patricische familiën hadden zich, hoewel in schijn de republikeinsche vormen bewarende, inderdaad tot absolute heerschers verheven. Een heirleger van kleine tyrannen had zich

{==100==} {>>pagina-aanduiding<<}
van Italië meester gemaakt. Eeuwigdurende twisten, door de grootste wreedheden vergezeld, hielden het verdeeld. Het vroeger krachtige volk was verwijfd en ontzennwd geworden. Op de krijgskunst legde men zich niet meer toe. De oorlogen werden meestal gevoerd door vreemde hulptroepen, wier aanvoerders (condottieri) dikwijls van de gelegenheid gebruik maakten om zich zelven aan het roer te brengen, zooals b.v. de Sforza's te Milaan deden. En zoo verregaande was de demoralisatie van dien tijd, dat men er zich thans moeielijk een juist denkbeeld van kan vormen. De stem der zedelijkheid en der godsdienst had alle gezag verloren. En hoe kon het ook anders, wanneer men zag dat de plaatsbekleeder van Christus op aarde, het hoofd der kerk, allen in zedeloosheid en misdaad voorging; dat zelfs de gewijde hostie in de handen van den Heiligen Vader het middel werd, om zich door snelwerkend vergift van een vijand te ontdoen, en dat een Alexander VI zich niet ontzag om het vaticaan in een tooneel van bacchanaliën te herscheppen, waarbij die van de Régence van later dagen in Frankrijk, kinderspel kunnen geacht worden? Te vergeefs was in de laatste jaren der 15de eeuw nog een waarschuwend profeet in Florence opgestaan, die de ontaarding van kerk en staat in krachtige taal had gebrandmerkt. Savonarola had Italië met het lot van Babylon en Nineve bedreigd. ‘O Italië! o Rome!’ - aldus had hij gesproken - ‘de Heer zal u overleveren in de handen van een vreemd volk, dat uw naam onder de volkeren der aarde zal uitwisschen. Ziet, de barbaren zullen komen als uitgehongerde leeuwen. Dan zal de dood zoovele offers eischen, dat de doodgravers door de straten zullen roepen: “wie heeft er dooden?” En dan zal de een het lijk van zijn vader, de ander dat van zijn zoon brengen. O Rome! o Venetië! o Milaan! doet boete, doet boete eer het te laat is!’
Maar de hervormingsplannen van Savonarola, dic van de godsdienst heil voor Italië had verwacht, waren op den brandstapel, waarop hij den adem uitblies, in rook vervlogen, en de vervulling der profecy stond voor de deur. Nimmer was eene natie meer verdeeld geweest, nimmer had zich eene zoo rijke prooi aan de begeerige blikken van vreemde overheerschers aangeboden. En zij lieten niet op zich wachten. Met de komst van Karel VIII van Frankrijk in 1494, vangt eene reeks van verwoestende invallen der vreemdelingen in Italië aan. Sedert dien tijd was dit ongelukkig land aan de barbaren overgeleverd.

{==101==} {>>pagina-aanduiding<<}
Partijtrekkende van de onderlinge verdeeldheid, maakten de Europesche vorsten van dien tijd Italië tot een strijdperk hunner jalouzie en heerschzucht. Men herinnere zich slechts den strijd, door Karel VIII en Lodewijk XII van Frankrijk, met Ferdinand den Catholijke van Spanje, over het bezit van Napels gevoerd, een strijd, die alleen een einde nam, om door de nog gruwelijker oorlogen tusschen Frans I en Karel V te worden opgevolgd. Overal heerschte jammer en ellende. Het schoone Italië dreigde geheel aan vreemde willekeur te zullen worden prijs gegeven. Zedclijk dood en van alle kracht beroofd, scheen het onmagtig zich te verdedigen. En Edgar Quinet heeft in weinige woorden dien toestand getrouw terug gegeven, toen hij zeide: ‘C'est la beauté implacable de la mort qui pèse sur l'Italie de Machiavel.’
Was het te verwonderen dat de weldenkenden van die tijden met diepe smart op die schipbreuk van alles wat eene natie dierbaar en heilig behoort te zijn, nederzagen? En kon het anders, dan dat een buitengewone geest als Machiavelli, daardoor bijzonder werd getroffen? Van zijne jeugd af met staatszaken bekend zijnde, steeds geleefd hebbende in eene uitsluitend politieke atmospheer, was hij meer dan iemand in staat den afgrond te peilen, op welks rand Italië zich bevond. Geen beter bewijs voor zijn genie, dan zijn helder inzigt in den toestand van zijn vaderland. Met rusteloozen ijver had hij getracht, dat vaderland voor den dreigenden storm te beveiligen. Zijne waarschuwende stem had er zijne landgenooten op gewezen, hoe de verwaarloozing van alle wapenoefening den vroegeren moed in lafhartigheid en verwijfdheid had doen ontaarden, en in de ure des gevaars het land aan de genade des veroveraars zou prijs geven. Hij had gedurende den tijd, dat zijne diplomatische bezigheden hem niet naar elders riepen, beproefd om eene nationale militie onder de burgers van Florence op te rigten, die zich in de wapenen zoude oefenen. Maar de tijd die hem daarvoor werd gegeven was te kort, en de terugkeer der Medici in 1512 verijdelde de voortzetting van het plan. Ook in zijne ballingschap bleef het echter een zijner lievelingsdenkbeelden uitmaken, en hieraan is zijn werk: ‘Verhandelingen over de krijgskunst’, zijn oorsprong verschuldigd: een meesterstuk van het genie, dat zonder met een onderwerp praktisch bekend te zijn, zich niettemin terstond op de hoogte der zaken weet te

{==102==} {>>pagina-aanduiding<<}
plaatsen, en de gebreken weet aan te wijzen, die zelfs aan deskundigen ontgaan. Zoo had o.a. Machiavelli onmiddelijk ontdekt, wat de Italiaansche veldheeren van zijn tijd niet schenen in te zien, dat de zwaar geharnaste cavalerie, waarvan men zich toen bediende, in het open veld onbruikbaar was, en daarom niet bestand tegen de keurbenden der Zwitsersche en Spaansche infanterie, die reeds zoovele veldslagen had beslist. En al had Machiavelli ook niets anders geschreven, dit werk alleen zou hem den naam van een groot denker hebben verzekerd.
Nationale legers! ziedaar een der middelen, welke Machiavelli aan Italië meende te moeten aanprijzen. Maar zijne stem was gelijk aan die des roependen in de woestijn, en hij zelf zag het in dat er weinig vooruitzigt bestond, om daardoor alleen Italië uit zijn diep verval op te heffen. Immers, wat zouden legers baten, zoolang Italië zelf in eigen boezem verdeeld bleef? Welk voordeel zouden ze aanbrengen in een land, waar van de cene zijde de losbandigheid der democratie tot absolutisme had geleid, van de andere zijde vreemde overheerschers hunne banier hadden geplant? Neen, het allereerst moest aan Italië's verdeeldheid een einde gemaakt worden; daar moest orde komen in dien chaos, al werd zij dan ook duur gekocht; de gehate barbaren moesten worden teruggedreven; geen vreemde invloed moest meer heerschen: Italië zelf moest als één man opstaan! Maar dat doel was niet gemakkelijk te bereiken. Savonarola had het ondervonden: de stem der godsdienst had zich bij de zedelooze natie te vergeefs doen hooren, andere middelen moesten worden aangegrepen. Maar welke? Machiavelli ontveinst het zich niet, hoe bedenkelijk Italië's toestand is. Dat het volk de kracht zal hebben zich zelf te besturen, gelooft hij niet. Florence heeft den zin voor vrijheid nog wel niet geheel verloren, misschien was daar nog hervorming mogelijk, maar het overig Italië is doodelijk krank, en hij schroomt dan ook niet van Napels en Milaan te verklaren, dat zelfs de gunstigste zamenloop van omstandigheden aan deze staten thans niet meer het genot der vrijheid kan verschaffen, daar zij in al hunne deelen ontaard zijn: ‘tutte corrotte’. En niet de geringste hinderpaal was in Machiavelli's oog de kerkelijke staat. De groote Italiaan der 16e eeuw verkondigt ten opzigte van het wereldlijk gezag van den paus reeds toen geheel de denkbeelden van onzen tijd. Volgens

{==103==} {>>pagina-aanduiding<<}
Machiavelli (en deze uitspraak heeft hem waarschijnlijk de eer verschaft van later op den Index geplaatst te worden), is de pauselijke stoel de voornaamste, zoo niet de eenige oorzaak van den jammerlijken toestand waarin Italië zich bevindt. In de staten van den paus is de godsdienst het meest in minachting; hoe digter bij den paus, des te ongodsdienstiger worden de volken. En niets is meer verderfelijk dan het wereldlijk gezag, dat het hoofd der kerk bezit. Hij is niet magtig, onbekrompen en bekwaam genoeg, om zich zelven aan 't hoofd van geheel Italië te stellen. Maar van den anderen kant is hij in voortdurenden angst zijne wereldlijke heerschappij te zullen verliezen, en daarom werkt hij stelselmatig alle pogingen tegen, die door anderen, beter en bekwamer dan hij, in 't werk worden gesteld. En van daar een voortdurende bron van twist; van daar, dat vele pausen zieh niet ontzien, om den vreemdeling in den arm te nemen en de verdeeldheid aan te vuren. ‘Dat is’ - zoo besluit Machiavelli zijn uitnemend vertoog - ‘de eenige verpligting, die wij aan den pauselijken stoel hebben.’ - ‘De Zwitsers’ - voegt hij er bij - ‘zijn thans het volk dat het best zijne vroegere zeden en dapperheid heeft weten te bewaren; zij kunnen tot een model voor andere natiën strekken. Maar zoo men de proef kon nemen en den paus naar Zwitserland kon overbrengen, men zou weldra ook dit volk door oncenigheid geteisterd zien. Zelfs het beste volk ter wereld is tegen eene zoo verderfelijke inrigting niet bestand.’
Groote, bijna onoverkomelijke bezwaren stonden dus Italië's eenheid en onaf hankelijkheid in den weg. Van eene hervorming door de kerk was, zooals de ondervinding had geleerd, geen heil te wachten. Van daar die kwalijk verholen minachting welke Machiavelli, vroeger een ijverig discipel van Savonarola, voor den invloed van het christendom op het staatsleven koesterde. Alle pogingen tot hervorming waren mislukt. Toen treedt Machiavelli op. Met een bitteren glimlach ziet hij op al die mislukte plannen neder. Hij vormt zich geene schoone idealen. Hij zal de menschen en de omstandigheden nemen, zooals zij zijn. Uit de zonden zelven van het volk zal hij de middelen putten tot genezing; hij zal die karakterlooze veile natie met hare eigene wapenen bestrijden. Maar die wapenen - ze moeten in ééne krachtige hand zijn zamengevat. Daar wordt één magtig hoofd vereischt dat de bewcging weet te leiden. Zijne

{==104==} {>>pagina-aanduiding<<}
taak zal zwaar zijn. Hij zal te kampen hebben zoowel tegen buiten- als binnenlandsche vijanden. Hij moet Italië's bodem van al die kleine tyrannen zuiveren, maar hij moet tevens de vreemde indringers verdrijven, die cohorten van Duitschers, Franschen en Spanjaarden, welke door den fijn beschaafden Italiaan van die dagen met denzelfden haat werden beschouwd als eenmaal de Romeinen door de Grieken, en die hij niet ten onregte met den naam van barbari bestempelde. Hij moet de kracht en de list tegelijk vertegenwoordigen. Hij mag slechts ééne wet kennen: de wet der noodzakelijkheid. Italië verkeert als 't ware in een staat van beleg, waarin buitengewone middelen noodig zijn. De redder van Italië moet daarom met het meest absolute gezag bekleed wezen. Hij deinze niet terug voor middelen, die men in 't gewone leven en te regt misdaden zou noemen. Hij zal te handelen hebben met monsters van wreedheid, list en huichelarij. Welnu, hij keere hunne eigene wapenen tegen hen. Het staatsbelang zij zijn eenig rigtsnoer. En is het hem gelukt de aandacht op zich te vestigen, dan zal Italië als een eenig man opstaan en onder zijne banier den gehaten vreemdeling over de Alpen terugdrijven. Een nieuw vorst, een usurpateur, bekleed met al de verschrikkelijke magt, die het oogenblik vereischt, ziedaar het eenige middel dat Italië nog kan baten.
Dit is het denkbeeld, dat door het geheele werk il Principe is heengeweven, en uit dit oogpunt wordt het tegenwoordig bijna algemeen beschouwd. Het is alleen op deze wijze dat Machiavelli's karakter en geschriften van hunne schijnbare tegenstrijdigheid ontdaan en in een helder licht gesteld worden. Daar door vervalt zoowel de meening dat Machiavelli een handboek voor tyrannen in 't algemeen heeft willen schrijven, als de daaraantegen-overgestelde welke mede verdedigers heeft gevonden, en waarbij men uitging van de onderstelling dat Machiavelli de raadgevingen aan zijn vorst niet ernstig had gemeend, en dat werk had vervaardigd om als een soort van valstrik voor alle dwingelanden te dienen, zoodat zij zelven juist door het opvolgen van de voorschriften die Machiavelli hun geeft, in den val zouden loopen. Zelfs lord Baco heeft nog beweerd dat Machiavelli's Vorst niets anders zou wezen dan een spiegel, waarin de volken konden zien wat zij van een tyran te wachten hadden. Het is inderdaad zeer vreemd, dat dergelijke meeningen, althans bij hen die werkelijk Machia

{==105==} {>>pagina-aanduiding<<}
velli gelezen hebben, ooit veld hebben kunnen winnen. Uit den geheelen inhoud van zijne geschriften blijkt dat hij niet geveinsd, maar waarlijk gemeend heeft wat hij schreef. Hij ziet in een nieuw vorst het eenige plegtanker voor Italië, en de lessen in zijn Principe gegeven, hebben allen zijdelings betrekking op den redder dien hij Italië toewenscht. De onafhankelijkheid en éénheid van zijn vaderland: dit zijn de denkbeelden, die hij overeenkomstig de politiek van zijn tijd, ten koste van alles wilde verwezenlijken.
En wie er nog aan mogt twijfelen, hij leze het schoone laatste hoofdstuk van den Principe, getiteld: ‘Opwekking om Italië van de barbaren te bevrijden,’ niet onjuist door Quinet de Marseillaise der 16e eeuw genoemd. Met al den gloed eener bezielde welsprekendheid, die door eene vertaling slechts hoogst gebrekkig kan worden teruggeven, rigt hij zich daarbij tot Lorenzo de Medici, dien hij zich op dat oogenblik (waarschijnlijk alleen uit politiek) als den toekomstigen bevrijder van Italië voorstelt. ‘De gelegenheid,’ zegt hij, ‘is nu rijp om Italië uit zijne boeien te verlossen. Nimmer waren de omstandigheden zoo gunstig voor de heerschappij van een Principe nuovo...Italië is bijna levenloos aan ruw geweld ten prooi; vurig rigt het zijne blikken naar den man, die zijne wonden zal heelen, die een eindpaal zal stellen aan de verwoesting en plundering van Lombardije, aan de uitmergeling en brandschatting van Napels en Toskane. Zie hoe het God bidt om een redder te zenden, die het van de wreedheid en onbeschaamdheid der barbaren zal verlossen. Zie hoe genegen het is zich onder ééne banier te scharen, zoo slechts de man wordt gevonden, die haar opneemt. Zoo ooit, dan is deze strijd regtvaardig en noodzakelijk, en waar geen andere toevlugt is dan in de wapenen, daar is het eene heilige verpligting de wapenen aan te gorden...Laat dan deze gelegenheid niet voorbij gaan, opdat Italië eindelijk een verlosser zie verschijnen! In geene woorden laat zich uitdrukken, met hoeveel liefde hij zou ontvangen worden in al die gewesten, welke door de invallen der vreemdelingen zijn geteisterd, met welk een dorst naar wraak, met welke onbezweken trouw, met welke heilige toewijding, met welke tranen van vreugde! Wie zal zijne deur voor hem gesloten houden? Welk volk zal hem gehoorzaamheid weigeren? Welke partijgeest zal zich tegen hem verzetten?
Welke Italiaan zal hem niet onderdanig willen zijn?

{==106==} {>>pagina-aanduiding<<}
Doodelijk gehaat is bij een ieder deze heerschappij der barbaren: A ognuno puzza questo barbaro dominio. Aanvaard dan deze taak met dien moed en dat vertrouwen, waarmede regtvaardige ondernemingen worden aanvaard, opdat onder uwe banier dit vaderland tot zijn ouden luister terugkeere en onder uwe leiding de woorden van Petrarca waarheid worden: ‘De moed zal tegen de blinde woede de wapenen opvatten en den strijd spoedig beslissen. Want de aloude dapperheid is in het hart van den Italiaan nog niet uitgestorven!

Virtù contra furore 
Prenderà l'arme e fia 'l combatter corto; 
Chè l'antico valore 
Nell'italici cor non è ancor morto.’ 

De man, die in het vuur zijner overtuiging aldus kon schrijven, is geen laaghartige huichelaar. Die woorden waren veeleer geheel in overeenstemming met het leven van hem, die ze nederschreef. Machiavelli is geweest een dweepend aanbidder van Italië's nationaliteit. De alleenheerschappij op zich zelve was in zijne oogen een kwaad. Onbekend met de constitutioneele monarchie van later dagen, ziet hij in de republiek het ideaal waarnaar de volken moeten streven. Hij zelf heeft het verklaard: ‘in mijne Discorsi heb ik aan de volken de middelen geleerd waardoor zij zich van tyrannen kunnen bevrijden.’ Maar hij verkeerde tevens in de meening, dat voor 't oogenblik aan geen vrijheid te denken viel en het is daarom dat Ranke zeer te regt van hem heeft gezegd: ‘Machiavelli heeft niet geaarzeld als eenig geneesmiddel vergif aan Italië voor te schrijven.’. Dat de Discorsi en de Vorst door dezelfde hand en wel kort na elkander zijn geschreven, kan dan ook geen verwondering baren. Want Machiavelli wanhoopt nog niet geheel aan Italië's toekomst. Het bezit volgens hem nog krachtige levens-elementen, mits men ze wete op te wekken. Anarchie en tyrannie zijn de wonden waaraan Italië lijdt. En volgens Machiavelli heeft de geschiedenis geleerd, dat het natuurlijke middel daartegen bestaat in eene krachtige heerschappij, welke de hydra van partijtwist en vreemde roofzucht voor goed den kop indrukt. En als dat zal geschied zijn, als orde de plaats van anarchie zal hebben ingenomen, dan zal Italië kunnen terugkeeren tot de republikeinsche vrijheden; dan is de taak van den Vorst ten einde; dan leest men den Principe niet meer maar de Discorsi. De beide genoemde wer-
{==107==} {>>pagina-aanduiding<<}
ken bevatten niets anders dan de behandeling van twee denkbeelden, die naar Machiavelli's meening in elkander opvolgende orde
zullen verwezenlijkt worden.
Houdt men de leidende gedachte in het oog, die Machiavelli's pen bestuurd heeft, dan verklaart zich ook de wijze waarop hij zich over Caesar Borgia uitlaat, zeer natuurlijk. Het is een gewone redenering, dat Borgia een groot vriend van Machiavelli was en dat deze in hem het ideaal van een vorst zag. Niettemin is die voorstelling geheel eenzijdig. Wel verre dat Borgia in zoo vriendschappelijke betrekking tot Machiavelli zou gestaan hebben, heerschte er veeleer tusschen hen eene vijandige verhouding. En wanneer Machiavelli dikwijls zijn Vorst op Borgia's voorbeeld wijst, dan doet hij dit alleen wanneer hij van een usurpateur spreekt. In Borgia ziet hij het model niet van den vorst in 't algemeen, maar van den overweldiger, die zich tegen elken prijs van de regering meester maakt, maar dan ook aan de anarchie paal en perken stelt. Aan zulk een vorst nu, wij hebben het gezien, had naar Machiavelli's oordeel Italie behoefte. En waarlijk, Borgia zoude, had hij zich toen niet in fransche gevangenschap bevonden, misschien de man zijn geweest, dien Machiavelli zocht. Hij bezat al de vereischten van den nieuwen vorst. Zijn doel was Italië te veroveren. Reeds had hij de Romagna geheel aan zich onderworpen en de adelijke geslachten der Vitelli, Orsini en anderen, die als ware bandieten het land teisterden, met wortel en tak uitgeroeid. De Romagua zelve genoot onder zijn wreed maar krachtig bestuur een rust en bloei, die hare bewoners den val van hunnen tyran deden betreuren. Een buitengewoon beleid bestuurde al de handelingen van dezen fortuinzoeker. Ware hem gegund geworden zijne rol geheel af te spelen, hij zou het waarschijnlijk ver gebragt hebben. Dat ook op politiek gebied misdaden kunnen gepleegd worden, scheen hem geheel onbekend te zijn. Hij zag het doel en het doel alleen. Maar zooals hij zelf later aan Machiavelli verzekerde, hij had alles voorzien, uitgezonderd het geval, dat hij bij den dood van zijn vader, paus
Alexander VI tevens gevaarlijk ziek zou zijn. En dat geval deed zich voor. Men beweert, dat de paus en zijn zoon op een feestmaal bij vergissing den vergiftigden wijn dronken, die voor eenige der gasten was bestemd. De vader bezweek; de zoon werd doodelijk ziek en herstelde eerst langzaam. En van deze gelegenheid maak-
{==108==} {>>pagina-aanduiding<<}
ten de nieuwe paus Julius II en zijn overige vijanden gretig gebruik om hem te doen vallen.
Het is dus niet onnatuurlijk, dat Machiavelli voor de bepaalde rol die zijn Vorst zou te vervullen hebben, dezen aanried bij Borgia ter school te gaan. Hoe diep moest niet het land gezonken zijn, waaraan een Borgia als middel van behoud werd aanbevolen!
Wij hebben gewezen op den toestand van Italië en daaruit Machiavelli's stellingen trachten te verklaren. Daardoor alleen kon het duidelijk worden, hoe de schrijver van de Discorsi in de tijdelijke tyrannie van een overweldiger heil voor zijn vaderland kon zien. Maar deze verklaring mag ons de opmerking niet doen terughouden, dat Machiavelli in dit opzigt heeft gedwaald. Zijn droombeeld is nimmer verwezenlijkt. De redder van Italië is niet verschenen. Doch al ware een man, nog rijker begaafd dan de beruchte Borgia opgestaan, zou hij werkelijk de wonderen hebben gewrocht, die Machiavelli van hem verwachtte? Zoude zijne regering blijvende vruchten voor Italië hebben achtergelaten? Wij meenen het te moeten betwijfelen. Het volk, dat zich der vrijheid onwaardig heeft gemaakt, wordt niet door het despotisme gered. Waar het bederf in den boezem van het volk zelf schuilt, daar baten geene kunstmiddelen, hoe hevig ook, om een gezonken nationaliteit te doen herleven. Niet het gemis van een krachtige hand, maar veeleer de lafhartigheid en demoralisatie der natie zelve, was de oorzaak van Italië's ondergang. Daarin lag de zetel der kwaal, en eerst dan kon deze met goed gevolg bestreden worden, indien vrijheidsliefde en energie de vroegere onverschilligheid vervingen. Door deze volksdeugden gesteund, kon een ondernemend hoofd Italië hebben gered, doch zonder haar was redding onmogelijk. En het valt niet te ontkennen: al is Machiavelli niet blind voor de feilen zijner medeburgers, toch schijnt hij, door de aanbidding van zijn vaderland medegesleept, die feilen nog te gering geschat te hebben. Hij is nog te zeer een staatkundig dweeper geweest.
Is hiermede gezegd, dat thans alle blaam van Machiavelli is weggenomen? Verre van daar. Vaderlandsliefde kan geen verontschuldiging zijn voor de aanwending van middelen, die tegen regt en zedelijkheid indruischen, en hij die daarin geen bezwaar vindt, offert onheilig vuur op het altaar. Ook op politiek gebied kan het doel nimmer de middelen heiligen.

{==109==} {>>pagina-aanduiding<<}
En dat Machiavelli dit uit het oog heeft verloren, werpt een donkere schaduw op een overigens vlekkeloozen levensloop. Maar toch heeft de historische kritiek, van haar straks door mij gekenschetst standpunt uitgaande, geen streng vonnis over hem durven uitspreken. Onkundigen hebben het doen voorkomen alsof de politiek, in Machiavelli's geschriften verkondigd, zijne uitvinding was en niets is nog heden ten dage gewoner, dan dat men over ‘Machiavellistische politiek’ hoort spreken. Maar die slechts eenigzins vertrouwd is met de geschiedenis der politiek, weet beter. De droevige eer dezer ontdekking komt geenzins aan Machiavelli toe. Het zoogenaamde Machiavellisme bestond reeds lang vóór hem, naar wien het ten onregte is genoemd, en zou ook zonder hem nog lang na zijn tijd hebben bestaan. Machiavelli's leer (het sterkst in den Principe, maar toch ook duidelijk in de Discorsi uitkomende), is een onmiddelijk uitvloeisel van de ideeën, die in zijn tijd algemeen gangbaar waren. Hij heeft slechts uitgesproken wat duizenden dachten, hij heeft de beginselen der toenmalige politiek in zoo duidelijke en krachtige taal ontwikkeld, als vóór hem door niemand was geschied. In vastheid van karakter, eerlijkheid en onbaatzuchtigheid verre boven de meeste zijner tijdgenooten staande, heeft hij helaas! hunne opvatting der politiek geheel gedeeld. Die opvatting heeft (waarom zouden wij het verbloemen?) ook nog thans in gewijzigden vorm groot gezag behouden. Het is de leer volgens welke de politiek onafhankelijk is van de eischen der zedelijkheid; het is de theorie, die in het staatsbelang de hoogste wet ziet en volgens welke hetgeen in het gewone leven misdaad zou heeten, dien naam verliest en in een geoorloofde daad verandert, zoodra het behoud van den staat zijne toepassing vordert. Het is de heidensche en met name de Romeinsche regeringspolitiek waarbij het individu in
den staat opging. Carthago moet verwoest en de stem der menschelijkheid gesmoord worden, zoo slechts het magtige Rome van eene gehate mededingster worde bevrijd! En het is een merkwaardig psychologisch verschijnsel, dat velen der uitstekendsten onder het menschelijk geslacht in de toepassing dezer leer geen bezwaar hebben gevonden, en dat, al paste zij ook bij uitstek in het verdorven karakter van anderen die haar gretig aangrepen, de geschiedenis niettemin voorbeelden genoeg weet aan te wijzen van mannen, die uit innige overtuiging in zaken van politiek eene gedragslijn meenden te mogen

{==110==} {>>pagina-aanduiding<<}
volgen, die zij in het private leven ten sterkste zouden hebben afgekeurd. Geen wonder dat die leer, ook in het nieuwere Italië, waar de republieken op de leest der oudheid geschoeid waren, werd gehuldigd. Geen wonder, dat zij ook een voorstander vond in Machiavelli, die door zijne studiën als 't ware steeds in de oude Romeinsche wereld had verkeerd, en wiens geheele vorming zuiver staatkundig was. De beginselen, in den Vorst verkondigd, vonden dan ook in dien tijd niet de geringste afkeuring. Dit werk, dat eerst later zijne treurige vermaardheid heeft ontvangen, verwekte bij zijne verschijning niet de minste ergernis. Dat echter de immoraliteit die er in doorstraalt, hoofdzakelijk zou moeten geweten worden aan den invloed van het Italiaansche volkskarakter en van de Italiaansche diplomatie, zoo als Macaulay schijnt te meenen, komt ons minder juist voor. Want alle Europesche vorsten en staatslieden van dien tijd lieten zich door dezelfde drijfveren beheerschen. Een Ferdinand de Catholijke, een Lodewijk XI, een Karel V (om van zoovele andere niet te gewagen) hebben nimmer in de keuze der middelen geaarzeld, zoo slechts hun doel (niet altijd zoo schoon als dat 't welk door Machiavelli werd beoogd) bereikt werd. De geheele politiek van dien tijd was verdorven. En gelijk zij niet door. Machiavelli was in 't leven geroepen, zoo is zij ook na zijn dood niet ten onder gegaan. In de vorige eeuw heeft een Frederik de Groote als kroonprins zijn Anti-Machiavelli geschreven en daardoor het bewijs geleverd, dat hij Machiavelli zeer dikwijls niet heeft begrepen. Maar die zelfde Frederik de Groote heeft na zijne troonsbeklimming getoond dat het staatsbelang zijn eenig rigtsnoer was. Om Pruissen groot te maken, moest het ongelukkig Silezië worden opgeofferd. Het is dezelfde politiek, die de gruwelen van het Fransche schrikbewind voorschreef en die later een Talleirand de woorden deed uitspreken. ‘Dieu a donné la
parole à l'homme pour déguiser sa pensée.’ Zij is het die alle daden van den tegenwoordigen keizer der Franschen beheerscht. Doch waartoe meer voorbeelden? Want wie, die met de geschiedenis der 19e eeuw slechts oppervlakkig bekend is, zal het ontkennen dat ook thans nog die rampzalige leer diepe wortelen bezit, en dat herhaaldelijk onder den schoon klinkenden naam van staatsbelang of nationale eer hulde gebragt wordt aan eene politiek, die reeds lang tot het verledene moest behooren? En toch wij zijn beter

{==111==} {>>pagina-aanduiding<<}
ingelicht dan Machiavelli. In zijn tijd gold de wijsheid van het oude Rome voor het hoogste goed. De hervorming, die zulk een beslissenden invloed op Europa's intellectuee le en moreele ontwikkeling heeft uitgeoefend, was toen nog in hare kindschheid. De bronnen van verlichting, die een later geslacht kende, vloeiden toen nog niet. Thans is dat alles veranderd. De 19e eeuw kent betere beginselen, maar het is er verre van af dat hare handelingen er steeds de sporen van dragen.
En wanneer wij dit alles overwegen, dan gevoelen wij dat voor de vierschaar der geschiedenis een aantal verzachtende omstandigheden voor Machiavelli pleiten. Dan betreuren wij het wel, dat ook een magtige geest als de zijne zich niet meer aan den invloed van den tijdgeest heeft weten te onttrekken. Maar dan zeggen wij tevens: deze man was niet de booze geest, dien onkunde en bekrompenheid in hem hebben gezien. Onbillijk is het, voor de schuld van een geheel tijdvak, één persoon en dan nog wel één der uitstekendste te doen boeten. Dergelijke zoenoffers strijden met de eerste beginselen der regtvaardigheid. Machiavelli's geheele leven en zelfs plaatsen uit zijne geschriften bewijzen het: zijn oog is niet geheel gesloten voor de hoogere eischen eener zedelijke wereldorde. Doch even als bij de helden der oudheid moest ook bij hem alles zwichten voor dat groote beginsel: de bevrijding van zijn vaderland. Ons kinderen van een later en gelukkiger eeuw valt het moeielijk ons te plaatsen op het standpunt dat zich aan den denker in die kranke maatschappij aanbood. Doch ook daarom zij ons oordeel niet voorbarig. Dit groot en veelzijdig genie, wiens eenige fout geweest is dat hij vele dwalingen van zijn tijd deelde, heeft aanspraak op de erkentelijkheid der nakomelingschap. En zoolang de liefde tot het vaderland nog bij de volkeren in eere zal worden gehouden, zal men ook op Machiavelli mogen toepassen de schoone woorden: aan hem die veel heeft lief gehad, zal veel vergeven worden.
Want hij heeft veel lief gehad. Hij is reeds in de 16e eeuw de vertegenwoordiger geweest van een verheven beginsel: Italië's eenheid en onafhankelijkheid. Hij vormt een schakel in die groote rij van Italië's edele zonen, die voor dat beginsel goed en bloed hebben veil gehad. Het nieuwe Italië, mag op hem roem dragen als op een harer grootste mannen. En voorzeker geen gepaster tijdstip voor Italië om Machiavelli te herdenken dan

{==112==} {>>pagina-aanduiding<<}
thans, nu het ideaal voor welks verwezenlijking hij zijn geheele leven heeft gearbeid, en waarvoor hij zich armoede en verguizing heeft getroost, zijne voleindiging schijnt te naderen. Nu de gehate barbaren over de Alpen zijn teruggedreven en Venetië alleen nog een redder verwacht! Nu het wereldlijk gezag van den paus nog slechts tijdelijk door fransche baionetten wordt staande gehouden en weldra dreigt in een te storten! Moge het nieuwe Italië nimmer vergeten, dat de groote staatssecretaris van Florence, welke dan ook overigens zijne feilen geweest zijn, reeds in zijn tijd al zijne krachten heeft besteed aan de moeielijke taak om zijn vaderland uit den doodslaap op te wekken en om reeds toen de leuze van lateren tijd tot eene waarheid te maken: ‘Italia fara da se!’






{==113==} {>>pagina-aanduiding<<}

De grondslag van ons tegenwoordig stelsel van maten en gewigten.

Door A. Winkler Prins.

Voor de handelsnijverheid is voorzeker het meten en wegen eene hoogst belangrijke zaak. De koopman ontvangt zijne waren van de voortbrengers of uit eene latere hand bij de maat en het gewigt, om ze desgelijks - ook bij de maat en het gewigt - weder af te leveren aan zijne klanten. Zijne zaken staan goed, wanneer hij hierdoor den inkoopprijs terugontvangt, vermeerderd met de rente van het kapitaal en met eene betamelijke winst, als het loon voor zijnen arbeid. Om dit naar behooren te regelen, dient hij de hoeveelheid te kennen, die hij van zijn leverancier ontvangen heeft. Die hoeveelheid komt hij alleen te weten door maat en gewigt. Zijn deze onjuist of onzeker, dan staat zijn geheele bedrijf op losse schroeven. Verzuimt hij het, om bij koop of verkoop met de vereischte naauwkeurigheid op maat en gewigt te letten, dan berokkent hij zich alligt noodlottige verliezen of hij ziet zijne nering verloopen.
Onnaauwkeurigheid! zegt welligt deze of gene, daar kan immers geen sprake van wezen. Wie niet naauwkeurig - niet hoogst naauwkeurig is, past niet voor den handel.
Dat is waar; slordigheid is in geen enkel bedrijf eene aanbeveling, - zij leidt hare trage slaven zoetjes maar zeker ten verderve. Maar wij hebben gewag gemaakt van de onjuistheid en onzekerheid der maten en gewigten.
Maar - geeft men hierop ten antwoord - ieder jaar zenden

{==114==} {>>pagina-aanduiding<<}
de kooplieden immers hunne maten en gewigten naar den ijkmeester, die er na onderzoek ten blijke hunner deugdelijkheid eene letter op stempelt.
De ijkmeester kan immers ook dwalen. Laat hij eene lengtemaat iets langer dan die van den leverancier des verkoopers, dan kan deze spoedig meer schade hebben dan de geraamde winst in staat is te dekken, en zijne balans zal niet voordeelig sluiten bij het einde van het jaar. Dan zijn de klanten er wél bij gevaren, maar zulk eene handelwijze is in strijd met den staathuishoudkundigen regel, dat alle nuttige arbeid zijne waarde heeft.
Intusschen, niemand verontrust zich daarover een oogenblik. Ieder weet, dat de ijkmeester in het bezit is van hoogst naauwkeurig vervaardigde standaard-maten en standaard-gewigten, waarmede hij die der kooplieden vergelijkt, en men stelt genoeg vertrouwen op zijne naauwgezetheid om de geijkte maten en gewigten zonder eenigen schroom te gebruiken.
Maar hoe komt de ijkmeester aan die standaard-maten en standaard-gewigten? Waarom heeft men die vastgesteld van die lengte, van dien inhoud, van dat gewigt, als ze tegenwoordig in gebruik zijn? Hoe is men tot die vaststelling gekomen? Zietdaar vragen, wier beantwoording welligt voor het meten en wegen in de tegenwoordige handelswereld niet veel praktisch nut heeft, maar ons leidt tot de beschouwing van den grondslag van ons tegenwoordig stelsel van maten en gewigten. Iets nieuws kan men daarover niet schrijven, maar in onzen tijd zien wij schier van elk gebied van wetenschap dagelijks zulk een stroom van nieuwigheden op ons toevloeijen, dat het niet ongepast kan geacht worden, nu en dan het oude eens op te halen, dat, hoe belangrijk ook, daaronder met eene onverdiende begrafenis wordt bedreigd. Ook moeten wij niet vergeten, dat vooral Nederlandsche geleerden de eerste steenen tot het leggen van die grondslagen hebben aangedragen.
Wat is meten en wegen?
Wat anders dan het vergelijken van eene hoeveelheid van de eene of andere stof met eene algemeen bekende hoeveelheid, - wat anders, dan het onderzoeken, hoe vele malen de lengte van een bepaalden maatstaf, het gewigt van een bekend stuk ijzer of koper of wat anders het zij, in de lengte en het gewigt van die hoeveelheid is begrepen.
Laten wij ons in de eerste plaats bezig houden met de lengte-
{==115==} {>>pagina-aanduiding<<}
maat. Het bestaan van deze werd onmisbaar, zoodra de handel zich begon te ontwikkelen. Vruchteloos zag men rond in de natuur naar eenig voorwerp, dat overal en onder alle omstandigheden dezelfde lengte bezat. In de schepping vinden wij eenheid, als gevolg van hare planmatige inrigting, van hare vaste wetten, maar tevens een eindelooze verscheidenheid, ontstaan door de oorzaken, welke de werking dier wetten in meerdere of mindere mate begunstigen. De grootte van de golven der zee verschilt naar gelang van de kracht en de rigting van den wind, de lengte der koren halmen naar gelang van den bodem en van het klimaat, zelfs de ligchaamsbouw der dieren van dezelfdé soort is zeer ongelijk. Toen men in de natuur geen onwrikbaren lengte-maatstaf vinden kon, heeft men datgene genomen, wat het naast voor de hand lag, namelijk het menschelijk ligchaam. Men gebruikte als maat den afstand van den top des duims tot aan den elleboog bij een volwassen persoon van middelbare statuur, en men gaf aan die maat den naam van el. Een afstand, dien men bespannen kon door de toppen van den duim en den middelsten vinger zoo ver mogelijk van elkander te verwijderen, heette een span. Een andere afstand, dien men met de handpalm kon beleggen, droeg den naam van palm, en een ander, met de breedte van den duim te bedekken, dien van duim. De afstand tusschen de verste vingertoppen der zijwaarts uitgespreide armen was een vadem. Ook de voet en de schrede werden als lengtemaat gebruikt. Van die lengtemaat in ellen of in voeten maakte men eene vlaktemaat, namelijk de vierkante el of den vierkanten voet. De inhoudsmaten, de gewigten en de munten stonden er over het algemeen niet mede in verband.
Van dezen maatstaf - van de el - kan men geenszins zeggen, dat hij onbekend was. Ieder mensch draagt hem bij zich. Het is eene andere vraag of hij aanspraak mogt maken op juistheid. Doorgaans toch zijn de ledematen van personen van ongelijke lengte, ongelijk, - ze zijn het zelfs bij gelijke ligchaamslengte, 't geen vooral gezegd mag worden van den voet. Bij die wijze van meten zouden de kooplieden er het best aan toe wezen, wanneer zij hunne langste bedienden naar de fabriek zonden, om er de ingekochte stoffen te meten, en de kortsten in den winkel plaatsten, om de goederen af te leveren. Intusschen twijfelen wij er aan, of het magazijn wel druk bezocht zou

{==116==} {>>pagina-aanduiding<<}
worden, waar de arm van Tom Pouce of de voet eener chinesche dame als lengtematen werden gebruikt zonder dat de verkooper eene hieraan geëvenredigde prijsverlaging toestond.
Nu kunnen wij ons zeer goed voorstellen, dat bij het eerste ontstaan van den handel enkel zeer ruwe stoffen ten verkoop werden aangeboden, zoodat men er juist niet zoo naauw op lette, of de maatstaf een handbreed korter of langer was; doch allengs werden er goederen vervaardigd, die langduriger arbeid vereischten en hierdoor meer waarde verkregen. Het was den vervaardigers geenszins onverschillig, of zij honderd van hunne ellen tegen den door hen gestelden prijs betaald kregen, dan wel of de kooper beweerde, dat er volgens zijne maat slechts tachtig of negentig ellen geleverd waren. Weldra had men dus verschillende soorten van ellen, en verkoopers en koopers moesten met elkander overeenkomen, van welke soort zij zich bij hunnen handel wilden bedienen. Hetzelfde had plaats met betrekking tot de voeten.
Wanneer wij het denkbeeld vasthouden, dat de el aan het menschelijk ligchaam is ontleend, dan ontdekken wij niet zonder verbazing, dat in de vorige eeuw de langste menschen in Parijs woonden. Immers de parijsche el had de grootste lengte, dan volgde de londensche, dan de haagsche en eindelijk de amsterdamsche, die niet veel meer dan de halve lengte van de parijsche bezat. Zoo was het ook met de voeten. De langste was die van Parijs, dan volgde de londensche, dan de rijnlandsche, en de amsterdamsche kwam ook hier weder achteraan.
Ik zal niet opnoemen wat al andere lengtematen, zoo als toises, yards, roeden enz., men gebruikte. Ik zal niet vermelden, in wat al ondoelmatige onderdeelen al die lengtematen waren gesplitst. Wat wij er van medegedeeld hebben is voldoende om ons te doen beseffen, dat die verschillende maten zeer ongeriefelijk waren voor den handel, daar zij dikwijls aanleiding gaven tot hoogst nadeelige verwarringen. Daarenboven waren die willekeurig aangenomen lengtematen verre van juist. Hier en daar had men er standaarden van op het stadhuis of in andere openbare gebouwen, maar eensdeels waren die standaarden zoo lomp vervaardigd, dat de wijze, waarop er eene lengtemaat naar genomen werd, nog al eenige speling toeliet, anderdeels sleten zij door gebruik of werden met roest bedekt, terwijl eindelijk bij het vervaardigen en gebruiken dier maatstaven niet

{==117==} {>>pagina-aanduiding<<}
eens gelet werd op den warmtegraad, die op de uitzetting, vooral van metaal, zulk een belangrijken invloed heeft.
Men bleef zich echter behelpen met hetgeen men had, en de langdurige gewoonte legde haar slib over de gebrekkigheid der hulpmiddelen.
Langzamerhand naderde het merkwaardigste tijdperk der vorige eeuw - dat der fransche omwenteling. Had men nog niet zulke aanmerkelijke vorderingen gemaakt op het gebied der natuur- en sterrekunde als die, welke aan de laatste vijftig jaren een onverdoof baren glans verleenen, toch telden die wetenschappen toen reeds - vooral in Frankrijk - beoefenaars, die door hunne geestdrift en hunnen ijver eene roemrijke toekomst voorbereidden. De revolutie verscheen, door de edelsten onder het volk met gejuich begroet als het morgenrood van een beteren tijd, als de kweekster der verhevenste denkbeelden, - de revolutie, die weldra ontaardde in een vreeselijk monster, dat de oude misbruiken en ongeregtigheden met stroomen bloeds poogde weg te wasschen en den zetel eener gewaande vrijheid zoeht te stichten op de grondslagen van den gruwelijksten dwang. Men droomde van de vrijheid, en het was eene halsmisdaad, anders te spreken, wat zeg ik, onder het vermoeden te liggen van anders te denken dan zij, die enkel voor hunne persoonlijke vrijheid zorgden door zich een onbeperkt gezag aan te matigen over hunne medeburgers.
Toch heeft die bloedige tijd zijne goede zijde. Het was een tijd van beweging en leven. De sluimerzieke bevolking der vorige eeuw werd er door opgewekt uit hare dommeling. De omwenteling deed overal hare vernieuwende, hare herscheppende kracht gevoelen. Werkte zij bij den een op de gevaarlijkste hartstogten, zij wekte bij den ander de heerlijkste denkbeelden, die het menschelijk hart tot eere verstrekken. Vervoerde zij den een tot de laagste gruwelen, zij stelde den ander in de gelegenheid om zijn heldenmoed, om zijne zelfopofferende liefde op eene treffende wijze te betoonen. Bragt zij den een tot ongerijmde plannen, zij deed bij den ander grootsche gedachten geboren worden.
Grootsche gedachten! Voorzeker, zoo eene bezielde Talleyrand, toen hij in Bloeimaand van het jaar 1790 aan de constituëerende vergadering der Fransche Republiek het besluit ontlokte, om aan de Academie van Wetenschappen te Parijs de taak op te

{==118==} {>>pagina-aanduiding<<}
dragen, om de grootheid te bepalen, die tot grondslag zou dienen voor een nieuw stelsel van maten en gewigten. De Academie, doordrongen van de belangrijkheid van een werk, dat zij hoogst weldadig achtte voor alle volkeren der wereld, aarzelde geen oogenblik die taak te aanvaarden. Zij stelde vast, dat de grootheid, die tot grondslag moest dienen voor een nieuw stelsel van maten en gewigten, gelijk zou wezen aan de lengte van het tienmillioenste gedeelte van een vierde van eene middaglijn onzer aarde.
Het was gemakkelijk dit te besluiten. Moeijelijker was het voor de kooplieden, om even de lengte te onderzoeken van het vierde van een meridiaan, die in tien millioen deelen te splitsen en naar een van die deelen de lengte van hunne el te bepalen. Trouwens, dit werd ook niet van hen gevergd. Twee leden der Academie, Mechain en Delambre, werden afgevaardigd, om de lengte na te gaan van een gedeelte eener middaglijn, tusschen Duinkerken en Barcelona gelegen.
Eer wij een kijkje nemen bij de werkzaamheden van deze beide heeren, gevoel ik mij verpligt te zeggen, dat de Academie juist niet den eenvoudigsten weg aanwees, om een deugdelijken grondslag voor het beoogde stelsel te bekomen. Veel gemakkelijker toch ware het geweest, als eenheid der lengtemaat de lengte aan te nemen van den enkelvoudigen slinger, die in elke seconde tijds eene schommeling volbrengt. Deze maat zou niet minder geschikt zijn geweest dan die, welke door de Academie werd voorgesteld, want zij verschilt zeer weinig van den meter of, zoo als wij dien noemen, van de Nederlandsche el.
Met de eigenschappen van den slinger waren zij genoeg bekend. In het laatst der zestiende eeuw had Galileï ze reeds gedeeltelijk ontdekt, toen hij in de kerk te Pisa zijne aandacht gevestigd hield op de beweging van eene lichtkroon - een prachtig stuk, door Benvenuto Cellini vervaardigd en aan het gewelf opgehangen. Hij zag, hoe die kroon, vermoedelijk bij het ontsteken der waskaarsen aan 't slingeren gebragt, statig heen en weder schommelde. De schommelingen werden kleiner en kleiner, maar de tijd, waarin die schommelingen werden volbragt, bleef geheel de zelfde. De geniale geleerde deed aanstonds proeven met den slinger en kwam tot het besluit, dat alleen de lengte van dat werktuig en niet de wijdte der schommelingen invloed heeft op den dunr van deze.

{==119==} {>>pagina-aanduiding<<}

Laten wij bij den slinger eenige oogenblikken stilstaan. Hij bestaat uit een metalen staaf of uit een zijden draad, waaraan een bolletje is vastgemaakt; het uiteinde van de staaf of van den draad wordt opgehangen en wel zoodanig, dat het andere uiteinde of het bolletje zich ongehinderd heen en weder kan bewegen. Zulk een slinger, hoe dun de staaf of draad, hoe fijn het bolletje ook wezen moge, is een zamengestelde slinger, wiens beweging men tot die van den enkelvoudigen slinger - dat is van een zoodanige wiens staaf of draad geen dikte heeft en wiens bolletje een mathematisch punt is - herleiden moet. Het vernuftige denkbeeld van zulk een enkelvoudigen of liever idealen slinger zijn wij verschuldigd aan onzen beroemden landgenoot Christiaan Huijgens, die zoowel hierover als over de herleidingswijze spreekt in het vijfde deel van zijn werk: De horologio oscillatorio (over het slinger-uurwerk), dat in het jaar 1673 is uitgegeven. Betere formules voor die herleiding zijn in het begin der vorige eeuw geleverd door de voortreffelijke wiskunstenaars Jan en Jacob Bernouilli.
Dezelfde Christiaan Huijgens, de zoon van den beroemden Constantijn, wiens dichtwerken onder den naam van Korenbloemen hoog staan aangeschreven bij allen, die de schoonste voortbrengselen uit de gouden eeuw onzer poëzy weten op prijs te stellen, dezelfde Christiaan Huijgens, die zoowel in Denemarken als in Engeland vertoefde en geruimen tijd te Parijs zijn verblijf hield, waar hij onder de leden der Academie werd opgenomen, dezelfde Christiaan Huijgens was de eerste, die het voorstel deed, om de onveranderlijke lengte van den enkelvoudigen secondeslinger als grondslag te nemen voor alle lengtematen. Eigenlijk wilde hij in het dagelijksch gebruik het derde gedeelte van de lengte van dien slinger onder den naam van pes horarius (uurvoet) invoeren, welke laatste een weinig langer zou wezen dan de Parijsche voet.
La Lande heeft in zijne Astronomie wel beweerd, dat dit denkbeeld reeds in 1770 geopperd was door zekeren Mouton, maar het is duidelijk gebleken, dat Huijgens reeds zes jaren te voren aan Morray te Londen heeft medegedeeld, dat hij algemeene regels had bedacht om het slingerings-middelpunt van alle ligchamen te bepalen en dat hij vervolgens het aannemen der lengte van den secondeslinger als algemeene lengtemaat had voorgesteld.

{==120==} {>>pagina-aanduiding<<}

Wel vond Richer kort daarna, dat de secondeslinger nabij den evenaar, ten gevolge van de mindere aantrekkingskracht van het meer verwijderde middelpunt der aarde, korter was dan te Parijs - een treffend bewijs voor de afplatting der aarde aan de polen - maar dat verschil kon spoedig worden vastgesteld. Daarenboven heeft La Condamine, die met Bouguer en Godin van 1736 tot 1746 in Peru vertoefde, om er een gedeelte van den meridiaan te meten, er ernstig op aangedrongen, dat de lengte van den enkelvoudigen slinger, die onder den evenaar in elke seconde eene schommeling volbrengt, als lengte-eenheid zou worden aangenomen. Een en ander zij voldoende om te beseffen, dat de natuur ons in den secondeslinger een onwrikbaar vasten maatstaf verschaft. De Fransche Academie echter verlangde iets anders. Zij wilde niet, dat men bij het bepalen van een lengtemaatstaf zijne toevlugt zou nemen tot een element, hetwelk daarmede niet regtstreeks in verband stond, namelijk tot den tijd. Eene dwaze afkeerigheid voorzeker, want de etmalen zijn en blijven even groot, en dus de gelijke onderdeelen der etmalen - in dit geval de seconden - blijven het evenzeer. Welligt heeft in dat omwentelingstijdperk de geestdrift voor grootsche denkbeelden er toe medegewerkt, om den slinger te verwerpen en den grondslag van een nieuw stelsel van maten en gewigten te zoeken in den omtrek onzer aarde. Hoe het zij, het werd, zoo als wij reeds gezegd hebben, aan Mechain en Delambre opgedragen, om het gedeelte van den meridiaan, hetwelk tusschen Duinkerken en Barcelona gelegen is, naauwkeurig op te meten.
Dat werk zou zoo moeijelijk niet zijn, zoo onze aarde eene volkomen effene oppervlakte aanbood, waarop men, even als op eene globe, de middaglijn door eene streep kon aanwijzen. Dan behoefde men eene bepaalde maat slechts langs die streep te leggen en op te merken, hoe vaak zij in het stuk, tusschen Duinkerken en Barcelona gelegen, begrepen was.
Ieder begrijpt echter, dat de gesteldheid der oppervlakte onzer aarde zulk eene handelwijze niet veroorlooft. Er moest naar andcre middelen worden omgezien. Gelukkig had een onzer beroemde landgenooten die reeds voor lang aangewezen. Zijn naam is Willebrord Snellius, geboren te Leiden, waar zijn vader, en later hij zelf, het hoogleeraarsambt bekleedde, in het jaar 1581.
Reeds van de tijden van Ptolemaeus af had men verschillende middelen, vooral zons- en maansverduisteringen, te baat genomen,

{==121==} {>>pagina-aanduiding<<}
om den omvang en de gedaante der aarde te bepalen. Men weet, dat eene lijn, die over den aardbol, door de beidc polen heen steeds in dezelfde rigting voortloopt, den naam draagt van middaglijn, omdat het juist middag is, wanneer wij de zon in de rigting dier lijn aanschouwen. Is de aarde een bol, dan is die lijn een cirkel. Wij verdeelen haar in 360 graden. Wij kunnen de uiteinden van een graad door het waarnemen der poolshoogte met de meeste juistheid bepalen; zoo wij dus zulk een graad op de eene of andere wijze regtstreeks konden meten, dan behoefden wij zijne lengte slechts met het getal 360 te vermenigvuldigen, om het cijfer te bekomen, dat den omtrek der aarde aanwijst. Doch juist zulk eene regtstreeksche meting had zoo vele en zulke onoverkomelijke bezwaren, dat niemand er aan dacht om zoo iets te beproeven.
Toen kwam onze Snellius, die zich met ijver op de wiskundige wetenschappen toegelegd en reeds belangrijke geschriften in het licht gegeven had, op een hoogst vernuftig denkbeeld, waardoor hij al die zwarigheden grootendeels uit den weg ruimde, zoodat zijne handelwijze ook thans nog bij alle opmetingen van uitgestrekte landen wordt gevolgd.
Mij dunkt, het is niet moeijelijk, daarvan eene duidelijke voorstelling te geven. Verbeeldt u, dat wij den afstand willen meten van de plaats, waar wij ons bevinden, tot eene andere, welke zes uur zuidwaarts van daar gelegen en voor ons oog onzigtbaar is. Ook zijn er ontoegankelijke moerassen tusschen beide, zoodat een regtstreeksche opmeting tot de onmogelijkheden behoort. Hoe zullen wij, in spijt van deze zwarigheden, dien afstand te weten komen? Volgens de methode van Snellius begeef ik mij naar den toren. Ik zie van hier zuidwaarts op een paar uur afstands twee andere torens, van welke de een wat westelijker ligt dan de andere. Ik meet naauwkeurig den hoek, gevormd door de lijnen, die deze torens maken met den toren, waarop ik mij bevind. Vervolgens reis ik naar elk van die andere twee torens, en meet er den hoek, dien er de verbindingslijnen van de twee andere torens maken met den toren dien ik bezoek. Of liever de toren van deze plaats en die twec andere torens zijn de hoekpunten van een driehoek, van welken ik de hoeken naauwkeurig meet.
Maar die twee laatste torens zijn een paar uur digter bij de plaats, van welke ik den afstand begeer te weten; zij vormen

{==122==} {>>pagina-aanduiding<<}
met den toren dezer plaats een tweeden, zuidelijker gelegen driehoek, van welken ik desgelijks de hoeken meet. Zoo heb ik al de hoeken bekend van twee driehoeken, die ééne gemeenschappelijke zijde hebben. Er zijn dus vijf driehoekszijden, en van deze behoef ik slechts ééne, die er zich het best toe leent, te meten, om de lengte der vier overige zijden door berekening te vinden. Een driehoek toch is volkomen bepaald, wanneer ééne zijde en twee hoeken op die zijde bekend zijn. Het spreekt van zelf, dat men op deze wijze de zijden van eene lange reeks van driehoeken door het meten van de hoeken en van eene enkele zijde bepalen kan. Aan laatstgemelde zijde geeft men den naam van basis. Vereenigt men nu deze met die plaats, van welke men den afstand wil bepalen door eene regte lijn, dan loopt deze door die driehoeken heen, en het kost weinig moeite om de lengte te bepalen harer stukken, welke door eene of meer zijden dier driehoeken worden afgesneden. De som der lengten van die stukken geeft den gevraagden afstand.
Zietdaar de vernuftige handelwijze van Snellius. Hij zelf heeft daarmede den boog gemeten van den meridiaan van Alkmaar naar Bergen op Zoom ter lengte van 1o11'30''. Dit geschiedde in 1615. Hij vond vele en beroemde navolgers, zoo als Picard en Cassini in Frankrijk; Maupertuis, Clairant en Camus in Lapland; Godin, La Condamine en Bouguer in Peru; Boscovich en le Maire in den Kerkelijken Staat; Beccaria in Piemont; Liesganig in Oostenrijk en Hongarije; La Caille aan de Kaap de Goede Hoop; Mason en Dixon in Pensylvanië en vele anderen.
Thans waren Mechain en Delambre aan de beurt. Toegerust met betere berekeningswijzen en vooral met betere waarnemingswerktuigen dan hunne voorgangers, maakten zij in het jaar 1792 een aanvang met hunne taak. Daar hun werk dan alleen waarde had, wanneer het met de meeste naauwkeurigheid werd verrigt, hebben die beide geleerden er niet minder dan zes jaren aan besteed. Om te bewijzen, dat zij dien tijd niet in halve ledigheid konden doorbrengen, zal ik een en ander omtrent hunnen arbeid mededeelen.
Zij moesten in de eerste plaats de breedte zoeken van hun aanvangspunt te Duinkerken, en later dat van hun eindpunt te Barcelona of eigenlijk te Montjouy aan de Middellandsche zee. Het kwam er op aan, om met de doelmatigste werktuigen de

{==123==} {>>pagina-aanduiding<<}
zonshoogte te bepalen op een naauwkeurig waargenomen tijd. Dat aanvangspunt was het eerste hoekpunt van den eersten driehoek in eene reeks van negentig driehoeken, waarvan zij alle hoeken met groote juistheid moesten meten. Waren zoodanige waarnemingen onfeilbaar, dan hadden zij met het bepalen van twee hoeken in elken driehoek kunnen volstaan, omdat de som der drie hoeken gelijk is aan 180o, maar nu was de waarneming van den derden hoek een toetssteen voor de juistheid der waarnemingen van de beide eersten.
Daarenboven moest ieder hoekpunt naauwkeurigheidshalve inderdaad een punt zijn. Doch het punt, waarop zij uit een verwijderd station het oog vestigden, was doorgaans weinig geschikt, om later, bij hunne komst aldaar, tot oogpunt te dienen. Zij moesten dan een ander waarnemingspunt in de nabijheid kiezen, en door hoogst naauwkeurige opmetingen de noodige gegevens verkrijgen, om dit waarnemingspunt tot het van elders geviseerde te herleiden.
Voorts moesten Mechain en Delambre hunne trigonometrische waarnemingen voortzetten over de Pyreneeën heen. Niet overal waren dus de hoekpunten van den driehoek in hetzelfde horizontale vlak gelegen. De fouten, die hieruit zouden voortvloeijen, moesten zij vermijden door naauwkeurige waterpassingen. Hierdoor bepaalden zij de hoogte van ieder hoekpunt boven de oppervlakte der zee, zoodat zij in staat waren, al hunne driehoeken te herleiden tot hetzelfde horizontale vlak.
Bij het meten der hoeken maakten zij gebruik van den voortreffelijken repetitie-cirkel van Borda, waarmede zij eenige veelvonden dier hoeken konden waarnemen. Deelden zij de geheele waarneming door het getal, hetwelk dit veelvoud aanwees, dan verkregen zij hun hoek, en zij hadden daarbij het voordeel, dat eene kleine fout, die zoo ligt bij dergelijke werkzaamheden begaan wordt, in even zoo vele deelen werd verdeeld.
Het moeijelijkste gedeelte van hun arbeid bleef echter nog over, namelijk het meten van eene basis. Hiertoe hadden zij eene maat noodig. De lengte van deze was onverschillig, mits zij zich hierin nooit het geringste konden vergissen. Zij hadden dus te letten op eene zorgvuldige vervaardiging en eene naauwkeurige behandeling van hunne maat.
Zij deden een viertal maatstaven vervaardigen van verschillende lengte, die zij met de nommers 1, 2, 3 en 4 aanduidden. De

{==124==} {>>pagina-aanduiding<<}
lengte der drie laatsten kon echter gemakkelijk tot die van No. 1 worden herleid. Zij werden gemaakt van het zwaarste metaal, hetwelk zich het minst om den warmtegraad bekreunt, namelijk van platina. Toch zet het zich uit hij elken hoogeren warmtegraad, en op de meerdere lengte, welke de maatstaf hierdoor verkreeg, moest wel degelijk worden gelet. Hiertoe was in den maatstaf zelven op zeer vernuftige wijze een metalen thermometer aangebragt, namelijk een plaatje platina en een plaatje koper, die aan den achterrand onafscheidelijk waren verbonden. Bij den warmtegraad, bij welken 'de maatstaf vervaardigd was, waren de beide platen juist even groot, zoodat de voorste losse uiteinden juist op elkander lagen. Bij toenemende warmte werd de koperen plaat langer, omdat koper zich spoediger uitzet dan platina. Het bedrag dier vermeerderde lengte werd telkens bij de meting op eene fijn verdeelde schaal afgelezen, om diensvolgens het bedrag der vermeerderde lengte van den geheelen maatstaf te kunnen berekenen.
Er was nog meer. Nadat de volkomen juiste rigting van hunne basis was vastgesteld, moesten zij hun maatstaf van het aanvangspunt af in die rigting plaatsen. Zij konden dien maatstaf niet wegnemen, maar moesten den tweeden er op doen volgen. Hoe ligt kon bij het leggen van dien tweeden maatstaf de eerste worden geschokt en verschoven. Om dit voor te komen, was elke maatstaf aan het uiteinde voorzien van een tongetje, dat er zeer gemakkelijk uit- en ingeschoven kon worden. Zij bragten nu den eersten maatstaf niet met het uiteinde van den tweeden, maar hoogst omzigtig met het beweegbare tongetje in aanraking, zoodat alle schokken of verschuivingen bij de maatstaven zelve verhoed werden. Het tongetje was voorzien van eene fijn verdeelde schaal en zijne lengte werd telkens waargenomen en opgeteekend, zoodat de som der maatstaven vermeerderd met de som der tongetjes, in de basis begrepen, de wezenlijke lengte van deze uitmaakten.
Dat zij bij het opmeten dier basis de vereischte waterpassingen moesten doen en naauwkeurig zorgen voor horizontale plaatsing der maatstaven, behoeven wij naauwelijks te melden. De alzoo gemeten lijn is later herleid tot het ware waterpas - tot de oppervlakte der zee.
Op die wijze hebben Mechain en Delambre eene basis gemeten van Melun naar Lieusaint in de nabijheid van Parijs ter lengte

{==125==} {>>pagina-aanduiding<<}
van ruim twee uren gaans. Wat al moeijelijkheden zij op dien oneffen bodem bij het opmeten hadden te overwinnen, is naauwelijks te beschrijven, - moeijelijkheden, die onze Snellius op eene schrandere wijze vermeed door zijne basis te meten van Voorschoten naar Soeterwoude over de effen oppervlakte van het ijs.
De beide ijverige geleerden gevoelden intusschen zeer goed, dat hun werk geenszins op eene onverbeterlijke volkomenheid aanspraak zoude kunnen maken. De onvolmaaktheid onzer zintuigen, de gebrekkigheid der werktuigen, de verschillende gesteldheid van den dampkring zijn even zoo vele struikelblokken, die alligt tot feilen, al zijn het ook slechts kleine feilen, aanleiding geven. En omdat in die reeks van driehoeken de lengte der zijden van elken volgende uit die des vorigen berekend wordt, is het duidelijk, dan eene fout, in den aanvang gemaakt, er in blijft tot aan den laatsten driehoek toe, althans zoo hij niet door eene tegenovergestelde fout van een dergelijk bedrag wordt vernietigd.
Om zich van de naauwkeurigheid van hunnen arbeid te vergewissen, hebben die beide heeren de moeite genomen, om tusschen Vernet en Salces, niet ver van Perpignan, op een afstand van ongeveer 120 uren gaans van de eerste basis, eene tweede te meten, wier lengte zij op grond dier eerste, reeds door berekening hadden bepaald. Deze basis was bijna zoo lang als de eerste, en het bleek, dat hare gemetene lengte slechts zeer weinig van de berekende lengte verschilde.
Daarenboven hebben Mechain en Delambre ook op tusschenstations, en wel te Bourges en te Careassonne waarnemingen gedaan van zons-hoogte en azimuth, om zich te overtuigen, dat de hierbij waargenomene hoeken overeenstemden met de hoeken, door den meridiaan met de driehoekszijden gevormd, welke zij door berekening konden bepalen.
Eindelijk, in October des jaars 1798, waren alle opmetingen geschied en alle berekeningen volbragt. Men kende het aantal maatstaven no. 1, begrepen in het deel van den meridiaan hetwelk zich van Duinkerken naar Barcelona over een afstand van bijna 10 breedtegraden uitstrekt. Men kon hieruit opmaken, hoeveel van die maatstaven begrepen waren in 90 dergelijke graden, die het vierde gedeelte uitmaken van den omtrek des aardbols, langs den meridiaan gemeten. Men nam van de lengte, door dit laatste aantal maatstaven voorgesteld, het tien millioen-
{==126==} {>>pagina-aanduiding<<}
ste gedeelte, en de grondslag van een nieuw stelsel van maten en gewigten - de meter - was gereed.
Zulk eene grootsche zaak moest op eene schitterende wijze worden onderzocht en gewaarmerkt. Daarom werd, onder goedkeuring van het Fransche gouvernement, door de Academie een congres zamengeroepen van de voornaamste geleerden uit alle bondgenootschappelijke of onzijdige rijken van Europa. Daar vereenigden zich voor Frankrijk Borda, Brisson, Coulomb, Duriet, Delambre, Lagrange, Laplace, Lefèvre, Gineau, Legendre, Mechain en Prony, allen leden der Acadamie, voor Denemarken Bugge, voor Spanje Ciscar en Pedrayes, voor de Bataafsche Republiek van Swinden en Aeneae, voor Sardinië eerst Balbo, later Vasalli voor Piëmont, voor den kerkelijken staat Franchini, voor de Cisalpijnsche republiek Mascheroni, voor de Ligurische Moltedo, voor de Helvetische republieken Tralles, en voor Toskane Fabbroni. De werkzaamheden dier commissie namen een aanvang op den 28sten November 1798.
Die werkzaamheden waren geenszins van geringen omvang. De commissie moest in de eerste plaats hare aandacht vestigen op de uitkomsten der hoekmetingen en alzoo de herhaalde en nogmaals herhaalde waarnemingen oplettend nagaan, vergelijken en waarmerken, - zij moest vervolgens al de berekeningen nacijferen en de deugdelijkheid der formules en methoden zorgvuldig onderzoeken, - zij moest eindelijk bepalen of het aangeboden deel van den gebruikten maatstaf inderdaad zoo was genomen, dat het juist een tien millioenste gedeelte uitmaakte van een vierde van den omtrek der aarde, zoodat men het onder den naam van meter met volkomene gerustheid tot grondslag kon leggen voor een nieuw stelsel van maten en gewigten.
Opzettelijk deel ik de namen en de werkzaamheden van de leden dier Commissie uitvoerig mede, - namen van mannen als Borda, Lagrange, Legendre en vooral Laplace, namen, die in het Walhalla der wis-, natuur- en sterrekundige wetenschappen geschreven staan met het licht van een onsterfelijken roem, - werkzaamheden, die evenveel kennis vereischen als schranderheid van geest. Ik deel ze zoo uitvoerig mede, niet omdat twee onzer landgenooten daarbij zijn tegenwoordig geweest, maar omdat een van hen, namelijk Van Swinden, daaraan op de eervolste wijze heeft deel genomen.
Jan Hendrik van Swinden, in het jaar 1746 te 's Hage gebo-
{==127==} {>>pagina-aanduiding<<}
ren, had zich reeds vroeg op de beoefening der wis- en natuurkundige wetenschappen toegelegd, zoodat hij op 21jarigen leeftijd als Hoogleeraar te Franeker beroepen werd. Hoe gemakkelijk hij zich uitdrukte in de Fransche taal en hoe degelijk zijne studiën waren, blijkt uit zijne ‘Reeherches sur les aiguilles aimantées et leurs variations,’ waarmede hij bij de Academie van wetenschappen te Parijs, en uit zijne ‘Analogie de l'électricité et du magnétisme,’ waarmede hij bij die te Munchen het eeregoud verwierf. Met Aeneae, een scherpzinnigen Fries, van Oldemirdum geboortig, naar het congres te Parijs afgevaardigd, gevoelde hij er zich tusschen zijne beroemde medeleden geheel op zijne plaats. En hoe deze zijne groote verdiensten erkenden, blijkt daaruit, dat zij juist aan onzen Van Swinden de moeijelijke en tevens zoo vererende taak opdroegen, om verslag te geven van de werkzaamheden der commissie in eene vergadering van al de klassen der Academie. Hij deed dit op den 18den Junij 1799. Desgelijks werd hij belast met het geven van een bevattelijk verslag van de geheele zaak aan het publiek, - een last, waarvan hij zich kweet in eene openlijke vergadering der Academie op den 4den Julij daaraanvolgende, en wel op eene wijze, dat daarover van wege de Academie aan het Wetgevend Ligchaam werd vermeld: ‘Het verslag, door den burger Van Swinden gegeven, is aan het Instituut voorgekomen als een toonbeeld van volkomenheid in de kunst om de werkzaamheden van dit ligchaam te verklaren en ze zelfs geschikt te maken voor de vatbaarheid van dezulken, die zich met de beoefening dezer wetenschappen niet bepaaldelijk bezig houden.’
Zoo was het doel bereikt. Men had den meter vastgesteld als een bepaald deel van den onveranderlijken omtrek der aarde. Omdat men niet dagelijks eene hermeting kan doen, zijn standaards van den meter naar de gebruikte maatstaven zorgvuldig vervaardigd. De meter is de grondslag geworden van een nieuw en wel van een tiendeelig stelsel van maten en gewigten. De vierkante meter is tot vlaktemaat verheven, en het gewigt van het zuivere water op zijne grootste digtheid, dat is bij eene temperatuur van vier graden, in de ruimte van een teerling-palm bevat, tot een kilogramme of pond, - die ruimte zelve tot kan of kop tot het meten van natte of drooge waren. Ook het muntstelsel heeft er eene ongekende vastheid door gekregen, omdat men nu in staat is, het gewigt van ieder muntstuk naauwkeurig te bepalen.

{==128==} {>>pagina-aanduiding<<}

Een draad, die onzen aardbol omspant, heeft dus eene lengte van 40 millioen meters, welke gelijk staan met 5400 geographische mijlen. Bij aardsche afmetingen wordt het aantal millioenen reeds zoo groot, dat de meter of zelfs zijne gewettigde veelvouden te klein een maatstaf zijn voor het bepalen van afstanden in de ruimte van het heelal. Uit de straks vermelde opgave van den omtrek der aarde volgt, dat hare middellijn bijna 720 geographische mijlen lang is. Dertig zulke middellijnen geven ons ongeveer den afstand van de aarde tot de maan, en na het afleggen van omstreeks 400 maansafstanden zouden wij de zon bereiken. Duizend zonsafstanden noemt men een stersafstand, en wij mogen het er voor houden dat de meeste sterren onderscheidene stersafstanden van ons verwijderd zijn. De afstand der sterren drukt men ook wel uit door lichtjaren, dat is door het aantal jaren, dat het licht dier sterren besteden moet om de aarde te bereiken, - het licht, dat in bijna 8⅓ minuut de twintig millioen mijlen doorloopt, die wij verwijderd zijn van de zon.
De Fransche Academie wenschte eene lengtemaat te leveren, die tot grondslag zou dienen voor een nieuw, doelmatig en algemeen in te voeren stelsel van maten en gewigten, - eene lengtemaat, die, als een gedeelte van den omtrek der aarde in hare volkomene juistheid kon teruggevonden worden, al was zij ook geheel en al verloren gegaan. Heeft de Academie dat oogmerk bereikt?
Slechts voor een gedeelte durven wij deze vraag bevestigend beantwoorden, omdat wij het betwijfelen, of eene nieuwe meting - de ervaring zal dit weldra leeren - dezelfde uitkomst zal opleveren. Reeds in den aanvang dezer eeuw zeide een Hamburger geleerde, Woltmann genoemd: ‘De uitkomsten dieŕ metingen vallen verschillend uit, zoo dikwerf de plaatsen, de personen en de werktuigen verschillende zijn.’ Reincke verklaarde omstreeks denzelfden tijd: ‘Indien men in het vervolg het vierde van den meridiaan nog naauwkeuriger bepaalt, waaraan men, wegens de groote vorderingen der toegepaste geometrie en der werktuigkunde niet behoeft te twijfelen, zal men den nieuwen meter wederom moeten verbeteren, indien men er op gesteld is, dat hij het tienmillioenste gedeelte van het vierde des meridiaans zal wezen.’ Nog veel scherper is het veroordeelend vonnis, dat Dr. Otto Ule er voor weinige jaren over uitsprak. Deze zeide: ‘Men wilde door eene uitgebreide graadmcting de kromming der aarde in Frank-
{==129==} {>>pagina-aanduiding<<}
rijk vaststellen, en hieruit den afstand van de evennachtslijn tot de pool door berekening vinden. Zulk eene omwenteling was te grootsch om geen bijval te vinden, doch haar stelsel was op zwakke grondslagen gebouwd, en het verheft zieh heden ten dage als een bouwval, dien men aarzelt te sloopen, omdat hieraan zoo veel moeite verbonden is. De eenheid van maat is altoos eene willekeurige lengte; het is onverschillig hoe men haar neemt, mits men haar onveranderd beware, zoodat men ten allen tijde met naauwkeurigheid kan nagaan, hoe groot het gemetene is. Zoo de natuur ergens iets voortbragt, dat altoos juist dezelfde lengte bezat, dan zou men ongetwijfeld op de gedachte komen, om met deze lengte alles te meten. Maar helaas! wij vinden nergens zulk eene natuurlijke maat. Men moet het gemetene tot maat verheffen. Dit is echter een gebrek dat de schromelijkste gevolgen heeft. Wij kunnen niets meten; - wij kunnen de wezenlijke waarde
slechts bij benadering vinden, en hoe moeijelijker de meting, hoe ontoegankelijker het voorwerp is, des te duidelijker treden de fouten der onvolkomenheid te voorschijn. De meter kan alleen door de alleromslagtigste van alle werkzaamheden, door eene regtstreeksche opmeting van een meridiaan tusschen den evenaar en de pool, door de opmeting eener ontoegankelijke streek, dus alleen door eene onmogelijkheid gevonden worden. - Het is onbegrijpelijk, hoe schrandere mannen, zooals Laplace en Borda, zulk een begrip konden voorstaan, indien zij geene andere belangen bij die graadmeting op het oog hadden.’
Het oordeel dier heeren komt mij zeer juist voor; trouwens, het is reeds spoedig gebleken, toen Arago en Biot de graadmeting van Barcelona tot aan de Balearische eilanden hadden voortgezet, dat de meterlengte, die hieruit volgde, reeds verschilde, al was het ook slechts weinig, van de lengte op grond der werkzaamheden van Mechain en Delambre vastgesteld.
Het besluit der Academie heeft echter twee belangrijke gevolgen gehad. In de eerste plaats heeft het aanleiding gegeven tot het opmeten van breedte- en lengte-graden in onderscheidene werelddeelen en staten. Dat geschiedde in Engeland en Schotland, in Frankrijk van het westen naar het oosten, door Italië heen tot aan de Adriatische zee, in Hindostan, in Denemarken, Holstein en Hannover, in Rusland, Oostenrijk en Pruissen. Hierdoor heeft men zich al meer en meer kunnen vergewissen van de gedaante en den omvang der aarde, en het is gebleken,

{==130==} {>>pagina-aanduiding<<}
dat men zich van de regelmatigheid dier gedaante geene overspannen denkbeelden moet vormen. In de tweede plaats heeft het besluit der Academie ons in het bezit gesteld van een zeer doelmatig stelsel van maten en gewigten. Meer dan één naauwkeurig vervaardigde standaard waarborgt daarvan de juistheid of liever de algemeene gelijkheid. Is het ook moeijelijk of welligt onmogelijk, dien standaard onafhankelijk van de vroegere gegevens terug te vinden, zijne vaststelling heeft te veel moeite gekost, om er niet mede ingenomen te wezen. De thans gewaarborgde juistheid van maat is een groot voordeel voor den handel, - een voordeel, dat nog geenszins in alle landen hoog genoeg wordt geschat, - de verdeeling dier maat volgens ons talstelsel geeft een groot gemak in de berekening, en wij wenschen het vurig, dat het nieuwe stelsel van maten en gewigten in alle landen het burgerregt verkrijge. De meter moge dan al of niet het tienmillioenste gedeelte zijn van het vierde van een meridiaan, dit is van hoegenaaamd geen praktisch belang, indien de standaard slechts naauwkeurig bewaard en ter vergelijking gebruikt wordt.
Één ding eindelijk kan men bezwaarlijk ontkennen, namelijk dit, dat men met eindeloos minder moeite althans niet minder goede uitkomsten zou hebben verkregen, zoo men gehoor had gegeven aan het voorstel van onzen schranderen Christiaan Huygens, om de lengte van den seconde-slinger aan te nemen als eenheid van maat.

Veendam, 13 Maart 1865.
A. Winkler Prins.






{==131==} {>>pagina-aanduiding<<}

De zeeschilder P.J. Schotel,

door Dr. G.D.J. Schotel.

Eene levensschets van een broeder door een broeder ontworpen, is voorzeker geen gewoon, maar toch ook geen eenig verschijnsel in de letterkunde. Voor ik die taak aanvaardde was ik diep doordrongen van hare eigenaardige moeijelijkheid; doch dit schrikte mij niet af, evenmin als zij mij belet had het levensbeeld van mijn vader te schetsen.
Ik was het aan de nagedachtenis van den in zijn eigen vaderland als kunstenaar zoo vaak miskenden overledene verschuldigd.
Ik zelf zal niet als rechter over de voortbrengselen van zijn penseel en teekenpen optreden, maar hen doen spreken, die de kunst, die hij beoefende, als onpartijdige en bevoegde critici erkent.
Mogt mijn eenvoudige teekening medewerken om hem als kunstschilder in ons vaderland beter te doen kennen en waarderen!

Mijn broeder Petrus Johannes Schotel 1) werd den 17 Augustus 1808 te Dordrecht geboren. Onze ouders waren Johannes Christianus Schotel en Petronella Elizabeth van Steenbergen. Daar ik slechts een jaar ouder was dan hij, genoten wij aanvankelijk hetzelfde onderwijs bij dezelfde leermeesters. Onder den braven Otto Schreuders oefenden wij ons in het lezen, schrijven en re-
{==132==} {>>pagina-aanduiding<<}
kenen, onder den kundigen en nog niet vergeten Reinier van der Pijl in de Fransche, Engelsche en Duitsche talen, terwijl den verlichten en met ons huis bevrienden Gerard van Kooten onze godsdienstige opleiding werd toevertrouwd.
Ofschoon wij innig aan elkander gehecht waren, openbaarde zich echter reeds vroeg verschil van neiging en smaak. Hem was liefde voor de kunst, mij voor de wetenschappen als aangeboren, en als hij naar papier en potlood greep, zocht ik in 's vaders boekenkast naar oude chronyken en historiën. Zijne uitspanningen waren roeijen, zeilen, zwemmen en jongens-spelen, de mijne met een boekje in een hoekje te zitten. Zijn geliefkoosde wandeling was langs de boorden der Merwede, de mijne in de landelijke omstreken der grijze vest.
Omstreeks denzelfden tijd verlieten wij de school van van der Pijl; ik om mijne studiën aan het gymnasium voort te zetten; hij om zich, onder den grijzen Martinus Schouwman, op de teekenkunst toe te leggen. Zijne vorderingen waren zigtbaar, en welhaast was hij in staat des winters de lessen in de teekenzaal van het genootschap Pictura, eerst in het teekenen naar pleister, vervolgens naar het gekleed en naakt model, bij te wonen, en des zomers, met mijn vader, in wiens school hij spoedig uit die van Schouwman was overgegaan, in de omstreken van Dordrecht zich in het teekenen naar de natuur te oefenen. Die togtjes breidden zich allengskens uit en werden vooral naar het vervallen kasteel Develstein en de ruïne van het slot Merwede dikwerf herhaald.
Ondertusschen zette hij zijne taalstudiën voort en begon zich, onder den bekwamen pianist Leemschot, op de muziek toe te leggen. Gedurende geheel zijn leven zette hij zijne piano-oefeningen voort, en zoo hij zich geheel aan de muziek had toegewijd, was hij gewis in dat vak een even zoo uitstekend maëstro geworden als hij nu in de schilderkunst werd.
Toen ik in het najaar van 1825 naar Leyden vertrok, had hij de teekenpen met het penseel verwisseld, 1) doch de avonden bleven gewijd aan Pictura, die hem in 1827 haren eersten prijs 2)

{==133==} {>>pagina-aanduiding<<}
schonk. In het laatst van het genoemde jaar deed hij met mijn vader een reis naar Parijs, om aldaar de tentoonstelling van schilderijen te zien en van nabij met de toen zoo hoog geroemde romantische en sentimentele rigting in de kunst, die het rationalisme der school van David in Frankrijk vervangen had, bekend te worden. Zes weken mogt hij in deze wereldstad met de beschouwing, zoo van andere merkwaardigheden, als inzonderheid van de rijke kunstgalerijen, en het bezoeken der ateliers van Gerard, Gudin, Scheffer en meerdere groote meesters doorbrengen. Wij hebben elders uitvoerig over dit verblijf te Parijs geschreven 1), en vergenoegen ons thans met de opmerking, dat het voor den jeugdigen kunstenaar allerheilzaamst was, want hij werd overtuigd, dat de romantische school de grondslagen legde tot een volkomen bederf van den goeden smaak, en der ware kunst veel nadeel berokkende; en toen het romantische ook in het zeeschilderen veld begon te winnen, L. Meijer in Frankrijk tot een hollandschen Gudin gevormd werd en meest alle jongere zeeschilders diens rigting volgden, stond hij, die in den geest van zijn vader voortging, alleen tegen die allen. Noch hoop op succes, noch zucht om den tijdgeest te huldigen, noch een langdurig verblijf en omgang met kunstbroeders te Dusseldorp konden hem verleiden, de klassische hollandsche school ook maar ééns ontrouw te worden.
Een gedeelte van den zomer van het volgende jaar was aan het teekenen naar de natuur gewijd. In gezelschap zijner medeleerlingen vergezelde hij mijn vader op een reisje langs de stranden der Noordzee, en in den zomer van 1829 wederom naar Frankrijk, thans niet zoo zeer om de voortbrengsels van het penseel en den beitel van vroegere en latere scholen te bezigtigen, als wel om de natuur, zoo als zij zich aan de kusten van dit koningrijk vertoont, waar te nemen. Men nam de reis over België, daar mijn vader als juge de expositie te Gend moest bijwonen. Hij wilde echter thans zijn oordeel over de zeestukken niet uitbrengen, wijl mijn broeder voor de eerste maal naar den prijs dong, dien zijne schoone Stille zee aan den Helder bij avondstond mogt behalen. Na te Ostende eenige strand- en havengezigten geteekend te hebben, nam men de reis over Nieuwpoort en Veurne naar Duinkerken, waar men ooggetuige was van

{==134==} {>>pagina-aanduiding<<}
het bij zwaren storm binnenkomen van twee schepen, en eenige belangrijke studiën maakte. Die maakte men ook te Calais, Boulogne sur mer, Bedouâtre en keerde over La Chapelle, St. Omer, Cassel, Rijssel en Meenen naar Dordrecht terug.
Ook deze reis was voor mijn broeder in meer dan een opzigt belangrijk. Zij verschafte hem nieuwe denkbeelden en rijke studiën voor de toekomst, en oefende op zijn penseelsbehandeling een onmiskenbaren invloed uit. Reeds merkte men toch een warmer koloriet en grootschere voorstelling op in de in dit en het volgende jaar vervaardigde schilderijen, vooral in het Gezigt op de Fransche kust bij avondstond, dat op de haagsche tentoonstelling van 1830 algemeenen lof mogt inoogsten. Nog dit jaar arbeidde hij te Dordrecht in het atelier van mijn vader met zijne jeugdige vrienden van den Blijk, Dreibholtz, de Florimont, en den gewezen luitenant ter zee Maas. Dezen waren het echter niet alleen met wie hij dagelijks verkeerde. Ook onder de kweekelingen uit andere scholen, - en Dordrecht had er toen vele, aan wier hoofd bekwame meesters stonden, - en in andere kringen had hij vrienden, en vooral was hij aan den zoon van een voornaam koopman en kunstverzamelaar, Jacobus de Voogd, innig gehecht. Ook ouderen van jaren hadden den beminnelijken, nederigen en eenvoudigen jongeling lief, en gaarne bezocht hij de meer bejaarde kunstgenooten van mijn vader, Schouwman, Versteegh, Schoenmakers, Hofman, van Lexmond, Smak Gregoor, Smids, Bendorp, de van Stryens en anderen in hunne ateliers, en leerde er veel, dat hem voor zijn toekomstig kunstenaarsleven nuttig was.
Nog vierde hij met zijne vrienden en kunstbroeders het feest, dat Dordrecht (den 25 April van dat jaar) aan Z.K.H. den Prins van Oranje gaf, toen deze de schutterij aldaar kwam inspecteren. Op de tentoonstelling van schilderijen van levende Dortsche meesters, waarop men den kunstlievenden vorst vergastte, was ook een der zijne, en hij behoorde tot de eerewacht van jongelingen uit den deftigen stand, die, op eigen kosten, in net zeemansgewaad den prins met een fraai versierde sloep van Zwijndrecht afhaalden en derwaarts terug bragten, en in dien tusschentijd hem naar het op stroom liggend schip de Prinses Louise roeiden. Weinige maanden later brak het oproer te Brussel uit. Hoe brandde ook mijn broeder van verlangen om zich onder de vanen van den geliefden vorst te scharen; doch de koning had reeds over hem beschikt, en hem het onderwijs

{==135==} {>>pagina-aanduiding<<}
in de teekenkunst aan het Marine-Instituut te Medemblik opgedragen.
Had hij te Dordrecht veel dat hem dierbaar was achtergelaten, te Medemblik vond hij veel terug, dat hem zijn verblijf in dit eenzaam en afgelegen stadje veraangenaamde. Spoedig werden zijne ambtgenooten Pilaar, Beeloo, Obreen, Deenik, Arend, sommigen beoefenaars, allen warme voorstanders der schoone kunsten, zijne vrienden, met wie hij dagelijks omging. Doch vormden zij, die, gelijk hij, aan het Instituut waren verbonden, den naasten kring waarin hij zich bewoog, het was er echter verre van af, dat deze de eenige zou geweest zijn. Ook onder de ingezetenen van het stadje waren er velen, met wie hij een genoegelijk en gezellig verkeer aanknoopte. Ik denk hier aan de heeren Clifford Kocq van Breugel, gewezen consul van Tripoli, Gardenier en zoo vele anderen, die ik later aan zijne woning leerde kennen en hoogschatten. En toen hij, kort na zijne komst te Medemblik, aan eene beminnelijke en begaafde gade, die hij reeds te Dordrecht had leeren kennen, door den band des huwelijks was verbonden, en zijn huisselijk geluk door liefde's panden was bevestigd, had hij naauwelijks iets meer te wenschen over. Zijne brieven uit dien tijd ademen dan ook slechts dankbaarheid en vergenoegdheid. Tweemaal ontmoette ik hem in den kring van zijn gezin en zijne vrienden, was ik getuige van zijn onverdeeld geluk; van de achting en liefde die zijne leerlingen voor hem koesterden, van welke vele in later tijd tot hoogen rang in het zeewezen geroepen, zijne vrienden werden; van de vriendschap die hem aan zijne ambtsbroeders verbond, van de toegenegenheid zijner chefs, vooral van den vice-admiraal Rijk, en van de algemeene achting die hem zijne medeburgers toedroegen. Al wat schoon en goed was vond in hem een warmen voorstander, al wat het maatschappelijk leven kon veraangenamen een ijverigen deelgenoot. Zijne opgeruimdheid en tevredenheid deelden zich aan allen die hem omringden mede, en ook dan, wanneer de winter zich te Medemblik in al zijne strengheid deed gevoelen en de stormen weken
lang door de ledige straten woedden, als niemand, ten zij hooge noodzakelijkheid hem er toe drong, het stadje bezocht; dan nog (ik zelf ondervond het) voelde men zich wél bij hem, en vergat men er de genoegens, die het winterleven in aanzienlijke steden met kwistige hand om zich heen strooit.
Tot de openbare genoegens, die Medemblik in den winter

{==136==} {>>pagina-aanduiding<<}
aanbood, behoorden kunstbeschouwingen en vergaderingen van 't Nut van het Algemeen, in den grijzen burgt van koning Radboud. Daar werd menig uitstekend voortbrengsel der pen zijner begaafde ambtgenooten voorgedragen en liet zich soms ook de predikant van Sybecarspel, de even orginele als begaafde Mensinga hooren.
Ook deze, met wien mijn broeder in zoo vele opzigten harmoniëerde, werd zijn huisvriend. Het was ook te Medemblik, dat hij mejufvrouw Toussaint (later mevrouw Bosboom) voor het eerst mogt ontmoeten.
Deze had juist het eerste deel van haren Leicester in het licht gegeven. Mijn broeder, die het werk gelezen had, deelde haar zijne aanmerkingen mede op hare beschrijving van het schip, waarmede de Graaf zich uit Engeland naar Holland begaf, en teekende, op haar verzoek, een schip van dien tijd. Dankbaar voor zijne opmerking en teekening beide, schreef zij hem: ‘Met dit schip ben ik rijker dan de gevierde Graaf met de geheele vloot, die hij ter zijner beschikking had.’
‘Dit schip was voor haar gemaakt, en het was nog minder het meesterstuk van den meester, dat het voor haar de hoogste waarde gaf, dan juist de gedachte, dat die hand zich verledigd had haar te gelijk eene fijne kritiek en eene nutte les te geven. Beide had zij noodig, waar zij zich op vreemd gebied had gewaagd: maar zeker in meer behagelijken vorm en zoo aanschouwelijke waarheid, zouden beide haar wel nooit meer geworden.’
Bij een bezoek, dat zij mijn broeder in zijn atelier bragt, was hij juist bezig aan het schilderen van het vergaan van een driemaster op de Haaks. Deze voorstelling trof haar zóó, dat zij kort daarna een harer meesterstukjes ontwierp, de Zee, met eene plaat naar deze schilderij in de Tijd van Boudewijn geplaatst Toen mijn broeder haar de teekening zond, schreef zij hem:......‘En uwe zee! zie, dat is eene zee, zoo als ik die lief heb en zoo als ik die noodig heb voor mijne verbeelding, waar mijne fantaisie zich bij opheft hoe verkouwt hare vleugelen te dezer dage ook zijn mogen; het is mij als ruisschen werkelijk die golven....’
Nog was mijn broeder niet lang te Medemblik geweest, toen Prins Frederik den ouden Pieneman den last opdroeg om de portretten van Chassé en Koopmans te vervaardigen, en mijn broeder het bevel ontving zich naar de flotille voor Antwerpen te begeven en twee schilderijen van het springen der boot van Van

{==137==} {>>pagina-aanduiding<<}
Speijk te vervaardigen, terwijl den kolonel Koopmans gelast werd hem alle noodige inlichtingen te verschaffen.
Bij zijne aankomst wenschte Koopmans hem aan den generaal Chassé op de citadel voor te stellen, en liet zich met hem in eene boot derwaarts brengen.
Toen dezen den wal naderde, legde een belgisch schidwacht, schoon het wapenstilstand was, op den kolonel aan. Deze, in gramschap ontstoken, voer hevig tegen hem uit, gaf oogenblikkelijk last naar de eerste kanonneerboot te roeijen, daar bevel, zoodra men een schot gehoord had, terstond op de stad te vuren, en keerde rakelings langs den wal terug, terwijl hij zich niet kon onthouden de schildwacht door gebaren te tarten. ‘Het liep goed af,’ schreef mijn broeder, ‘doch ik gevoelde mij toen juist niet op mijn gemak.’
Hij vond Chassé in zijn kazemat en werd dien middag door hem op stokvisch onthaald.
Gedurende zes weken bleef mijn broeder op de flotille en liet zich dagelijks naar den romp van Van Speijk's boot, die tegen den wal der stad lag, roeijen, en steeds had hij moeite de hollandsche matrozen die in zijne sloep waren in bedwang te houden tegen de vele Antwerpenaren, die, om te zien wat er te doen was, aan wal stonden.
De beide schilderijen, die hij naar de aldaar gemaakte schetsen vervaardigde, stellen den dood van Van Speijk voor, op het oogenblik van den vijandelijken aanval der Belgen en het in de lucht springen der kanonneerboot, en werden aan het Marine-Instituut, waaraan hij als leeraar verbonden was, vereerd 1).
De onderscheiding, hem door de opdragt om het heldenfeit van Van Speijk door zijn penseel te vereeuwigen ten deele gevallen en de goede uitslag die zijn werk bekroonde, bragten niet weinig toe tot vestiging van zijn naam als kunstschilder, en vuurden zijnen ijver aan om dien meer en meer te bevestigen. Alle morgen-uren die hem van zijne ambtsbezigheden op het instituut overig waren, wijdde hij aan de kunst in zijn atelier, en des avonds werd er in den huisselijken kring menige teekening vervaardigd.
Niet weinige waren dan ook de voortbrengselen van zijn penseel

{==138==} {>>pagina-aanduiding<<}
en teekenpen tusschen de jaren 1831 en 1838. Geen vaderlandsche tentoonstelling, die niet op meer dan eene schilderij van den jeugdigen kunstenaar mogt roemen, en de lof dien hij steeds mogt inoogsten, was hem telkens een nieuwe prikkel tot vooruitgang.
Niet langer bleef zijn naam binnen de grenzen van het vaderland; de kunst die hij naar de expositiën te Hamburg, Keulen en Hanover zond en in den vreemde verkocht, maakte dien ook gunstig daar buiten bekend. Arti sacrum, te Rotterdam, de Koninklijke maatschappij van beeldende kunsten en Felix Meritis te Amsterdam benoemden hem tot lid, en hij zag zijn Stil water bij maneschijn, eene teekening in O.I. inkt, met den dubbelen zilveren en zijn schilderij een storm op zee voorstellende (1838) met den gouden eereprijs door het laatste bekroond.
Doch toen reeds wendde men pogingen aan zijn roem te bezwalken; de beide Gezigten op Antwerpen, tijdens den dood van van Speijk, werden door sommige haagsche aristarchen op yuilaardige wijze door het slijk gesleept, doch Kruseman trad voor hem in het krijt en verwaardigde zich het vuile pamflet te beantwoorden.
Dit geschiedde in 1838.
Vijf jaren later overleed mijn vader in den vollen roem van zoo niet de eerste, ten minste een der beroemdste zeeschilders van zijn tijd te zijn. Dit verlies werd diep door mijn broeder gevoeld, doch weinig dacht hij dat zijns vaders dood ook een crisis voor zijn kunstenaars-leven wezen zou.
Bij het overlijden van mijn vader waren nog een tal van bestellingen onafgedaan, en werd mijn broeder van meer dan eene zijde verzocht die schilderijen te voltooijen en in het vervolg meer andere te leveren, doch...zonder zijn naam. Met welk eene bedoeling er die laatste voorwaarde bijgevoegd werd, behoeft niet verklaard te worden.
Mijn broeder was te eerlijk om het aanbod aan te nemen, te zelfstandig om aldus zijn persoonlijkheid als kunstenaar te verloochenen. Maar van dit oogenblik werd hij tegengewerkt van de zijde van mannen, die meest altijd raad geven aan liefhebbers, wanneer deze eene schilderij willen koopen, die door schouderophaling of iets dergelijks de beste schilderij op eene expositie kunnen benadeelen, die meestal beschikken over de pen der recensenten in de dagbladen, omdat er hun veel aan gelegen is, dat de werken, die hun eigendom zijn, goed beoordeeld worden, en dat die, waarvan hun, bij verkoop, meer dan de

{==139==} {>>pagina-aanduiding<<}
gewone provisie is toegezegd, worden geprezen - ik bedoel de kunstkoopers.
Wat mijn broeder wilde voorkomen, toen hij het aanbod dezer heeren van de hand wees, is nogthans gebeurd: zijn naam werd uitgewischt, en soms vrij onhandig in dien van mijn vader veranderd. Een woelend water, voorstellende een Arnemuidsche hoogaarts, die de haven inloopt, en een woelend water voorstellende een scholschuit, die voor den wind zeilt, op den tweeden grond een fluit, beide in 1826 aan den heer J. van Hall, te Amsterdam verkocht, werden, de eerste in 1827 in het kabinet van den heer van Leembrugge, de andere in 1831 in dat van Mr. J. de Jongh, onder den naam van J.C. Schotel gezien.
Een stil water, voorstellende een hoofd, aan de linkerhand twee schuitjes, op den tweeden grond een tjalk op stroom, in 1829 aan den heer Lamme te Rotterdam verkocht, droeg in 1849 in het kabinet van den heer J. Gruijter den naam van mijn vader. Een woelend watergezigt op Bath met een schuitje dat de haven uitloopt en verdere stoffaadje werd voor ƒ 200 aan den heer de Ceva, adjudant van prins Frederik, verkocht. Deze verkocht het aan een Engelschman, en in 1842 werd deze schilderij gezien in de kollektie van den heer Fodor, die er ƒ 1850 voor betaald had, als het werk van mijn vader. Mijn broeder herkende deze schilderij, en bij een bezoek dat hij den heer Fodor bragt, deelde hij hem de naamsverwisseling mede. Sedert komt deze schilderij op den Catalogus van het Museum Fodor onder den naam van P.J. Schotel voor.
Wij zouden deze lijst kunnen uitbreiden, - doch wij meenen genoeg gezegd te hebben tot opheldering der reden, waarom mijns broeders kunst hier te lande doorgaans minder goed beoordeeld werd, dan in Duitschland en Frankrijk.
Ik herhaal doorgaans; want het ontbrak ook niet aan beoordeelaars, die hem regt lieten wedervaren.
Zoo mogten zijn beide schilderijen, een woelend water voorstellende, in 1832 op de Amsterdamsche expositie grooten lof inoogsten. Niet minder zijn Gezigt op het IJ in de Willemsluis, en twee stille watergezigten op de tentoonstelling in 1834 aldaar, die men ‘voortreffelijk’ noemde en welker ‘heerlijke ordonnantie en kracht van schildering’ men bewonderde. Zonder eenige uitzondering werd zijn kunst in Duitschland zeer geprezen en duur verkocht.

{==140==} {>>pagina-aanduiding<<}

Tot de uitstekende voortbrengselen van mijns broeders penseel door hem te Medemblik vervaardigd, behooren inzonderheid de door Portman en hem geschilderde voorstelling der Geheime prediking van Pieter Pieterz. Betje op het IJ, uit een tiental stukken, een bloemlezing der tentoonstelling te Hanover in 1839, benevens de door Felix bekroonde schilderij, door de koningin van Hanover aangekocht: Een opkomende storm uit zee, waardoor een loodsboot voor den wind af houdt en een fregat met gestreken bramstengen, zijn grootzeil geijende, voortzeilt, op speciaal verzoek der commissie in 1838 op de Amsterdamsche tentoonstelling, later het eigendom van den heer Oudermenlen, wethouder te Amsterdam; Z.M. schip de Zeeuw, aan boord hebbende Zijne Kon. Hoogheid Prins Hendrik, begeleid door Z.M. brik de Snelheid, in de Noordzee, op reis naar Rusland, voorgesteld op het oogenblik dat bij stormweder (27 Mei 1834) van de Zeeuw een man was over boord gevallen en de Snelheid afhield, om hem zoo mogelijk te redden. Deze schilderij was op de tentoonstelling te 's Hage 1839 gezien, en werd het eigendom van de prinses van Oranje.
Eene studiereis op de Noordzee aan boord van Z.M. Brik de Koerrier, onder bevel van zijn neef den kapitein luitenant G. Willinok, behoorende tot het exercitie-eskader, gaf hem aanleiding tot het schilderen van Een gedeelte van Z.M. exercitie-eskader, in het jaar 1840, in de Noordzee met storm-weêr bijleggende, wordt door het vlaggeschip geseind om af te brassen, en de brik de Koerrier bij den wind zeilende, het oogenblik voorstellende, dat mijn broeder op de lootsboot de Koerrier verlaat. Belangrijker was de studiereis in 1843, toen hij, op verzoek van prins Hendrik, aan boord van het fregat de Rijn deel nam aan een kruistogt van het exercitie-eskader op de Middellandsche zee. Hij was aan den persoon van den prins, die het eskader commandeerde, toegevoegd. Niet slechts vervaardigde hij op deze reis een verbazend aantal studiën, teekeningen en schetsen, maar hij verkreeg tevens een grondige kennis van de evolutiën welke door een eskader uitgevoerd konden worden. Eene zware portefeuille bevat den arbeid gedurende die expeditie verrigt, van het verlaten van de reede van Vlissingen 2 Aug. 1843, na geïnspecteerd te zijn door den koning, tot de terugkomst in het vaderland, den 12en October 1843. Buitengewoon belangrijk zijn de studiën die hij te Port Mahon en te Gibraltar vervaardigde; zelfs ontving hij van den gouverneur van laatstgemelde plaats het zeldzaam gegeven

{==141==} {>>pagina-aanduiding<<}
verlof om aldaar studiën te mogen maken 1). Te Medemblik weêrgekeerd, zette hij zich met nieuwen lust voor zijnen ezel en met zijne gewone vlugheid bragt hij eenige der merkwaardigste episoden zijner studie-reis op het doek, zoo als een Gezigt op de kust van het eiland Majorka bij buijig weêr 2); Gezigt op een gedeelte der klip van Gibraltar, de Afrikaansche kust en het Spaansche gebergte, genomen uit de baai van Gibraltar 3); Gezigt op de baai en het nonnenklooster te Mahon 4); Het binnenkomen van een linieschip en een Cores in de baai van Mahon bij storm; Het eskader onder bevel van Z.K.H. Prins Hendrik der Nederlanden, voor stormweder in het kanaal bijleggende, den 11 Oct. 1843, op het oogenblik dat Z.M. fregat de Rijn bijsteekt, het voormarszeil beslaat, de bezaan reeft en de bramraas afheint, en de Komst van Z.M. den Koning aan boord van het stoomyacht de Leeuw, ter inspektie van het eskader, welke beide laatste schilderijen het eigendom werden van prins Hendrik, die zijne tevredenheid over dit laatste kunststuk betuigde, door den kunstenaar met een prachtige doekspeld te vereeren. Wij mogen niet onvermeld laten, dat mijn broeder terstond na zijne terugkomst aan het hof te 's Hage
werd genoodigd, om aan de koninklijke familie zijne studiën te laten zien, en hij later door den prins in zijn atelier te Medemblik werd bezocht.
Toen ik de eigenhandig geschreven lijsten der te Medemblik door mijn broeder vervaardigde kunst doorliep, stond ik verbaasd over zijn noeste vlijt, doch toen ik de kunst zelve in oogenschouw nam en zag hoe keurig en geacheveerd zelfs het geringste voorwerp door hem op papier was gebragt, steeg mijne verwondering tot verbazing. Had hij, in zijn atelier opgesloten, gedurende die twintig jaren niets anders gedaan dan geschilderd en geteekend, wij zouden het ons kunnen begrijpen, maar daar was mijn broeder de man niet naar. Hij nam gaarne deel aan de genoegens van het maatschappelijk leven, bragt een deel

{==142==} {>>pagina-aanduiding<<}
van den dag en den avond in den huisselijken kring door, musiceerde, wijdde zich aan de opvoeding zijner kinderen, deed kunstreizen door Duitschland en langs de vaderlandsche kusten, schreef belangrijke en uitvoerige artikelen over schilder- en beeldhouwkunst in de door den boekhandelaar Fuhri ondernomen nieuwe uitgave van het Woordenboek van Nieuwenhuis, en vervaardigde teekeningen en tekst voor het door Buffa en Zonen te Amsterdam uitgegeven werk: Heldendaden der Nederlanders ter zee van de vroegste tijden tot op heden, naar aanleiding van de geschiedenis van het Nederlandsche zeewezen door mr. J.C. de Jonge, ontworpen, op steen geteekend en met een ophelderenden tekst voorzien door P.J. Schotel in 15 afleveringen in groot folio, elk met 3 platen, opgedragen aan Z.M. den Koning.
Men vindt hier voorstellingen van de inneming van den Toren bij Damiate, 24 Aug. 1218; den scheepsstrijd op de Gouwe, 11 Aug. 1304; den slag op de Maas, 4 Julij 1351; het zeegevecht tusschen eene Nederlandsche en eene Fransche vloot, 11 Aug. 1555; den slag tegen Bossu op de Zuiderzee, 11 Oct. 1573; de vlugt der Onoverwinnelijke Vloot, 8 Aug. 1588; het overzeilen van twee Spaansche galeijen door twee Nederlandsche oorlogschepen, in den nacht van 3 Oct. 1602; het zeegevecht voor Sluis, 26 Mei 1603; de overwinning van Jacob van Heemskerck voor Gibraltar, 25 April 1607; het veroveren der Spaansche Zilvervloot, 10 Sept. 1628; de overwinning op het Slaak, 12 Sept. 1631; het zeegevecht voor Duinkerken, 18 Febr. 1639; het gevecht van Marten Harpertszoon Tromp tegen de Spaansche vloot, 18 Sept. 1639; het verslaan der Spaansche vloot op de reede van Duins, 20 Oct. 1639; het zeegevecht tusschen de Engelsche en Nederlandsche vloot, 26 Aug. 1652; hel zeegevecht tusschen de Engelsche en Nederlandsche vloot, 10 Dec. 1652; den zeeslag bij Portlandt tusschen de Nederlandsche en Engelsche vloot, 28 Febr. 1653; den zeeslag tusschen de Nederlandsche en Engelsche vloot, 1 Maart 1658; het zeegevecht bij Livorno, 14 Maart 1653; den zeeslag bij Nieuwpoort tusschen de Nederlandsche en
Engelsche vloot, 13 Junij 1653; de zeeslagen tusschen de beide vloten, 10 Aug. 1653, tusschen eene Nederlandsche en Zweedsche vloot, 8 Nov. 1658, tusschen eene Nederlandsche en Engelsche vloot, 13 Junij 1665; het gevecht voor de stad Bergen in Noorwegen, 13 Aug. 1665, den vierdaagschen zeeslag, het gevecht op den eersten dag, 11 Junij 1665; op den 12, 13, 14 Junij 1666; den zeeslag tusschen de Engelsche en Nederlandsche vloot, 4 en 5 Aug. 1666; de beroemde onderneming op de rivier van Rochester, 22 en

{==143==} {>>pagina-aanduiding<<}
23 Junij 1667; den zeeslag van Solebay, 7 Junij 1672; den zeeslag bij de bank van Schooneveld, 7 Junij 1673; den zeeslag bij Kijkduin, 21 Aug. 1673; het zeegevecht bij den berg Etna, tusschen een Spaansch-Nederlandsche en eene Fransche vloot, 22 April 1676; den aanval eener Fransche vloot op de Spaansch-Nederlandsche in de baai van Palermo, 2 Junij 1676; het zeegevecht tusschen eene Deensch-Nederlandsche en eene Zweedsche vloot, 11 Junij 1676; het gevecht tusschen eene Nederlandsche en Fransche vloot in de baai van het eiland Tabago, 3 Maart 1677; den zeeslag van Bivezier, 10 Julij 1690; het verbranden der Fransche oorlogschepen te la Hogue, 2 Junij 1692; het gevecht tusschen de kapiteins Philip Schrijver en Jan van der Poel, en een gedeelte der Fransche vloot, onder den maarschalk van Tourville, 27 Junij 1693; het zeegevecht tusschen eenige Fransche en Nederlandsche oorlogschepen, 22 Mei 1703; de verovering van Gibraltar door een Engelsch-Nederlandsche vloot, 2 Aug. 1704; het gevecht tusschen twee Nederlandsche fregatten, onder aanvoering van den kapitein en Pieter Melvill en Gerard Oorthuis, 30 Mei 1781; den zeeslag op de Doggersbank, 5 Aug. 1781; den zeeslag van Kamperduin, 11 Oct. 1782; het beschieten der stad Algiers door een vereenigd Engelsch-Nederlandsch eskader, 21 Aug. 1816;
het veroveren der batterijen bij Palembang, 24 Aug. 1821.
Volgens bevoegden, doen hem deze platen als een uitstekend teekenaar kennen 1); ‘vindt men in deze voortbrengselen eenheid met verscheidenheid gepaard, eene waarheid van voorstellingen, waardoor hij zich ook als schilder onderscheidt boven zoo vele kunstgenooten, die hun talent aan den wansmaak dezer eeuw ten offer brengen, en waarover de tijd zal oordeelen, eene juistheid van teekening die kenners, eene naauwkeurigheid in détails, die mannen in het zeevak het maken van aanmerkingen onmogelijk maakt.’ 2)
De vele veranderingen, waaraan in den loop der tijden alle dingen en vooral de bouw en het tuigagie van schepen en de wijze van oorlogen onderhevig waren, maakten den arbeid moeijelijk. Wilde de kunstenaar zijn zaak naar eisch volvoeren, dan moest hij ook geschiedvorscher zijn. En dat mijn broeder zulks was getuigen deze platen: schepen, tuigagie, manoeuvres, sieraden, kleeding, in één woord alles is met de uiterste

{==144==} {>>pagina-aanduiding<<}
naauwkeurigheid geteekend, waartoe niet slechts bekende maar meer zeldzame, fransche, duitsche, engelsche, nederduitsche werken, waarin afbeeldingen van deze of van andere gelijktijdige zeegevechten voorkomen, waartoe ook zegels, wapens, charters, journalen, miniaturen, tapijten, drinkschalen, fresco's, oude schilderijen, teekeningen, platen, kaartboeken, zeereizen, modelschepen, enz. zijn geraadpleegd.
Doch dit is niet de eenige grond waarop wij steunen, wanneer wij onzen broeder den naam geven van geschiedvorscher. Wij beroepen ons op den tekst, welke iedere plaat vergezelt, waarin het geteekende feit beknopt maar duidelijk herinnerd wordt. Hij had kunnen volstaan met bij elke plaat te verwijzen naar het beroemde werk, welks naam op het titelblad vermeld is, doch hij voorzag dat het naslaan ligtelijk verzuimd en hierdoor de waarde van zijn werk aanmerkelijk kon verminderd worden.
De tekst is daarom te beschouwen als een noodzakelijk deel van het geheel, en hij doet zich daarin kennen als een zelfstandig onderzoeker der historie; zijne beschrijvingen getuigen van studie. Wij vinden er bijzonderheden in, die wij vruchteloos in het werk van de Jonge zoeken, die eerst regt zijn werk aanvangt met het tijdvak van den Munsterschen vrede. Wat er van de vroegste tijden tot dien vrede gebeurd is, behandelt hij minder uitvoerig dan het vervolg, doch mijn broeder heeft juist dat tijdvak met uitvoerigheid en kennis van zaken behandeld, en ons de daarin geleverde zeeslagen zoo naauwkeurig en aanschouwelijk voorgesteld, dat wij niet weten wat daaraan zou kunnen toegevoegd worden. In de voorstelling der latere zeeslagen wijkt hij niet zelden van vroegere geschiedschrijvers af, en toont, daartoe door zijn grondige kennis van de zeevaart en zeetaktiek der verschillende eeuwen in staat gesteld, de feilen aan, die zijne voorgangers, welke in die wetenschappen niet ervaren waren, begingen. Onder zijne nagelaten kunst is een zware portefeuille, bevattende niet slechts de originele teekeningen en verschillende afdrukken der platen, maar het geheele apparaat, dat hij voor de zamenstelling van zijn werk verzamelde. Indien de kosten niet te zwaar waren geweest, dan had hij de teekeningen laten graveren. De keizer van Rusland liet op eigen kosten eene fransche overzetting van den tekst vervaardigen.
Ik zou de grenzen der mij toegestane ruimte verre overschrijden, indien ik, ik zeg niet éen overzigt, maar slechts eene korte opgave

{==145==} {>>pagina-aanduiding<<}
der door mijn broeder tusschen 1838 en 1840 te Medemblik vervaardigde schilderijen wilde geven. Het zij voldoende te vermelden dat zij voor aanzienlijke sommen voor vorstelijke en particuliere kabinetten, zoo in den vreemde als in het vaderland, werden aangekocht 1), nadat ze de voornaamste tentoonstellingen 2) versierd hadden. Ofschoon de voornaamste kunstverzamelaars in Nederland op het bezit van een of meerdere schilderijen van mijn broeder prijs stelden, zoo was het echter vooral in Duitschland dat zijne kunst gewaardeerd en verkocht, en daaraan in verschillende beoordeelingen groote lof gegeven werd.
Immerzeel, Nagler, Kagler, de schrijvers van het Kunstblad en het Conversations Lexicon, rangschikten hem onder de voornaamste zeeschilders. Willem I, Leopold I schonken hem, de een een gouden, de andere een zilveren medaille; Willem II versierde daarenboven zijn borst met de orde van de Eikenkroon. Het teekencollegie: Kunst zij ons doel te Haarlem, het Kunstlievend genootschap ter aanmoediging en bevordering van Teeken- en Schilderkunst, onder den naam van Pictura; de Academie van Beeldende Kunsten en Wetenschappen te Rotterdam boden hem het lidmaatschap van verdiensten aan.
Een aantal jaren voor mijn broeder Medemblik verliet (1847)

{==146==} {>>pagina-aanduiding<<}
overleed een zijner beste vrienden, de kapitein-luitenant ter zee, direkteur van het Marine-Instituut, J.C. Pilaar. Hij gaf een bewijs van vriendschap voor hem, door de uitgave van diens portret in royaal plano te bezorgen. Hij zelf had het geteekend naar eene daguerreotype; de teekening was uitstekend, de gelijkenis frappant. De heer J.W. Kaiser belastte zich met de gravure en Buffa en Zonen waren de uitgevers. De opbrengst van het portret bestemde mijn broeder voor de oprigting van een monument op het graf van zijn vriend. Hij verdiende het: want hij was een sieraad van zijn corps en een uitstekend geleerde geweest, zoodat hij teregt eene plaats bekleedde onder de leden van het voormalig Koninklijk Nederlandsch Instituut. Wegens zijne uitstekende kunde was hij vroegtijdig geplaatst bij het marine-onderwijs: men kon hem daarbij niet missen. Evenwel was deze onderscheiding voor hem de bron van grievende teleurstelling. Omdat hij zoo lang een sedentaire betrekking bekleed had, moest hij zien dat andere zee-officieren door bevordering hem vooruitkwamen, dat hij het eigenlijk niet verder bragt dan tot luitenant ter zee eerste klasse, terwijl hem bij hooge gunst de titel van kapitein-luitenant werd toegestaan. In het jaar 1851 werd het monument voor Pilaar opgerigt. De som die het portret had opgebragt, was niet voldoende geweest, doch mijn broeder had uit eigen beurs het ontbrekende aangevuld. Het bestaat uit een afgeknotte pyramide van Bentheimer steen, op een vierkant voetstuk met een passend opschrift, en werd zonder eenige plegtigheid geplaatst. Van onthulling en aanspraken was daarbij geen kwestie. De predikant Broese, aan wien mijn broeder de oprigting had opgedragen, vond zelfs geen medewerking van het gemeente-bestuur van Medemblik. Men was aldaar in dien tijd ontevreden op alles wat tot het Instituut behoorde, daar het naar Breda, tot aller leedwezen, was verplaatst. Zelfs had men voor Pilaar, (aan wien de inwoners van Medemblik veel verpligting
hadden, daar hij deelnam aan alle nuttige inrigtingen en zelfs in een door de maatschappij tot Nut van 't Algemeen opgerigte herhaling-school aan de mindere standen gratis onderwijs gegeven had) zoo veel niet over dat men toonde de oprigting van het monument gaarne te zien.
(Slot volgt.)






{==147==} {>>pagina-aanduiding<<}

De zeeschilder P.J. Schotel,

door Dr. G.D.J. Schotel.

(Slot).

In Augustus 1850 was mijn broeder te 's Hage bij de verkooping van het Museum van wijlen koning Willem II tegenwoordig, toen hij vernam, dat het marine-instituut van Medemblik naar Breda zou verplaatst worden. Zulks werd hem door den minister van marine bevestigd, met verzekering, dat hij tot hen behoorde, die men voor het onderwijs wenschte te behouden. Hij raadde hem, te Breda den gouverneur Seelig te bezoeken, er lagchende bijvoegende: ‘Zeg dat gij goed bij mij aangeschreven staat.’ Toen mijn broeder uit Breda, waar hij reeds onderhandelingen over een huis had aangeknoopt, te Medemblik was weêrgekeerd, vernam hij tot zijne bittere teleurstelling, dat hij, ja, in dienst zou blijven, maar onder den heer Schouwman, met vermindering van traktement.
Hij, die op een vast traktement van ƒ 1500 te Medemblik beroepen was, wilde niet transigeren; zelfs zou hij zulks niet hebben gedaan, indien hij vooruit had geweten, gelijk de heeren, die naar Breda vertrokken, ondervonden, dat later het oude traktement zou terug worden gegeven.
Hij verzocht en verkreeg wachtgeld, verliet met weemoed eene stad, waarin hij twintig gelukkige levensjaren had doorgebragt, en vestigde zich in October 1850 met zijn gezin te

{==148==} {>>pagina-aanduiding<<}
Kampen, waar hij reeds terstond na zijne aankomst blijken van welwillendheid en ingenomenheid mogt ondervinden. Daar hij niet geslaagd was eene woning te vinden, waarin hij een geschikt atelier vond, bood de burgemeester, jonkheer mr. Wttewaall van Stoetwegen, hem een stedelijk locaal in de nabijheid zijner woning aan, waarvan hij gebruik maakte, tot het bij de vestiging van het instructie-bataillon daarvoor gerequireerd werd.
Mannen van wetenschap, zoo als hij ze in Medemblik gekend had - een Heynsbergen, Deenik, Arend, Beeloo, Obreen, - vond hij te Kampen niet weder, doch hij ontmoette er daarentegen den toenmaligen commandant van het instructie-bataillon, den tegenwoordigen generaal van Mulken, en de heeren Hein en Fels, allen beoefenaars der schilderkunst, met wie hij spoedig bevriend was. Ook sloot hij zich aan verschillende familiën, vooral aan die, welke, als hij, de schoone kunsten, zoo al niet beoefenden, er toch kennis van of smaak voor hadden. Wij willen de lange lijst er van hier niet invlechten, en vergenoegen ons die van den burgemeester, van den wethouder Gallé, den hoofd-ingenieur van Diggelen, oud-lid der tweede kamer, van den heer de Serière, oud-gouverneur der Moluksche eilanden, den oud-majoor Stahl van Holstein, van alle predikanten, en onder deze vooral van den eerwaardigen Rustburg, en van den heer Romswinckel te noemen. Vele dezer beminnelijke gezinnen mogt ik, bij een bezoek dat ik mijn broeder bragt, leeren kennen, en ik twijfel er niet aan of, indien deze regels hun onder de oogen komen, zullen zij zich de genoegelijke uren in den omgang van mijn broeder en zijn gezin gesmaakt, met weemoed herinneren.
Dat gezin was in die twintig jaren wèl toegenomen. Twee kinderen had hij reeds te Medemblik ten grave zien dalen, en nog zeven, twee knapen en vijf meisjes, omringden zijnen disch. Niet een echter gevoelde neiging voor het vaderlijk bedrijf, doch allen beoefenden de muziek en zangkunst. Het was een regt oud-hollandsch tafereeltje, wanneer des winters avonds mijn broeder zat te teekenen, terwijl zijne kinderen zich deels met hunne studiën, deels met musiceren bezig hielden, of allen de piano, die mijn broeder zoo meesterlijk bespeelde, omringden, en het avondlied of een ander evangeliesch gezang aanhieven.
Doch ook te Kampen mogt mijn broeder geen ongemengd huisselijk geluk smaken. Een zijner lievelingen werd op 17 jarigen leeftijd door den dood van het ouderlijk hart ge-
{==149==} {>>pagina-aanduiding<<}
scheurd 1): dat verlies droeg hij met christelijke onderworpenheid, en nimmer verloochende hij die kalmte en bedaardheid, welke een der trekken van zijn beminnelijk karakter was.
Slechts kort was hij te Kampen, toen hij eene brochure in het licht gaf, getiteld: Feestviering op den 27sten Augustus 1850, ter gedachtenis aan het beschieten der stad Algiers op den 27sten Augustus 1806 2).
Hij was op dat feest, op voorstel van den Schout-bij-Nacht N.A. de Vries gevierd, genoodigd, en men wenschte, dat hij die noodiging zou beschouwen als een hulde aan zijn talent. Juist toch had hij de teekening, voorstellende de positie der schepen, op het oogenblik dat alles in de moelje in brand staat, van het standpunt genomen, van waar men het best het Nederlandsch eskader onderscheiden kon, voor zijn werk Neêrlands Heldendaden voltooid, en der commissie voorgesteld, die niet alleen door de deelgenooten van het feest te laten beschouwen, maar hun den tekst voor te lezen, ten einde alzoo de plegtigheid te verhoogen, en tevens hunne aanmerkingen te verstaan. Hij mogt de goedkeuring der aanwezigen, zoo wat de positie der schepen als het geschiedkundig verhaal betreft, wegdragen, waarvan zij hem een schriftelijk bewijs gaven.
Mijn broeder was de eenige geïnviteerde gast en had de eer naast den vice-doyen of jongsten vlag-officier N.A. de Vries, aan het dejeuné deel te mogen nemen.
Ook te Kampen nam hij, even als te Medemblik, deel aan al wat tot bevordering van verlichting en beschaving kon verstrekken; hij wist er tevens liefde voor de schoone kunst en vooral belangstelling in de schilderkunst op te wekken, en het was door zijne bemoeijing dat er (2-31 Aug. 1852) eene tentoonstelling van kunstwerken werd gehouden.
De commissie (van welke mijn broeder secretaris was) deed alles wat zij vermogt, om het welslagen dezer eerste tentoonstelling te verzekeren. ‘De schilders zagen, dat men te Kampen iets voor de kunst over had, en de catalogus bevatte meer dan vier honderd nommers, die uitmuntend in de zalen van het kollegie geplaatst waren. Men zag een expositie zoo keurig ge-
{==150==} {>>pagina-aanduiding<<}
rangschikt als ooit te voren’ 1). Onder de schilderijen, die ten toon waren gesteld, zag men twee zeegezigten, een stil en een woelend water, van mijn broeder. Beide waren schoon. ‘Geen water was zóó doorschijnend en vloeijend als het zijne, geene wolken zóó rond en dun als die van hem. De verdeeling van het licht in het woelend water mogt meesterlijk heeten. Alles, wat hij voorstelde, was natuur, schoone natuur, vol poëzy en kracht’ 2).
‘Schotels plaatsing,’ (dus liet zich een ander beoordeelaar dezer expositie hooren 3) ‘aan het instituut voor de marine te Medemblik, redde zijne oorspronkelijke opvatting der natuur, die hij van zijn vader geërfd had. Te Medemblik kon hij onverschillig zijn voor de mode, die de romantiek in bescherming nam, omdat het zijn hoogste genot was de natuur getrouw en opregt in zijne schilderijen weêr te geven. Van daar dat hij, schoon van dezelfde rigting als zijn vader, nogtans geheel in manier van dezen verschilde. En wat er van hem geworden is na een twintigjarige beoefening der kunst in een vergeten stadje, kunnen de beide stukken op de Kampensche tentoonstelling duidelijk getuigen. Een stil water, het binnenkomen eener baai bij doodstil weder tegen het ondergaan der zon, en een woelend water bij buijig weder, een gezigt op Vlissingen voorstellende, doen hem als den echten kunstenaar kennen met een gevoelig hart, waarin poëzy woont, een eerlijk oog, dat zich niet anders verbeeldt te zien dan de werkelijkheid en een geoefende hand, die in schoone lijnen en kleuren, schoone voorstellingen door schoone gedachten bezield, getrouw op het doek weet te brengen.’ ‘Doch wij hebben,’ dus vervolgt de criticus, ‘niet met den kunstenaar maar met zijn kunst te doen. Ik zal mij dus alleen tot de schilderijen bepalen, die aller aandacht trekken. Het stil water is liefelijk van toon, natuurlijk van kleur en voortreffelijk wat ordonnantie betreft. Het water leeft en is onbeschrijfelijk doorschijnend. In het woelend water voelt men zich aangetrokken door eene schoone verdeeling van licht en eene helderheid die getuigt van een frisschen Noord-Wester. Te algemeen is Schotel bekend wegens zijne zuivere teekening, dan dat het noodig zou zijn van zijne

{==151==} {>>pagina-aanduiding<<}
verdiensten in dit opzigt hier ter plaatse te gewagen. En toch mag ik er niet van zwijgen, omdat de meeste zeeschilders de teekening verwaarloozen.’

Niet minder gunstig was het oordeel over de stukken, die hij in 1854 naar de expositie te Amsterdam zond. ‘Hoe verheven een schouwspel de zee oplevert, (lezen wij) zoo schijnt zij toch minder verscheidenheid van tafereelen aan te bieden, en inderdaad, als men in vele zeestukken de juistheid der teekening of de kleur van water en lucht geprezen heeft, dan blijft er niet veel meer van te zeggen over; het zijn of blijven stille of woelende waters. Zóó niet de voortbrengsels van den genialen zeeschilder. Zie b.v. de stukken van Bakhuyzen, J.C. Schotel. Zij hebben alle hunne verscheidenheid, zij dragen allen den stempel van genie. Hierin toont ook deze Tentoonstelling eenige gelukkige proeven, maar inzonderheid trekken die van Meijer en P.J. Schotel onze aandacht. Het is wel gansch overbodig, om te spreken over de schoonheid van Gudin's zeeën, luchten enz., maar hoe weet hij door het te weeg brengen van een dramatisch effect de waarde zijner voorstellingen te verhoogen. Zoo ook thans weêr, inzonderheid door die schipbreukelingen op een rots. Hoe weet hij te midden van 't geloei dier gezweepte golven, van die schuimende branding u te boeijen aan zijn tafereel, door de voorstelling van een der meest tragische toestanden van het zeeleven. Hetzelfde effect hierdoor te weeg gebragt, weet Meijer te veroorzaken door andere middelen, gelijk het branden van dit schip bij maanlicht en stormweder. Welk een onbegrijpelijken indruk maakt hier het uitgespaarde licht, vooral van dat baken aan de kust. Siddering grijpt u aan voor het lot van dat vaartuig, in zulk een toestand te midden van duisternis en gapenden afgrond. En dat niet minder aangrijpende schouwspel van die woelende en kokende zee, nog geschud in hare diepste diepte, ofschoon de storm zich reeds ter ruste heeft gelegd van den schilder P.J. Schotel, die den schoonen naam, welken hij draagt, zoo waardiglijk handhaaft 1). Ook hier voelt gij u genoopt wenschen

{==152==} {>>pagina-aanduiding<<}
te koesteren voor die bemanning der loodsboot, of er nog iets te behouden ware van dat schip in gevaar, of iets te redden zij van het onherstelbaar onheil van dat gindsche wrak. Zoo verkrijgen ook de zeestukken de noodige levendigheid, die anders ontbreekt bij enkel water; ofschoon dan ook in verschillende phasen. De juiste wedergeving intusschen van kleur en toon, de naauwkeurigheid in de positie van het tuig en de zeilaadjes der verschillende schepen zijn vereischten, die wel allerminst mogen over 't hoofd gezien worden, en ook te dezen opzigte munten de stukken van Schotel uit boven vele en zelfs geprezen werken van beroemde meesters.’
‘No. 349. Na den storm 1). Met een angstverwekkende waarheid zien wij de verbolgen oceaan op dat kapitale doek afgemaald. Met welk een onweêrstaanbaar geweld dringt de hoog opgezette zee tegen dien steilen rotswand, men waant het koken der branding te hooren; maar ook hoe fraai en verheven is vooral de werking op dit trotsche natuurtafereel van het fel doorschietend zonnelicht.’
Wij deelden deze uitvoerige beoordeeling van een onbekende mede, wijl zij onder de weinige gunstige behoort, die mijn' broeder in Nederland ten deel vielen, en te onpartijdiger is, wijl er ook regt in wordt gedaan aan de voortbrengsels van het penseel van twee zijner beroemdste tijdgenooten.
In hetzelfde jaar zond hij verschillende schilderijen naar de tentoonstellingen te 's Hertogenbosch, Groningen en Bremen, onder welke zijn gezigt op de rivier bij Dordrecht bij dood stil weder, en dat op de rivier de Elbe bij Hamburg, wel het meest de aandacht trokken. Zoo ging hij, in weêrwil van het vaak ongunstig oordeel der critici in tijdschriften en dagbladen, steeds voort zijne kunst te exposeren 2), waartoe hem zijne kunstbroeders gedurig opwekten. Men wilde het echter niet gelooven dat hij een oorspronkelijk denker en geenszins, gelijk men voorgaf, een copiïst van zijn vader was. En toch hij volgde niet één der schetsen van deze, en de portefeuilles met uitvoerige, door hem

{==153==} {>>pagina-aanduiding<<}
zelven vervaardigde schetsen, die hij heeft nagelaten, bewijzen het hoe zeer men hem miskende. Daarenboven hadden beide schilders hunne eigenaardigheden, en was er een groot onderscheid tusschen beider penseels-behandeling. Welke schilderij hij te Bremen plaatste, vond ik niet aangeteekend, maar wel dat hem een uitmuntende beoordeeling te beurt viel 1), even als zijn te Antwerpen (1855) geëxposeerd beurtschip, dat bij buijig weder eene haven uitzeilt met meer andere schepen, dat later te Kiel, waar het met de kunst der uitstekendste meesters in dit vak concurreerde, voor een aanzienlijken prijs werd verkocht.
Vier-en-twintig schilderijen werden in dit jaar door hem vervaardigd en verkocht, terwijl het getal van alle, die hij te Kampen voltooide 2), dat van 88 beliep. Onder deze muntten inzonderheid uit eene oorlogsbrik, die door hevig te zeilen van lager wal tracht te loopen (in 1855 op de expositie te Leeuwarden); de gezichten op de baai bij morgenlicht, op de Zeeuwsche stroomen bij frissche koelte, op de Engelsche kust bij frissche koelte, een stil water (in 1855 op de expositie te Zwolle), het gezigt op Hattum van het Katerveer te Zwolle bij eene luwe koelte (1851) 3); gezigt op Vlissingen bij frissche koelte (1851) 4); dito van de Nolle te zien (1852) 5); eene frissche koelte op de zeeuwsche stroomen, een hoogaarts die eene haven inzeilt (1852) 6); een woelend water (1852) 7); een riviergezigt bij opkomende zon en stil water bij Kampen (1853) 8); een stil water, riviergezigt bij ondergaande zon (1853) 9), een dito (1853) 10), een geweldige storm tegen ondergaande zon. - Voor de haven van Ostende tracht een oorlogsbrik naar binnen te loopen hoewel zijn V. St. stagzeil
scheurt, een wrak op den voorgrond drijft tegen het strand (1853) 11); - een woelend watergezigt op de haven van Medemblik (1854) 12); de ontmoeting van

{==154==} {>>pagina-aanduiding<<}
de Snelheid en de Sambre in het kanaal bij storm (1854) 1); een gezigt op een baai bij morgenlicht met vele voor anker liggende en zeilende schepen (1855) 2); gezigten op Vlissingen en het kanaal - op den Oceaan - op de Spaansche kust, volgens zijne schetsen naar de natuur, vier sieraden van het kabinet van den heer de Kat te Dordrecht.
Hoeveel reden mijn broeder ook had over zijn verblijf te Kampen tevreden te zijn, welke maatschappelijke genoegens deze plaats hem ook aanbood, en schoon het er niet geheel aan beoefenaars en beminnaars der kunst ontbrak, toch had hij behoeften, die het vriendelijk en aangenaam gelegen stadje niet kon vervullen. Hij wenschte zich in een ruimen kring van kunstenaars te bewegen, met kunstenaars, ook buiten zijn vak, om te gaan, dagelijks kunst te zien. De opvoeding zijner kinderen was voltooid: geen huisselijke belangen hielden hem terug, en daar hij in Duitschland vele vrienden had, en zijne kunst aldaar meest gewaardeerd en verkocht werd, besloot hij zich met zijn gezin te Dusseldorp ‘de beroemde hoogeschool der schilders,’ ‘het Antwerpen van Duitschland,’ ‘de zetel van Pictura’, te vestigen. Voor hij derwaarts vertrok, deed hij (1855) een uitstapje naar Parijs, waar hij zoo door den graaf de Nieuwerkercke als door de beroemdste schilders met onderscheiding ontvangen, door Arie Scheffer (wiens gast hij was) herhaalde malen naar de tentoonstelling, waar een zijner schilderijen geëxposeerd was 3), en door diens zoon naar verschillende ateliers geleid werd.
Hoe hoog Scheffer het penseel van mijn broeder waardeerde, blijkt uit zijn oordeel over de tentoongestelde schilderij en uit de belangrijke bestellingen van hem zelven en door hem van anderen.
Voor Scheffer zelven schilderde mijn broeder een storm zonder sloep en een gezigt op de reede van Texel. Aldaar ligt onder andere schepen een oorlogsfregat met de stengen in het hol, dat aan

{==155==} {>>pagina-aanduiding<<}
het drijven zijnde een schot doet, waarop twee loodsbooten de haven van het Nieuwe Diep uitzeilen, ter assistentie bij stormweder en hooge zee 1), en voor mevrouw Scheffer een stil water gezigt in de Noord te Dordrecht.
In 1863 reisde mijn broeder voor de vierde maal naar Frankrijk, doch thans naar het zuidelijk gedeelte 2). Ook toen waren er schilderijen van hem op de expositie te Parijs, van welke de schipbreuk op de Hollandsche kust door den keizer bekroond werd 3). Welk een kunstroem mijn broeder toen in Frankrijk bezat, en welk eene waarde men aan de voortbrengselen van zijn penseel hechtte, blijkt uit de menigte belangrijke artikelen over hem in verschillende nieuwsbladen. ‘Signalons’ (schreef men in den Moniteur des arts 4) ‘encore deux marines capitales d'un des peintres les plus renommés de l'école de Dusseldorf-, P.J.S. dont les productions si profondément empreintes d'une vérité toute poétique, sont recherchées à juste titre par les amateurs de tableaux modernes.’ - ‘Le beau bas-relief d'Amasis, le magnifique Christ en ivoire, les enivrantes marines de Schotel de Dusseldorf, les curieux tableaux de Tossano, qui sont exposés dans les bureaux du Moniteur des Arts, nous ont valu un grand nombre de visites. Nous nous plaisons à les rappeler à nos lecteurs, à la disposition desquels ils sont encore
pour quelque temps’ 5). - ‘Le salon aurait pu offrir les éléments d'une étude complète des tempêtes sous les différents climats: voici des naufrages sur les côtes de la Hollande par Mr. Schotel, qui excelle à peindre la mer houleuse et les nuages menacants. Mr. Schotel joint à la

{==156==} {>>pagina-aanduiding<<}
connaissance profonde de son art un véritable sentiment dramatique et une observation scrupuleuse de la nature. Tout s'harmonie bien dans la composition. L'artiste voit son sujet de haut et il le traite avec la grandeur qui lui convient.’ 1)
Te Dusseldorp werd mijn broeder met eere ontvangen, zijne komst in de nieuwsbladen aangekondigd, en hij terstond tot lid der Malkasten aangenomen. Met alle kunstbroeders was hij wél, enkelen werden in den huisselijken kring opgenomen. Ook te Dusseldorp ontmoette ik hem, gelijk weleer te Medemblik en te Kampen, in het midden zijner kinderen en nieuwe vrienden. Had hij te Kampen eene dochter verloren, te Dusseldorp werd dat verlies vergoed door drie schoonzonen. Twee dochters huwden met artisten, eene 2) met den predikant van Aardenburg, Herman Broese, door zijne aesthetische stukjes, in de Kunstkronijk en elders geplaatst, bekend. De beide artisten waren Eduard Leonhardi 3) van Dresden, en de als schilder, dichter en prozaschrijver in Duitschland beroemde Gustav Süs 4). De laatste woonde nevens mijn broeder en had met hem een gemeenschappelijk atelier. Des avonds ontmoetten de beide gezinnen elkander, dan werd er gemusiceerd, kunst gezien of over kunst en literatuur gesproken. Ofschoon nu onder de Duitschers wonende, hield mijn broeder zich echter geheel
aan de oud-hollandsche levenswijze. Zijne woning was op zijn hollandsch ingerigt; zijne spijze op zijn hollandsch bereid; de vaderlandsche pijp zijn getrouwe medgezellin in woonkamer en atelier: vrienden en bekenden uit Holland waren het meest welkom in zijn gastvrije woning, geen schip werd er op doek of paneel gebragt, of er woei

{==157==} {>>pagina-aanduiding<<}
de hollandsche vlag af. Naauwelijks was hij te Dusseldorp gevestigd, of reeds bewonderde men op de aldaar gehoudene tentoonstelling für Rheinlanden und Westphalen zijn zeilend schip langs de kusten van Zeeland, en exposeerde hij te Londen een oorlogsfregat, digt bij de Engelsche kust, dat bij digt gereefde marszeils koelte en buijig weder een loods vraagt, en in het volle licht een voor de bui oploevende sloep 1).
De acht jaren die hij te Dusseldorp doorbragt, waren zeker niet de minst gewigtige van zijn kunstleven. Met onverflaauwden lust zat hij het grootste gedeelte van den dag in zijn atelier; het eene schilderij volgde op het andere, soms arbeidde hij aan verscheidene te gelijk. Zijn oog verduisterde niet, zijne hand bleef vast, zijne verbeelding werkzaam, de bron zijner denkbeelden onuitputtelijk. Wat hij wrocht was frisch, nieuw, stout. Verre van stijfhoofdig bij zijne ideën te blijven, maakte hij dankbaar gebruik van gezonde opmerkingen; doch in één punt was hij onveranderlijk, in het weêrgeven der natuur, niet zoo als de verbeelding zich die schiep, maar zoo als zij zich waarlijk voor zijn oog openbaarde; doch altijd verschillend naar de verschillende kusten die hij bewandeld, en de zeeën die hij doorkruist had. Wel mogen zijne schilderijen op den eersten oogenblik den indruk niet verwekken, als die van Meijer, Gudin, Achenbach; zij winnen bij nadere beschouwing. Hij gevoelde echter, dat hij vroeger te veel naar de natuur had geteekend, en dat hij daardoor als kolorist bij de Duitschers achterstond: vooral bestudeerde hij hoe de kleuren in de schaduw en door onderlinge tegenstelling veranderen. Dagelijks werden de bestellingen overvloediger, de voortbrengselen van zijn penseel meer en meer over den geheelen aardbodem verspreid, en zoo wel in de Westen de Oost-Indiën als in Europa gezien. Zij versierden keizerlijke, koninklijke, vorstelijke galerijen en kabinetten te Besançon, Berlijn, Dessau, Dresden, Elburg, Edinburg, Frankfort, Hamburg, New-York, Greifswald, Londen, Lion, Leipzig, Loschwitz, Petersburg, Parijs, Philadelphia. Uit de voornaamste steden in Duitschland, Frankrijk en Schotland ontving hij dringende en herhaalde uitnoodigingen om zijne stukken te exposeren.
Aan aller verlangen kon hij, hoe vlug zijn penseel ook was, niet voldoen. Hij zond er echter naar Oldenburg (1856),

{==158==} {>>pagina-aanduiding<<}
Dessau (1856), Pyrmont (1856), Spa (1857), Frankfort (1857), Stettin (1858), Leipzig (1859), Elbing (1860), Koningsbergen (1861), Parijs (1861), Middelburg (1861), Keulen (1861), Antwerpen (1862). Te Middelburg exposeerde hij een gezigt op de haven van Arnemuide 1) en op de kust van een der aan Zeeland grenzende eilanden. Beide waren geen slaafsche navolgingen, maar door de fantasie des schilders had de natuurwaarheid niet geleden: het eigenaardige karakter van land en volk was met de meeste naauwkeurigheid in het oog gehouden. Behalve het aangename der onderwerpen, trok bijzonder de juistheid der teekening, de bevallige ordonnantie en de meesterlijke penseelbehandeling aan 2). Hij zelf bezocht de tentoonstelling, deed bij die gelegenheid, gelijk vroeger meermalen, een studiereis door Zeeland en schilderde te Ouddorp en op Walcheren naar de natuur; ook bragt hij schoone studiën mede van de Tien gemeten. Het was bij die gelegenheid, dat hij voor de laatste maal zijn geboortestad bezocht 3).
In 1862 bezocht hij met zijne beide schoonzonen, Süs en Leonhardi, het congres te Antwerpen. Zijn geheele reis was een triomftogt. Zij ging over Keulen, waar de kunstenaars uit gansch Duitschland tot inwijding van het museum Walraven waren bijeengekomen en de beroemde algemeene Duitsche tentoonstelling gehouden werd. Op deze had zijne schilderij naast die van Achenbach de eerste plaats 4), en werd reeds den volgenden dag aan een Engelschman verkocht. Zoo wel hier als te Antwerpen verlangden de uitstekendste kunstenaars, voor zoo ver zij hem nog niet kenden, aan hem te worden voorgesteld en hoorde ik, die ook tot het congres was genoodigd, zijn lof van de lippen der beroemdste mannen in zijn vak. Wij bleven bij elkander, bezochten gezamenlijk de expositie, waar ook schilde-
{==159==} {>>pagina-aanduiding<<}
rijen van zijn penseel waren, en namen deel aan al de genoegens, die het gastvrije Antwerpen de leden van het congres zoo overvloedig te smaken gaf. In Dusseldorp weêrgekeerd, werd hij door zijn kunstbroeders plegtstatig ontvangen, en vervaardigde hij onder den aangenamen indruk der reis, zijne te Parijs bekroonde schilderij. Het zou voor den lezer te vermoeijend zijn, de galerij der door hem gedurende zijn verblijf te Dusseldorp geschilderde stukken met mij te doorwandelen en bij elke voorstelling stil te staan. Op een enkele zij het mij echter vergund de aandacht te vestigen, en wel op het
Rijngezigt, regts een dorp op eene hoogte, van waar kinderen zich naar aangekomen markt- en appelschuiten begeven en anderen daarbij staan, waarvan de figuren en het landschap het werk van Süs zijn 1), en op de redding der schipbreukelingen na den storm 2), beide in 1865 geschilderd, voorts op de tweemaal door hem geschilderde schipbreuk op de St. Paulus klippen, 3) een tooneel ook door de dichtkunst vereeuwigd, en op den ondergang van den Monitor (1863) 4), even als de vorige schipbreuk bij

{==160==} {>>pagina-aanduiding<<}
maanlicht, een voorstelling die, volgens de Dusseldorfer Anzeiger van 28 Maart 1863, ‘zeigt eine lebendige Auffassung und ein tiefes Studium des dargestellten Elementes und ist von hoher poetischer Wirkung 1).’
Behalve schilderijen en schetsen, schetsachtige teekeningen, teekeningen en studiën naar de natuur en aquarellen, vervaardigde mijn broeder te Dusseldorp ook scheepsstudiën op steen in autographischen stijl, ook gaf hij in 1858 eenige etsen bij Reisz en Comp. in het licht, van welke er onder zijn nagelaten kunst voorkomen. Hij vormde echter, gelijk mijn vader, geen leerlingen; slechts arbeidde te Medemblik mijne zuster Christhina Petronella, als bloemschilderes bekend, onder zijne leiding. Niet één zijner kinderen, gelijk wij reeds opmerkten, had neiging voor de kunst; alleen zijn zoon Johannes Christianus 2) beoefende haar voor zoover hij haar voor zijn vak (hij werd tot officier ter zee opgeleid) noodig had. Deze deelde mij vele bijzonderheden nopens zijns vaders grondige kennis van de zeevaartkunde mede, en toen deze hem in het laatst van 1863 te Nieuwe Diep, toen hij gereed was, als luitenant tweede klasse op Het Metalen Kruis naar Japan te vertrekken, met den heer Leonhardi van Dresden bezocht, kon de laatste geen beteren gids verlangen. Al wat tot een schip behoort was hem tot in de minste bijzonderheden bekend, alle technische namen wist hij, en nimmer ontdekte de ervarenste zeeman de minste fout in de tuigagie en de manoeuvres.
Het was toen, dat deze zoon den laatsten handdruk van zijn vader ontving. Kort na zijne terugkomst te Dusseldorp verloor

{==161==} {>>pagina-aanduiding<<}
mijn broeder zijne dochter Charlotte 1), in den bloeijenden leeftijd van 30 jaren, na eerst zijn kleinzoon ten grave te hebben zien dalen. De dood van die dochter trof hem diep; zijne smart was zoo groot, dat men hem van den Godsakker, waar hij haar overschot had gebragt, naar het rijtuig moest dragen. Ook hij had zijn deel aan de bitterheden dezes levens gehad. Schier zijn geheele leven door was hij als kunstenaar in zijn vaderland miskend geworden, had hij kinderen, bloedverwanten en vrienden zien sterven, en vele teleurstellingen ondervonden, doch, dit alles had hij als christen - en dit was hij in den vollen zin des woords - met geduld en onderworpenheid gedragen; maar de dood van dit kind brak hem het hart; van dien oogenblik werd hij lijdende, en zijne vorige gezondheid keerde niet weêr terug.
Hij besloot nog in hetzelfde jaar de plaats, waar hij zoo veel had moeten afstaan, te verlaten en zich naar Dresden te begeven, waar hij de familie Leonhardi en zijn jongsten zoon 2), zou vinden. Na eenigen tijd te Barmen bij zijne jongste dochter 3), sedert 21 April 1864 met Herman Koch, koopman aldaar, gehuwd, vertoefd te hebben, betrok hij zijne woning in de hoofdstad van Saksen.
Hier schilderde hij nog een invallende bui bij kaap Noss 4); een gezigt op Texel en de reede bij stilte 5); een schipbreuk 6); eene baai bij morgenstond 7), en twee gezigten op Vlissingen; het eene bij eene opkomende bui, het andere bij stilte. Deze beide laatste schilderijen werden nog door hem op de in dat jaar te Dresden gehouden tentoonstelling geëxposeerd en allergunstigst beoordeeld. ‘Das Bild,’ schreef men in een der bij die gelegenheid in het licht verschenen periodieke bladen, ‘von den berühmten Holländischen Marinemaler Schotel stelt die Ansicht des Hafens und der Rhede von Vlissingen vor. Der Maler hat den Augenblick gewählt wo der Sturm abnimmt, die Sonne die schweren Wolken, welche am Horisonte noch unheimlich drohen, durchbricht; der Sturm hat den Fluth hoch empor getrieben, das Meer

{==162==} {>>pagina-aanduiding<<}
wirft sich stolz über, bedeckt theilweise die Dämmerung des Hafens und spült durch die Pfählen. Viele Schiffe liegen auf der Rhede vor Anker, eines kommt aus dem Meere hinein gesegelt, und die Schifslootze begeben sich schon in die Chaloupen ihm entgegen zu rüderen und Hülfe zu leisten. Eine durch die Sonne beleuchtete feste Kriegs-Bricke wagt sich allein, den Sturm trotzend mit gerefte Segeln aus zu laufen um sich nach entfernte Küste zu begeben.
Auch das feste Boot welches den Verkehr mit die Küste von Breskens fast ununterbrochen unterhält, segelt mit Passagieren in den Hafen von Vlissingen hinein. Alles ist mit der Wahrheit vorgestellt, welche allein ein mit dem Meere so vertrauter Maler wiederzugeben im Stande ist.
Das andere Bild des Malers ist das gegengestellte des vorigen Bildes. Dort wüthet der Sturm, hier athmet alles Stille und Ruhe. Die Morgensonne durchbricht die nächtlichen Nebel und giebt ein hellen Wiederschein auf das Wasser. Die Ebbe hat das Wasser hinweg gezogen, die Schiffe liegen theilweise auf dem Sande, und trocknen die durchnässte Segeln; anderen haben die Reise angenommen, und verschwinden theilweise in die benebelte Luft.’
Al die schilderijen werden bij afnemende ligchaamskrachten, doch met helderen geest voltooid; doch het stranden van een wrak en het strand bij Scheveningen 1) mogt hij niet meer voleindigen. Allengskens waren de uren, die hij doorgaans in zijn atelier doorbragt, ingekrompen; zijne gewone wandelingen verkort; eindelijk verliet hij zijne woning niet meer, en na een onuitsprekelijk lijden gaf hij in den nacht van den 23. Julij 1865 tusschen 12 en 1 uren, in de armen zijner gade 2) en van zijn jongsten zoon den geest; en toen zijn oudste zoon 3), op het eerste berigt van zijns vaders zorgelijken toestand, per mail uit Batavia wedergekeerd, het ouderlijke huis betrad, rustte zijn vader reeds zeven weken in het graf.
Zijn dood maakte diepen indruk en werd algemeen betreurd. Wij kunnen onmogelijk alle berigten nopens hem in Duitsche en Nederlandsche nieuwsbladen van die dagen opgenomen, mededeelen. Slechts twee willen wij hier invlechten, wijl zij getuigenis geven

{==163==} {>>pagina-aanduiding<<}
van de hooge achting die zijn persoon en werk in zijn tweede vaderland genoot. ‘Der am 23 Juli in Dresden’ las men in de Düsseldorfer Anzeiger van 2 Aug. ‘erfolgte Tod unseres mehrjährigen Mitbürgers, des berühmten holländischen Marine-malers Prof. Schotel, erregt hier in allen Kreisen, in denen der liebenswürdige Künstler verkehrte, die aufrichtigste Theilnahme. Erselbst war vor kaum einem Jahre nach der schönen Elbestadt übergesiedelt und hatten seine vielen hiesigen Bekannte nichts weniger erwartet, als so bald seinen Heimgang von dort zu vernehmen, wenngleich schon seit längerer Zeit bekannt war, dass er von einem hartnäckigen Leiden befallen worden sei.
Die Bilder Schotels erfreuen sich, gleich jenen seins verstorbenen Vaters, einen der bedeutendsten Seemaler, einer groszen Popularität und werden ihm ein bleibendes Andenken sichern, wie ihm denn auch bei uns und jedenfalls auch in Dresden eine freundliche und ehrenvolle Erinnerung gewisz ist. Friede seiner Asche!’
Den volgenden dag meldde de Elberfeldt Zeitung:
‘Aus Dresden ist die Nachricht hier eingetroffen, dass am 23 Juli daselbst der berühmte holländische Marine-maler, Professor P.J. Schotel, an den Folgen eines längeren Brustleidens sanft entschlafen ist. Diese Kunde hat in der hiesigen Künstlerwelt die aufrichtigste Theilnahme und lebhaftes Bedauern erregt, da Professor Schotel, nachdem er seine Stelle als Lehrer am Marine-Instituut zu Medemblik am Zuyderzee niedergelegt, mehrere Jahre hier ansässig und erst vor mehreren Monaten nach der Sächsichen Hauptstadt übergesiedelt war. Alle, die den liebenswürdigen Künstler gekannt haben, werden ihm die freundlichste Erinnerung bewahren, wie denn auch seine vielen Gemälde ihm ein ehrenvolles Andenken sichern. Schotel war der Schüler seines Vaters, welcher zu den bedeutendsten Seemalern Holland's zählte: von seinen Schwiegersöhnen sind zwei gleichfalls geachtete Künstler, der bekannte Maler und Schriftsteller Gustav Süs hierselbst und der Landschafter Eduard Leonhardi, ein begabter Schüler Ludwig Richters in Dresden.’
Soortgelijke stemmen lieten zich in vele andere duitsche enin de meeste nederlandsche bladen hooren; alle legden getuigenis van zijne groote verdiensten en van zijn beminnelijk karakter af. Wat de eerste betreft, over deze zal het onpartijdige nageslacht beter oordeelen dan wij; doch niet zoo is het met het laatste.

{==164==} {>>pagina-aanduiding<<}
En wie zoude hem zoo goed als ik, die meer dan een vijftigtal jaren door de teederste banden der natuur en vriendschap met hem vereenigd was, gekend hebben! In hem vereenigde zich al wat schoon, goed en beminnelijk was; zijn verstand was helder, scherpzinnig zijn oordeel, nederig zijn hart; kalm en rustig zijn inborst. Nimmer stelde hij zich op den voorgrond, niemand benijdde hij, of onthield hem den lof, dien hij verdiende. Aan alle ijverzucht was hij vreemd, en wanneer deze fluisterde en de bloemen van zijn schilderskroon trachtte te bevlekken, vergold hij geen kwaad met kwaad. Zijne vriendschap was getrouw; zijne levenswijs geregeld, eenvoudig, ook toen voor zijne kunst aanzienlijke sommen betaald werden; van uiterlijke eer was hij geen vriend, hij jaagde naar geen titels, hoe vaak hij in de gelegenheid was die te verwerven; zijn hart klopte voor al wat schoon en edel was: dat te bevorderen door raad of deelneming was zijn lust, en hij was te wetenschappelijk om alleen waarde te hechten aan het vak, dat hij bij uitsluiting beoefende. Opgeruimd van geest, beminde hij gepaste vrolijkheid; getrouw vervulde hij zijn godsdienstige pligten, niet uit gewoonte, maar uit behoefte. Innige liefde koesterde hij voor zijnen Heiland, over Wien hij gaarne sprak en hoorde spreken. Zijne kinderen voedde hij op in de vreeze des Heeren. Voor hen en zijne dierbare gade leefde hij; in den huisselijken kring was hij het liefst en geen feest zoo vrolijk als dat, waaraan hij in het midden zijner lievelingen deelnam. Zijne kinderen beantwoordden zijne liefde met de tederste wedermin; niet één deed hem tranen van droefheid storten. Reeds gewaagden wij vroeger van zijne gehechtheid aan zijn geboortegrond. Dáár wilde hij ook dat zijne nagelaten kunst zou worden verkocht. En hebben in Duitschland zijn vereerders op zijn graf een gedenkzuil van arduin gesticht, wij durven verwachten, dat die hem in Nederland hebben gekend en gewaardeerd, zijne
nagedachtenis zullen vereeren door mede te werken, dat zijne kunstnalatenschap niet naar den vreemde worde overgebragt, maar blijve in het land, dat hij zoo innig lief had, en dat hij nimmer zou verlaten hebben, indien men hem als kunstenaar evenzeer gewaardeerd had als men hem als mensch beminde.





{==165==} {>>pagina-aanduiding<<}

De zorg der natuur voor het geschapene.

Eene schets uit het dierenrijk,

door R.W. Boer.

Onder de verschijnselen, die den opmerkzamen mensch bijzonder treffen en zijne voortdurende bewondering opwekken, bekleedt voorzeker eene eerste plaats de zorg, waarmede de natuur het geschapene in stand houdt. Die waakzame en trouwe zorg vinden wij overal weder, en ook dat jaargetijde, waarin beurtelings de winterstormen loeijen of sneeuw en ijs de velden bedekken, logenstraft niet alleen haar niet, maar legt veel meer van haar de krachtigste getuigenis af; schenkt veel meer het meest voldingend bewijs, hoe het organisch leven niet sterft noch ondergaat, maar bewaard blijft, om weder te ontluiken; hoe daar geene uitwendige invloeden zijn, van welken aard ook, en dus ook geene winterkoude, die dat leven geheel vernietigen en uitblusschen, en dit dan ook alleen tijdelijk sluimert, om later met vernieuwde kracht te ontwaken. Wat wij dan ook in vorige jaren zoo vaak reeds gezien en bewonderd hebben, het blijft alles, zelfs gedurende den langsten winter, wèl bewaard. Dezelfde plantenvormen, alle oude bekenden, zien wij in het voorjaar weder, de kruiden in het bosch, de grasbloemen in de weide, onze vaste sierplanten in tuinen en gaarden. Wij zien weder den vlinder, over de bloemen zwevende, dikwerf niet minder fraai gekleurd dan die bloemen zelve. Wij zien weder zoowel den loggen meikever, als het fraai geteekend zonnekevertje of lieven-Heer's beestje, onvermoeid jagt makende op de plantenluizen,

{==166==} {>>pagina-aanduiding<<}
die op blad en stengel van verschillende gewassen haar voedsel vinden; zoowel de gonzende bij, honig puttende uit de kelken der bloemen, als de, in het nevelig avonduur, dansende mug. Allen zien wij ze weder. Niet één ging er verloren: niet een enkele wordt gemist.
Kan er een sprekender bewijs gegeven worden, hoe zeer de natuur, ook onder de strengste koude en door den langsten winter heen, hare scheppingen weet te bewaren en in stand te houden? Maar daar zijn ook andere gevaren nog, waaraan het organisch leven is blootgesteld, te talrijk zelfs, om ze alle te noemen. Slechts dit stippen wij voorloopig aan, dat zoowel de plant als het dier aan velerlei ziekten onderworpen is, en daarenboven tallooze vijanden heeft in andere planten en dieren. De verwoestingen door al deze uitwendige invloeden, door ziekten enz. in de planten- en dierenwereld aangerigt, zijn dan ook dikwerf zeer groot. Toch zorgt de natuur ook hier, dat de soorten in stand blijven, en dat, uit de onmeetbaar lange keten, door dieren- en plantenrijk gevormd, geene enkele schakel verloren ga.
Het is ons oogmerk hier op deze zorg der natuur voor het geschapene bij vernieuwing de aandacht te vestigen, en daartoe te wijzen op eene afdeeling uit het dierenrijk, welke, op zich zelve, in de volle beteekenis van het woord, eene dierenwereld mag worden genoemd, rijk en veelsoortig in vorm; in levenswijze in het oneindige verschillende; nergens schier ontbrekende; in en onder den grond, in het verborgen voortlevende, en knagende aan wortels, of op ander gedierte jagt makende; boven den grond, op twijgen en bladeren het voedsel zoekende, of, ook wel, onder de schors van boomen of aan andere verholen plaatsen haar verblijf houdende; eene dierenwereld, die in velerlei opzigten bijzonder merkwaardig schijnt, niet het minst echter daarin, dat de dieren die er toe behooren eene gedaantewisseling ondergaan, zoo als men die elders schaars wedervindt, eene métamorphose, waarbij zij achtereenvolgend meerdere zeer duidelijk van elkander te onderscheiden toestanden doorleven, althans, waar die gedaantewisseling de volkomene is. Men gevoelt al dadelijk, dat wij hier die afdeeling bedoelen, waarvan de dieren onder den algemeenen naam bekend staan van insecten, terwijl men tevens ligt beseffen zal, waarom wij ons hier bij voorkeur juist bij deze groep bepalen, wanneer men

{==167==} {>>pagina-aanduiding<<}
bedenkt, hoe bijzonder het insect, naar zijnen bouw en zijn maaksel, teeder en broos is van bestaan, en dus meer nog dan vele andere dieren, het bewijs oplevert, hoe de natuur ook hare mindere, meer teedere scheppingen weet te bewaren, en voor ondergang en vernietiging te behoeden.
Wat ons echter al dadelijk bij de beschouwing van dit onderwerp niet weinig belemmerend te gemoet treedt, het is niet gebrek aan stof, maar veel meer de uitgestrektheid van het gebied, dat hier voor ons open ligt, terwijl de ruimte, over welke wij in dit tijdschrift te beschikken hebben, hare beperkte grenzen heeft. Hier komt ons nu echter ééne gunstige omstandigheid ter hulpe. Immers laten de insecten zich eigenlijk weder in twee groote afdeelingen splitsen, naarmate namelijk de gedaantewisseling onvolkomen is of wel volkomen, bij welke laatste het insect de vier toestanden van ei, larve, pop en volkomen insect, in vastgeregelde orde doorloopt en kunnen wij dus hier, zonder hinder, eene keuze doen, ons slechts bij ééne dezer afdeelingen bepalende, terwijl wij de andere voor het oogenblik met stilzwijgen voorbij gaan. En wanneer wij hier dan nu kiezen zullen, willen wij bij voorkeur ons bepalen bij de laatstgenoemde insecten, namelijk die, bij welke de gedaante-wisseling eene volkomene is, als bij wier beschouwing wij overvloedig de gelegenheid hebben, die waarheden aan te toonen, waarop het hier vooral aankomt en na te gaan: 1. Hoe het insect over het algemeen broos en teeder is van maaksel en zamenstel; 2. hoe zijn leven bloot staat aan wisselvalligheden en gevaren van verschillenden aard; aan vijanden, die op dat leven azen, aan ziekten, die het dreigen te verwoesten; eindelijk 3. hoe de natuur, door al die gevaren heen, dat leven weet te beschermen en behoeden, en voor de instandhouding der soorten met de uiterste zorg waakt.
Dat het insect, in de meeste gevallen, in waarheid van een broos en teeder maaksel is, dit is een feit dat reeds bij den eersten oogopslag als van zelf zich aan ons opdringt en niet het minst duidelijk zich openbaart, wanneer wij de verschillende levenstoestanden, die het doorleeft, van naderbij beschouwen. Wat den toestand van het ei betreft, zoo behoeft het geen betoog hoe broos en teeder dit is, daar zulks bij de oppervlakkigste beschouwing ten klaarste blijkt. In den toestand van larve is dit echter, in de meeste gevallen, niet minder dui-
{==168==} {>>pagina-aanduiding<<}
delijk waar te nemen. Gewoonlijk zijn die larven langrond, kegelvormig of wormvormig, en bestaat haar ligchaam uit den kop en twaalf geledingen of ringen, alles in overeenstemming met hetgeen later bij het volkomen insect wordt wedergevonden. De vleugels ontbreken echter, in de meeste gevallen, nog ten eenemale.
Daarentegen zijn vele reeds in het bezit van gelede pooten, geplaatst aan de drie eerste geledingen of ringen, en zes in getal, alles weder geheel overeenkomstig met hetgeen men later bij het volkomen insect wedervindt, zoo als dit het geval is bij de larven van verreweg de meeste kevers (Cleoptera), bij die der vlinders (Lepidoptera), doorgaans rupsen genoemd, en de rupsachtige larven der bladwespen, tot de vliesvleugelige insecten (Hymenoptera) behoorende. Sommige dezer insecten bezitten als larven nog andere organen, bewegings-organen namelijk, die wij bij het volkomen insect niet terug vinden, en waaraan het dier trouwens ook alléén in den larventoestand behoefte heeft. Wij bedoelen namelijk de buikpooten, die, niet minder dan de gelede borstpooten, door het dier bij zijne voortbeweging gebruikt worden, maar week en vleezig zijn. Zoo als bekend is, zijn zij bij de meer eigenlijke rupsen voorhanden ten getale van hoogstens 10, bij de rupsachtige larven der bladwespen daarentegen ten getale van 12, ja zelfs van 14 en 16. De eigenlijke rupsen intusschen, dat zijn uitsluitend de larven der vlinders, hebben de zool dier buikpooten nog met kleine gekromde haakjes bezet, welke deze organen bij de larven der vliesvleugeligen niet bezitten, waarom wij ze toch bij de eerstgenoemde als het meest ontwikkeld beschouwen moeten.
Intusschen hebben wij, bij eene beschouwing der larven, tot eene juiste waardering het allermeest te letten op het al of niet aanwezig zijn dier organen, die wij ook in het volkomen insect wedervinden, en, van dien grond uitgaande, mogen wij gewis veilig aannemen, dat de larven van al de hier opgenoemde insecten tot de meest ontwikkelde behooren, als zijnde reeds van kop en gelede pooten voorzien, evenzeer als het volkomen insect ze later bezit. Wat zijn ze echter nu, wat betreft den weêrstand, dien zij aan uitwendige invloeden bieden kunnen; wat zijn zij, wat betreft de sterkte van hun maaksel en bouw; wat leveren zij op, waardoor de instandhouding dezer diersoorten verzekerd schijnt? Trouwens, wat de laatste vraag betreft, zoo zijn immers bij de larve de voorplantings-organen zelfs nog niet

{==169==} {>>pagina-aanduiding<<}
voorhanden; en het insect moet nog al de voorafgaande stadiën doorloopen, met al de wisselvalligheden en gevaren daaraan verbonden, alvorens het, een volkomen insect geworden, zich vermag voort te planten en aan een nieuw geslacht het leven te schenken.
En men meene niet, dat het antwoord op de andere vraag zoo veel meer bevredigend zal zijn. Het is waar, dat de hoornachtige kop der engerlingen of keverlarven sterk van bouw is en van zamenstel, zoo als overvloedig blijkt reeds uit den aard van het voedsel, waarvan vele leven. Een der meest algemeen bekende voorbeelden geeft hiervan de meikever (Melolontha vulgaris), wiens larve drie tot vier jaar onder den grond huist en in het eerste jaar, naar men beweert, wel slechts van vergane bladeren, mest en andere dergelijke weekere stoffen leven zoude, maar die later de vezelachtige wortels zelfs van boomen, heesters en andere gewassen vreet, zóó zelfs, dat dikwijls niets dan de penwortel overblijft, om niet te spreken van de schade, die hij aan de veldvruchten en het gras berokkent. Immers, om zulke houtachtige gewassen door te knagen, daartoe moeten de kaken en verdere kaauwwerktuigen wel van een buitengemeen sterk maaksel zijn, en hetzelfde geldt van zoo vele keverwormen, die met hout en schors en andere dergelijke harde zelfstandigheden, zich voeden. Hoe sterk gebouwd nu echter de hoornaehtige kop ook zij, toch is het ligchaam week en vleezig; en dit is het geval zelfs met de grootere onder hen. Hetzelfde geldt ook voor verreweg het grootste gedeelte der rupsen en bladwesplarven. Ook de rups heeft sterke kaauwwerktuigen, niettegenstaande later het volkomen insect, de vlinder, tot opneming van zijn voedsel slechts eenen draadvormigen zuiger bezit. Trouwens, de groei en voortdurende uitzetting van het ligchaam heeft uitsluitend plaats in den toestand van larve. Het volkomen insect groeit niet meer, en het schijnt dus ook natuurlijk, dat het uiterst weinig voedsel behoeft, de larve daarentegen, bij haren snellen groei, ongemeen veel. Zoo althans is het bij den vlinder, de zuiger schijnt bij hem wel voldoende; sterke kaauwwerktuigen behoeft daarentegen de rups. Verder echter is het ligchaam van verreweg de meeste rupsen week en vleezig
en is eene harige bedekking de eenige beschutting, die zij bezitten, eene beschutting, welke intusschen volstrekt niet het deel is van alle.
En indien nu op de insecten, die in den larven-toestand zoo

{==170==} {>>pagina-aanduiding<<}
niet alle dan toch reeds de voornaamste organen van het volkomen insect doen zien, die met name kop en pooten bezitten, de aanmerking van toepassing is, dat zij zwak en broos zijn van maaksel, en weinig bestand schijnen om aan uitwendige schadelijke invloeden weêrstand te bieden, hoe veel te meer is zij dit op die vele larven, die, veel minder ontwikkeld nog, ook de voor het dierlijk leven meest noodzakelijke organen schijnen te missen, zooals de pooten, ja zelfs den kop. En toch zijn de larven van zeer vele insecten geene andere. Onder de kevers zijn, wel is waar, slechts die der snuitkevers en houtbokken-maden zonder pooten. Bij de vliesvleugelige is dit echter een reeds veel meer algemeen verschijnsel, ja zijn zelfs de meeste larven niet anders dan pootlooze maden. Wat bij de kevers en vliesvleugelige echter als de laagste trap van ontwikkeling kan aangenomen worden, de pootlooze maden, kan bij de tweevleugelige de hoogste geacht worden. Hier toch zijn vele larven niet alleen pootloos, maar ook ontbloot van den kop, in de plaats van welken zij slechts eenen vooruitsteekbaren mond hebben. Voegt men nu hierbij, dat zoo wel deze pootlooze als de poot- en koplooze larven week, vleezig en broos zijn, en in vele gevallen buitengemeen klein, kan men zich dan wel een meer weêrloozen toestand voorstellen, dan den larven-toestand dezer dieren, een toestand, die hen minder bestand doet zijn tegen uitwendige schadelijke invloeden, die hen meer bloot doet staan aan gevaren zonder tal?
Op den larven-toestand volgt die van pop, en wel is de tegenstelling tusschen beide groot. Was toch eerstgenoemde een tijdperk van snellen en voortdurenden groei, die van pop schijnt veel meer een van volstrekten stilstand, van doodsche rust. Welk eene verandering, welk een volslagen omkeer, wat scherp contrast! De bewegelijke, rustelooze larve spint zich in en is thans de onbewegelijke, aan hare plaats gebonden pop; het vraatzuchtig dier is veranderd in een wezen dat alle voedsel schijnt te kunnen ontberen! Toch is die rust geene doodslaap, toch heeft, ook gedurende dien nieuwen toestand, eene voortgaande ontwikkeling plaats. Hij vormt namelijk het overgangstijdperk waarin de vroegere larve van lieverlede en van trap tot trap herschapen wordt in een volkomen insect.
Is derhalve de toestand van pop ten eenemale afwijkend van dien der larve, het is niet minder duidelijk, dat hij een hoogst

{==171==} {>>pagina-aanduiding<<}
belangrijke is in het leven van het insect. Wat den vorm betreft, dien wij hier ontmoeten, is de pop somtijds omgeven door een meer algemeen gelijkvormig hulsel, dat slechts door enkele lijnen de omtrekken kenbaar maakt van het daaronder verborgen, sluimerend, toekomstig insect, gelijk men zich daarvan overtuigen kan bij de poppen der vlinders. In andere gevallen daarentegen omkleedt de huid elk toekomstig hoofdorgaan afzonderlijk, zoodat het aanstaand insect in zijne hoofdvormen zeer duidelijk zich herkennen laat, zoo als dit bij de poppen van vele kevers dadelijk in het oog valt; eindelijk vindt men bij de vliesvleugelige (Hymenoptera) en tweevleugelige (Diptera) het verschijnsel, dat het insect, wanneer het den toestand van larve heeft doorloopen, zijne huid niet afstroopt, maar dat deze te zamen krimpt. Inmiddels gaat de gedaante-wisseling daar binnen ongestoord haren gang en treedt later het volkomen insect uit de verdroogde madenhuid te voorschijn.
Die vormen behoeven ons echter niet langer bezig te houden. Waren zij het ook, die, bij de beoordeeling der larven, tot op zekere hoogte, als maatstaf konden gelden bij onze waardering, hier is het geval veranderd. Op overeenkomst van vormen met die van latere toestanden komt het hier minder nog aan, wel daarentegen op de meerdere of de mindere beschutting, die het uitwendig hulsel verleent aan het daar binnen besloten insect. Wij letten hier dus vooral op den aard van dat hulsel, niet op den vorm.
En wanueer wij nu van dit standpunt uitgaan, dan schijnt het voorzeker, dat de natuur hier voor vele insecten uitermate gezorgd heeft. Zoo is, bij de orde der vlinders, het hulsel, de huid, die het insect in dezen toestand omgeeft, zeer algemeen van eenen meer of minder, dikwerf zelfs van eenen buitengemeen vasten, digten, sterk weêrstandbiedenden aard, van een taai, zelfs wel perkament- of leêrachtig zamenstel, terwijl in vele gevallen de pop nog omgeven is van een meer of minder digt draad- of pluisachtig weefsel, de Cocon, dat intusschen, wij mogen dit niet verzwijgen, niet algemeen is erkend geworden, als juist bestemd te zijn tot beschutting. Dit schijnt voor deze opvatting te pleiten, dat het meermalen voorkomt, dat de poppen van vlinders, die in den toestand van pop overwinteren, juist deze bekleeding missen, terwijl zij daarentegen zeer dikwijls gevonden wordt bij zulke, bij welke deze toestand gedurende den zomertijd invalt.

{==172==} {>>pagina-aanduiding<<}
Hiertegen kan nu echter worden aangevoerd, dat aan de poppen van die insecten, die als pop overwinteren, zeer dikwijls nog eene andere beschutting dan de poppenhuid wordt verleend, onder mos enz., zoo als later blijken zal, wanneer wij nagaan, van welke middelen de natuur gebruik maakt, om in de behoeften van deze hare scheppingen te voorzien.
Intusschen zijn er ook buiten de vlinders nog andere insecten, die in dit opzigt zeer begunstigd schijnen, waarvan de bladwespen een sterk sprekend voorbeeld zijn. De Cocons, waarin de larven zich inspinneu, zijn in dit geval langwerpige, ovaalronde huisjes of tonnetjes, die zich onderscheiden door eene perkamentachtige vastheid en hardheid van wand, in dier voege, dat zij schier tegen elken nadeeligen invloed van het weder eene volkomen afdoende beschutting opleveren. Ook de zoo hoogst merkwaardige familie der sluipwespen bezit voor een groot deel cocons, nu meer eivormig en daarom in de wandeling rupseneijeren genoemd, dan weder in den vorm van tonnetjes of doosjes. Nu zijn zij vrij, van de takken der boomen in draden neêrhangende, dan weder ingesponnen in het dier, binnen hetwelk de wesp hare eijeren had nedergelegd en ten koste waarvan hare larven zich gevoed hebben. Ook de poppen der meeste mieren, in het dagelijksch leven miereneijeren genoemd, zijn van eenen witten, gladden cocon voorzien. Zoo bewijzen dus talrijke voorbeelden, hoe de cocon bij de vliesvleugelige menigvuldig voorkomt, en dit is ook bij de tweevleugelige het geval. Zoo vormt ook onder de gewone vliegen, het geslacht der tachinen, - dat omtrent 200 inlandsche soorten telt, die alle als larven in het lijf van rupsen zich ontwikkelen en deze doodzuigen, - tot de gedaanteverwisseling elliptische tonnetjes, in den vorm van dien der bladwespen, uit welke later dan de vlieg uitvliegt.
Inmiddels mag reeds deze geheele inrigting niet anders beschouwd worden dan als een der middelen, waarvan de natuur zich bedient, om hare scheppingen te bewaren en de noodige beschutting te verleenen aan tallooze dieren, die anders, zwak en broos als zij zijn, onvermijdelijk in den weêrloozen toestand van pop zouden moeten ondergaan, en het is daarom, dat wij daarop later ook nog terug zullen komen. Inderdaad moge onder de beschutting dier hulsels het insect in betrekkelijk veiligen toestand verkeeren, en tegen menigen schadelijken uitwendigen.

{==173==} {>>pagina-aanduiding<<}
invloed verzekerd zijn, het is en blijft daarom niet minder op zich zelf beschouwd een broos, zwak en in dit, meer dan in eenig ander, tijdperk weêrloos dier. Trouwens mag men niet voorbij zien, dat volstrekt niet alle insecten in den toestand van pop zoo beschut en beschermd zijn, als de poppen der kevers ons daarvan een voorbeeld geven. Ofschoon niet van cocon voorzien, zijn zij niettemin in het algemeen week, en schijnen vooral de kleinere in dezen toestand al zeer weinig bestand tegen eenigen uitwendigen schadelijken invloed.
Eindelijk is de gedaante-wisseling volbragt en het insect, van zijne hulsels ontdaan, beweegt zich vrij in zijn volkomen toestand. En inderdaad is deze alweder ten eenemale verschillend van de beide voorafgaande. Het is in waarheid alweder, als of het een geheel ander dier ware. Of is dit welligt te veel gezegd? Wij gelooven het niet, althans bij de hier behandelde insecten met volkomene gedaante-wisseling. Of wie zou, om ons bij een paar algemeen bekende voorbeelden te bepalen, in den fladderenden, vrolijk over de bloemen ronddartelenden vlinder, de kruipende rups, de onbewegelijke pop van weleer herkennen; wie kan haast gelooven, dat de in de toppen der hoogste boomen zwermende meikever vroeger, als engerling, in den grond met de wortels van kruiden en planten zich gevoed heeft? Immers schijnt het een wonder! Maar hoe veel is er overal in de natuur, wat een wonder schijnt!
Intusschen is er thans eene andere vraag, die ons bezig houden moet. Zij is namelijk deze, of de toevalligheden, waaraan het insect in dezen nieuwen, thans volkomen toestand blootstaat, minder talrijk; of de gevaren, die het thans omringen, minder te duchten zijn, dan vroeger, of de instandhouding dezer scheppingen nu meer en beter verzekerd schijnt? Op de laatste vraag moet het antwoord natuurlijk bevestigend zijn. Immers is het thans bekwaam tot voortplanting van zijn geslacht. Ook is van alle veranderingen die het onderging, (zelfs die niet uitgezonderd, dat het thans gevleugeld is) zeker deze de gewigtigste, dat het thans aan een nieuw geslacht het leven vermag te geven. Intusschen zijn er zelfs hier nog omstandigheden, waardoor die voortplanting en dus ook de instandhouding der soorten minder verzekerd schijnt. Het leven van het volkomen insect namelijk is, in het algemeen, betrekkelijk zeer kort. Natuurlijk duurt in het leven van het insect die toestand het langst, waarin het

{==174==} {>>pagina-aanduiding<<}
overwintert, onverschillig of dit geschiedt in dien van ei, van larve, van pop of wel van volkomen insect. Anders leeft het langst de larve, die tot haren groei en ontwikkeling, waarbij zij meerdere vervellingen ondergaat, eene langere tijdruimte behoeft. De toestand van ei en van pop duurt, wanneer het insect niet daarin overwintert, ieder gemiddeld, naar men aanneemt, van 2 tot 4 weken. Te zamen nemen zij nog niet zoo veel tijd als de larve. Men neemt echter als zeker aan, dat de duur van het volkomen insect over 't algemeen nog korter is. De mannetjes sterven toch, in zeer vele gevallen, schier onmiddellijk na de paring; terwijl aan de wijfjes weinig meer overgelaten schijnt dan de tijd om hare eijeren te leggen. Zoo worden aan dit hoogst gewigtig proces voor de instandhouding van het geschapene, slechts enkele weinige dagen toegekend, eene tijdruimte, die wel kort, naar men meenen zoude, te kort schijnt. Inderdaad, schijnt het insect, ook in dit opzigt niet onder de gunstigste omstandigheden te verkeeren, en de voortplanting en instandhouding der soorten in deze dierenwereld weinig verzekerd te zijn.
Wat de andere vraag betreft, valt het moeijelijker een antwoord te geven, dat als algemeen geldig kan geacht worden. De kevers, die in den toestand van larve en pop weinig begunstigd schenen, zijn daarentegen thans, in den volkomen toestand, onder die insecten te tellen, welke meer dan vele andere goed toegerust zijn tegen menigerlei gevaar, en sterk van bouw. Om zich hiervan te overtuigen behoeft men slechts te letten op de vleugels, waarvan de twee onderste, meest naar achteren geplaatst, wel vliezig, maar de bovenste of voorste hard, lederachtig zijn, hoornachtige schilden vormende, die de onderliggende deelen ten eenemale beschutten, zoo als de naam van dekschilden, dien men ze geeft, ook aanduidt. Ook de kop en de pooten zijn krachtig van bouw, vooral bij de groote kevers, ofschoon dit ook bij vele kleinere in het oog loopt. Vele door hout en schors borende kevers geven o.a. daarvan het voorbeeld, zoo als de bekende dennenscheerder (Hylesinus piniperda), die, nadat hij de jonge dennenscheuten uitgehold en deze verlaten heeft, in het najaar zich naar den voet van den stam begeeft, daar een gat boort en somtijds door het harde hout heen tot in het hart van den boom indringt, om daar dan te overwinteren. Hoe sterk en krachtig toch moeten de kaken en verdere kaauwwerktuigen van

{==175==} {>>pagina-aanduiding<<}
deze en andere hout- en schorskevers zijn, om zóó door de hardste zelfstandigheden zich eenen weg te kunnen banen. Waarlijk, indien de ondervinding hier niet overtuigend sprak, het zou ons immers, vooral in deze kleinere diertjes, onmogelijk schijnen! Eindelijk valt ook de groote sterkte van vele kevers in het oog door de kracht en snelheid hunner bewegingen, die wij vooral bij de zoogenaamde loop- en roofkevers kunnen opmerken. Merkwaardige voorbeelden er van leveren de gouden loopkever (Carabus auratus) en de zwarte roofkever (Staphilinus Olens). Ook levert de kniptor (Etater segatis) zeker een voorbeeld van groote veerkracht, wanneer hij, op den rug gelegd, na eenige vruchtclooze pogingen om met zijne pooten zich aan het een of ander voorwerp vast te klemmen, eensklaps, en als opgeligt door de werking van eene veer, een halven voet in de hoogte springt, om op zijne pooten te land te komen.
Diezelfde vlugheid en vastheid in hunne bewegingen, getuigende van eene groote mate van kracht, en gepaard met groote vaardigheid om hunne prooi te bemagtigen, laten zich echter ook bij andere insecten opmerken. Men denke slechts aan vele onder de vliesvleugelige, die, ofschoon rank van bouw, deze eigenschappen in hooge mate bezitten en niet alleen hunne prooi met groote vaardigheid weten te bemeesteren, maar ook met geene geringe krachtsinspannning naar hunne woonsteden weten over te voeren. Wij zien dit bij de mieren zoowel als bij de roofwespen bevestigd. Trouwens openbaren zich vlugheid en kracht zelfs bij de sluipwespen (Ichneumon), zoo rank en doorgaans, naar men meenen zou, zoo uiterst tenger van bouw, in de vaardigheid en kracht waarmede zij hare eijeren weten neder te leggen, niet alléén in rupsen en poppen die in het vrije leven, maar ook in zulke insecten, die in galnoten, vruchten, ja zelfs in het hout zich verschuilen. De tegenstand van pop of rups baat hier niets. De moordenaar herhaalt den aanval onvermoeid tot zijne eijeren zijn neêrgelegd. Bij sommige dezer sluipwespen geschiedt deze verrigting met bliksemsnelheid; in andere gevallen verloopen daarmede uren, wanneer namelijk de legboor, waarvan deze dieren tot het afleggen hunner eijeren zijn voorzien, door hout of andere zulke harde stoffen heen zijne prooi bereiken moet. Dit, meenen wij, is duidelijk, dat in al deze gevallen, geen uitgezonderd, de kracht en vaardigheid, door het aanvallend dier uitgeoefend, groot te noemen zijn.

{==176==} {>>pagina-aanduiding<<}

Intusschen laten zich uit het aangevoerde toch geene te algemeene regelen afleiden bij de beoordeeling van het insect. Kleinere, ja zelfs zeer zwakke en weêrlooze dieren, zijn meer met het een of ander vermogen toegerust, hebben meer het een of ander orgaan bijzonder sterk en krachtig ontwikkeld, om de eenvoudige reden, dat hunne bijzondere levenswijze dit voor hen tot eene behoefte maakt, en wanneer men nu daarnaar deze dieren beoordeelen wilde, zou men mistasten. En zoo zouden wij dan ook in vele gevallen dwalen, wanneer wij b.v. de weêrbaarheid en kracht, in meer algemeenenz in genomen, van vele hout- en schorskevers wilden afmeten naar de vaardigheid, waarmede zij zich door hout en schors eenen weg weten te banen, of wanneer wij die bij tallooze sluipwespen-soorten wilden berekenen naar de vaardigheid en kracht, welke zij bij het gebruik van den legboor ontwikkelen. Wanneer wij dus bij het insect de volkomen ontwikkeling al aannemen als dien toestand, waarin het dier tegen menigen uitwendigen invloed in het algemeen het beste bestand schijnt en de meeste weêrbaarheid bezit, dan verhindert dit toch volstrekt niet, dat wij vele, zelfs van de genoemde insecten, ook bij dezen hoogeren ontwikkelingstrap, als teeder en zwak van maaksel en broos van bestaan hebben aan te merken. En welke wordt dan onze slotsom, wanneer wij het oog vestigen op zoo vele andere, in den volkomen toestand nog niet door ons beschouwd, wanneer wij denken aan de vlinders, broos en teêr en uiterst weêrloos als zij in dezen toestand zijn. Waarlijk, dan valt ons oordeel ook hier veel minder gunstig uit, dan men dit aanvankelijk welligt zou vermoed hebben, dan komen wij ten laatste tot het besluit, dat, in welken toestand wij het insect ook nagaan, het in het algemeen teêr is van maaksel en broos van bestaan.
En deze waarheid heeft voorzeker eene grootere beteekenis nog, schijnt van bedenkelijker aard, wanneer wij thans nagaan, hoe dat brooze bestaan nog bloot staat aan velerlei wisselvalligheden en gevaren; hoe dat zwakke leven nog wordt belaagd door ziekten die het dreigen te verwoesten, door tallooze vijanden die daarop jagt maken.
Eene eerste omstandigheid, die, naar ons beperkt verstand althans, dikwerf nadeelig op het leven van het insect zou moeten ingrijpen, is, dat de ontwikkelings-toestand waarin het overwintert niet altijd die is, waarin het dier meest tegen

{==177==} {>>pagina-aanduiding<<}
den invloed van koude en vorst bestand schijnt. Ons zou daartoe voorzeker al ligt die van pop de verkieslijkste schijnen. Of zou die staat van rust, van sluimering, van verdooving, waarin het dier alsdan verkeert, niet het meest passen voor den winter, dat jaargetijde, waarin alles sluimert en rust? Daarenboven is het immers de toestand, waarin het dier geenerlei voedsel behoeft en past hij daarom ook voor een jaargetijde, waarin de plantenwereld, die voedster van het dierenrijk, den langen winterslaap sluimert. In de derde plaats is het immers de toestand, waarin het insect, meer dan in eenigen anderen, door een meer of minder digt hulsel beschut schijnt tegen de strengheid van het weder en de afwisselingen in den warmtegraad, onafscheidelijk aan het wintersaizoen verbonden. Eindelijk staat het insect gedurende den winter minder bloot aan de aanvallen van vele vijanden, die het, juist in den weêrloozen poppentoestand, meest te duchten heeft. Alles schijnt dus aan te duiden, dat die toestand voor het insect de meest geschikte ter overwintering is. En wat zien wij intusschen in de werkelijkheid gebeuren? Het antwoord op die vraag is spoedig gegeven en wel is het in weêrspraak met onze verwachting. Dat het insect zeer dikwijls in den poppen-toestand overwintert, dit kan wel niet ontkend worden, maar evenzeer zijn er vele insecten, die in één der andere ontwikkelingstoestanden, als ei, als larve, of als volkomen insect dit doen, en niet alléén zulke die in die toestanden aan meer verborgen, beschutte plaatsen leven, maar insecten zelfs, die in dit opzigt volstrekt niet tot de bevoorregte behooren, zoo als de vlinders. Zoo b.v. overwinteren in den toestand van ei de ringelrups (Bombyx neustria), de plakker (B. dispar), de krakeling (Noctua coerulio cephala), de non (B. monacha), de laatstgenoemde dikwijls zelfs onder zeer ongunstige
omstandigheden, terwijl de eijeren geheel bloot tegen de stammen aan liggen. Zoo overwinteren daarentegen in den toestand van larve de basterd satijn-vlinder (Bombyx chrysorrhoea), de donsvlinder (B. auriflua), het geaderd witje (Papitio crataegi), ook de beruchte pijnboomspinner (B. Pini). Van laatstgenoemde soort, wier individu's van zeer uiteenloopende grootte zijn, vindt men daarbij geheel en half volwassene en nog zeer kleine rupsjes, alle door elkander. Zoo overwinteren eindelijk in den toestand van volkomen insect de wintervlinder (Geometra brumata) en de eikenspanner (G. defoliaria), waarvan de eerstgenoemde eerst in November of De-
{==178==} {>>pagina-aanduiding<<}
cember verschijnt, vliegende dan de gevleugelde mannetjes tegen den avond rondom de stammen der boomen, dikwijls in grooten getale, om daar de niet gevleugelde wijfjes op te zoeken.
Een meer wezenlijk gevaar dan het strenge wintersaizoen is echter voor deze dierenwereld gelegen in hare buitengemeene gevoeligheid tijdens haren sterkeren groei, dat is voornamelijk in den larventoestand (voor de insecten, die als larve overwinteren, den winter niet mede gerekend), eene gevoeligheid, die vooral op zekere tijdstippen der ontwikkeling zich openbaart.
Eigenlijk volgt dan ook bij hen in dit tijdvak de ééne ziekte op de andere, die alle dezelfde natuurlijke oorzaak hebben, als haren grond vindende in de voortgaande gedaante-wisseling, met welke de vervellingen in het naauwste verband staan. Niettemin kunnen zij voor het insect een zeer dreigend aanzien aannemen, wanneer de weêrsgesteldheid tijdens de vervellingen ongunstig is, en koude, gure dagen aldus met dien gevoeligen toestand zamentreffen. Hierin ten minste heeft men gemeend eene oorzaak te moeten zoeken van die ontzettende, eensklaps intredende sterften, die somtijds onder deze dieren kunnen plaats hebben, ofschoon daarvoor ook nog wel andere redenen kunnen bestaan, al zijn zij ons nog onbekend, daar in het geheel de ziekten der insecten een onderwerp uitmaken, waarin men nog zeer weinig te huis is. Wij althans zouden meenen, dat het geval door den kundigen Th. Hartig aangehaald in zijn werk ‘Die Aderflügler Deutschland's’, zeer voor de opvatting pleit, dat meteorologische invloeden hier niet weinig hunne rol spelen, en dat het insect voor deze op bepaalde tijdstippen, vooral tijdens de vervellingen, bijzonder gevoelig schijnt te zijn. Ook twijfelen wij niet, of de lezer zal met dit gevoelen instemmen, wanneer wij hem dit geval hier kortelijk mededeelen.
Het was in den nacht van 8 op 9 September 1834, dat Hartig zich op reis bevond, met het doel om eene verwoesting gade te slaan, die de Lophyrus pini (gemeene dennenbladwesp) in eenige dennenbosschen van Pommeren aanrigtte. Het was dien nacht koud, vooral tegen den morgen, en de weiden in den omtrek waren zelfs met rijp bedekt. Reeds bij den eersten aanblik van het aangetaste bosch op den volgenden avond, bespeurde H. dat eene menigte larven langzaam en als vermoeid tegen de stammen opkroop, zonder dat een daaraan geëvenredigd getal naar beneden kwam.

{==179==} {>>pagina-aanduiding<<}
Toen hij na eenen zachten nacht des anderen daags terugkeerde, was dit verschijnsel zoo toegenomen, dat onze reiziger aan een enkelen stam, tot op manshoogte, 300 opklimmende larven telde, terwijl ze aan den voet zoo dik opeengehoopt lagen, dat men er met elken voettred honderden vertreden kon. Nu liet het zich ook gemakkelijk uitmaken, dat het ziekelijke, afgematte larven waren, die, van de toppen afgevallen, hare uiterste krachten inspanden, om de takken en naalden weder te bereiken, maar vruchteloos. Ook kon men thans zeer goed onderscheiden, dat ze, vergeleken met nog andere vretende larven, in het oog loopend slap en teêr waren, alsmede bleeker van kleur. Op de naalden van het onderschot vond Hartig er reeds velen, die dood bleken en zeker van de toppen der boomen waren neêrgevallen. Van een zeer groot aantal opgezamelde larven waren, drie dagen later, verreweg de meeste reeds dood, en slechts zeer weinige kwamen tot inspinnen en ontwikkeling in het volgend voorjaar. Hetgeen echter vooral opmerking verdient, is, dat Hartig den volgenden winter uit verschillende streken, waar deze bladwesp had huis gehouden, het berigt ontving, dat de verwoesting plotseling in het midden van September een einde had genomen en er slechts zeer weinige tonnetjes te vinden waren, ja, dat in enkele berigten de dag van 9 September bepaald genoemd werd, als die, waarop de larven ziek waren geworden. Het was juist dezelfde dag, waarop H. 's avonds het eerst het bosch bezocht en zich verwonderd had over meerdere verschijnselen, die alzoo later genoegzaam voor hem werden opgehelderd.
Zulke ziekten nu, of althans ziekten die niet minder eene, men zou schier zeggen, algemeene sterfte ten gevolge hebben, openbaren zich echter ook wel op andere tijden, wat wij thans in enkele trekken willen nagaan.
Verwoestingen door insecten, als die in het aangehaalde voorbeeld van L.P., komen, gelijk men weet, meer voor, ofschoon zij natuurlijk alleen plaats hebben door eene geheel buitengewone vermeerdering van het insect dat aldus vernielend optreedt. Het is en blijft altijd een hoogst bevreemdend verschijnsel, dat, terwijl verreweg de meeste insecten, wat de getalsterkte betreft waarin zij jaarlijks voorkomen, geene groote afwijkingen vertoonen, er daarentegen andere zijn, in getal dikwerf veel minder sterk vertegenwoordigd, ja, waarvan men de sporen jaren achtereen schaars aantreft, en die dan op eenmaal

{==180==} {>>pagina-aanduiding<<}
zoo buitengewoon vermeerderen, in zoo ontzettend aantal verschijnen kunnen, dat zij de plantenwereld van welke zij leven, over groote uitgestrektheden met geheelen ondergang bedreigen kunnen, om dan weder, na eenen zekeren tijd hunne verwoesting te hebben aangerigt, op éénmaal weder te verdwijnen, zóó zelfs, dat men, eene lange reeks van jaren, naauwelijks van hun bestaan iets vermoedt, tot dat ze eindelijk, weder plotseling, in digte drommen verschijnen om andermaal hun verwoestend spel te spelen.
Schromelijk zijn de verwoestingen, die sommige dezer dieren in een betrekkelijk kort tijdsverloop kunnen aanrigten. In ons vaderland hebben wij daarvan een sterk sprekend voorbeeld gehad, in de jaren 44 en 45, in de verschijning van de noctua piniperda (gestreepte dennenrups). Naauwelijks was men zich bewust dat hier dit dier bestond, toen het op eenmaal, aan verschillende oorden van ons land, over groote uitgestrektheden verdelgend optrad en de grootste schade berokkende; en zoo hebben, bij onze naburen, ook de Bombyx pini, Bombyx monacha, Lophyrus pini en andere zich als geduchte, vreeselijke vijanden doen kennen. Van waar deze plotselinge, ontzettende vermeerdering van znlke insecten? Van waar ook hun bijna even plotseling verdwijnen, in die mate, dat zij schier onbekend voortbestaan? Beide verschijnselen schijnen in waarheid onverklaarbaar, en zeker dat eensklaps verdwijnen niet het minst, althans wanneer men de omstandigheden in aanmerking neemt, waaronder het plaats heeft. Het schijnt namelijk, dat eene verwoesting van deze dieren zelden of nooit langer dan 3 jaren duurt. Welke nu is de oorzaak hiervan? Kan het zijn, omdat de dieren, die op deze insecten azen, ook in dezelfde evenredigheid vermeerderen, dat de sluipwespen en andere zulke inseeten, die in de eijeren, rupsen en poppen van dit vernielend ongedierte hunne eijeren nederleggen en zoo zijnen dood voorbereiden of verhaasten, mede in dezelfde verhouding toenemen? Kan het zijn, omdat het voedsel ten laatste ontbreekt en het ongedierte dus in massa den hongerdood sterven moet?
Wij voor ons gelooven niet dit een en ander als eenige oorzaken van die verdwijning na een bepaald tijdsverloop te kunnen aannemen en wel om eenvoudige redenen. Bij meerdere verschijningen namelijk van den vreeselijken pijnboomspinner, van de non en andere zulke vijanden, heeft men in Duitschland, toegerust als

{==181==} {>>pagina-aanduiding<<}
men was met de noodige kennis omtrent de levenswijze van het insect, van het eerste oogenblik af dat men de aannadering van zulk eene verwoesting bespeurde, zich beijverd, om langs alle mogelijke wegen het ongedierte te vernielen, en in zoo verre is men daarin meermalen geslaagd, dat de plaag althans minder hevig, dat zij onderdrukt werd, dat men het eerste, het tweede, het derde jaar doorkwam en er dan nog groen aan de boomen overbleef. Voedsel was er dus nog, en toch, de verwoester verdween. En wat den invloed betreft op dit verdwijnen uitgeoefend door sluipwespen en vliegen, wij kunnen dien zeker niet gering achten, maar durven hem echter hier niet als eenige oorzaak aannemen, waar een zoo kundig en bevoegd beoordeelaar als Ratzeburg meent, dat de individu's, waarin deze dieren hunne eijeren nederleggen, meerendeels reeds ziek zijn. Ook ziekten schijnen dus bij te dragen tot zulk een plotseling verdwijnen van het ongedierte na driejarige verwoesting; ziekten, die dan bepaald intreden, gevolgd van eene schromelijke sterfte, de juiste aanleiding waarvan echter niet kan aangegeven worden, evenmin als waarom ze juist op dien tijd invallen. Hoe schijnt ons nu echter bij zulk eene algemeene sterfte, die men bijna eenen ondergang, eene uitroeijing noemen kan, uit welke oorzaak zij dan ook voortvloeije, het voortbestaan der soorten in dreigend gevaar te verkeeren! Toch heeft ook die sterfte hare grenzen, vindt ook zij zich paal en perken gesteld. Uitsterven, geheel verdwijnen, dit doen de soorten niet.

Wij komen thans tot een ander gevaar, waaraan het insect, in zijne achtereenvolgende toestanden, bloot staat. Het heeft namelijk tallooze vijanden, vijanden niet alleen onder andere dieren, zoo als mollen enz. en vele vogels, maar niet minder onder de insecten zelve. Onder deze zijn er toch ware roofdieren, op prooi en buit uitgaande, zoöphagen, waaronder de loop- en roofkevers eene eerste plaats bekleeden, dieren, die eene groote slagting onder hunne zwakkere mede-insecten kunnen aanrigten. Geene vijanden echter zijn meer opmerkelijk, dan de reeds genoemde sluipwesp, waarvan tallooze soorten bestaan, en de tachina (tot de vliegen behoorende). Wij hebben reeds gezegd, en het is buitendien bekend genoeg, hoe deze dieren hunne eijeren in de eijeren, larven en poppen van andere insecten nederleggen, om daar zich te ontwikkelen. In overeen-
{==182==} {>>pagina-aanduiding<<}
stemming hiermede, ontwikkelt zich dan ook binnen die eijeren, larven en poppen, het inwonende dier tot larve, tot pop en zelfs tot volkomen insect, hetwelk alsdan uitvliegt, om hetzelfde spel elders te herhalen. Natuurlijk bezwijkt het slagtoffer daaronder, in welks plaats dan ééne grootere of ook wel meerdere, ja zelfs wel vele kleinere van zulke sluipwespen of vliegen te voorschijn komen. En wat vreemd is, elk insect heeft in dit opzigt zijne bijzondere vijanden, die voor hun broedsel in zijn ligchaam herberging zoeken. Hoe groot nu is echter dit gevaar, wanneer men bedenkt, dat vele insecten 10, 20 en meer zulke vijanden tellen. Zoo vindt men aangeteekend, dat de Lophyrus pini, buiten de vijanden die zij in vele torren heeft, door twintig soorten van sluipwespen en vijf soorten van vliegen wordt aangetast, die allen hare eijeren in het ligchaam der larven leggen, waardoor deze dus verloren gaan. Zoo worden ook de rupsen van de Noctua piniperda (de gestreepte dennenrups) door niet minder dan een twintigtal sluipwespen en nog bovendien door eenige
vliegensoorten vervolgd; en in hoe groote menigte sommige van deze vijanden kunnen aanwezig zijn, leeren ons de onderzoekingen ten aanzien van genoemde rups in de jaren 44 en 45 door de HH. Mr. S.C. Snellen van Vollenhoven en Mr. H. Verloren gedaan, onderzoekingen die zich over eenige duizenden rupsen uitstrekten en die tot uitkomst hadden, dat op elke 100 rupsen gemiddeld 73 bezet waren met de larve van de Tachina glabrata.
Nu moge het waar zijn, dat ziekelijke en zwakkere individu's in vele gevallen bij voorkeur worden aangetast, zoo als b.v. plaats hebben zoude bij de zieke rupsen van den Bombyx pini, als die in den zomer dikwerf nagenoeg geheel overdekt zijn met de sneeuwwitte tonnetjes eener kleine sluipwesp, toch laat het zich daarom niet aannemen, dat deze voorkeur voor ziekelijke individu's, tot het leggen van hare eijeren, bij alle sluipwespen en tachinasoorten zou wedergevonden worden. En zoo wij dit verschijnsel dan ook meer in zijn geheel beschouwen, dan worden, langs dien weg, zeker niet alléén en uitsluitend ziekelijke individuën aangetast, zulke, die ook zonder dat hunne volkomen ontwikkeling niet zouden bereikt hebben, maar ook talloos vele die, als in gezonden toestand verkeerende, anders tot volkomen insekt zich ontwikkeld en aan een nieuw geslacht het leven geschonken zouden hebben. Dan genoeg, om te doen zien, van welke beteekenis dit feit, om aan te toonen, van welken aard

{==183==} {>>pagina-aanduiding<<}
de strijd is, die insecten hier tegen insecten voeren, een strijd, noodlottig voor vele, en waardoor het leven van het insect in het algemeen slechts te wisselvalliger en onzekerder ons toeschijnt.

Zoo hebben wij dan aan de ééne zijde het insect leeren kennen als zwak en broos van bestaan, aan de andere zijde, als blootgesteld aan tallooze gevaren en wisselvalligheden, aan ziekten en vijanden van verschillenden aard; gaan wij thans ten slotte na de wegen, waarvan de natuur zich bedient, om deze hare zoo brooze en teedere scheppingen, door al deze gevaren heen, te bewaren en in stand te houden.
Het veld, dat zich hier voor onze beschouwing opent, is zeer wijd en uitgestrekt en wanneer men het in alle rigtingen wilde doorwandelen, in al zijne schuilhoeken zou doorzoeken, dan voorzeker konden over dit onderwerp vele boekdeelen vol geschreven worden. Hoe zeer wij dus eene zekere beknoptheid hebben in het oog te houden, zal hier echter op vier hoofdmiddelen moeten gewezen worden, waarvan de natuur zich hier bedient en wel:

1.de ongemeene vruchtbaarheid van vele insecten;

2.de veiligheid en beschutting aan hen verleend door de eigenaardige levenswijze en de diep verholen woonplaatsen van vele;

3.de kunstmatige beschuttingen, welke andere zich weten te verschaffen die aan meer open plaatsen leven;

4.de verwonderlijke gehardheid en taaiheid van leven van vele insecten tegen uitwendige invloeden van weder, temperatuur enz.

Wij hebben in de eerste plaats genoemd de ongemeene vruchtbaarheid van vele insecten, die inderdaad aan het ongeloofelijke grenst en dat niet het minst bij vele vlinders. Zoo legt b.v. het wijfje van de non (Bombyx monacha) van 100-150, dat van den pijnboomspinner (B. pini) van 200-250, dat van den basterd satijnvlinder (B. chrysorroea) 200-300, dat van den stamuil of plakker (B. dispar) 200-400, dat van de gestreepte dennenrups (Noctua piniperda), naar men beweerd heeft, tot zelfs 1000 eijeren. Komen zulke cijfers soms voor als eenigermate uit de lucht gegrepen, dan verwijzen wij naar de nesten dezer dieren, als een bewijs opleverende dat niet weêrsproken kan worden. Men sla namelijk het oog op de eijernesten van den plakker, tegen de stammen en takken der boomen gelegd en bedekt met

{==184==} {>>pagina-aanduiding<<}
het wollig bekleedsel van het achterlijf der moeder; of de ringen, met tallooze door de moeder aan elkander gelijmde eijeren van de ringelrups (B. neustria), voorkomende aan de jonge jarige loten vooral van vele vruchtboomen; op de nesten van den donsvlinder (B. auriflua) en bastaard satijnvlinder (B. chrysorroea), die, even als de plakker, de nesten tegen de stammen aanleggen en met de wol van het achterlijf bedekken; op de scholen eijeren, door de koolwitjes (Papilio brassicae), het geaderd witje (P. crataegi) en andere vlinders, op de bladen gelegd, en men zal zich dadelijk overtuigen van de buitengemeene vruchtbaarheid dezer dieren niet alleen, maar ook hiervan dat de getallen, zoo even genoemd, niet zoo verre van de waarheid verwijderd zijn, als men dit welligt vermoeden zou.
Zulk eene vruchtbaarheid vindt men echter niet overal weder. Bij de orde der vliesvleugelige leggen b.v. de wijfjes van verschillende bladwespsoorten, naar men beweert, slechts 30-40, ja soms tot 50 en 60 eijeren. Ook de kevers schijnen in dit opzigt minder begunstigd. Bij Hylesinus piniperda (dennenscheerder) vindt men, dat van eenen enkelen moedergang 40-60 ja soms tot 100 zijgangen uitgaan, die op een gelijk getal eijeren heenwijzen, door de moederkever neêrgelegd, terwijl het wijfje van de klander tot 150 eijeren leggen zoude. De algemeen bekende meikever zou daarentegen slechts 10-15 eijeren leggen. Toch blijft, alles zamengevat, de slotsom wel onveranderd. Het insect namelijk is, in het algemeen genomen, zeer vruchtbaar, en in die buitengemeene vruchtbaarheid, ligt een eerste middel, waardoor de natuur deze scheppingen vermag in stand te houden en ook werkelijk in stand houdt.
Als een tweede middel is door ons opgenoemd de beschutting aan vele insecten verleend door het eigenaardige hunner leefwijze aan diep verholen woonplaatsen. En hier zijn het voorzeker niet de vlinders, maar veeleer vele kevers, die het meest bevoorregt schijnen. Wij denken hier namelijk in de eerste plaats aan al die kevers, en zij zijn vele, die verreweg het grootste gedeelte van hun leven, òf onder den grond, òf onder de schors, òf in het hout der boomen, zelfs wel in het diepst van den stam leven. Aan de guurheid van klimaat en weder en aan al die wisselvalligheden, waaraan het dier bloot staat dat in de open lucht leeft, zijn zij betrekkelijk zeer kort blootgesteld. Van den toestand van het ei tot dien van het volkomen insect

{==185==} {>>pagina-aanduiding<<}
verloopen b.v. bij den meikever omtrent vier jaren, en van dien ganschen betrekkelijk toch langen tijd, brengt hij slechts enkele dagen door in de lucht, als het ware, om toch even de kracht zijner vleugels te beproeven en het genot te smaken van zich ook eens aan iets anders dan aan de wortels der planten te vergasten; eigenlijk, om te paren, het broedsel aan de bestemde plaats neêr te leggen en dan te sterven. Den geheelen overigen tijd leefde hij in den toestand van larve en pop in den grond, waar hij trouwens overvloedig voedsel vond en goed bewaard was en beschut tegen vele uitwendige invloeden, waartegen hij als engerling niet bestand zou zijn geweest. Trouwens, hij kan zich hier dieper den grond in begeven, als het kouder wordt, de oppervlakte naderen bij gunstiger jaargetijde, en dat hij zulks werkelijk doet, en vele andere insecten met hem, dat betwijfelen wij wel niet.
Niet minder opmerkelijk is in dit opzigt het leven van vele bast- en splintkevers, die hunne verholen woonplaatsen onder de schors der boomen, ja zelfs tot in het binnenste van het stamhout hebbende, daar, diep in het verborgen het grootste deel van hun leven doorbrengen. Een der meest bekende dieren uit deze afdeeling, althans hier te lande, is de reeds genoemde dennenscheerder (hylesinus piniperda), een dier, dat door de verwoestingen die het somwijlen in de bosschen aanrigt, in een' kwaden reuk staat. Wij willen in korte trekken hier het leven van dezen kever schetsen, waarmede dat der verdere bast- en splintkevers genoegzaam overeenstemt, om ten naastenbij met de algemeene levenswijze dezer dieren bekend te worden. De Hylesinus piniperda is eene kleine tor, die in het voorjaar parende, de eijertjes in regte gangen legt tusschen het hout en den bast van den groven den, bij voorkeur in geveld of ziekelijk hout. De larven, daar ter plaatse uit de eijeren komende, vinden het voedsel gereed, de tafel, om zoo te zeggen, ruimschoots gedekt, en banen zich, regts en links van den moedergang, afzonderlijke gangen, die eerst zeer smal zijn, maar allengs, naarmate het diertje grooter wordt, ook breeder worden. In deze gangen nu leven deze diertjes den voorzomer door, elke larve eenzaam in haren gang zich voortbewegende, tegen elken verstorenden invloed van de buitenlucht verzekerd en steeds in overvloed, tot zij ten laatste, aan het eind van haren gang, zich verpopt en, na eenigen tijd, in Julij of Augustus, naar buiten uitvliegt als

{==186==} {>>pagina-aanduiding<<}
jonge tor, die in het volgend voorjaar op hare beurt hare gangen in den stam maakt en daarin hare eijeren nederlegt.
Dit nu is, of is althans ten naastenbij, het leven van talrijke keversoorten, eene dierenwereld op zich zelve, ofschoon natuurlijk elke soort hare afwijkingen heeft, zoowel wat betreft den tijd van uitkomen als den duur der generatie enz. Wèl schijnt het een treurig en vreugdeloos bestaan, die larven daar éénzaam levende in hare gangen, maar, denken wij na hoe buitengemeen klein en broos deze eijeren, larven en poppen zijn, hoe volstrekt weêrloos en ongeschikt om den invloed van weder en temperatuur het hoofd te bieden, dan zeggen wij voorzeker met volle overtuiging, dat de natuur ook hier den regten weg gevolgd heeft, dat hier, juist in die levenswijze in het verborgene, onder de veilige bedekking van bast en schors, het organisch leven den krachtigsten waarborg vindt voor zijn voortdurend bestaan.
En wat nu de torretjes betreft der Hylesinus piniperda, in Julij of Augustus uitgevlogen, om eerst het volgend voorjaar hunne gangen in de stammen aan te leggen, ook in dat tijdsverloop ontbreekt het hun noch aan voedsel, noch aan beschutting. Zoodra toch is de dennenscheerder niet uitgevlogen, of hij begeeft zich naar het jeugdig schot der dennen, boort op eenige duimen afstands van den eindknop een gat tot op het merg en vreet dan, in de rigting naar boven, geheel het merg en een deel van het hout weg, om dan de scheut weder te verlaten en dit voor de boomen zeer noodlottig bedrijf aan andere scheuten te herhalen. Intusschen verloopt de zomer; de winter is ophanden en wat geschiedt er thans? IJlings verlaten de torren de scheuten, begeven zich naar den voet der boomen en hier boort zich het dier nu een gat, dat somtijds tot in het hart van den stam gaat en waar het overwintert, veilig geborgen gedurende het strenge jaargetijde. Het aldus uitvreten van de scheuten der dennen is meer alleen dezen kever eigen; het overwinteren meer of minder diep in den stam of onder de schors, behoort ook bij andere van deze dieren te huis; het behoort bij hun eigenaardig bestaan en past bij geheel hun verder leven.
Andere insecten leven niet in stam of schors, maar in andere plantendeelen, in bloemen, vruchten of zaden en zij leven daar niet minder, een grooter of kleiner gedeelte van hun leven, verborgen voor het oog. Een voorbeeld hiervan geven vele

{==187==} {>>pagina-aanduiding<<}
snuitkevers (Curculio). Wij denken hier o.a. aan het snuitkevertje der vruchtboomen (Anthonomus pomorum), den erwtenkever (Bruchus pisi), eindelijk aan den klander (Calandra grenaria). Van het eerstgenoemd insect paren de kevertjes in het voorjaar tusschen de bloesems der vruchtboomen, waarop de wijfjes met den snuit een gaatje in den nog ongeopenden bloesem bijten, waardoor zij dan een enkel eitje schuiven. De bloemblaadjes ontwikkelen zich nu niet verder, maar blijven gesloten en, zóó beschut, leeft de larve intusschen en voedt zich van de meeldraadjes en den vruchtbodem. Intusschen verdorren, wij zagen het allen honderde malen, de bloesems en, vier of vijf weken later, kruipt de larve, thans kever geworden, naar buiten. Hoe de erwtenkever daarentegen zijne eijeren legt, dat weet men nog niet met genoegzame juistheid, maar wel, dat het reeds vroegtijdig, tijdens het zetten der erwten, geschieden moet. Ook is het genoeg bekend, hoe, zelfs wanneer de peul of scheede volkomen gaaf schijnt, men somtijds toch in ééne of meerdere erwten eene made aantreft, welke de larve is van dit schadelijk insect. Die made voedt zich daar van het meel en laat niets dan de schel over. Tot zelf de verpopping heeft plaats in de erwt en eerst het uitgekomen kevertje verlaat in het volgend voorjaar zijne verblijfplaats om te paren en in nieuwe erwtenvelden zijne eijeren te leggen. De Bruchus rufimanus heeft dezelfde levenswijze als de Bruchus pisi, maar heeft zijne woonplaats in boonen. Ook de zeer algemeen bekende klander is een snuitkevertje, dat als larve en pop in den graankorrel leeft. Het kevertje boort met den snuit een gat in den korrel, schuift een eitje daarin en de larve, hieruit voortgekomen, vreet al het meel op, terwijl zij de schil laat liggen. Als larve leeft de klander eene maand, terwijl de toestand van pop hoogstens een
tiental dagen duurt, waarna de uitgekropen kevertjes weder paren. Men ziet, hoe de levenswijze, geheel verborgen in het zaad, in vele opzigten overeenstemt met die van het erwtenkevertje, ofschoon de levensduur van beide dan ook aanzienlijk verschillen moge.
Niet alleen echter de larven van vele kevers, maar ook die van verschillende vlinders leven in vruchten, bladknoppen enz. geheel in het verborgen voort. Zoo b.v. is het met de appelrups (Tortrix pomonana). Het zeer kleine vlindertje namelijk legt in den voorzomer, wanneer de appelen nog klein zijn, op deze een

{==188==} {>>pagina-aanduiding<<}
ei, maar het uitkomend rupsje, de zoogenaamde appelworm, vreet terstond een' weg naar het binnenste der vrucht, om, eerst in het najaar, het wormstekig ooft weder te verlaten, zich in te spinnen en in het voorjaar te verpoppen. In het tijdperk van zijnen groei, den larventoestand, vond het dus daarbinnen beschutting en voedsel in overvloed. Een ander zeer merkwaardig voorbeeld levert de dennenlotrups, (Tortrix buoliana). Het zeer kleine vlindertje of motje legt zijn eitje op den pas te voorschijn komenden dennenknop, maar ook hier boort het zich ontwikkelend rupsje dadelijk naar binnen door, waar het in stille afzondering den winter doorbrengt. Eerst tegen het volgend voorjaar heeft het den knop uitgevreten en tast op gelijke wijze eenige andere aan. In den zomer nu knakt dit lot om en vergroeit de stam dien ten gevolge op zoo eigenaardige wijze, dat men dadelijk het aanwezig zijn van dit insect daaruit bespeurt. Niet minder dan de appelrups in den appel, vond de dennenlotrups in den dennenknop eene veilige wijkplaats en voedsel in overvloed. Voor de ééne was de appel, voor de andere de enge ruimte van den dennenknop hare wereld.
Niet minder wèl bewaard in veilige schuilplaats zijn andere dieren, ofschoon hunne woningen niet als verborgen zijn in stam en takken van den boom, in knoppen of bloemen, in vruchten of zaden; niet, zooals de hout- en schorskevers, uitgeholde gangen aanleggen, onzigtbaar voor den voorbijganger. Integendeel vallen de woningen van de hier bedoelde dieren spoedig genoeg in het oog, uitgestrooid als zij liggen op de bladeren, en nog spoediger zouden zij dit doen, indien zij niet het meest op de onderzijde van het blad voorkwamen. Hoe in het oog vallend de woning echter zij, van den bewoner bespeurt de wandelaar niets, en niet minder dan dit het geval is met vele hout- en schorskevers, leeft hij een goed deel van zijne levensdagen als afgesloten van de buitenwereld en bevrijd van menig gevaar. Die woningen zijn de zoogenaamde galnoten; de verborgen bewoners zijn de larven en later de poppen der galwespen (Cynips). Vraagt men hoe deze gallen ontstaan, het antwoord moet luiden, dat zij in zckeren zin het werk dezer diertjes zelve zijn. De galwesp legt namelijk, met behulp van den legboor, waarvan zij voorzien is, hare eitjes in de ribben en nerven van het blad, en hier ter plaatse heeft nu eene uitzetting, eene zwelling

{==189==} {>>pagina-aanduiding<<}
plaats, of vormt zich met andere woorden de galnoot, binnen welke het ei tot larve wordt, later de larve zich verpopt. Volkomen insect geworden, vliegt de galwesp uit, om in den winter, onder mos en bladeren, te overwinteren en met het voorjaar op hare beurt in knoppen en bladeren hare broedsels neder te leggen. Door hunne verborgen levenswijze bespeurt althans het ongeoefend oog van deze diertjes weinig, ofschoon zij talrijk genoeg voorkomen. Immers worden de galnoten dikwerf in groote menigte op de bladeren gevonden, terwijl zij òf grooter, òf minder groot en van de verschillendste kleuren zijn, al naar de soort van galwesp, welke zij toebehoort. Wij hebben toch hier niet te doen met een enkel op zich zelf staand insect, maar met eene familie, die een tal van soorten telt. Ook aan deze diertjes is dus de noodige beschutting gegeven, ook zij ontvingen eene woonplaats naar hunne behoefte en, naar het ons toeschijnt, zal wel niemand ontkennen, dat de natuur ook hier alweder den besten weg gekozen heeft, ofschoon de oppervlakte van het blad, bij den eersten oogopslag, wel eene zeer vreemde woonplaats schijne voor een dier, dat eene verscholen, afgesloten schuilplaats behoeft.
Eene soortgelijke levenswijze vindt men intusschen niet uitsluitend bij de galwespen. Gallen huisvesten van tijd tot tijd ook nog andere diertjes. De kegelvormige, zeer harde en glanzige gallen, op de bovenzijde van het beuken-blad dikwerf in groote menigte voorkomende, zijn de woonplaats van de beukenmug (Cecidomya Fagi), een diertje, dat reeds vroegtijdig op de nog niet geheel ontplooide bladeren zijne eijeren legt, waarop dan de gallen ontstaan, waarin de made leeft. In het najaar vallen deze gallen af, en dan is de opening, door dit afvallen ontstaan, door een fijn spinsel afgesloten. Eerst in het vroege voorjaar komt de mug te voorschijn.
Daar zijn intusschen vele ja tallooze andere insecten, die langs geheel anderen weg nog de noodige beschutting, eene veilige woonplaats erlangen, waar zij in al hunne behoeften vermogen te voorzien. De natuur behoeft daartoe ook niet volstrekt het plantaardig weefsel; zij gebruikt daartoe ook andere dieren. En hier denken wij natuurlijk weder aan die vele sluipwespen en vliegen, die in andere insecten zulke woningen vinden, waar zij den toestand van ei, van larve, ja zelfs van pop doorleven. Ook deze dieren dus, eene dierenwereld

{==190==} {>>pagina-aanduiding<<}
op zich zelve, brengen een goed deel van hun leven in het verborgen door, somtijds éénzaam, somtijds bij honderden in één en hetzelfde insect levende en toch allen het noodige voedsel vindende. Wij gaan echter verder deze merkwaardige diertjes hier stilzwijgend voorbij, daar wij reeds vroeger het een en ander, hen betreffende, hebben aangevoerd. Trouwens is het aangehaalde ook genoeg om aan te toonen, hoe de natuur hier alweder een geheel anderen weg volgde, om in de behoeften van hare scheppingen te voorzien.
Wij zijn genaderd tot een derde punt, de kunstmatige beschutting namelijk, die zulke andere insecten zich weten te verschaffen, die aan meer open plaatsen leven.
In de eerste plaats hebben wij hier te denken aan de verschillende wegen, waarvan vele dezer insecten zich bedienen, om hunne eijeren genoegzaam te beschermen. Vroeger is reeds gezegd, op welke wijze vele vlinders daarbij te werk gaan, hoe b.v. de plakker, de basterd satijnvlinder en andere vlinders, vooral zulke die in den toestand van ei overwinteren, de eijeren tegen de stammen aan leggen in nesten, en deze bedekken met de koesterende wol van het achterlijf. Zeer opmerkelijk is in dit opzigt ook de ringelrups, die niet alleen hare eijeren in ringen aan elkander lijmt, maar ze tevens overdekt met eene lijmachtige stof, die in de lucht buitengemeen hard wordt en ze voor alle schadelijke werking van sneeuw en regen volkomen beveiligt. Andere vlinders, die in den toestand van ei overwinteren, vervaardigen wel niet zulke nesten, maar zoeken toch zoo veel mogelijk beschutte plaatsen voor hunne eijeren. Zoo b.v. legt de non ze bij voorkeur in de scheuren en spleten van de schors, en doorgaans liggen zij zelfs zoo zeer als achter de schubben weggeschoven, dat men, om ze te verwijderen, eerst die schubben dient weg te nemen. Zeer opmerkelijk en van geheel anderen aard is de wijze, waarop het snuitkevertje der berken (Attelabus Betuleti) aan zijne eijeren eene beschutte plaats weet te geven. Dit kleine kevertje, dat zich van het berkenblad voedt, rolt namelijk ook het blad op, legt daar een ei in en sluit den ingang af; de larve, die zich uit het ei ontwikkelt, leeft mede in het rolletje. Hier zien wij dus het volkomen insect zorgende voor de nieuwe generatie en eene kunstmatige woning bouwende, die door deze bewoond zal worden, niet alleen in den toestand van ei, maar ook van larve.

{==191==} {>>pagina-aanduiding<<}
Maar ook wanneer het niet zulke min of meer kunstmatige woningen bouwt, draagt de levenswijze van het insect in vele gevallen er toe bij, dat het zijne nakomelingschap, niet alleen in den toestand van ei, maar ook in dien van larve, niet aan de noodige beschutting en koestering ontbreekt. Zoo b.v. houdt de dennenbladwesp zich bij voorkeur op aan de meer zonnige en warmere plekken van het bosch, het gevolg waarvan natuurlijk is, dat zulke plekken en in het algemeen de zuid- en westzijden van het bosch door hare larven het eerst zijn kaal gevreten. Het was hier duidelijk de zorg van het moederinsect, niet voor zijn broedsel, maar voor eigene koestering, die aan zijne nakomelingen deze meer gunstige verblijfplaats schonk. De larve, tot grootere plaatsveranderingen te onbekwaam om zelve zulke plekken op te sporen, is er echter niet minder door gebaat. In andere gevallen is het echter de larve zelve, die deze warmere plekken opspoort. Vele rupsen b.v. leven, pas uitgekomen en nog gevoeliger zijnde, nog ettelijke dagen in scholen bij elkander, alvorens zij zich meer verspreiden. Het is alsof zij elkander wederkeerig verwarmen en koesteren willen. Waar intusschen hebben wij de plekken te zoeken, waar deze rupsenscholen als bij voorkeur nestelen? Het is in de koesterende warmte van de zon, aan de zonzijde der stammen, waar men de jonge rupsen dikwerf hoopsgewijze bij elkander aantreft. In andere gevallen verraadt de larve, als ik het zoo noemen mag, meerder overleg bij het opsporen van eene meer koesterende schuilplaats. Een voorbeeld hiervan geeft de reeds vroeger genoemde pijnboomspinner (B. pini). De rups vreet reeds in het najaar aan de naalden der dennen, daalt, wanneer het begint koud te worden, van de boomen af, om ze in het voorjaar andermaal te bestijgen en hare verwoestingen, thans echter op uitgestrekter schaal, voort te zetten. Het insect overwintert derhalve in den toestand van rups, en wel aan den grond, onder dennennaalden, mos,
heide, of welke andere bedekking ook op de plaats voorhanden is. Welke zijn nu echter de plekken, die het hier bij voorkeur opzoekt? Het is aan den voet der stammen, zij mogen levend zijn of dood, naast grootere, boven den grond zich uitspreidende wortels, achter steenen, of wat verder op de plaats eenige beschutting vermag te verleenen, maar bijna algemeen aan de zuidzijde der stammen, wortels, steenen, of wat anders haar tot bescherming

{==192==} {>>pagina-aanduiding<<}
dienen zal; hier althans eene veel mindere bedekking voor lief nemende, dan aan minder warme plaatsen. Het is intusschen, alsof deze rupsen kennis dragen, dat de beschutting, die een zwaardere stam verleent, zich verder uitstrekt, dan die van eenen ligteren. Bij dezen liggen zij op geringeren, bij genen op grooteren afstand, dikwerf zelfs van meerdere voeten. In andere gevallen, zoo als bij den basterd satijnvlinder (B. chrysorrhoea) en donsvlinder (B. auriflua), leven de rupsen den winter gezellig over in ruime nesten van spinsel en toegetrokken bladeren. De larve voorziet echter niet alleen in hare eigene behoefte aan dekking en verwarming op vaak merkwaardige wijze, maar zij spint zich ook in en verandert in pop in diervoege, dat het insect ook in dezen nieuwen ontwikkelingstoestand genoegzaam beschut en beveiligd is. Wij hebben reeds vroeger gezegd, hoe wij, naar de wijze, waarop deze nieuwe verandering plaats heeft, haar naauwelijks anders kunnen beschouwen, dan als één der middelen, waardoor de natuur hare scheppingen in stand houdt. Ook is het haar niet genoeg, dat de poppenhuid van vele insecten, die meer in de opene lucht leven, buitengemeen vast en taai van zamenstel is en ondoordringbaar voor regen, sneeuw, enz. Integendeel zijn velen nog daarenboven van cocon voorzien, somtijds niet minder taai en perkamentachtig van aard. Eindelijk vindt men deze poppen, vooral wanneer het insect in dezen toestand overwintert, nog veeltijds verscholen onder mos en bladeren, in scheuren en spleten van schors en aan andere beschutte plaatsen.
Eindelijk hebben wij hier te denken aan de verwonderlijke taaiheid van leven en gehardheid van vele insecten tegen uitwendige invloeden van weder, temperatuur enz. Een paar voorbeelden slechts mogen daarvan ten bewijze strekken. Zij zijn ontleend aan den kundigen Ratzeburg, die van rupsen verhaalt, die, gedurende den winter ingevroren geweest zijnde, in het voorjaar zoo goed als andere rupsen vraten, even als hij gewag maakt van schorskevers, die, in gevlot hout, langer dan een jaar in het water toefden en nogthans uitkwamen. Volgens dien schrijver, op wiens berigten men toch wel veilig kan afgaan, had in Oost-Pruissen de non, in den strengen winter van 1854 en 1855, de eijeren aan vele plaatsen op de vlakke schors neêrgelegd. Bij eene koude van 25o à 30o Reaumur, zoo dacht

{==193==} {>>pagina-aanduiding<<}
men, zou het gevaar, dat van dien vijand dreigde, wel geweken zijn. De uitkomst leerde echter het tegendeel en bewees, hoe weinig gevoelig sommige insecten zelfs voor strenge koude kunnen zijn, mits slechts het weder niet te veranderlijk is, en vorst en dooi elkander te veel afwisselen.
Wij hebben hiermede de ons voorgestelde taak volbragt en ook de middelen nagegaan, van welke de natuur zich bedient, om deze hare zoo zwakke en brooze scheppingen, door alle gevaren heen, te behoeden en te bewaren. Vraagt iemand ten slotte of en in hoe verre voor hem in dit alles leering besloten ligt? Naar ons oordeel kan het antwoord niet dan bevestigend zijn. Hier is meer dan leering, hier is versterking te vinden voor zijne gerustheid en zijn vertrouwen op eene zorgende Voorzienigheid. Die natuur, zorgende ook voor hare zwakste en meest brooze scheppingen, ze bewarende onder tallooze gevaren, wat is zij toch eigenlijk anders dan eene kracht, werkende in alles, zorgende voor alles, wakende over alles; wat is zij eigenlijk anders, dan de altijd scheppende, altijd werkzame kracht der Voorzienigheid, die ook het kleinste onderhoudt, bestuurt en bewaakt en veel meer ook ons, hare redelijke schepselen, bewaren en behoeden zal!

Warnsveld.





{==194==} {>>pagina-aanduiding<<}

Pity Dries (Texelsche novelle)

door D. Dekker.

I.

Hebt ge bijzondere sympathie voor schoone lommerrijke wandelingen en kunt gij u niet vergenoegen met togtjes waarop men geboomte en lommer mist, dan zult ge weinig behagen vinden in de streek waar ik u heen wil leiden. Hebt ge echter ook zin voor het meer prozaïsche, dan zal misschien het oord, waar we in verbeelding vertoeven, voor u eenige bekoorlijkheid hebben. - Zie voor u die uitgestrekte vlakte, nagenoeg alleen bestaande uit landerijen, met talrijk vee bezet; hier en daar eene hofstede, soms door eenig kreupelhout omgeven; schaarsch, maar toch op enkele plaatsen kleine groepjes laag geboomte, die gij echter alleen, geholpen door eene sterke verbeelding, den naam van boschjes zoudt kunnen waardig keuren. Regts ziet ge eene schakel hooge duinen, wier kruinen en hellingen, hier en daar met mos begroeid en met helm beplant, eene donker-bruine kleur vertoonen, die afgewisseld wordt door het blinkend wit van 't zand der nollen. Heel gemakkelijk is het niet, maar toch zou ik u wel durven aanraden een der hoogste van die duinen te beklimmen. Uwe moeite zal wel beloond worden, door het heerlijke gezigt dat daar boven te genieten valt. Houdt u aan die bossen van helmplanten vast, wanneer uwe voeten dreigen uit te glijden! -
{==195==} {>>pagina-aanduiding<<}
Ha! daar hebben wij den top bereikt. Wel, wat zegt ge nu van dit uitgestrekt zeegezigt? - Zoo ver uw oog reikt, ziet ge de Noordzee, die zich bij deze ‘blakstilte’ zoo effen en vlak vertoont als een spiegel. Hoe kalm is thans hare opperpervlakte! hoe zeer verschillende van den toestand, waarin wij ze bij andere gelegenheden beschouwden, wanneer hare golven, door sterken wind bewogen, met kracht tegen strand en duin beukten en zich op de banken hemelhoog verhieven; als ze door 't geweldig koken en bruisen, in wit schuim herschapen, door de lucht en ons in 't aangezigt vlogen. - Wat heerlijke avondstond! Wanneer wij nog een kwartier uurs vertoeven, zullen wij het liefelijk schouwspel genieten, dat het ondergaan van
de zonneschijf in 't zeebad aanbiedt. Wat prachtige schakering van ligte wolkjes, door 't avondrood met gloeiende tinten gekleurd! Zie eens gindsche wolk, digt aan den horizon, waarachter de zon zich op 't oogenblik verschuilt, hoe keurig ze door een purperen rand is omzoomd! Het is een verrukkelijk schouwspel! Naarmate de wolk rijst en de zon schijnbaar daalt, wordt de zoom van boven smaller, van onderen breeder. - Let nu goed op! daar komt de zon van achter de wolk te voorschijn, en nadert den horizon meer en meer, - nog enkele minuten, dan zal zij zich in 't frissche bad gaan afkoelen, naar 't schijnt. Hare onderkant heeft het water reeds bereikt; - zie, ze duikt allengs meer in 't nat! Zulk een schouwspel ontdekt het oog van den wandelaar in lommerrijke streken niet. - En zie nu weder! Reeds meer dan de helft is in het water verdwenen, maar nog is de lucht van den geheelen westelijken horizon als met purper overtogen. - Nu nog eenige oogenblikken, - pas op, het oog niet afgewend! - zie, één tipje is nog zigtbaar, nog een weinig, nog even...ziet ge 't nog?...Neen, nu is zij geheel verdwenen!...
Liefelijke zon! verlicht, verwarm, verkwik door uwe koesterende stralen het andere halfrond en zijne bewoners; - aan den morgen van den nieuwen dag zien wij uw glans en luister weder met vreugde te gemoet!
Intusschen, na de vermoeijende wandeling snakken wij naar eenige verkwikking, al was het maar een dronk waters. Maar het naaste dorp is wel een uur gaans verwijderd. Toch, als wij een kleinen omweg willen maken, zullen we zeker in eene van gindsche twee hutten onder 't duin eenige lafenis kunnen bekomen. Neemt

{==196==} {>>pagina-aanduiding<<}
ge dat voorstel aan? - Op marsch dan, en terwijl wij er heen wandelen, wil ik u eene geschiedenis vertellen, die voorviel hieromtrent, op de plaats waar wij ons thans bevinden.

Tal van jaren geleden stonden hier twee hutten, die veel overeenkomst moeten gehad hebben met die welke wij zoo aanstonds zullen bezoeken. Jan Henkes met zijne vrouw bewoonde de eene, Willem Dries met zijne familie was de bewoner van de andere hut. Beide mannen hadden een stukje land, waarvan ze voor hun gezin groenten en aardvruchten trokken; beiden bezaten een klein getal schapen, waarvan zij de voordeelen genoten, en overigens waren zij als boeren-arbeiders in den omtrek werkzaam, zoodat zij in hunnen stand een redelijk bestaan genoten.
Op geruimen afstand van eenig dorp of eenige andere woning verwijderd, genoten de beide mannen, des zondags of wanneer hun dagwerk volbragt was, dikwijls elkanders gezelschap, maar in geaardheid en karakter kwamen ze niet veel overeen.
Henkes, die geene kinderen bezat en ten minste zoo veel inkomsten had als zijn buurman Dries, die er vier verzorgen moest, was altijd ontevreden; hij klaagde steeds dat anderen zoo gemakkelijk door de wereld rolden, terwijl hij van den morgen tot den avond moest arbeiden en zich daardoor nog maar het noodigste levensonderhoud kon verschaffen. Willem Dries, die altijd even opgeruimd en tevreden was, zeî, wanneer Henkes zich dus uitliet, meermalen tot hem: ‘Wel buurman, ik ken niet begriepe, dat je zoo prate ken; ben je niet gezond? hè je gien kros en stork ligchaam, deer menig zieke of gebrekkeleke stumpert na snakke zow? geeft ons lieve Heer gien zege op ons gezaai in goed, hewwe we niet temet ollan werk en heel goed daggeld? - ik mit mien vier kiendertjes hew in de runmte olles wat ik noodig hew, mien vrouw klaagt nooit en deerom begriep ik niet, hoe jij, die kiend noch kraai in de wereld het, klage ken. Late we toch dankbaar weze, buurman, en kieke na stumpers die 't slechter hewwe as wij, dat is, dunkt me, het best om ollan tevrede te weze, want weet je, as ieder na sien meerdere keek was gien mensch kontent, de keuning zelfs niet en dan was t'n nare boel.’ Maar dergelijke redenen vermogten op het stug en ontevreden karakter van Jan Henkes niet veel.

{==197==} {>>pagina-aanduiding<<}

Eens op een' schoonen zomeravond, nadat hun dagwerk was ten einde gebragt, zaten de beide mannen onder 't genot van hun pijpje aan de helling van een duin. Ze genoten het uitgestrekt gezigt der Noordzee, wier oppervlakte naauwelijks door de zachte koelte die er woei bewogen werd en ontwaarden een jagt, vertoonende de engelsche vlag, welk vaartuig koers zette naar het Marsdiep; maar tot verwondering der beide mannen wendde het den steven weder zeewaarts, toen men het Schulpengat bijna bereikt had. Het duurde echter niet laug, of het jagt zette op nieuw koers naar binnen, om daarna weêr den steven zeewaarts te wenden.
Henkes zoo min als Dries had begrip van dergelijke manoeuvre. Eerst dachten zij, dat het jagt een' loods verlangde; maar toen zij opgemerkt hadden, dat een loodsvaartuig het passeerde zonder dat er eenig sein werd geheschen, - ja, toen zij ontwaarden dat de rinkelaar op zij van 't vaartuigje schoot maar de dienst, die men aanbood, geweigerd werd, toen verdiepten zij zich in gissingen omtrent de bedoeling van het scheepje, dat, zoo laug het daglicht hen toeliet te zien, maar steeds heen en weder bleef varen.
‘Nou,’ sprak Dries ten laatste, ‘dat gaat bove mien begriep; je zow segge dat die Engelschman 't ien of 't âar in zien skild voerde, maar wat i wil vat ik niet, - nou jij?’ Buurman Henkes was evenmin op de hoogte, en antwoordde: ‘Weet je wat, ik laat den Engelschman fare, zoo veul as i wil, - ik gaan na huus, - ik moet an de riest-in-brij en dan na bèed, want murge 4 de klok moet ik na Weel-en-Burg an 't sloote, dus, buurman, wel te ruste!’ - Ook Dries begaf zich naar zijne hut, waar een eenvoudig maal hem wachtte, dat hij met dankbaarheid aan den Gever nuttigde, en na zijne gewone avondgodsdienstoefening volbragt te hebben, begaf hij zich met zijn huisgezin ter rust..........

II.

‘Heer, wat leît deer nou in mien skuurtje?’ zei Jan Henkes toen hij zich, des anderen daags 's morgens vroeg, nadat hij pas opgestaan en nog min of meer slaapdronken was, in een aanbouwsel achter zijne hut - ‘skuurtje’ noemde hij het - wilde begeven, om eenig gereedschap dat hij dien dag noodig had, te halen.

{==198==} {>>pagina-aanduiding<<}
‘Heer, wat leit deer nou?’ herhaalde hij, terwijl hij zich naar de plaats begaf, waar hij het voorwerp, dat zijne aandacht trok, zag liggen. Niet weinig steeg zijne verwondering, toen hij bij nader onderzoek bevond, dat het een jong kind was, dat in een mand, zeer zorgvuldig was geschikt en gerust sliep. - ‘Nou, 'n skoon kooppie,’ prevelde hij in zich zelf, terwijl hij, zonder het kind in zijne slaap te storen een nader onderzoek instelde. - ‘Wie zow me dat nou bezurgd hewwe?’ dus zette hij zijne alleenspraak voort, toen zijn oog viel op een brieventasch, die naast het kind in het mandje lag.
Dadelijk maakte hij er zich meester van en bevond dat zij een aantal engelsche bankbilletten bevatte; - nog vond hij een papier waarop met tamelijk groote letters geschreven stond: ‘Pity! - Mercy!’ Een oogenblik stond hij besluiteloos wat te doen, maar intusschen had hij de portefeuille met bankpapier in een zijner zakken verborgen. - ‘Nou begriep ik de heele geskiedenis,’ vervolgde hij in zich zelven voortsprekende: ‘van dat engelsche jagt benne ze van nacht an den wôl weest om mij dat presentje te brenge; - de aap, die ik ol vast op zak hew, wil ik wel anneme, maar 't kiend, deer hew ik gien zin an; - as mien vrouw het sag, zow ze er wel op tamberere om het te houwe, want het spiet heur wel dat we gien kienders kriege, - mij niks niemendôl, ik seg maar, gien koeije gien moeije! - Weet je wat? Mit hudje en mit mudje, breng ik het wurm in 't skuurtje van Wullem Dries; - ik de bankpampiertjes, hij het stakkertje, dat is ieder wat; hij zeide toch guster nog, dat i mit sien vier kiendertjes in de ruumte genog het; dan ken er nog wel ientje bij, en wil hij 't niet houwe, dan ken i raad skaffe; as ik him 't kooppie lever dan ben ik er ol vast of,’...en met deze woorden bragt hij in alle stilte de mand met het kind in de bergplaats van Willem Dries, die zich, even als de zijne, achter de hut bevond.
Even stil als hij gekomen was verwijderde hij zich en begaf zich, alsof er niets gebeurd was, naar zijn werk. Toch gevoelde hij zich op zijne wandeling van ruim een half uur, die hij te volbrengen had, alvorens hij de plaats bereikte waar hij moest arbeiden, niet zeer op zijn gemak, toen hij overwoog, dat de gelden die hij zich toegeëigend had, zeker bestemd waren voor de opvoeding van het wicht; maar hij trachtte de stem in zijn binnenste, die hem toeriep dat hij niet wel had gehandeld, te ver-
{==199==} {>>pagina-aanduiding<<}
smoren en begaf zich aan den arbeid, toen hij op de plaats van zijne bestemming was aangekomen.
Het werk ging niet vlot van de hand, want door overwegingen van allerlei aard, werd hij telkens afgebroken. - Hoe groot was de schat waarvan hij zich had meester gemaakt? Hollandsch lezen kende hij een weinig, maar 't scheen engelsch wat op zijne papiertjes stond, en dat was hem te hooggeleerd....Vier en twintig waren er, dat wist hij, en ze geleken op elkaâr als de eene drop water op den ander, - maar wie zou hem de eigenlijke waarde zeggen? - hoe zou hij het aanleggen om er geld voor te maken? - hoe zou hij, arme arbeider, zonder achterdocht te verwekken, ze uitgeven of verwisselen?...Ziedaar vragen die hem gedurende den loop van den dag bezig hielden, maar waarop hij het antwoord steeds schuldig bleef.
Kort nadat Jan Henkes het gevonden kind uit zijne schuur in die van Willem Dries had gebragt en vertrokken was, ontwaakte het, en niet vindende wat het zocht, hief het een luid geschrei aan.
‘Skreeuwt deer'n buitje?’ vroeg een kleine jongen van 7 à 8 jaren, die het eerst door dit geschrei scheen gewekt te zijn. - De ouders, nu ook ontwaakt, luisterden en waren niet weinig verwonderd in de boet of schuur achter hunne woning, zoodanig geschrei te vernemen. Nieuwsgierigheid drong zoowel den man als de vrouw om, geheel ongekleed, naar de plaats te snellen, van waar het geschreeuw hun tegenklonk. Ook de kinderen, op bloote voeten en zonder bovenkleêren, waren gevolgd en vormden met de ouders een schilderachtige groep, rondom de mand waarin de kleine gelegd was. - ‘'N buitje! huis 'n buitje!’ - ‘'N nuwd broêrtje!’ - ‘Kriegen we nou sukerstikke?’ juichten de kinderen als om strijd. - Vader Dries keek zijne vrouw aan, en deze staarde even vreemd naar haren echtgenoot. - ‘Wel Heere, mien tied! deer begriep ik nou geen sikkepitje van, hoe komt het skeep van 'n kiend hier?’ En met een had zij het uit de mand gebeurd en suste het op haren arm.
Willem Dries stond geheel verslagen. Hij wist ook niet wat hij er van denken moest. 't Was of hij droomde, hij veegde zich de oogen uit om zich te overtuigen dat hij werkelijk in wakenden toestand was, hij trok de schouders op, schudde het hoofd en moest eindelijk verklaren, dat hij de zaak evenmin begreep als zijne vrouw.

{==200==} {>>pagina-aanduiding<<}

Intusschen was moeder Dries met het kind in de hut gegaan, waar zij het koesterde en van voedsel voorzag, terwijl hare vier kinderen haar nog steeds omringden, om het lieve ‘buitje’ te liefkozen en te kussen. De heer des huizes liep van de hut naar de schuur en van de schuur naar de hut, zonder dat hij zich rekenschap kon geven, wat hem tot dit over en weêr loopen bewoog. Eindelijk kwam hij op de gedachte om de mand, waarin het jonkske gelegen had, te doorzoeken, ten einde daardoor misschien eenige opheldering te bekomen, en het eerst wat zijne aandacht trof was een papier, waarop geschreven stond: ‘pity, - mercy’! ‘Dat is zeker sien naam, maar 'n heele rare’, zeide hij in zich zelven, terwijl hij zijn onderzoek voortzette en tusschen het bedje waarop, en het dek waaronder het kind gelegen had een beurs vond, gevuld met een 50tal engelsche goudstukken, ieder ter waarde van twaalf gulden, zoo als hij later vernam.
Deze ontdekking bragt hij dadelijk in verband met de vreemde wendingen van het engelsche jagt, dat hij den vorigen avond op de kust gezien had. Die vreemde naam, - die beurs met engelsch geld! - het kind was ongetwijfeld gedurende den nacht van een schip - zeer waarschijnlijk van het zelfde jagt, dat de aandacht van hem en buurman Henkes zoo zeer getrokken had - naar den wal gebragt en daar nedergelegd. Dat was ook het gevoelen van Henkes toen deze later te huis kwam om zijn middagmaal te houden.
Een groot deel van den dag werd door de echtgenooten doorgebragt met te beraadslagen wat men met het geval aan moest. Moeder Dries was van meening dat ‘ze 't skeep maar houwe en kweeke most, - heur jongste was vier jaar, ze vond het wel aardig nog ereis 'n buitje te kweeke, en weer er vier van ate, kon 'n vijfde bij!’ - Die woorden vonden bij haren echtgenoot wel eenigen ingang; maar hij moest haar toch doen opmerken ‘dat het 'n heel bezweer was zon freemd kiend tuut heurlui te neme’, want voegde hij er bij: ‘as we 't ienmaal as kiend annome hewwe, dan is en bluuft het ons kiend, dus lieve ziel! laat ons er eerst goed over dilleberere.’ Toen zijne vrouw daarop aanmerkte dat de beurs zes honderd gulden bevatte, dat ‘ze deervoor 'n koetje of twee drie konne anskaffe en onderhouwe, en dat heurlui inkomme deerdeur wel zoo veul grooter weze zow, dat ze 't skeep er makkelijk voor konne

{==201==} {>>pagina-aanduiding<<}
kweeke’, gaf Dries daarop als zijn gevoelen te kennen, dat het geld onaangeroerd moest blijven, dat hij geene vrijheid vond dit als zijn eigendom te beschouwen en wanneer zijne vrouw daardoor aangespoord werd het kind te behouden, dat het dan beter ware, om het bij het bestuur van 't eiland aan te geven, opdat het in het weeshuis of in 't gesticht van weldadigheid aan den Burg opgevoed kon worden.
't Spreekt van zelf dat de eenige buren in deze zaak geraadpleegd werden. De vrouw van Jan Henkes was 't gemakkelijk aan te zien dat zij, de kinderlooze, het wicht zeer gaarne ter verzorging en opvoeding tot zich zou genomen hebben. Zij had er reeds met haren man over gesproken, dat het zoo spijtig was dat men het kind niet bij haar had nedergelegd. Zij toch was van meening dat het geld, dat men bij het kind had gevonden, er tot zijne opvoeding was bijgevoegd, - zij zou het er voor gebruikt hebben en, zonder dat zij er zich eenig verwijt over behoefde te doen, naar zij meende.
Haar man had hierop weinig geantwoord, maar zich zelven verweet hij, niet naauwkeurig genoeg onderzocht te hebbeu, daar hem door zijne onoplettendheid de som van zes honderd gulden was ontgaan. - ‘As ik in jow plaats was, buurman,’ sprak hij tot Dries, ‘dan brogt ik het dadelijk an het hoofd van 't Bestuur, dan kon die raad skaffe, ze zelle 't dan wel 'n plaassie in 't weeshuus of zoo wat geve, en dan ben jij er of, en as je 't houdt, dan zow je wel 'n koe weze as je 't geld ok niet hieuw, en voor jullie en 't kiend besteedde.’
‘Je zow geliek hewwe’, gaf Dries ten antwoord, ‘as er ien lettertje bij lege had, weer op stong, om 't kiend op te kweeke of zoo ies, maar nee, ollien de naam Pity en âars niks, ze hadde 't er ok eve goed op kenne skrieve, as 't deervoor geve was.’
Het besluit der echtgenooten was intusschen genomen, men zou het kind tot zich nemen en het als 't hunne beschouwen.
Dit besluit verwekte niet weinig vreugde bij de kleine familie, die beloofde het te zullen liefhebben en er alles voor te doen, als vader en moeder 't lieve broêrtje maar niet aan anderen wilden geven.
Dries begaf zich naar den ‘Burg’ om het hoofd des bestuurs bekend te maken met hetgeen er had plaats gehad en zijn besluit, om het kind te behouden en op te voeden, meê te deelen, ten minste wanneer er geen termen bestonden die hem dit beletten. Hij

{==202==} {>>pagina-aanduiding<<}
verzweeg ook niet dat hij een beurs met geld bij het kind gevonden had, en ofschoon de magistraats-persoon ook als zijn gevoelen te kennen gaf, dat het geld er voor de opvoeding van het jonkske bij gevoegd was, hij bleef bij zijne meening dat hij het voor het kind moest bewaren.
Nadat hem de volkomen vrijheid was verleend om het kind als het zijne te behouden en op te voeden, werd het als Pity Dries ingeschreven en gedoopt. Wel had een lid zijner familie, een neef die ter zee voer en met de engelsche taal bekend was, hem gezegd, dat de woorden ‘Pity! - Mercy!’ die op het stuk papier geschreven stonden, zoo veel beteekenden als: Medelijden! of Heb medelijden! maar dat ging hem niet aan, 't was wel een vreemde naam, maar 't kind moest er toch een hebben; 't kon zijn dat zijn neef gelijk had, maar het was even goed mogelijk, dat men wilde dat aan 't kind dezen naam gegeven werd......Pity Dries - want twee kwam niet te pas - moest en zou dus de naam zijn.

III.

‘As je de drie weke huur niet betale ken, dan moet je er murge maar uut, dat is ôl wat ik er op weet.’
‘Och Aai-buur, me man het in ôl dien tied gien duit verdiend, en we kenne 't toch ok niet uut de stiene krabbele; - je weet dat we ollan trouw betaald hewwe, as we reis wat achteruut ware, en 'k beloof je, zoo gauw as Wullem wat verdient, zel ik het je brenge.’
‘Ja dat is ollegaar goed en wel, maar zoolang ik mien duitjes niet hew, ken ik er gien rentjes van kriege en ik ben ok gien man die 't maar om 't fatte het, - ik mot van de huur die ik fang en de rentjes die ik trek leve, en dat is teugeswoordig maar skraaltjes an.’
‘Och Aai-buur, hew nog 'n beetje geduld mit ons, - as de skoltied ankomt is het voor Wullem gien duit waard om dat beetje over te verdiene, en ik zel wel zurge dat je, ollan as ze ankomme, 'n goed zoodje kriegt en dan wil ik je, net as verlede jaar, olle maante 'n stuver intrest van de gulde geve, zoo lang as we in 't betale ten achtere benne.’
't Scheen dat ‘Aai-buur’ of, zoo als de man met die gelapte kleêren en gedeukte waterproef eigenlijk heette, Arie

{==203==} {>>pagina-aanduiding<<}
Knol, na de laatste woorden van Pietje van Willem Perk, die sedert jaren een der ellendige huisjes van den woekeraar bewoonde, wat gematigder gestemd werd, en hij had haar ook slechts om de huur gemaand en bedreigd, dat zij de woning zou moeten verlaten, om de belofte, welke de arme vrouw zoo even gedaan had, uit te lokken, want het was in het geheel de bedoeling van Arie Knol niet om Willem Perk en zijne vrouw, aan wie hij nog nooit een penning huur te kort was gekomen, te laten verhuizen.
Als ge den vent zoo aanziet zoudt ge hem een aalmoes geven, niet waar? - en toch heeft hij duizenden in de wereld. Voorheen voer hij als schipper en handelde in aardappelen, - daarmeê heeft hij een niet onaanzienlijk vermogen en den naam van ‘eerddappelskagger’, onder welken naam hij bij het volk bekend is, verworven. Nu leeft hij sedert eenige jaren stil en woekert met zijn vermogen, door woekerwinst verkregen.
Hij is altijd bereid om op goede panden geld te leenen, maar komt, om steeds hooger en hooger intrest te bedingen, telkens bij zijne geldgebruikers om het geleende terug te vorderen, op een tijdstip waarop hij kan berekenen, dat het hun niet voegt terug te betalen. En zoo, door telkens hooger intrest te vorderen, heeft hij de geringe bezitting van menigen armen visscher en van menig huurboertje ingeslokt.
Niet lang, omstreeks twee of drie weken, nadat de kleine Pity door Willem Dries tot kind was aangenomen, ontving Arie Knol een bezoek van Jan Henkes. De laatste vertelde met tamelijk veel schijn van waarheid, dat hij, op het strand wandelende, een brieventasch met mooije briefjes had gevonden, dat hij er de waarde niet van kende, omdat ze, naar hij meende, in 't engelsch gedrukt waren, - hij had echter bevonden dat er dikwijls 25 opstond. Eerst had hij wel plan gehad om ze naar den strandvonder te brengen, maar zijne vrouw had hem aangeraden dit niet te doen.
Dit laatste was de zuivere waarheid; - want daar hij aan zijne echtgenoot niet had durven belijden hoe hij aan de portefeuille gekomen was, had hij dezelfde leugen ook haar opgedischt, en de goede vrouw, ook opgevoed in de leer, dat alles wat door de zee wordt aangespoeld, het wettig eigendom van den vinder is, had hem werkelijk geraden om het gevondene te behouden en volstrekt niet aan den straudvonder te brengen,

{==204==} {>>pagina-aanduiding<<}
omdat zij wel wist, dat er dan weinig voor hen van te regt zou komen.
Nadat Arie Knol de vier en twintig bankbilletten, ieder van 25 pond sterling, naauwkeurig had bezigtigd, zeide hij: ‘Wel maat! ik fielsesteer je wel mit die gelukkige vonst, want 't benne ollegaar briefkes van 25 gulden; as je er somties oltemes zulver of goud voor hewwe wil, ken ik je er wel voor 'n klein persentje an helpe, want geliek hè je dat je 't foor je zelvers houdt, - ik seg maar ollan: ‘geld en pampier deer gien naam opstaat is ôllemansgoed, - as je 't fiend mag je 't gerust houwe.’
Jan Henkes was overgelukkig dat hem zoo dadelijk werd aangeboden wat hij naauwelijks zou hebben durven vragen. Met dankbaarheid nam hij dien voorslag aan en had er niets tegen toen hem werd voorgerekend, dat 25 maal 24 ‘vijfhonderd en zeuventig is.’ ‘Wat zow je er nou van segge as je ƒ 500 skoon in je zak kreeg, en ik de rest voor 't wisselen en omdat ik je niet verklappe zel.’
Met blijdschap ontving Jan Henkes de ƒ 500 en vergenoegd begaf hij zich naar zijne woning; maar toen hij bedacht dat hij door zijne onoplettendheid de beurs met goud, die nog meer waarde had dan zijne papiertjes, had laten liggen, toen werd hij wrevelig en moest hij zich zijne lompheid gedurig weer verwijten.
Met een grijnslach, zoo als hij, die door den geldduivel bezeten is, alleen kan uitschateren, sloot de woekeraar ruim ƒ 7000, die hij voor ƒ 500 was magtig geworden, in zijne geldkist, en prevelde in zich zelven: ‘'n Kostelek dagje, Arie Knol, 'n kostelek dagje, dat is nou toch eerelek bij de zee wonne; 't was te wensche dat olle strandjutters zoo onnoozel ware as deuze werkman, die bij toeval het bedrief van strandjutter uutoefende en mij zon skoone winst in den zak brogt.’
't Wekte niet weinig de verwondering van Willem Dries, toen hij merkte dat buurman Henkes, behalve dat hij verscheidene dingen in zijne huishouding en sieraden voor zijne vrouw had aangeschaft, tegelijk een 30tal schapen kocht, en toen Dries op een avond, dat zij weder zamen op de duinen zaten, tot hem zeide: ‘Nou buurman! 't is bij jow teugeswoordig lang gien smôldoek, - heel aars as je leste teuge me praatte,’ toen gaf hij ten antwoord: ‘Ja, maat! 'n gelukkie leit op 'n klein plaassie, - me vrouw, die stil in de loterij speulde, het 'n

{==205==} {>>pagina-aanduiding<<}
holf duzend gulde trokke; - ik hew, zoo je weet, er wat skeepjes voor kocht en hew nou voor mien doen, me skeepjes zoo wat op droog; - ik bedank er te minste voor om nou voor 24 stuvers te sloote, te grippele en te hooije; ik pas mien beessies op, en dat zal ons mit ons twietjes wel 'n bestaantje geve. - Ik ken me in de wereld niet begriepe dat jij mit de ƒ 600, die de kleine Pity meê brogt, niet net zoo doet, want om van 's murges 5 tuut 's eves zeuve of acht ure te wurme en te wroete, dat is ok lang niet olles.’
Buurman Dries stond. echter te vast in zijne grondbeginselen dan dat hij zelfs het minste gevaar liep van door de redenen en het voorbeeld van Henkes er afgebragt te worden, en 't ging hem niet aan of zijn buurman hem uitlachte of om zijne onnoozelheid, zoo als deze zijne eerlijkheid en naauwgezetheid noemde, de schouders optrok; hij vervolgde, zoo mogelijk met nog meer ijver, zijn werkzaam leven, terwijl Henkes thans zijne dagen heel genoegelijk sleet, want, daar zijne werkzaamheden, behalve in den tijd van ‘'t oone, 't skeere en 't keeze,’ gering waren, bragt hij vele uren, ja, wel eens dagen door in de een of andere herberg en kwam dan meermalen zeer berooid te huis.
Zulk een gedrag deed de zaken niet vooruitgaan, hij kreeg hoe langer hoe meer behagen om in de kroeg te zijn en, als de tijd daar was dat hij de pacht van het stuk land, dat hij in huur had, moest voldoen, ging hij wel eens naar Arie Knol, die hem tegen hoogen intrest wel wat wilde ‘foorskiete’, ten minste zoo lang deze wist dat Henkes er nog goed voor was.
Naarmate zijn gedrag echter losbandiger werd, naar die mate verminderde zijne bezitting en bij gevolg ook zijn crediet bij Arie Knol, en toen eindelijk, misschien wel door de slechte zorg die hij er voor droeg, een zijner schapen eene ziekte kreeg die besmettelijk was en op al de anderen overging, zoodat er vele stierven, toen bleef hem veel minder over dan hij vroeger bezeten had.
In twee jaren van lediggang en losbandigheid was hij het arbeiden ontwend, zijn ligchaam was verzwakt en wanneer hij, door den nood gedreven, werk zocht, kon hij het ter naauwernood vinden, of hij moest het weldra wegens ziekte staken, want zijn ligchaam was reeds zoodanig aan 't gebruik van geestrijk vocht gewoon, dat het, bij ontbering er van, ongesteld werd. Een ellendig bestaan sleepte hij gedurende een geruimen tijd voort; zijne vrouw ver-
{==206==} {>>pagina-aanduiding<<}
viel in eene ziekte, waaraan zij in korten tijd bezweek. Willem Dries en zijne vrouw beijverden zich, om naar hun vermogen hulp en bijstand te verleenen. Die goede lieden! Zij hadden innig medelijden met de ongelukkigen, die in vroegeren tijd, in hun stand goed, ja beter hadden kunnen leven dan zij met hun gezin, en die gelukkig zouden geweest zijn, wanneer zij, tevreden in hun lot, met dankbaarheid, de gaven welke God hun schonk even zoo genoten hadden als Dries en de zijnen dit nog deden.
Na den dood van vrouw Henkes en nadat hij eenigermate van eene zware ziekte hersteld was, deed Arie Knol de ellendige hut, die nog steeds den eigendom van Henkes was, voor schuld verkoopen. Beroofd van alles en verzwakt naar 't ligchaam moest nu deze zijn brood gaan bedelen, want niemand verlangde zijne diensten meer als arbeider, dewijl men wel wist, dat zijne uitgeputte krachten niet in staat waren de vermoeijenis van den arbeid te verduren.

IV.

‘Nee, Jan! skei er nou uut, je bent toch'n regte plaag, laat me nou mit vrede, want ik moet an 't karne. Moeder, moeder! die Jan plaagt me weêr zoo!’ riep het meisje, dat haren broeder Jan verzocht niet meer te plagen. Of zij het wel zoo erg meende, als zij zich aanstelde, gelooven wij niet zoo gereedelijk: want ze hield zielsveel van haren broeder, die, daar hij het vak van buitenzeeman had gekozen, zelden te huis was, maar als hij er was, ‘stond het huus op stelte’, zoo'n drukte maakte hij. Nu, daar zij de hulp van hare moeder inriep, had Jan haar doornat gegooid met water dat hij uit de groote put op de plaats pompte.
Op het geschreeuw van het meisje verscheen eene korte gezette 50jarige vrouw; zij droeg eene karwats in de hand en scheen plan te hebben den misdadiger te kastijden.
Ofschoon ze hem toeriep: ‘Je bent toch nog ollan dezelfde ondeugendige rakkert as doe je 'n kiend was, wacht! ik zal je nog ereis mit de korrewas geve,’ plooide zich haar gelaat tot een glimlach, en toen Jan haar in zijne armen opving en niet ophield haar te kussen, toen was haar voorgewende gramschap voorbij en kuste zij haren eersteling wederkeerig. Drie andere personen kwamen op deze drukte ook te voorschijn, twee

{==207==} {>>pagina-aanduiding<<}
zoons van 16 en 20 jaar ongeveer, en nog een knaap van 12 jaren. Nu was het een lust om het zestal bezig te zien. Ieder wilde om strijd moeder uit de handen van Jan ontzetten, maar deze hield haar steeds vast en ging voort met haar te kussen, tot eindelijk de stem vernomen werd van een man, die ook ongeveer 50 jaren telde en schertsend uitriep: ‘kom! kom! is 't spul now haast uut, wat staan jullie olle gaar je tied te verleutere, hè jelui niks âars te doen!’ - ‘Ja, vader, die Jan!’ - ‘Nee, vader, die Maartje!’ - ‘Och, man, die deugniet van 'n jonge is 't,’ riepen verschillende stemmen bij beurten, - De laatst ingekomene wenkte den 12jarigen knaap en zeide: ‘Kom Pie-ty, vertel jij me maar de reis wat hier eigelek gaande is, want ik begriep er niks niemendôl van.’
‘Wel, vader’, gaf de aangesprokene tot antwoord, ‘'t is maar 'n aardigheidje, ze plagen mekaar maar wat, en ik zat in de binnekamer te ciefere, en doe 'k 't hoorde ben ik ok reis komme kieke.’ - Spoedig was nu alles in den normalen toestand gebragt, Maartje stond aan de karn, Pieter en Hannes gingen naar het land om de koeijen te melken, en vader en moeder begaven zich in de binnenkamer, terwijl zij door den oudsten zoon Jan, den zeeman, en door Pity gevolgd werden. De eerste zette zich bij zijne ouders neder, en de 12jarige knaap hervatte zijne becijfering en was langen tijd ingespannen bezig.
Onze lezers hebben zeker reeds bemerkt dat wij ons in het huisgezin van Willem Dries bevinden. - Veel was er met hem veranderd sedert hij, nu twaalf jaren geleden, de kleine Pity in zijn gezin had opgenomen. 't Was of hem, na dien tijd, alles beter gelukte dan vroeger. Zijn akker scheen meer vruchten, zijne schapen schenen meer wol te geven; in dezelfde mate als buurman Henkes in zaken achteruit ging, raakte hij vooruit. Zijne kinderen, toen 4, 8, 10 en 12 jaren oud, hadden allen hun best gedaan, zoodra ze maar eenigszins in staat waren om iets voor het huisgezin te verdienen, en in die pogingen waren zij uitmuntend geslaagd. Van jaar tot jaar ging het gezin van Willem Dries in welvaart vooruit, en toen nu voor vier jaren aan moeder Dries eene kleine erfenis was ten deel gevallen, hadden zij deze boerderij gehuurd, waar ze nu reeds een achttal koeijen hielden, want ook sedert zij in ‘dat nuwwe gedoen zatte’, was hun alles voor den wind gegaan.
De oudste zoon Jan, nu 24 jaar oud, had de laatste reis

{==208==} {>>pagina-aanduiding<<}
naar Oost-Indië, als derde stuurman gemaakt. De drie andere kinderen, Maartje, Pieter en Hannes, namen onder 't oppertoezigt van de ouders de boerderij waar, terwijl vader thans eene welverdiende rust genoot; dat wil zeggen, dat hij het zware werk, hetwelk hij in jeugdigen leeftijd als arbeider verrigt had, niet meer behoefde te doen. Hij was daarom wel altijd werkzaam, want de man zou in ledigheid niet hebben kunnen leven; maar zijne kinderen zorgden wel dat hij zich niet te veel vermoeide, want ze zeiden meermalen tot hem: ‘Vader! jij het, doe wij klein ware, genog moete wurme en souwe, om nou op jow leeftied 'n beetje rust te hewwe; laat ons nou maar liever werke, wij benne jong en hewwe frissche krachte, laat alles maar an ons over en neem jij je rust maar.’ - Ook moeder mogt thans geen ander werk verrigten, als dat, hetwelk haar niet vermoeide. Toch wordt hier niets verwaarloosd. Zie maar eens hoe keurig net er alles uitziet, de koestal, waaruit sedert een paar weken het achttal naar het land trok, is al geheel op stel. De steenen vloer is keurig schoon geschrobd en geboend, de greb is behoorlijk gewit, de vloer van de afscheidingen, waar tusschen het vee stond, is met keurige figuren, door witte schelpjes gevormd, belegd, terwijl aan den wand er van schilderijen, ‘eerbewijzen in lijstjes,’ den kinderen door de schoolcommissie geschonken, en gereedschappen bij het kaasmaken in gebruik, zijn opgehangen.
't Kopergoed, niet het minst de melkemmers zijn glinsterend helder, en het hout van de karn en van de melk- en kaastobben is voorbeeldeloos helder wit. En dan moest gij het binnen eens zien! Gij zoudt verbaasd staan over de fijn- en gladheid der matjes, over het blinken van den gladgeschuurden ijzeren haard en over de net- en frischheid van al de meubelstukken. Ja, dit huisgezin is in 12 jaren heel wat vooruitgegaan; het is een levend bewijs van de waarheid, dat de vlijt des godvruchtigen vooruitbrengt, want, ofschoon de erfenis, aan de vrouw des huizes ten deel gevallen, tot dien vooruitgang iets heeft bijgedragen, de vlijt, door al de leden van het huisgezin steeds betoond, had er het meeste deel aan.
Vader Dries had de 50 pond, die hij bij Pity gevonden had, nooit willen gebruiken. Op aandrang echter van den heer G. in wien hij veel vertrouwen stelde, had hij de ƒ 600 op zekere wijze belegd en de rente gebruikt tot het doen geven van goed

{==209==} {>>pagina-aanduiding<<}
en degelijk onderwijs aan den knaap. Hadden de andere kinderen alleen maar het onderwijs op de dorpsschool genoten, voor Pity werd gelegenheid tot voortgezet onderwijs gezocht en gevonden, en de knaap maakte zulk een goed gebruik van die gelegenheid en had zulke voortreffelijke vermogens, dat zijn onderwijzer er over versteld stond.
In geschiedenis en geographie, in de rekenkunde, in vreemde talen, vooral in 't fransch en engelsch maakte hij uitmuntende vorderingen. 't Was aangenaam te zien, hoe geliefd de kleine Pity was bij de broeders en de zuster, zooals hij ze ook noemde, en Willem Dries had meermalen tot zijne vrouw gezegd: ‘ik ken 't niet helpe, maar ik hou huis net zoo veul van Pie-ty as van de are kienders,’ en moeder Dries, in stede van dit kwalijk te nemen, verheugde zich er over, dat haar echtgenoot zoo zeer in 't gevoel, dat zij voor 't jonkske had, deelde. 't Was ook een lieve jongen met zijne blanke huid, zijn rosachtige naar 't rood zwemende haren, zijn welbesneden gezigt en levendige oogen. Toen de kleine Pity ruim zes jaren oud was, was hij bijna even veel ontwikkeld als de jongste zoon van Dries die er toen tien telde, en toch moest iedereen, en vooral de meester, van hen getuigen, dat de kinderen van Willem Dries lang niet dom waren.
Door al de bewijzen van liefde en gehechtheid, die het knaapje van de geheele familie ontving, was hij ook zeer aan hen verbonden. Hij beschouwde Dries en echtgenoot als zijne ouders, de kinderen als zijne broeders en zuster. Men had natuurlijk het geheim van zijn komst in dit huisgezin voor het kind verborgen en de ouders, zoo als zij zich ook zoo gaarne van Pity noemden, hadden geen plan om hem ooit te verklaren, dat zij slechts zijne pleegouders waren.
Zij bejammerden zeer zijne neiging voor het zeeleven, die hij op jeugdigen leeftijd reeds toonde, en bestreden die, zooveel in hun vermogen was, even als zij dit vroeger met hun oudsten zoon gedaan hadden.
Toch had al hun redeneren Jan er niet kunnen af brengen, en nu had hij reeds eene reis als stuurman gedaan. Zij hadden dus reden om over hem voldaan te zijn, en, hoeveel zij er ook op tegen hadden dat Pity het zeemansvak koos, zij begrepen toch, dat hij te goede geestvermogens bezat om een boer van hem te maken. Omdat hij er zoo veel lust in had lieten zij hem maar leeren, en vader Dries stond soms verbaasd over de

{==210==} {>>pagina-aanduiding<<}
‘slimme somme, die Pie-ty mit eks en al de letters van het a, bi, ci maken kon.’
Hoe lief en vriendelijk Pity ook was tegen ieder die van tijd tot tijd de familie kwam bezoeken, was hij altoos barsch, onvriendelijk, ja wel eens hard tegen Jan Henkes, als deze wekelijks op de boerderij van Dries aankwam, om zijne gewone gift te ontvangen. De man zag er wel oud, vervallen en slordig gekleed uit, maar voor alle andere armen en ongelukkigen had Pity een vriendelijk woord, eene gave, alleen voor Jan Henkes niet, en ofschoon hij door de ouders daarover wel eens was bestraft geworden, scheen hij zijnen afkeer van dien man niet te kunnen overwinnen.
Zoo sleet de familie regt gelukkige dagen, vooral nu, gedurende de aanwezigheid van den door allen zoo zeer geliefden Jan. Maar de dag naderde al vast dat hij zich weder op zijn schip moest vervoegen, en dat tijdstip zagen zij met zorg te gemoet. Eindelijk was het uur geslagen. Met betraande oogen staarden de bedrukte ouders hun zoon na. En toen hij uit het gezigt verdwenen was, zeiden zij tot hun pleegkind: ‘Pie-ty, jonge, denk er niet meer an om ok 't zeegot uut te gaan; we zelle wel wat beters voor je soeke.’ Maar Pity gaf hierop niet veel antwoord. De ouders bleven echter hopen, dat hij, in de twee jaren, die er ten minste nog moesten verloopen, eer zij eenige poging zouden aanwenden om hem geplaatst te krijgen, wel tot andere gedachten zou komen, want het denkbeeld ook van dezen lieven jongen te moeten scheiden, was hun ondragelijk.

V.

Voor hen, die zich nog nimmer zoo ver in zee bevonden dat de kust uit hun gezigt verdween, is het welligt een akelig denkbeeld, de gedachte van daar zoo heen te zweven, zonder des daags, behalve de lieve zon, iets anders te aanschouwen dan lucht en water! Eene vreemde gewaarwording moet het wezen voor personen, die voor 't eerst in dien toestand zijn geplaatst. Maar de zeeman, wel wetende dat hem op de groote wateren minder gevaren bedreigen, dan wanneer hij zich aan de kust, in de nabijheid van stranden, rotsen en klippen bevindt, is gerust, en geeft zich over aan die eigenaardige genoegens, welke de zeeman vaak te midden van den onmetelijken oceaan geniet.

{==211==} {>>pagina-aanduiding<<}

Wij verplaatsen ons in verbeelding op het dek van de Bark ‘Vrede.’ 't Is een schoone zomermorgen, die volgde op een even kalmen en helderen nacht, waarin het oog duizenden en duizenden schitterende starren aanschouwde, en waarin de gevoelige mensch met diepen eerbied vervuld was voor Hem, die al deze werelden schiep en aan ieder zijnen loop voorschreef.
De zon was heerlijk opgegaan en had door haren glans het tintelend licht van 't starrenheir verdoofd. Thans praalde zij in volle pracht aan den helderen blaauwen hemel. De Vrede, door een zacht koeltje voortgestuwd, gleed statig voorwaarts. 't Scheepsvolk, door het schoone weder van een tiental dagen in de vrolijkste stemming, was bijna geheel op dek. Zelfs ‘de wacht te kooi’ had in den laatsten tijd zoo veel rust genoten, dat men geene roeping gevoelde om zich op dezen schoonen morgen naar de hangmat te begeven. Zie, de bedrijvigheid, die hier op 't dek, in zulk een klein bestek, heerscht, is wel aardig te aanschouwen; - eenigen zijn bezig met ‘lapzalven,’ anderen verwen de verschansing en de kajuitskap, terwijl nog anderen, die gedurende deze wacht naar de bevelen van den stuurman moeten luisteren, met over elkander geslagen armen heen en weder drentelen.
Allen echter zijn even vrolijk gestemd; nu verneemt men hier, dan weêr daar gefluit en gezang. De geheele ‘wacht te kooi’ zit op 't dek, geschaard rondom een jong mensch, een ligt matroos, die langen tijd het woord heeft gevoerd. Men is namelijk bezig om bij beurten te vertellen, en de jongeling, die zoo even zijn verhaal eindigde, heeft er zooveel lof voor ingeoogst, dat er eene algemeene toejuiching op volgde, terwijl verscheidene stemmen riepen: ‘Bravo, Pity! Bravo, Pity! dat heet nu nog eens met gevoel en smaak vertellen.’
Ja, lezers! 't is de held van ons verhaal, Pity Dries, dien we aan boord van dezen bodem wedervinden, vijf jaren nadat wij hem als twaalfjarigen knaap ontmoetten op de boerderij van zijnen pleegvader, toen hij bezig was een rekenkundig voorstel op te lossen.
De jongen had zoolang aangehouden met zijnen wensch voor het zeeleven te uiten, dat Willem Dries eindelijk besloten had, zijne neiging niet langer te keer te gaan.
Op 14jarigen leeftijd was hij voor 't eerst naar zee gevaren, en nu wij hem hier weder vinden, komt hij met de Vrede en wel voor de derde maal, maar nu voor 't eerst als ligt matroos, van Oost-Indië. Van 't oogenblik dat hij aan boord kwam, was Pity de

{==212==} {>>pagina-aanduiding<<}
lieveling van 't volk; altijd beleefd en gedienstig, altijd vrolijk en opgeruimd onder de ruwe matrozen, die als zijn meerderen hem wel eens hard of onvriendelijk bejegenden, bragt hij het in korten tijd zoo ver, dat allen zonder onderscheid veel van hem hielden.
In gesprekken onder het scheepsvolk gehouden, had hij dikwijls gelegenheid om zijne bedrevenheid in onderscheidene vakken, vooral in de geographie en de theorie der zeevaartkunde, waarin hij zich als knaap bij voorkeur had geoefend, aan den dag te leggen, en ofschoon hij over dergelijke zaken sprak, meer om verkeerde ideën van eenige weinig ontwikkelde bootsgezellen te bestrijden, dan om met zijne bekwaamheden te schitteren, had het toch de uitwerking, dat vele zijner makkers met zekeren eerbied op zijne meerdere kundigheden nederzagen. Had men op de vorige reis niet ondervonden, hoe gemakkelijk hij zich bij onderscheidene gelegenheden in het fransch en het engelsch uitdrukte! En dan, om zijne gaaf van vertellen was hij bij uitstek bemind.
Hij had te huis zijnde zeer veel gelezen, daaraan had hij dagelijks eenige uren besteed, al had hij ze dan ook aan den slaap ontwoekerd, en deze belezenheid, gevoegd bij zijne gemakkelijkheid om zich uit te drukken, was oorzaak, dat de druiligste en minst beschaafde schepeling geen lust gevoelde om naar kooi te gaan, wanneer hij wist, dat Pity aan de beurt was of beloofd had iets te vertellen. Dit was dan ook nu de reden, dat de geheele ‘wacht te kooi’ rondom hem op 't dek geschaard was, terwijl hij 't woord voerde.
Reeds weten mijne lezers met welk een uitslag hij zich ook ditmaal had gekweten van zijne taak.
‘Nu is de beurt aan Willie Hanson,’ riep eene stem, nadat Pity had geëindigd. - ‘Ja, aan Willie Hanson,’ herhaalde een andere matroos.
De bedoelde persoon plaatste zich in 't midden van de groep, en 't scheepsvolk, wetende dat in de vertellingen van Hanson ook meestal nog al pit zat, was geheel gehoor. En niet ten onregte. Want Willie de Bootsman, omstreeks 40 jaren oud, sprak zeer goed, ofschoon men aan zijn accent duidelijk bemerkte dat hij van engelsche afkomst was.

‘De geschiedenis, die ik u wil meêdeelen,’ begon de spreker, ‘bevat waarheid en ik speelde er een hoofdrol in. Wanneer gij mij veroordeelt, als ik uitgesproken heb, bedenk dan, dat ik

{==213==} {>>pagina-aanduiding<<}
in dien tijd jong en ligtzinnig was, en dat ik op 22jarigen leeftijd de verleiding niet kon weêrstaan om honderd pond, met zeer weinig moeite, te verdienen.
Mijn vader, kapitein Hanson, die met een brik steenkolen voer naar Holland, nam mij op mijn twaalfde jaar meê naar boord; ik moest dus vroeg meê “poot aan,” en al was ik ook de zoon van den kapitein, Willie werd volstrekt niet ontzien, want het was een stelregel van mijn' vader, dat men een jongen nooit te veel “door den mosterd kan slepen.”
Tallooze malen bezochten wij Rotterdam; slechts een enkele keer was onze lading bestemd voor eene meer noordelijke haven van Holland, onder dezen ook een paar malen naar 't Nieuwe Diep. Menig stomp en duw had ik als scheepsjongen te verduren, en toen ik zestien jaar bereikt had was ik nagenoeg geheel volwassen.
In dien tijd had ik het ongeluk van mijnen vader te verliezen, een onheil voor mij, waarvan ik toen den omvang nog niet begreep.
Gelukkig stond mijn vader bij den voornaamsten reeder van zijn schip, den heer Highton, zeer hoog aangeschreven, en dat was zeker de voornaamste reden dat hij zich mijner aantrok.
De heer Highton nam mij in zijne bijzondere dienst, onder zijn opzigt, en daar hij een jagt bezat, waarmeê hij van tijd tot tijd zeetogtjes maakte, werd ik aangewezen om meê de bemanning van dat vaartuigje uit te maken, wanneer er een togt ondernomen moest worden. Wanneer de heer Highton niet met zijn jagt voer, moest ik verschillende diensten aan zijn huis en aan zijn kantoor verrigten. Ik ging dus dagelijks met mijn patroon om, en 't scheen dat hij mij niet ongenegen was. Hij bewees mij ten minste vele goedheden en ik deed mijn best om hem zoo trouw te dienen als in mijn vermogen was. Ik gevoelde mij in zijne dienst hoogst gelukkig, en, ofschoon het denkbeeld om weder meer degelijke zeereizen te ondernemen en tot den zelfden rang, die mijn vader bekleed had, op te klimmen, mij wel eens tegenlachte, toch had ik den moed niet om mijn meester die gunst te vragen, omdat ik wist, dat het hem spijten zou als ik hem ging verlaten. Misschien ook bragt mijn eigen vrees, dat ik mij dan van mijnen goeden meester zou moeten verwijderen, er iets toe bij om die vraag gedurig uit te stellen.
Ik was intusschen 22 jaar oud geworden. Eens op een morgen verstoutte ik mij om den heer Highton over mijne toekomst te spreken. Hij was zeer vriendelijk jegens mij, beloofde aan

{==214==} {>>pagina-aanduiding<<}
mijn verlangen te zullen voldoen, maar gelastte mij tevens alles op het jagt in gereedheid te brengen voor eenen togt. De dag der afreis was nog wel niet regtstreeks bepaald, maar het vaartuigje moest gereed liggen om ieder oogenblik te kunnen vertrekken. Hij voegde er nog bij, dat ik op de reis, die wij gingen ondernemen, zou kunnen toonen of ik hem met hart en ziel genegen was; dat hij dit wel hoopte en geloofde, maar dat hij er misschien weldra eene proef van zou verlangen.
Weinig tijds was er noodig om ons geheel voor eene reis voor te bereiden. De manschappen waren aan boord, al het benoodigde, zelfs voor een togt van verscheidene dagen, was in 't jagt gebragt en, wanneer de heer Highton aan boord kwam, behoefde hij slechts te wenken, dan stak ons scheepje van wal.
Twee dagen wachtten wij op zijne komst. Eindelijk verscheen hij, vergezeld van eenige pakkaadje, waarvan een deel met de uiterste voorzigtigheid moest behandeld worden. Toen al zijne orders uitgevoerd waren, gaf hij bevel om zee te kiezen en weldra bevonden wij ons onder zeil. Wij zetten, voor den wind af, koers naar Holland en, tegen den avond van den tweeden dag, bevonden wij ons, terwijl wij het heerlijkste zomerweder genoten, nevens eene reeks eilanden, die in 't noordwesten van Nederland, als een voormuur tegen 't geweld der golven, dat land, bijna geheel aan de zee ontwoekerd, tegen zijn gevaarlijken nabuur, de Noordzee, beschermt. 't Had mijne verwondering en ook die der andere manschappen getroffen, dat de heer Highton, anders gewoon zich meestal, wanneer hij een zeereisje maakte, op het dek te bevinden, thans steeds beneden bleef. Heden had hij zich voor het eerst boven vertoond. Maar nadat hij bevel had gegeven om in de nabijheid van het eiland, dat wij in 't gezigt hadden, te blijven en er langs heen en weder te varen, tot de avond geheel zou gevallen zijn, begaf hij zich op nieuw in zijne kajnit. Eindelijk, toen het donker was, vertoonde hij zich weder op 't dek, gaf bevel het anker uit te werpen en de manschappen verlof om te kooi te gaan. Aan mij werd gelast om de wacht te houden, en toen de bemanning van 't jagt in zoete rust lag, riep mijn patroon mij beneden.....
‘Hoe verwonderd was ik, toen ik in zijn kajuit een kind aanschouwde dat naar allen schijn zeer jong was. 't Was in een soort van mand gelegd en sliep gerust. - “Willie” fluisterde mijn patroon, “honderd pond verdien je, als je deze mand met den kleine

{==215==} {>>pagina-aanduiding<<}
naar gindschen wal roeit en ergens nederlegt, waar hij morgen vroeg gevonden moet worden. 't Is mijn belang dat dit kind verwijderd wordt, maar ik voeg er tevens bij de middelen voor zijne opvoeding. Zie, in deze beurs bevindt zieh 50 pond in specie; in de portefeuille, die ik er bijvoeg, zijn vierentwintig bankbilletten, ieder van 25 pond. Nooit kunt ge beter uwe gehechtheid aan mijn persoon bewijzen, dan door het stipt uitvoeren van deze order. Behalve de honderd pond, die ik u ter hand stel zoodra de dienst is verrigt, voldoe ik binnen kort aan uw verlangen, ik geef u eene plaats op een onzer schepen, en dan zal het van u zelf afhangen om na verloop van tijd den rang in te nemen, dien uw vader steeds tot ons genoegen bekleed heeft.”
Ik was op het hooren van deze woorden zoo verbaasd, ja, zoo verstomd, dat ik geen woord kon uitbrengen. Ik gevoelde dat er iets misdadigs in gelegen kon zijn, maar had den moed niet om een bezwaar te opperen of de dienst te weigeren. De belooning mij toegezegd en 't vooruitzigt mij geopend, ze wogen zeer zwaar in mijn oog, maar toch niet zoo zeer, dat zij mij van mijnen pligt zouden hebben doen wijken, wanneer een ander mij zoodanig voorstel gedaan had. Maar ik kende den heer Highton als zeer goedhartig, als iemand die nooit iets zou doen om zijn evenmensch te benadeelen, en als ik niet de vaste overtuiging bezeten had, dat mijn patroon zeer goede redenen voor zijne handelwijze moest hebben, ik zou de daad, die hij van mij vergde, niet uitgevoerd hebben.
Mijn meester gunde mij bovendien ook weinig tijd tot beraad. “Welnu, neemt gij 't aan?” vroeg hij mij, toen ik niet dadelijk een toestemmend antwoord gaf. Ik nam aan en kort daarna was ik met het kind aan den wal. Ik kan u niet beschrijven wat ik gevoelde, toen ik met het kind door de dorre en eenzame streek toog, waar mijn oog lang te vergeefs rondschouwde naar eenige menschelijke woning. Wanneer ik het kind aanzag, voelde ik dat mijne oogen vochtig werden, bij de gedachte aan zijn toekomstig lot. Ik, die zelden of nooit anders dan gedachteloos bad, wierp mij op de knieën en deed een vurig gebed, waarvan de inhoud was, dat God het kind mogt beschermen, dat het in handen mogt geraken van goedhartige menschen en dat God mij, wanneer ik kwaad bedreef, de zonde mogt vergeven. Wanneer ik toen, zoo goed als thans, de hollandsche taal verstaan had, ik had er een' brief, eene opwekking tot medelijden willen bijvoegen,

{==216==} {>>pagina-aanduiding<<}
maar wat kon ik doen om dat gevoel op te wekken bij dengeen die het knaapje zou vinden? Ja, ik bedacht mij; - toch iets. Met een potlood schreef ik op een blad van mijn zakboekje, met tamelijk groote letters: “Pity! - Mercy!” en legde dit blaadje in de mand, waarin de kleine nog steeds sliep. Ik gevoelde mij na deze handeling ietwat verligt; ik had de bewustheid dat ik gedaan had wat in mijn vermogen was, en, bij de morgenschemering die reeds aanbrak, ontdekte ik niet ver van mij twee hutten; ik spoedde mij er heen, vond de deur van eene achter de hut staande schuur of stal open, bragt het kind er in en verwijderde mij met haastige schreden.
Toen ik, aan boord terug gekeerd, aan mijn meester verslag van mijne handelingen had gegeven, stelde hij mij een bankbillet van honderd pond ter hand. Ik vroeg hem naar den naam van 't eiland; hij verklaarde dien niet te kennen. Kort hierop werden de manschappen, die, rustig slapende, niets van mijne afwezigheid ontdekt hadden, gewekt en werd er order gegeven koers naar Engeland te zetten, tot verwondering van allen, die nog nooit te voren eene reis met den heer Highton gemaakt hadden, zonder dat het vaartuigje eenige haven had aangedaan.
Niemand dan ik kende het doel waarmeê de patroon dezen togt ondernomen had.
Toen ik weder tot mijne gewone bezigheden in het huis van mijn meester was teruggekeerd, brandde ik wel van verlangen om het geheim, dat achter de handeling van den heer Highton stellig schuilen moest; uit te vorschen, maar wie zou mij, arme dienaar, op 't spoor er van brengen! Toch hoorde ik eenige dagen na mijne terugkomst een verhaal van een kantoor-bediende, dat in mij een vermoeden deed ontstaan, hetwelk dikwijls mijne ziel kwelde en mij met onrust vervulde. Het was ons, dat is: al den bedienden van het huis Highton, bekend, dat onze meester een oom had, die onmetelijk rijk was; ook, dat diens eenige dochter gehuwd was geweest met den heer Celestown en dat die heer weinige maanden na zijn huwelijk was overleden. Nu vertelde de kantoorbediende, dat de weduwe Celestown kort na hare bevalling, welke onlangs had plaats gehad, was gestorven en dat de jonggeborene nu dezer dagen ook was overleden. Hij maakte daarbij de bemerking, dat onze patroon door deze omstandigheid met ter tijd de eenige erfgenaam zou zijn van de onmetelijke schatten zijns ooms.
Dit verhaal, maar vooral de opmerking waarvan het vergezeld

{==217==} {>>pagina-aanduiding<<}
ging, opende mij de oogen; ik deed onderzoek en bevond, dat alles waar was wat de kantoorbediende had verhaald.
De oude Highton, die eenige mijlen buiten de stad woonde, was door de rampen, die hem binnen zoo korten tijd getroffen hadden, zeer ter neêr geslagen; bovendien was hij ziek en had mijn patroon opgedragen, om de laatste pligt aan zijn kleinzoon te vervullen. Dit nieuws bevestigde te meer het vreeselijk vermoeden, dat in mij was op gerezen. Ik begreep, dat ik het werktuig was geweest ter bereiking van een misdadig doel mijns meesters. 't Was of een stem in mijn binnenste tot mij zeide, dat ik den eenigen kleinzoon van den schatrijken Highton, in een vreemd land, in een dorre heide te vondeling had gelegd, en dat een ander dood kind in zijne plaats, onder zijnen naam, was begraven. Ik werd somber, in mij zelf gekeerd, en mijn patroon, aan wien deze verandering mijner gemoedsgesteldheid niet ontging, verwijderde mij. Hij voldeed, zeide hij, aan mijn gedaan verzoek, gaf mij een plaats op een zijner schepen en beloofde mij verder voort te zullen helpen. Toen ik van mijne reis, die slechts eenige maanden geduurd had, terugkeerde, was mijn patroon, de heer Highton, overleden. De oude heer, zijn oom, leeft nog, leefde nog ten minste bij mijn vertrek; hij moet thans 60 jaren tellen en geniet eene zeer goede gezondheid. Meermalen ben ik op het punt geweest om mij tot hem te begeven, en mijn vreeselijk vermoeden meê te deelen. Maar twee redenen hielden mij steeds terug, - ten eerste de onbekendheid met de plaats waar ik het kind, zeer waarschijnlijk zijn kleinzoon, heb gebragt, en ten andere de vrees voor straf, die mij, als medepligtige, zeker niet zoude ontgaan. Nu, een jaar geleden, kort voor ik Engeland voor de laatste maal verliet, vernam ik, dat eene gewezene dienstbode van mevrouw Celestown op haar doodbed had geopenbaard, dat de kleinzoon van den heer Highton door mijn gewezen patroon was weggevoerd, en dat een ander kind in zijne plaats was begraven.
Gedurende deze geheele reis heeft mij een onrust gekweld, die ik u moeijelijk kan beschrijven; ik heb mij nu voorgenomen, om, zoodra ik in mijn vaderland ben wedergekeerd, den heer Highton meê te deelen, wat ik van de zaak weet, er moge dan van komen wat wil; en, omdat ik bij mijne terugkomst mij mogelijk wat afgeschrikt kon gevoelen om dit plan te volvoeren, heb ik u allen met mijne schuld willen bekend maken. Daardoor zal ik mij gedrongen gevoelen om de bekentenis, hoe moeijelijk dan ook voor mij, af te leggen.’

{==218==} {>>pagina-aanduiding<<}

Al de manschappen hadden met gespannen aandacht geluisterd en allen moesten bekennen, dat Willie Hanson meer te beklagen dan te veroordeelen was.
Eenige dagen nadat de bootsman Hanson dit verhaal gedaan had, was Pity bezig de goederen in zijne zeemanskist te rangschikken. Daaronder bevond zich ook eene beurs, die zijn vader hem had meê gegeven, met vermaning dat hij deze altijd zeer zorgvuldig zoude bewaren. Hij had volstrekt niet begrepen, waarom de man hem zoo groote zorg voor deze beurs had aanbevolen, maar, daar hij gaarne een gering zwak van zijn' vader, die altijd zoo liefderijk voor hem was, verschoonde, had hij dit voorwerp altijd zorgvuldig geborgen, nooit gebruikt. Nu, bij 't pruimen van zijn kist, had hij het voorwerp bij zich neêrgelegd. Daar kreeg Willie Hanson, die er hij tegenwoordig was, de beurs in 't oog, en ontstelde daarbij zoo hevig, dat het de aandacht der aanwezigen niet ontgaan kon. Hij wilde echter de reden van zijne ontsteltenis niet opgeven, maar na dit tijdstip zocht hij Pity Dries dikwijls alleen te spreken. Hij informeerde dan zeer naauwkeurig naar ouderdom, woonplaats en familie van den jongeling, en meermalen wilde hij van hem weten, hoe hij toch aan den zonderlingen naam van Pity gekomen was. De jongeling wist daaromtrent geene verklaring te geven. Hanson verzocht hem eindelijk dat hij, na volbragte reis, ten minste eenige weken ten huize van zijne ouders zon vertoeven. Aan deze belofte, zeide hij, was hem zeer veel gelegen, en hij herhaalde dit verzoek, tot verwondering van Pity, zoo dikwijls, dat deze hem dit eindelijk beloofde. Nadat het schip de reis had volbragt, vertrok Willie Hanson niet, voor dat hij nogmaals dezelfde belofte van Pity Dries verkregen had.

VI.

‘Nee, goeije ziele! ik ben niet waardig, ôl wat jullie an me doet, ik hew me sweer bezondigd maar ok ondervonde, dat er 'n regtveerdig God is, die 't kwaad niet ongestraft laat. Zat ik niet in 'n eve goed gedoen as jullie? Ik mit gien kienders besweerd, murmereerde uut den treure, terwiel jullie ollan te vrede leefde. Dat was de eerste groote sonde die ik pleegde en dan, wat me nog meer op mien hart leit, dat is wat erger.’
En hierop borst de spreker in een luid gesnik uit. 't Was Jan Henkes, de bedelaar, die deze woorden tegen zijne oude

{==219==} {>>pagina-aanduiding<<}
buren Willem Dries en echtgenoot uitsprak. Hij bevond zich aan den rand des grafs en was eenige dagen geleden door de familie Dries liefderijk opgenomen en verpleegd, toen hij, ziek en geheel uitgeput van krachten, niet ver van hunne woning, was neêrgestort.
‘Hij het kiend noch kraai in de wereld, gien fremielje hoegenaamd,’ had moeder Dries gezegd; toen een harer kinderen eenig bezwaar scheen te maken om hem in een vertrek der boerderij te bed te brengen, en Dries zelf, - hij had bij de woorden zijner vrouw gevoegd:
‘Je het wel geliek, Moeder! eigelek benne wij him 't naast. We hewwe ollan goeije bure mit him weest, en zowwe we nou an him in zien sturvensuur nog gien goeije daad doen, dan wasse we den zege, die God ons skonken het, niet weerd.’
De dochter, want deze was het die eenige tegenwerping gemaakt had, moest wel gehoorzamen, maar in zich zelve zeide zij: ‘Ja, as Pity maar thuus weest was, zow 't niet beurd hewwe, die kon den vent ok niet uutstaan, net zoo min as ik, - 't is maar te wense dat i dood is as Pity thuus komt, maar ik twiefel er an, want wie weet oe lang we nog mit 'm opskeept benne, en Pity ken olle dage binne komme, en dan is i mit 'n veertien dage voor goed thuus.’
Het meisje maakte zich onnoodig bezorgd. Hare ouders hadden zeer wel ingezien, dat de levensdraad van hun onden gebuur weldra zou zijn afgesponnen en de geneeskundige, wiens hulp zij voor hem hadden ingeroepen, had dit ook als zijn gevoelen uitgesproken. Wij gelooven echter niet dat de zekerheid, die zij van zijn spoedig verscheiden meenden te hebben, hen genoopt had om hem barmhartigheid te hewijzen. Hun gedrag van vroegeren tijd zou dit vermoeden weêrsproken hebben, bij wien het ook ware opgerezen. 't Was toch bekend, dat zij den armen man bijna geheel alleen onderhielden, want niet zoo als vroeger, kwam hij in den laatsten tijd wekelijks, maar wel alle dagen om zijne gewone gave en altijd werd deze hem niet alleen liefderijk verstrekt, maar meermalen werd hem nog daarenboven iets tot lafenis en verkwikking toegediend.
Nadat de zieke meer tot kalmte gekomen was, wenkte hij zijne weldoeners tot zijne sponde en sprak: ‘Weerom ik vooral jullie goedheid niet weerd ben, wil ik in dut oogenblik, weerin ik foel dat het haast deen weze zel mit me, ronduut bekenne. Ik zow niet gerust sturve foor ik je alles verteld en foor ik

{==220==} {>>pagina-aanduiding<<}
van jullie vergeving krege hew; - van ons lieven Heer hoop ik die ok te kriege, want ik foel dat Die mij, sund ik me opregt voor Him verootmoedigd hew, zigtbaar beskermt. Hij het me leste skrede na jullie hofsteê leid, Hij het jullie hart bewoge om me in je huus op te neme, zeker om me de gelegenigheid te geve, jullie om vergeving te frage en die te kriege voor het kwaad, weeran ik me teugenover jullie skuldig maakt hew.’ Nu haalde hij van tusschen zijne onderkleêren de portefeuille, waarin het bankpapier was besloten geweest, dat hij zich had toegeëigend, vertelde hoe zich de zaak had toegedragen, en overhandigde ten laatste de brieventasch. Op een der bladen van 't notitieboekje, hetwelk de portefeuille bevatte, las men, hoewel onduidelijk, den naam Highton.
't Was den boeteling, of eene zware last van zijne ziel was afgewenteld, toen hij op de volledige bekentenis, heden afgelegd, de vergiffenis van Dries en zijne vrouw had verkregen. Hij leefde nog lang genoeg om ook van Pity, die inmiddels zijne reis volbragt had en te huis was gekomen, vergiffenis te verwerven. Het kon thans wel niet anders of 't moest Pity bekend worden, dat hij niet de zoon van Willem Dries was, en toen hij de bijzonderheden van de portefeuille en de beurs vernam en den naam Highton op een der bladzijden van 't notitie-boekje las, moest hij dit alles wel in verband brengen met het verhaal, aan boord door Willie Hanson gedaan, en was zijne af komst hem niet meer raadselachtig. Hoezeer hij wist dat hij afstammeling van eene aanzienlijke engelsche familie en erfgenaam van eene onmetelijke fortuin was, gevoelde hij zich niet gelukkig bij de gedachte, dat Willem Dries en zijne waardige echtgenoot zijne ouders niet waren. Hij besloot, na eenige overweging, aan zijne pleegouders niet te openbaren wat hij vermoedde, geene regtstreeksche pogingen aan te wenden om zijn grootvader uit te vinden of dezen met zijn bestaan bekend te doen worden, maar zich te gedragen overeenkomstig de belofte aan Willie Hanson gedaan, en gedurende eenige weken ten huize van zijne ouders te vertoeven. Welligt was zijn grootvader, tijdens de afwezigheid van Willie Hanson, overleden. In dit geval zou er geen onderzoek naar hem gedaan worden en zon het hem toch moeijelijk vallen om zich als erfgenaam van den ouden Highton te doen gelden. Hij wilde dus alles aan het lot overlaten, en lijdelijk afwachten de dingen die komen zouden.
Het stoffelijk overschot van den ongelukkigen Henkes werd

{==221==} {>>pagina-aanduiding<<}
door de zorg van Dries op de gebruikelijke wijze ter aarde besteld, want kort na de komst van Pity, en nadat deze hem volledige vergiffenis geschonken had, was hij gestorven. Wanneer later in het huisgezin van Dries over hunnen voormaligen buurman werd gesproken, herinnerde Pity zich steeds, hoe hij als kind altijd barsch en onvriendelijk jegens den bedelaar geweest was, en hoe moeijelijk hij zijn afkeer van dien man had kunnen overwinnen.

VII.

‘Ja, sir! hier moet het geweest zijn! Al is het achttien jaren geleden, ik herinner mij duidelijk het strand en de duinen waarlangs wij, op bevel van onzen meester, telkens heen en weêr voeren, tot dat de avond was gedaald en Sir Highton bevel gaf - ik zou haast durven zweren dat het juist op deze plaats was - het anker te laten vallen. Wanneer wij naar den wal zijn geroeid, zal ik u met zekerheid kunnen zeggen of dit de plaats is, maar ik zou mij zwaar moeten vergissen, als het zoo niet ware.’
Sir Highton, ofschoon ruim zestig jaren, was de man niet om te talmen; dat had hij niet gedaan, nadat Willie Hanson overeenkomstig zijn aan boord van de Vrede opgevat voornemen, na zijne komst in Oud-Engeland, hem alles betreffende zijne handeling, 17 à 18 jaren geleden, en zijn vermoeden had meêgedeeld. Toen had hij dadelijk bevolen, dat men een jagt zoude gereed maken om dezelfde reis te ondernemen, die Hanson vroeger met zijn neef, tot het bewuste doel, gemaakt had; nu gaf hij bevel, dat men zonder verwijl hem en Willie Hansou naar den wal zou roeijen. Naauwelijks was men geland of Willie beklom de duinen en riep verheuga: ‘Ja, Sir! hier was het; - daar staan de hutten nog,’ en zoo haastig schreed hij voorwaarts als of hem er alles aan gelegen was, de plaats, waar hij het kind neêrgelegd had, zoo spoedig mogelijk te bereiken.
De eenvoudige arbeider, die thans de hut van Jan Henkes bewoonde, keek verwonderd op, toen hem een tal van vragen gedaan werden over de menschen, die hier, achttien jaren geleden, gewoond hadden. De man wist niet eens hunne namen. Maar toen Willie Hanson te kennen gaf, dat hier vermoedelijk vroeger een man met den naam Dries gewoond had, zeî de arbeider: ‘Ja dat ken wel weze, dat zel Wullem Dries weest hewwe, ik

{==222==} {>>pagina-aanduiding<<}
hew te minste wel ereis hoore prate dat i ok maar 'n arbeijer weest is; - teugenswoordig is i 'n fikse boer, - kiek, deer staat sien plaas.’ - Naauwelijks had Willie Hanson deze aanwijzing bekomen of hij zette koers naar de hofstede van Dries, terwijl de oude Highton naauwelijks in staat was hem te volgen.
Pity bevond zich juist in den stal toen Willie, gevolgd door Sir Highton, dien binnentrad.
‘Daar is hij, daar is hij!’ riep Hanson, en naauwelijks waren deze woorden gesproken, of grootvader en kleinzoon sloten elkander in de armen.
De oude man behoefde niets te vragen, zoodra hij Pity zag, zoo sprekend geleek de jongeling op zijne moeder, Hightons eenige dochter; en Pity zelf behoefde ook geen twijfel te voeden, of de man, die Willie vergezelde, zijn grootvader was. Wat waren die eenvoudige en brave lieden verheugd over het geluk dat hun Pity te beurt viel, hoewel het denkbeeld dat zij slechts zijne pleegouders waren, hen wel smartte.
Eindeloos waren de dankbetuigingen die de oude Highton aan Willem Dries en zijne echtgenoot bragt voor al de liefde waarmeê zij hem hadden opgenomen en verpleegd, en voor de voortreffelijke opvoeding die zij aan Pity gegeven hadden. Daarbij echter liet hij het niet maar strekte zijn dank ook verder uit.

VIII.

Weder zijn eenige jaren verloopen. De oude Dries bewoont een deftig huis op een der voornaamste dorpen van het eiland en leeft er stil. Zijne zonen, Pieter en Hannes, alsmede zijne dochter die sedert gehuwd is, bewonen en bezitten, door de zorg van Pity en zijn grootvader ieder eene flinke hofstede. Jan Dries en Pity Dries Celestown voeren als kapitein bevel over flinke schepen, en Willie Hanson vaart bij den laatsten als stuurman. De oude Highton is sedert gestorven. Pity vertoeft vaak bij zijne pleegouders, die hij altijd vader en moeder blijft noemen en, naar men zegt, zal hij weldra in het huwelijk treden met een meisje van dit eiland, dat hij sedert lang met hart en ziel liefheeft.

Helder, 1864.







{==223==} {>>pagina-aanduiding<<}

Dante en zijn Divina Commedia, 1)

door A.S. Kok.


O voi, che avete gl'intelletti sani, 
Mirate la dottrina che s'asconde 
Sotto il velame degli versi strani. 
Inferno IX. 

Tusschen de hoogere bergrijen, die het bevallige landschap van Florence ten oosten begrenzen, ligt de vruchtbare en bronrijke vallei van Casentino, beroemd door haar romantische schoonheid en gezegend met zulk een gematigd klimaat, dat de bezoeker zich nauwelijks kan verbeelden in Italië te zijn, terwijl de trotsche eik er de plaats van den olijfboom inneemt. Hier vloeit de Arno met vollen stroom uit zijn rotsig brongebied ten noorden der vallei, om door vele bijstroomen gevoed, zich naar Arezzo te buigen, waarvan hij zich evenwel als met tegenzin weder afwendt, ten einde met zijn frissche wateren Florence te beweldadigen. Die vallei is het hoofdtooneel geweest van de handelingen en het streven dier twee beroemde mannen, wier optreden tot de meest eigenaardige verschijnselen der Middeleeuwen in Italië kan gerekend worden, - van het tweetal vertegenwoordigers der menschheid gedurende dat tijdperk, waarvan de eene

{==224==} {>>pagina-aanduiding<<}
zijn invloed over een uitgebreid gebied, de andere over of, beter wellicht, na een lang verloop van eeuwen krachtig heeft doen gevoelen. De eerste toch werkte door zijn bijzondere persoonlijkheid op een groot deel der kristenheid van zijn dagen; de laatste heeft door zijn geest in onzen tijd een volk dat verloren scheen tot de wedergeboorte geroepen. Bij den een behoeven wij slechts te wijzen op zijn edel gemoed vol van sympathie voor al het geschapene rondom hem en vervuld van de teederste gevoelens, op de zuiverheid zijner bedoelingen, zijn karakter, zijn zelfverloochening, zijn nederigheid en zijn vrijwillige armoede, om ons het beeld van St. Franciscus voor den geest te roepen, het beeld van den man, die ‘par son exquise bonté, sa communion délicate, fine et tendre avec la vie universelle, a le plus ressemblé à Jésus’, gelijk Renan zegt. In die vallei begon hij het ‘nieuwe’, het ‘ware’ leven in 1206, schreef er twee jaren later de regelen zijner orde, zond vandaar zijn discipelen uit ter prediking, ontving er ‘het laatste zegel van Kristus’ (le slimate), gelijk Dante het uitdrukte en het volk geloofde, en blies er in 1226 den laatsten adem uit. De plaatsen en dagen die aan hem herinneren, worden nog heden bij de bevolking dier streek als heilig beschouwd. In den ander heeft de lezer ongetwijfeld reeds den dichter-wijsgeer herkend, wiens naam wij zooëven genoemd hebben en die zelf in betrekkelijk weinige woorden de schoonste lofspraak nederschreef, die ooit voor den stichter der Franciskaner-orde kan worden aangeheven. Aan den ingang van de genoemde vallei bevindt zich het slagveld van Campaldino, waar Dante in 1289, als een Guelf door geboorte en afkomst, zijn staatkundige loopbaan begon, strijdende in de voorste rijen der Florentijnsche ruiterij. In de nabijheid
van die plaats eindigde hij naar alle waarschijnlijkheid die loopbaan twee en twintig jaar later, toen hij van Castella di Porciano zijn gedenkwaardigen brief aan keizer Hendrik VII schreef, waarin hij hem dringend aanspoorde om zonder verwijl tegen het onstuimige Florence op te trekken. Die brief draagt tot onderschrift: ‘Geschreven in Toskane aan de bronnen van den Arno, den 16den April 1311, het eerste jaar sinds de komst van den hemelschen en glorierijken Hendrik in Italië.’ Deze Hendrik stierf echter weldra en met hem daalden ook de vurigste wenschen des Dichters in het graf. Van nu aan zou hij zich van het wereldtooneel terugtrekken om met te meer ijver en nauwgezetheid het werk

{==225==} {>>pagina-aanduiding<<}
te voltooien dat zijn naam zoude vereeuwigen. Tot het laatste had hij aangehouden in den strijd voor zijn denkbeelden en idealen, doch thans moest hij dien strijd opgeven. Toch wanhoopte hij niet. Kon hij onder de levenden de verwezenlijking zijner wenschen niet verkrijgen en wendde het tegenwoordige geslacht zich van hem af, onder opzien tot den Almachtige en in het vertrouwen op de voorbede der Moedermaagd vraagt hij de wijding als profeet der toekomst. Thans, gevoelde hij, behoorde hij niet meer tot de wereld van zijn dagen noch tot zijn toenmalige omgeving. Een schijnbare onverschilligheid toont hij voor al hetgeen er om hem voorvalt en hij verkeert, alweder in schijnbare onzijdigheid, met mannen van allerlei richting, die hij zwijgende aanhoort, doch ook zonder hen zelfs te antwoorden. De heftigheid die vroeger zijn handelingen kenmerkte is geweken, de verbolgenheid waarmede hij zijn drieste tegenstanders verpletterde is voorbij, in één woord, er heeft een omkeering in hem plaats gehad en de dag van keizer Hendriks dood is voor hem de dag van een keerpunt in het leven des geestes geweest. Geen wonder! Het heden had voor hem afgedaan en de toekomst staat hem alleen voor de oogen: hij voltooide zijn Divina Commedia, het gedicht der toekomst bij uitnemendheid. Aandoenlijk echter zijn te midden van die kalmte en verheffing boven de stormen van het heden de verzuchtingen eener stille hoop die hem nu en dan nog onwillekeurig ontsnappen: de ongelukkige toch is, ondanks zich zelven, optimist zoo lang hij leeft en zelfs zijn stamelen op het sterfbed is een lied der verwachting. Men zie bij voorbeeld den aanhef van een der laatste zangen van het Paradijs, geschreven toen alle hoop op terugkeer reeds lang en ten eenenmale voorbij was, daar hij door een eervolle weigering om aan onbillijke eischen toe te geven, zich een nieuw banvonnis op den hals had gehaald; geschreven toen hij van de onmogelijkheid eener herstelling ten volle
overtuigd was en gevoelde dat de dag van zijn verscheiden niet meer verre kon zijn. ‘Zoo het ooit gebeurt’, zegt hij

‘Zoo 't ooit gebeurt, dat dit gewijd gedicht, - 
Waaraan de hand gelegd heeft aarde en Hemel, 
Terwijl 't sinds jaren vlecsch en been mij kostte, - 
De wreedheid afmat die de schoone schaapskooi 
Mij uitwierp, waar ik als een ooilam sliep, 
Der wolven vijand die haar leed bereiden; 

{==226==} {>>pagina-aanduiding<<}

Dan keer 'k met andren roem, met andre kruin 
Als dichter weder, en nabij de vont 
Waar 'k werd gedoopt aanvaard ik dan den lauwer. 
Want in 't geloof, dat onze ziel met God 
Vertrouwd maakt, trad ik daar voor 't eerst, en Petrus 
Omkransde om dat geloof mij later 't hoofd.’ 

Er was veel gebeurd sedert het eerste optreden van Dante op staatkundig gebied. Het gemoedsleven des Dichters had velerlei toestanden doorloopen; de wijsheid en de wetenschap van zijn tijd had hij zich in al haar toenmaligen omvang eigen gemaakt; de schokken en beroeringen waaraan zijn vaderland was blootgesteld geweest hadden hem met te meer ernst doen uitzien naar redding en verlossing; zijn diepzinnig streven had hem rust noch duur gegund om de gewichtigste vraagstukken van zijn tijd te overpeinzen, ten einde tot een oplossing te komen waarmede verstand en gemoed vrede zouden hebben; en eindelijk, zijn hartstochtelijke liefde voor waarheid en gerechtigheid, zijn onverwinbaren afkeer van leugen en onrecht hadden hem tot een standpunt gebracht, waardoor hij zich boven al zijn tijdgenooten en hun neigingen en gebreken verheven zag. Zoo had hij in zijn geest dat grootsche stelsel van wereldbestuur en maatschappelijke hervorming opgebouwd waaraan men, sedert men tot een rechte kennis van hem en ziju voortbrengselen gekomen is, het eerst zal denken, zoolang zijn naam onder de dichters en wijsgeeren van vroeger eeuwen zal genoemd worden. Aldus hadden die stoute idealen en verheven theoriën die met zijn zeldzame wereldbeschouwing samenhingen, juiste omtrekken en bestemden vorm verkregen, en de reeds aangevangen Inferno kon voleindigd of hier en daar aangevuld en gewijzigd worden, zijn Purgatorio en Paradiso verkregen de strekking en bedoeling, die wij in onzen tijd er in terug gevonden hebben.
Van alles wat in onzen tijd en vooral bij gelegenheid van Dante's geboortefeest verschenen is om 's Dichters leven, denkbeelden en de Divina Commedia toe te lichten, verdient niets zoozeer onze aandacht als het werk van Barlow, die thans den uitslag van een jaren-lang onderzoek omtrent den tekst en eenige betwiste of, voor enkelen althans, nog onzekere vraagpunten voor allen heeft nedergelegd. De Italiaansche letterkunde heeft in Engeland zoowel een vrij belangrijken invloed uitgeoefend als immer een levendige belangstelling gevonden. Sedert Boyd's

{==227==} {>>pagina-aanduiding<<}
vertaling in de voorgaande eeuw is vooral de Divina Commedia in dat land vlijtig beoefend en hebben er hoogst gewichtige bijdragen tot de Dante-literatuur het licht gezien. De vertaling van Cary heeft de zooëven genoemde verdrongen en verwierf zich bij haar verschijning, in weêrwil van de slordigheid - want vrijheid mag het niet heeten - in het weêrgeven van sommige denkbeelden des Dichters, een vermaardheid, die zelfs in onze dagen, nu er drie zoo geheele als gedeeltelijke naast bestaan, nog verre van voorbij is. Die belangstelling is vooral te danken aan de gastvrijheid waarmede Engeland de uitstekendste ballingen uit Italië heeft ontvangen en gewaardeerd. Ugo Foscolo heeft zijn belangrijke uitgave der Commedia benevens zijn veelvuldige geschriften op haar beoefening betrekking hebbende in Engeland gereed gemaakt en het licht doen zien. Rosetti heeft zijn beroemde, of in ieder geval veel besproken toelichtingen op de strekking der Commedia als balling in Engeland geschreven. Wederkeerig werkte ook het veelvuldig reizen en het verblijf van vele Engelschen in Italië gunstig mede voor de beoefening der Dante-literatuur in het Vereenigde Koninkrijk. De ijverige en onvermoeide Dantophile Lord Vernon heeft zich meer in het bijzonder met den Dichter bezig gehouden, sedert hij zijn verblijf nabij Florence had gevestigd. Lord Byron evenzoo heeft zijn Prophecy of Dante nabij het graf van den Dichter geschreven en daarin een zoo schoone dichterlijke hulde, een zoo juiste waardeering van Italië's hoofdzanger geleverd, als door geen enkel poëet in eenig land tot heden gedaan is. Genoeg reeds om te verklaren waarom, en te doen zien hoezeer de beoefening en vereering van Dante in Engeland algemeen is, al gaan beide aldaar met minder overdrijving en ophef gepaard dan in Duitschland. Het bovengenoemde werk, voegen wij er alleen nog bij, is vooral een uitstekende proeve
daarvan, en mag door niemand die de Commedia en de literatuur daarop betrekking hebbende meer dan oppervlakkig wenscht te leeren kennen, onopgemerkt voorbijgegaan worden.
Belangrijke bijzonderheden deelt ons de schrijver mede omtrent de handschriften die door hem in verschillende oorden van Europa geraadpleegd zijn. Bij enkele betwiste lezingen van gewicht heeft hij niet minder dan honderd-zestig Codici onderzocht, om over de waarde van verschillende handschriften in het algemeen te kunnen oordeelen of tot de oorspronkelijke lezing te kunnen

{==228==} {>>pagina-aanduiding<<}
besluiten. Hij heeft dit onderzoek zoo te Florence, Venetië en Milaan als te Parijs, Londen en Oxford ingesteld. Het geheele getal der handschriften van de Divina Commedia is naar hij ons mededeelt en voor zoo verre als heden bekend is, omstreeks vijfhonderd, welk aanzienlijk getal in verschillende boekverzamelingen van Europa verspreid is. Het grootste deel daarvan moet natuurlijk in Italië gezocht worden, terwijl er wederom te Florence en andere Toskaansche steden ongeveer een paar honderd gevonden worden. Opmerkelijk is het daarbij dat van de driehonderdnegentien handschriften in Italië aanwezig, wellicht niet meer dan tien in het voormalig kouinkrijk der Beide Siciliën gevonden zijn. Na Italië bezit Engeland het grootste aantal handschriften, namelijk tusschen de zestig en zeventig, waarvan er achttien alleen tot de verzameling van Lord Ashburnham, veertien tot de Bodleian Library van Oxford en twaalf tot die van het Britsch Muzeüm behooren. Duitschland bezit slechts weinig handschriften; te Weenen zijn er niet meer dan twee, waarvan het eene aan prins Eugenius behoord heeft, en te Berlijn even als te Dresden slechts één. Zoo het de vraag geldt, welke Codici als de gewichtigste moeten beschouwd worden ten opzichte van tekstzuiverheid, is men gewoon die van de Laurenziana in Florence te noemen. Van de honderd-negen-en-vijftig Florentijnsche handschriften zijn er alleen in gemelde boekverzameling zeven-en-tachtig waarvan er echter slechts een achttal is, dat men als van werkelijk gewicht beschouwt bij tekst-vergelijking. Het is natuurlijk dat zich, waar er van verschillende handschriften sprake is, de vraag opdoet naar het oudste. Het grootste getal draagt een jaarteekening die zich uitstrekt van het midden der veertiende tot het midden der vijftiende eeuw. Een handschrift te Pesaro dagteekent van 1328, en dit zoude bijgevolg het oudste zijn, indien niet de opgave van het
gemelde jaar even als dat van een handschrift in de verzameling van Ashburnham, namelijk 1335, door allen voor onecht werd gehouden. De vroegste handschriften waaromtrent men nog niet met zekerheid kan uitmaken of de dagteekening onecht is, zijn de bekende Codici van Piacenza (van 1336, zijnde vijftien jaar na Dante's dood) en van Santa Croce, gewoonlijk de Codici Villani genoemd, die aan het hoofd en het einde het jaargetal 1343 draagt. In ieder geval kunnen er nauwelijks vijf handschriften worden aangewezen waarvan het jaartal vroeger dan 1350 valt. Verder moet men nog in aan-
{==229==} {>>pagina-aanduiding<<}
merking nemen, dat van de vijfhonderd handschriften der Commedia niet meer dan driehonderd-vijftig het gedicht in zijn geheelen omvang bevatten. Aan anderen ontbreekt een gedeelte of somtijds het geheel van een der drie hoofdafdeelingen. Om eindelijk nog op eenige bijzonderheden ons door Barlow omtrent de handschriften medegedeeld de aandacht te vestigen, stippen wij het volgende aan. De prachtigste Codici zijn die welke door kaligrafen van beroep zijn geschreven en die opgeluisterd zijn door de hand van de beste miniatuurschilders hunner eeuw; tot deze behoort in de eerste plaats de Codice Urbinato van het Vatikaan. Wat de onberispelijkheid van tekst aangaat, worden zulke handschriften het hoogste geschat, die door de beoefenaars der Commedia voor eigen gebruik zijn overgeschreven; onder dezulke bevindt er zich ook een, waarvan de overlevering zegt, dat het door Boccaccio geschreven is en door hem als een geschenk aan Petrarca werd toegezonden. Enkele der fraaiste handschriften vertoonen betrekkelijk goede teekeningen, gelijk wij reeds zeiden. Zoo zijn er die den Dichter voorstellen, terwijl hij bezig is met het schrijven van zijn gedicht, of ook omringd door de drie wilde dieren, waarvan de eerste zang spreekt, of eindelijk met een scheepje in de hand, wat op den aanvang van het Purgatorio duidt. Andere weder vertoonen een
Kristusbeeld of een groep engelen en biddende geesten, met een voorstelling van de Godheid daarboven. Een eigenaardig verschijnsel is nog, dat de verschillende handschriften in dezelfde boekverzameling elkander in hun lezingen schijnen te volgen, zoodat men zoude vermoeden, dat zij naar één oorspronkelijk handschrift waren overgeschreven, welk vermoeden zeker niet ongegrond zal zijn.
Wat de eerste uitgaven der Commedia betreft, de voornaamste daarvan zijn de volgende. De Editio princeps is van 1472 en zag het licht te Foligno; daarop volgden die van Jesi en die van Mantua nog in hetzelfde jaar, terwijl die te Napels in 1475 uitkwam en die van Landino kort daarop (1481) een betrekkelijke vermaardheid verwierf. Als hoogstbelangrijke uitgaven rekent men verder nog de Crusca of die der Florentijnsche Akademie (1595); die van Dionisi, door de verklaringen bekend (1796); die van de vier Florentijnsche uitgevers in 1837; en eindelijk de beroemde uitgave van prof. Witte in 1862, het schoonste monument eener levenslange Dante-studie. Nog valt bij het be-
{==230==} {>>pagina-aanduiding<<}
spreken der voornaamste uitgaven deze belangrijke bijzonderheid in het oog, dat reeds in de vijftiende eeuw, de eeuw der boekdrukkunst, zeven, in de zestiende acht min of meer beroemde uitgaven verschenen, terwijl de achttiende eeuw slechts drie uitgaven van eenige bekendheid kan aanwijzen. In hoeverre dit verschijnsel samenhangt met andere op het gebied van beschaving en letteren in Italië gedurende de laatstgenoemde eeuw, kunnen wij hier niet bespreken, daar het ons te ver zoude afleiden. De Venetiaansche uitgave eindelijk, van 1516 was de eerste die het woord Divina aan de Commedia toevoegde.
Naast de handschriften der Commedia zijn die der commentaren van weinig minder gewicht. De oudste commentaar meent men is die van Jacopo, zoon van Dante, geteekend met het jaartal 1328; daarop volgt de welbekende van Jacopo delle Lana, waarschijnlijk in 1330 geschreven, en kort daarna die van 1334, welke bekend werd onder den gevierden naam van den Ottimo. Deze commentaar is voor een deel ongetwijfeld een compilatie; doch het blijft altijd nog te vragen over of de overeenstemmende gedeelten aan dien van Lana ontleend zijn, dan of beide aan een nog vroegeren commentaar, die voor ons verloren is geraakt, hun oorsprong te danken hebben. De verklaringen van Pietro di Dante zijn in het Latijn geschreven en niet vóór 1340 te stellen; terwijl de uitleggingen van Boccaccio van 1376, die van Benvenuto da Imola, mede zeer beroemd, van 1379 en die van Buti van omstreeks 1387 dagteekenen.
De vraag der kritiek is nu, wat men van den tekst der Commedia te denken hebbe, vooral waar het verschil van lezing geldt. Men maakt daarbij de opmerking, dat er geen enkel handschrift van Dante zelf bestaat; dat alle handschriften, zelfs zoo men aan het vroegste jaargetal vertrouwen schenkt, betrekkelijk lang na zijn dood door afschrijvers vervaardigd zijn, waarvan velen met de uitlegging van het gedicht belast waren en dus zeker met sommige gedeelten van den tekst waarbij hun wijsheid te kort schoot, vreemd hebben kunnen rondspringen, vooral indien de staatkundige beteekenis ergernis moest verwekken, zoo men er al eenig begrip van had. Dit toch staat vast, dat de vroegere uitleggers zich in de genoemde staatkundige beteekenis van het gedicht allereerst en het schromelijkst vergist hebben. Florence richtte in 1373 een leerstoel op, die een geheel jaar lang door Boccaccio beklommen werd, ten

{==231==} {>>pagina-aanduiding<<}
einde iederen Zondag in de Stefanuskerk een gedeelte van de Hel te verklaren. Dit geschiedde daarop mede in Bologna, Piacenza, Pisa en Venetië. Hoe benijdenswaardig het nu voor onzen tijd schijnen moge, dat men toen in de kerken zich ook aan de frissche stroomen van een ‘Goddelijke’ poëzie, van een bezielend en verheffend dichtstuk kon verkwikken, dit is ook ongetwijfeld van den anderen kant waar, dat deze kerkvoordrachten ten aanhooren van de groote gemeente in geen anderen zin werden opgevat dan in moralistisch-theologischen, zoodat het staatkundig gronddenkbeeld van het gedicht ten eenenmale voorbij gezien werd, de allegoriën in louter afgetrokken beschouwingen overgingen en de krachtige, levenvolle schilderingen in een samenweefsel van theologische spitsvondigheden zich oplosten. In betrekking dus tot de vraag zooëven gesteld kunnen wij een degelijken arbeid als dien van Witte evenals dien van Barlow niet genoeg op prijs stellen, daar het recht verstand van den tekst en bijgevolg het recht inzicht in de bedoelingen en de strekking van het gedicht er aanmerkelijk door bevorderd worden. Het is hier de plaats niet om voorbeelden aan te halen van de oordeelkundige beschouwingen des schrijvers, waar hij een aanmerkelijk verschil van lezing behandelt. Evenzoo moeten wij het aan hen die een opzettelijke studie van de Commedia maken overlaten, om Barlow te volgen, waar hij zijn meeningen verdedigt omtrent de verklaring van zoo menige allegorische voorstelling en omtrent de opvatting van plaatsen die van den meest beslissenden invloed zijn, waar er sprake is van het streven en de wereldbeschouwing des Dichters. Het is hier de plaats niet voor details; slechts in het algemeen mogen wij Dante en de strekking van zijn Commedia bespreken, voor zoover het opmerkingen betreft, waartoe Barlow's geschrift ons aanleiding geeft. Slaan wij dan een enkelen blik op Dante als
mensch, vaak zoo geheel anders afgeschilderd dan hij zich werkelijk vertoont - als Dichter, vaak en nog heden miskend of onbillijk beoordeeld - en als denker, zelfs tot op onzen tijd door velen verkeerd begrepen.

De groote oorzaak der verkeerde beoordeeling en miskenning van een groot genie is, dat men niet in staat of ook zelfs niet geneigd is zich op te heffen tot het standpunt en de hoogte der ontwikkeling, waartoe het zich-zelf heeft opgevoerd. De menigte is gewoonlijk veeleer geneigd den man van genie van

{==232==} {>>pagina-aanduiding<<}
die hoogte af te rukken, hem op dezelfde lijn te plaatsen waarop zij zich geschaard ziet en hem aldus alleen naar zich-zelf te beoordeelen, zonder een oog te hebben voor datgene waardoor hij zich van allen verre onderscheidt en zonder een opmerkzaam oor te hebben voor de verheven waarheden, die ons uit zijn daden en woorden toeklinken. Men wendt zich dikwerf van zijn streven en bedoelingen af, die toch alleen het eenige richtsnoer mogen zijn bij de beoordeeling van zijn karakter en handelingen, en in plaats van verklaring te zoeken voor hetgeen ongewoon en zelfs zonderling schijnt, wordt met onverantwoordelijke oppervlakkigheid de staf over hem gebroken. En toch, het moge alleen voor de wedergade van het genie mogelijk zijn zich volkomen tot zijn hoogte te verheffen, geen billijke beoordeeling, op juiste kennis gegrond, is mogelijk, zoo men niet ten minste trachte zich een voorstelling te maken van datgene wat zich aan den blik van het genie vertoont, en wel in den eigenaardigen vorm waarin het genie dit waarneemt, wanneer het van zijn verheven standpunt den blik in het rond slaat. Die dus over den man van genie wil spreken, moet trachten zich tot hem op te heffen. Wat nu Dante betreft, wij meenen te mogen opmerken dat zij die een poging gedaan hebben om zijn Commedia te leeren kennen evenzeer zullen toestemmen, dat men hem gewoolijk zeer onbillijk beoordeelt, als zij gereedelijk zullen erkennen, dat het toch zoo moeielijk niet is zich uit het hoofdwerk des Dichters een juiste voorstelling van zijn karakter te maken. Nog niet lang geleden schreef een Duitsch geleerde bij gelegenheid van het Dante-feest de volgende merkwaardige woorden, die wij zonder aarzelen durven toestemmen. ‘Zoo ooit de werken van een auteur den stempel niet alleen zijner eigenaardige geestes- maar ook zijner karakterontwikkeling gedragen hebben; zoo ooit de geschriften eens dichters de biecht zijner innigste overtuiging, zijner rijpe en
steeds toenemende ervaringen in den moeielijken kamp met de wereld buiten hem (en vaak ten eenenmale met hem in strijd) zijn geweest, dan is dit bij Dante het geval. Bij hem was leven en werken identisch, gelijk oorzaak en werking; bij hem was dichten en streven één en zijn stijl het sprekende afdruksel van zijn karakter. In alles wat hij geschreven heeft, toont zich de onvermoeid worstelende, onbuigzame en onbewegelijke mensch, een onpeilbaar diep gemoed, een rusteloos arbeidende geest op het fantastisch gebied der middeleeuwsche wetenschap

{==233==} {>>pagina-aanduiding<<}
en kennis, een genie dat hemel en aarde omvat en welks fantazie, die zich de levendigste vizioenen schept, beide met de meest dichterlijke gestalten bevolkt, een machtig karakter eindelijk, dat over een geheele eeuw zich als een schitterende vuurkolom verheft.’
Datzelfde woord echter, hoe naar waarheid ons den Dichter schetsende, geeft ons mede aanleiding om het verkeerde eener gevolgtrekking aan te wijzen, die men maar al te zeer geneigd is te maken, wanneer men op deze wijze over Dante hoort spreken en waarmede een - hoezeer ook gewone - toch zeer onjuiste voorstelling van den Dichter gepaard gaat. Men overdrijft en doet daarmede onrecht aan de harmonie van het geheel; men wordt eenzijdig zonder te begrijpen dat de billijkheid het medebrengt op die ééne zijde het juiste licht te doen vallen waardoor zij zich ongetwijfeld, verre van ongunstig, veeleer hoogst behagelijk zal voordoen. De worstelende man die de machten der wereld wederstaat, de onbuigzame en onverbiddelijke mensch die van geen vergelijk wil weten waar het de opoffering zijner denkbeelden geldt of de verzoening met hetgeen in zijn oog onrecht is, wordt gewoonlijk afgeschilderd als ‘onverbiddelijk’ en ‘onbuigzaam’ in de onaangenaamste beteekenis dier woorden, als streng en bitter jegens allen in zijn omgeving, als de hand en het zwaard opgeheven hebbende tegen ieder en dat met een ijskoude consequentie die de eischen van het gemoed geweld aandoet. Nog erger somtijds! Men noemt hem hooghartig en zelfs trotsch tot in het buitensporige, ook jegens vrienden en weldoeners in den overmoed dien het volle besef zijner meerderheid opwekt. Zoo zich een enkele verbeeldt iets gunstiger te moeten oordeelen, stelt hij zich den Dichter voor, gelijk zeker schrijver doet, als een leeuw, nobel, ernstig, vol waardigheid voorzeker, maar ook als iemand bij wien, even als bij het beeld zelf, elke gedachte aan liefde, teederheid en zachtaardigheid is uitgesloten. Dat is onrecht! Om bij de laatste voorstelling te blijven, want het beeld is niet geheel onjuist, zoo willen wij hem ons voorstellen op de wijze als hij-zelf ons een beeld geeft van den Mantuaanschen dichter Sordello in de schoone strofe van het Purgatorio,
alwaar hij zegt dat de fiere man peinzend en kalm nederzat, zonder den mond tot een enkel woord te openen of zich door iets te laten afleiden,

‘Gelijk een leeuw, tot rusten neêrgevlijd.’ 

En onmiddelijk gedenken wij daarbij, hoe die zelfde man, als

{==234==} {>>pagina-aanduiding<<}
Virgilius met een enkel woord de gedachte aan zijn vaderland opwekt, zich in al de waardigheid verheft die hem eigen is en van een teederheid en innige geestdrift blijk geeft, waaraan de Dichter de aanleiding ontleent om woorden te spreken, die evenzeer de uitingen zijn van een patriotisme, verhevener dan zich ooit heeft lucht gegeven, als het de uitingen zijn van een warm hart en het reinste gevoel. Ziedaar dus een beeld van Dante. Op den bodem van dat onpeilbaar diep gemoed is ook iets meer geschreven dan datgene wat de oppervlakkige beschouwer meent te kunnen ontcijferen. De grondtrek van zijn karakter is liefde, liefde tot God en gerechtigheid, liefde tot al wat schoon is, liefde tot de waarheid, liefde tot zijn vaderland, liefde tot de menschheid. Het warmste gevoel doorgloeit zijn boezem, de teederste aandoeningen zijn hem eigen. Als een Ulysses is hij de gevreesde tegenstander, de strenge wreker voor allen die het voorwerp zijner liefde beleedigen, maar tevens de trouwste, de liefderijkste echtgenoot voor zijn Penelope, dat is, het ideaal waarvoor hij gloeit, dat is de gerechtigheid, de waarheid, zijn vaderland en alles wat hij vereert, met één woord, zijn Beatrice. Op zijn tocht door de drie rijken spreekt hij herhaaldelijk in de strengste bewoordingen tegen nijd, afgunst en liefdeloosheid. Zijn leermeester sticht hij in de erkentelijkheid zijns harten een eerzuil, even onvergankelijk als zijn gedicht. St. Franciscus, hem na Jezus het beeld der innigste liefde tot de lijdende menschheid, heeft hij in het Paradijs met al den gloed der geestdrift en heilige vereering herdacht; zijn keizer, hem het symbool der eenheid en verlossing van zijn gezonken en verscheurd vaderland, wijst hij een der schoonste plaatsen aan in de ‘Roos der Gezaligden’; zijn vaderland is het keerpunt waarom zich de geheele Commedia beweegt, is hem het voorwerp van geheel zijn zoeken en streven
en dat waarop zich geheel zijn wezen richt. Zijn dichtstuk is aangevangen, naar hij-zelf zegt, met de gedachten aan de rampen der menschheid en hij wil het beschouwd hebben als een poging om haar te redden. De schoonste en heiligste gedachten ontwaken in hem, als hij zich God voorstelt als de bron der oneindige liefde waaruit de zijne haar oorsprong moet nemen, als het Wezen waartoe hij hoopt terug te keeren om de hoogste zaligheid te smaken in het genot der gemeenschap met zulk een volkomen liefde, gelijk hij het uitdrukt. Die gevoelens strekken hem tot richtsnoer zijner han-
{==235==} {>>pagina-aanduiding<<}
delingen. Wat hij zich verworven heeft, zijn wijsheid en kennis beschouwt hij als een goed, dat niet hem alleen behoort, maar waarop allen recht hebben uit zijn omgeving. In den aanvang van zijn Convito komen de volgende merkwaardige woorden voor: ‘In de wetenschap ligt de hoogste volkomenheid van onzen geest; in haar bestaat ons hoogste geluk. En daar nu velen verhinderd worden om naar die edele volmaking door haar te streven en de beletselen bijna ontelbaar zijn voor hen die naar deze spijze, altijd door allen begeerd, hongeren, zoo heb ik, uit de algemeene weide gevlncht, [toespeling op zijn ballingschap] mij aan de voeten nedergezet van hen die zijn aangezeten en van innerlijke ontferming bewogen alles opgezameld wat van de tafel viel. Daarmede ben ik voornemens een algemeen Gastmaal aan te richten van het brood dat noodig is.’
Wat hij echter wenscht en eischt is, dat allen die hem hooren van dezelfde beginselen zullen doordrongen zijn. Voor hen alleen, zegt hij, die hongeren naar gerechtigheid en waarheid wil hij schrijven; de anderen moeten hem niet volgen. Ook de liefde van het Goddelijk wezen, zegt hij op een andere plaats, is slechts door hem te peilen die veel liefde in zijn binnenste koestert:

‘Dat onuitspreeklijk, dat oneindig Goed 
In hooger sfeer stroomt dus de liefde toe, 
Gelijk de straal des lichts 't weêrkaatsend lichaam. 
Naarmate 't gloed vindt, geeft het van zich-zelf, 
Zoodat, hoe zich de liefde wijder strekt, 
Ook de eeuw'ge heilkracht immer met haar wast. 
Hoe meer zich één gevoelen daar, te meer 
Heerscht de eeuw'ge liefde er en te meer bemint m'er, 
Dewijl ze elkaêr als spiegels tegenblinken.’ 

En naast deze woorden uit het Purgatorio staan die van 's Dichters belijdenis in het Paradijs:

‘Want 't goede ontsteekt, naar d'aard van 't goede, liefde 
Zoodra 't gekend wordt, en te grooter is zij, 
Naarmate zij te rijker 't goede omsluit. 
Dies moet naar 't Wezen 't welk dus overvloeit, 
Dat al het goede wat er buiten ligt 
Niets anders dan een straal is van zijn gloed, 
Meer dan naar eenig ander zich 't gemoed, 
In liefde ontvlamd, bewegen.’ 

Den man dan die hard is jegens hen die God en de gerechtigheid niet liefhebben, den man die hen wederstaat wier hande-
{==236==} {>>pagina-aanduiding<<}
lingen zijn vaderland ten prooi geven aan boosheid en tweedracht om het aldus in het verderf te storten, den man die onverbiddelijk en onbuigzaam is jegens hen wier geest zich niet kan opheffen tot zijn idealen van waarheid en recht, die zich met afkeer wendt van alles wat niet bestaanbaar is met oprechtheid en heiligen ernst, maar wat integendeel alleen de zelfzucht en zelfmisleiding in allerlei vormen huldigt en in de hand werkt, dien man mag men daarom miskennen en afschilderen in een beeld waarbij alle denkbeeld van liefde, teederheid en innig gevoel is uitgesloten? Dat is onrecht, herhalen wij.
En evenzeer is het onbillijk, wanneer men in te groote eenzijdigheid zijn edele en gepaste hooghartigheid al te zeer voor stuggen hoogmoed laat doorgaan en haar gelijk stelt met dien wreveligen trots, waarvan het natuurlijk gevolg is, dat men allen van zich vervreemdt. Het is waar, zij die zoo doen beroepen zich, schijnbaar met eenigen grond, op een enkele uitdrukking in den Louteringsberg, waar de Dichter te kennen geeft dat ook hij gevoelt eenigen tijd ter loutering onder de hoogmoedigen te moeten verkeeren. Doch wij vragen of de bekentenissen van een openhartig en edel man, die zich verbeeldt tegenover het Wezen te staan, wat hij in de eerste plaats de attributen van heiligheid en liefde in de hoogste volkomenheid toekent, recht geven om een gevolgtrekking te maken, waardoor hij ons als met zekere bepaalde ondeugd en onvolkomenheid bezoedeld schijnt? In geenen deele, dunkt ons. Zulke openbaringen moeten ons te heilig zijn om er een beweering op te bouwen, die oppervlakkigen of vijandig gezinden een onedel wapen in de hand geeft of hun de vrijheid verleent om den eersten stèen te werpen. Neen, de man die in het kleed van den Franciskaan wenschte te sterven was niet van een wrevelig en trotsch karakter. Wat hij somtijds tegenover anderen was, pleit niet tegen hèm maar tegen zijn omgeving. Tegenover de onbeduidende menigte neemt het onafhankelijk en fier karakter, neemt de man door zulke grootsche denkbeelden gedreven als Dante, neemt de denker wiens eenig streven ernst en waarheid is, somtijds wel een houding aan die aan een ongunstig oordeel voedsel schijnt te geven. Dat oordeel echter is een bewijs te meer, dat de menigte zich niet kan opheffen tot de hoogte waartoe zulk een karakter gestegen is en dat zij veel te laag staat om zich waardiglijk daar tegenover te plaatsen. In den brief dien Dante na den dood van Paus Clemens V aan

{==237==} {>>pagina-aanduiding<<}
de kardinalen schreef om hen tot een wijze en omzichtige keuze aan te sporen, vaart hij hevig uit tegen alle machten, en vooral tegen de geestelijke overheden, die het welzijn van Italië en de kerk uit het oog verloren. De schrijver voorziet dat hij hier de beschuldiging van trotschheid en vermetelheid niet ontgaan kan, doch verdedigt zich op een waardige wijze, die hem geheel kenschetst. Hij zegt onder andere: ‘Gij zult mij wellicht tegenwerpen: En wie is de man die, niet afgeschrikt door de plotselinge straf die Uzzia trof, zoo roekeloos de hand naar de Arke des Verbonds uitstrekt? Voorwaar, ik ben onder de schapen van Jezus' kudde een der minsten; maar ook ik misbruik geen herderlijk gezag, dewijl ik geen rijkdom bezit. Neen, niet door aardsche rijkdommen, maar door den overvloed des Hemels ben ik wat ik ben en de ijver van Gods huis verteert mij. Ik wil dns niet met de vermetelheid van Uzzia de hand naar de Arke uitstrekken, maar ik tracht de ossen die haar van den weg voeren en met de pooten achterwaarts slaan terecht te brengen.’ 1)
Wil men overigens nog een schooner aanhaling om zich een denkbeeld te kunnen maken van den adeldom zijns geestes, van die edele houding tegenover zijn tegenstanders die wel eerbied afdwingt maar niet mag berispt worden, zoo hoore men den brief die door hem geschreven werd, toen men hem op voorwaarden, onmogelijk te vervullen, verzoening met de bovendrijvende partij en daarmede terugkomst in zijn vaderstad had aangeboden. Slechts het volgende halen wij hier aan. ‘Is het langs dezen weg dat Dante Alighieri moet terugkeeren in zijn vaderland na een ballingschap van vijftien jaren? Is het aldus dat men dit zuiver geweten dat heel de wereld kent beloont? Is dat het, wat mijn zwoegen en zweeten, wat de nachtwaken voor mijn studie en arbeid verdienen? Verre van mij, verre van een man wien de wijsbegeerte vertroost en bezielt deze zelfzuchtige laagheid, deze verworpenheid van ziel die mij aan de schande en de eerloosheid bindt. Verre van mij die geheel mijn leven de rechtvaardigheid gepredikt heb, de gedachte van vergeving te koopen voor geld en mijn vervolgers te betalen alsof zij mijn weldoeners waren. Neen, mijn vader! het is niet langs dien weg dat ik mijn vaderland zal terugzien! Indien gij of anderen mij den weg der eere kunt wijzen, een middel dat den roem van

{==238==} {>>pagina-aanduiding<<}
Dante niet bezoedelt, dan zal ik mij haasten, dan zal ik u in de armen komen vliegen; maar indien er om in Florence weder te keeren niet zulk een weg is, zal ik nimmer Florence wederzien. En wat dan! Zal ik niet overal dan toch den glans der zon en de schittering der sterren kunnen genieten? Zal ik niet op alle plaatsen der wereld met verrukking de eeuwige waarheden kunnen bewonderen, zonder dat het noodig is om mijn eer te bezoedelen in de oogen mijner medeburgers en van mijn vaderland?’
Een andere opmerking omtrent het karakter des dichters wordt ons door de volgende overlevering aan de hand gedaan, die wij aan Calemard's leven van Dante ontleenen. ‘Aan het strand van de golf der stad Spezzia verheft zich het klooster Santa-Croce. In de bergachtige streken aldaar is de natuur kalm, grootsch en waarlijk schoon en biedt zij door de nabijheid der zee een hartverheffend schouwspel aan, waardig om de droomen en overpeinzingen van een dichter op te wekken en gaande te houden. Op zekeren dag zagen de monniken van het klooster een ernstig en peinzend vreemdeling, die reeds eenige oogenblikken door zijn somberen blik op de golven en de wolken hun opmerkzaamheid getrokken had, hun kerk binnentreden. Het genie en de smart beide hadden hun sporen op het edel voorhoofd gedrukt. Na hem een oogenblik met belangstelling en eerbied aanschouwd te hebben, spreekt men hem toe, doch hij antwoordt niet op de eerste vragen; en als men aanhoudt en vraagt wat hij wil en zoekt, antwoordt hij “den vrede!” Daarop verklaarde Dante, hoe hij tot den prior was gekomen, om een kostbaren schat aan hem toe te vertrouwen met verzoek dien aan Uguiccione, zijn vriend en weldoener, in handen te leveren.’ Deze schat was, naar de overlevering meldt, het eerste deel van zijn Commedia, de Hel.
Inderdaad, Dante was bovenal de man des vredes. Zoo het ons nog niet uit de reeds aangehaalde woorden blijken kan, zijn geheele leven, al zijn werken en handelen, geheel zijn dichtstuk is er overigens het bewijs voor. De woorden die hij Francesca di Rimini in den mond legt:

‘Zoo ons de Koning van 't Heelal een vriend waar', 
Wij zouden Hem om uwen vrede bidden, 
Wijl gij met onze ellende deernis hebt,’ 

getuigen wat zijn vurigste wensch, zijn innigste behoefte was, zoo een toegenegen vriendenhart hem in de voorbidding wilde

{==239==} {>>pagina-aanduiding<<}
gedenken. Het was de vrede der ziel en die vrede is wederom afhankelijk van den vrede zijns vaderlands, den vrede der menschheid. Om dien vrede te verwerven streed hij moedig voor zijn idealen en beginselen, de waarborgen naar hij meende voor de herstelling eener verdeelde wereld en van een verscheurd vaderland. Om dien vrede te verwerven bracht hij zich-zelf een wonde toe, daar hij er niet voor terugdeinsde zijn vriendschap ten offer te brengen, waar de rust der onteerde vaderstad eischte, dat een zijner vrienden, mede een partijhoofd, gebannen werd. Om dien vrede te herstellen ging hij naar den paus toen allen achterbleven, schoon hij niet kon vermoeden dat het hoofd der kerk hem - bittere teleurstelling! - den hernieuwden krijg in den heerschzuchtigen Karel van Valois zoude toezenden. Vrede was het wachtwoord dat overal van zijn lippen klonk, toen hij eindelijk in de komst van keizer Hendrik VII de vervulling zijner wenschen nabij zag. ‘Nu,’ zegt hij in zijn brief aan de vorsten en volken van Italië, ‘nu is het de welaangename tijd, waarop zich teekenen van troost en vrede vertoonen; want de nieuwe dag begint te lichten en vertoont het morgenrood dat reeds de duisternis van lange ellende doet opklaren. En wij, ook wij zullen deze zoo vurig gewenschte vreugde aanschouwen, wij die zoo langen tijd den nacht hebben doorgebracht in de woestijn, want de zon des vredes zal zich verheffen en de gerechtigheid, smachtende naar deze zon als de zonnebloem zal, zoodra zij haar glans zal doen schitteren, weder herbloeien. O stam der Longobarden, bereid dan uw aangezichte tot erkenning van u te willen onderwerpen en doe belijdenis in het aanheffen van den boetpsalm. Aanmerk dat hij die zich tegen de overheld verzet, de ordeningen Gods wederstreeft; dat hij die zulke dingen doet den Almachtige aanschent, en het hard is de verzenen tegen de prikkels te slaan. Maar gij die in onderdrukking nederzit en weent, hef uwe ziele op, want uw heil
is nabij. Grijp de egge der deemoedigheid en als ge de leemklompen der dorre vijandschap gebroken hebt, effen dan het veld uws harten, opdat de hemelsche dauw niet te vergeefs van omhoog nederdale. Dat de genade Gods niet van u keere, gelijk de dagelijksche regen den steen besproeit maar er weder afdruipt. Niet alzoo, maar neem het vocht in u op gelijk een vruchtbaar dal en brengt groene uitspruitsels voort, groene, zeg ik, die vruchten zullen beloven van den waren vrede. Vergeving, vergeving dan aan

{==240==} {>>pagina-aanduiding<<}
allen, o beminden, die met mij het onrecht hebt moeten dragen, opdat de herder u als schapen zijner weide erkenne!’ 1)
Eindelijk nog: om vrede voor zich-zelf te verwerven, wijdde hij zijn leven aan een tweeërlei roeping, die hem den eerbied van al wat edel denkt verwerft, de eene namelijk om het wijde veld der wetenschap en des onderzoeks in zijn geheelen toenmaligen omvang te leeren kennen, de andere uit van het met moeite en strijd aldus verworvene rijkelijk om te deelen aan allen die hongerden naar kennis, ten einde aldus de wereld en het nageslacht een dienst te bewijzen. Geen aandoenlijker woord dan ook, in betrekking tot het meêgedeelde, dan het welbekende uit den vijfden zang der Hel, waar hij van den kronkelenden Po zegt, dat hij zeewaarts spoedt,

‘En vrede zoekt met allen die hem volgen!’ 

Zulke woorden zijn verrassend. Onwillekeurig ontsnappen zij den kunstenaar, als men ze het minst verwacht. Bij het enkele noemen eener rivier ontdekken wij eene openbaring die een der innigste geheimen van het gemoedsleven aan het licht brengt. -
Een eerste opmerking waarvoor wij grond meenen te hebben, zoo er over Dante meer bepaald als Dichter gesproken wordt, betreft de onbillijkheid waarmede er over de drie deelen der Commedia bij onderlinge vergelijking geoordeeld wordt. Vrij algemeen toch heerscht het gevoelen bij hen die de Commedia niet of zeer oppervlakkig kennen, dat het eerste deel of de tocht door de Hel de meeste belangstelling verdient en in dichterlijke schoonheden of als kunstgewrocht verre boven de beide andere deelen staat. Het is zelfs niet vreemd dat zij, ‘die met Dante kennis wilden maken,’ gelijk het heet, het niet verder dan tot den laatsten zang der eerste afdeeling brengen - indien al zoo ver zelfs! en zich dan werkelijk verbeelden dat dit voldoende is om zich een denkbeeld van den Dichter en zijn kunstgewrocht te kunnen maken. De Hel staat bij hen voor de geheele Divina Commedia. Hoe verbreid die onjuiste voorstelling is, ook zelfs onder hen die zich geroepen achten de kennis der Commedia meer algemeen te maken, blijkt uit de onderscheidene vertalingen die er alleen van de Hel bestaan. De bekende schoone uitgave met de teekeningen van Gustaaf Doré heeft die onbillijke meening in den

{==241==} {>>pagina-aanduiding<<}
laatsten tijd zeer in de hand gewerkt. Die deze uitgave hadden gezien, verbeeldden zich de Hel te kennen en dit deel stond hij hen voor het geheel, gelijk wij opmerkten. Met den meesten nadruk teekenen wij protest aan tegen zulk een onbillijk oordeel over den Dichter en zijn kunstgewrocht. De Hel is niet meer dan een fragment, waarvan de beide andere fragmenten, de Louteringsberg en het Paradijs, ten eenenmale onderscheiden zijn en dat zonder die beide andere afdeelingen niet ten volle te verstaan is. Men kan het als een op zich-zelf staand deel aan een bijzondere beschouwing onderwerpen, daar het de beschrijving van een deel der dichterlijke reize, die door het rijk der duisternis, bevat, doch het kan onmogelijk de plaats van het geheel vervullen evenmin als het de geheele dichterschepping kan vertegenwoordigen. Juist door het groote verschil van de rijken die nog te doorloopen zijn met dat wat de dichter bij het wederzien der sterren verlaten heeft, moest men zich van zulk een zonderlinge meening laten terughouden. Wij herhalen dus, die Dante wil leeren kennen, moet ook niet terugdeinzen voor de studie van Purgatorio en Paradiso, daar de drie onderling hemelsbreed verschillende afdeelingen met elkander een onafschcidelijk geheel vormen, elkander aanvullen en volgens het plan des Dichters in onverbreekbaar verband met elkander staan, zoodat de eigenaardige strekking en bedoeling onmogelijk uit een der drie afdeelingen alleen kan gekend worden. Doch wij voorzien de tegenwerping op onze beweering in een anderen vorm, daar de dwaling te algemeen is. Toegestaan, zal men zeggen, dat het noodzakelijk is de beide laatste afdeelingen van het gedicht te leeren kennen om zich een juist denkbeeld van den Dichter en de strekking van zijn kunstgewrocht te kunnen maken, dan blijft nog de andere bedenking bestaan, die niet minder een vaste meening is geworden bij sommigen, dat namelijk de Hel veel grooter letterkundige
waarde bezit en als dichtstuk bovan de andere afdeelingen de kroon spant. Ook dit ontkennen wij ten sterkste. De Louteringsberg en het Paradijs zijn even geniale gewrochten als de Hel; het dichterlijk talent vertoont zich tot den laatsten zang van de derde afdeeling in al zijn glorie, in al zijn verhevenheid. De Hel heeft eigenaardige schoonheden, doch de andere afdeelingen hebben ze mede. Wij gaan zelfs nog verder. De Hel onderscheidt zich door schrikwekkende tooneelen die het gemoed pijnlijk aandoen, die nu en dan zelfs ons gevoe

{==242==} {>>pagina-aanduiding<<}
beleedigen en onze verbeelding geweldig schokken, zoodat wij naar het einde verlangen om na een reeks van afzichtelijke en onverbiddelijke strafgerichten eens weder vrij te kunnen ademhalen. Zelfs nog aan het einde van deze afdeeling laat de dichter ons geen rust. De ijsvlakte met de hoofden der schuldigen door een eeuwigdurend tranenstorten daarin vastgevroren, de ijsvlakte met den wraakgierigen vader die de hersenen van den moordenaar zijner kinderen afknaagt, zijn schriktooneelen die zich voor de ontroerde verbeelding telkens in al hun ontzettende levendigheid verheffen. De Dichter behaalt een volkomen overwinning op ons door de onweêrstaanbare, de onmeêdoogende, de wreede kracht van zijn genie, doch ten koste van zich-zelf, want wij kunnen voor hem vreezen, maar liefhebben kunnen wij hem niet. Stellen wij den Louteringsberg en het Paradijs daar tegen over. Het is waar, in beide genoemde afdeelingen zijn nu en dan gedeelten die op het hoogst voor curiositeiten kunnen doorgaan of toelichtingen kunnen genoemd worden op de kennis en wetenschap van 's Dichters dagen, gedeelten die ons beurtelings door de lankwijligheid van Dante's theologische beschouwingen en haarkloverijen als door hun gebrek aan datgene wat van algemeen menschelijk belang is onaangenaam stemmen. Doch ook in geen van beide deelen iets van datgene wat Goethe Dante's widerwärtige, oft abscheuliche Grossheit noemt, met het oog op de eerste afdeeling van het gedicht. Hier niets van de ontzettende straftooneelen van dat doorloopend wraakgericht, die wij in de Hel opmerken. Hier niets van dat eeuwig hijgen en jammeren om verlossing zonder bevrediging, zonder verbooring. Hier daarentegen de mensch boetende en zich opheffende tot een reiner staat; hier straf, maar als middel ter veredeling, als middel ter herstelling tot oorspronkelijke reinheid; hier van omgang tot omgang een blijder uitzicht nabij, en in het Paradijs eindelijk van sfeer tot sfeer een
hooger zaligheid tegemoet ijlende, steeds door de beminnelijkste en edelste onzer medemenschen omringd, om ten laatste in de aanschouwing der Godheid de hoogste zaligheid te smaken. Voorwaar, het genot dat de beide laatste afdeelingen van het gedicht ons aanbieden is van veel inniger aard dan dat wat de lezing van het eerste deel verschaft. Al wat er sedert den eersten profeet of dichter van eenig volk, zelfs onder den invloed van het kristendom, omtrent God, schepping en verlossing der menschheid - zaken die sedert achttien eeuwen het beschaafd-
{==243==} {>>pagina-aanduiding<<}
ste deel der menschheid algemeen hebben bezig gehouden - gesproken, geschreven of gedicht is, moet in diepte van gedachte, in schoonheid van uitdrukking verre achterstaan bij hetgeen door Dante vereeuwigd is in zijn onsterfelijk Paradijs. Dit derde deel vooral zet de kroon op de Divina Commedia; het is de hoofdsom van de kristelijke zedeleer en wijsbegeerte der Middeleeuwen in den schoonsten en dichterlijksten vorm wedergegeven. In den Inferno zegt Barlow terecht, is de Dichter meer dramatisch; in het Purgatorio meer kunstenaar, politisch en wetenschappelijk; in het Paradiso is hij - onder den invloed van Beatrice zich opheffende tot het licht en de genietingen der eeuwige zaligheid - de boven allen verheven hoogepriester van de reinste aspiratiën der menschelijke ziel, ‘de man, die naar hij het zelf uitdrukt, aan zijn feesttafel van het brood der Engelen, de spijze des eeuwigen levens rijkelijk ronddeelt.’ Inderdaad, zonder ons de afzichtelijke en schrikwekkende tooneelen der Hel te vertoonen geeft ons Dante in de beide laatste afdeelingen blijk van de groote veelzijdigheid zijner geniale talenten, daar wij overal dezelfde dichterlijke behandeling, dezelfde schoonheid van vorm, dezelfde volkomenheid in sommige episoden, hetzelfde meesterschap in groepeering en schildering waarnemen en dat bij meer kalmte, innigheid en
ware verhevenheid, terwijl het lyrisch en didaktisch element zich nu en dan bovendien op het schitterendst openbaart.
Onwillekeurig leidt ons het medegedeelde nog tot een opmerkelijke bijzonderheid, die wij tot heden nog bij geen schrijver over de Commedia hebben behandeld gezien. Wij meenen grond te hebben voor de beweering, dat de drie afdeelingen van 's Dichters werk de getrouwe schildering zijn van de drie phasen van zijn gemoedstoestand onder den invloed van drie onderscheiden tijdsomstandigheden. De aanvang van de Hel verplaatst ons te midden van de staatkundige beroering in de verdeelde vaderstad. In die afdeeling zien wij dan ook bovenal het strafgericht door den verontwaardigden Dichter gehouden over allen die deze beroeringen door hun zelfzuchtige handelingen hebben te weeg gebracht, beroeringen die hij zich als getuige daarvan nog zoo levendig kan voorstellen. Bovendien valt de vervaardiging in de eerste dagen der ballingschap, toen de Dichter door het onrecht en de gevolgen van dit vonnis op het bitterst gegriefd en gekweld werd; toen hij de rampen aan zijn nieuwen toestand verbonden vreeselijk op zich voelde drukken en hij bij al de bereidwilligheid

{==244==} {>>pagina-aanduiding<<}
tot de grootste zelfopoffering niet kon bespeuren dat zijn vaderland er het minst bij gebaat zoude zijn; toen hij eindelijk als gevolg daarvan geheel zijn omgeving, en al wat er buiten hem voorviel zoowel als geheel zijn eigen bestaan met den sombersten blik overzag en beoordeelde. Doch een gunstiger dag schijnt aan te breken; de eerste verschrikkingen van het lijden der ballingschap zijn voorbij; de hoop dat het gezond verstand des volks eindelijk zal zegevieren wordt weder levendig; het uitzicht op verzoening is niet verre meer; des Dichters oog verheldert, vergeving is zijn wachtwoord; slechts stille onderwerping aan de boete voor vroeger onrecht wordt geëischt om tot een uitkomst van vrede en geluk te geraken: keizer Hendrik is in aantocht, met één woord - en de Dichter schrijft zijn Purgatorio. Gelijk hij in de Hel over de rebellen tegen de goddelijke wereldorde gericht houdt, zoo voert hij thans uitsluitend personen op die, ja wel schuldig zijn aan het algemeen verderf der tijden, doch die op verzoening en verlossing mogen hopen, zoodra de redder in den nood, de held met den keizerlijken staf begiftigd, de bevrijder van Italië gekomen is. Aan het einde van deze tweede afdeeling geeft hij zijn volk een blik in het Paradijs, den toestand des vredes en des geluks, en daarmede laat hij een allegorische voorstelling van de rampen die wereld en kristendom getroffen hebben gepaard gaan, om te beter te doen inzien wat vrede en geluk op deze wereld verwoest heeft en te krachtiger op te wekken om mede te werken tot herstel. Dat verlangen nu naar een betere toekomst, die hoop op herstel, dat oproepen tot verlossing van Italië is de grondtoon van het Purgatorio.
Toch is dat verlangen teleurgesteld, die hoop vernietigd geworden, die oproeping vergeefsch geweest. Wat nu? Des Dichters hart is gebroken, maar hij zoekt genezing in de sfeeren der gezaligden. Hij wanhoopt niet maar zwijgt en verheft zich boven de aarde en haar wisselingen, terwijl zijn getrouwe Beatrice zich zijner ontfermt en hem tot de aanschouwing van het Goddelijk Wezen voert. Nu en dan herinnert hij ons aan zijn inzichten en beginselen, maar telkens ook om ons te sterker van zijn onwrikbaar geloof in beter toekomst te overtuigen. Bovendien vernedert en straft hij zijn tegenstanders op de edelste wijze. Die zich voor de goede zaak hebben opgeofferd, ontmoet hij in het Paradijs. Zijn Keizer wijst hij een eereplaats in de hoogste rijen der gezaligden aan. De drie deelen van het gedicht geven

{==245==} {>>pagina-aanduiding<<}
ons dan, gelijk wij aantoonden, een schildering van den drieërlei gemoedstoestand des Dichters in de drie achtereenvolgende tijdperken die met de vervaardiging samenvallen. Wij zien er in: het strafgericht bij de bitterheid der ballingschap; de opwekking tot verzoening en boete bij het aanbreken van beter dag; de verheffing tot den Hemel bij het vergeefs uitzien naar herstel op aarde.
De gewichtige vraag die zich bij een beschouwing der Commedia telkens opdeed en waaraan ook wij thans de volgende opmerkingen verbinden, was: ‘Wat stelt de Dichter in zijn Donna Gentilissima voor, wat hebben wij onder zijn Beatrice te verstaan?’ Van de beantwoording dier vraag hing voor een groot deel de verklaring af van de overige allegorische personen die in het gedicht voorkomen. Vóór wij onze meening daaromtrent uiten, willen wij de aandacht vestigen op een tweetal aanhalingen waarvan de eene in den achttienden zang van het Paradijs voorkomt en aldus luidt:

‘Terwijl nu de eeuw'ge vreugde, die onmiddelijk 
Op Beatrice straalde, met den weêrglans 
Van 't hemelschoon gelaat mij vrede schonk, 
Sprak zij, mij overwinnend door den glans 
Eens glimlachs: ‘Keer u om en luister toe, 
Want niet slechts in mijn oog is 't Paradijs.’ 

De tweede aanhaling in den een-en-dertigsten zang van dezelfde afdeeling is niet minder belangrijk:

‘O jonkvrouw waar mijn hope steeds in bloeit, 
En die geduld hebt tot mijn eeuwig heil 
Dat in de Hel uw voetspoor staat gedrukt, 
Uit zooveel dingen als ik heb aanschouwd 
Erken ik de genade en groote kracht 
Van uw vermogen en van uw goedheid. 
Gij hebt me uit slavernij gebracht tot vrijheid, 
Langs al de wegen en door al de midd'len 
Die macht verleenen tot zoo groot een doel. 
Bewaar, bewaar in mij nw heerlijkheid, 
Opdat mijn ziele, die gij hebt geheiligd, 
U welgevallig zich van 't lichaam losmaak?’ 

In deze regels spreekt Dante Beatrice toe met woorden die alleen overtroffen worden door die, waarin hij zich later tot de Moedermaagd wendt. Het is dus buiten allen twijfel, dat wij

{==246==} {>>pagina-aanduiding<<}
hier in het minst niet te denken hebben aan de lieftallige dochter van Folco Portinari, die hij op het Meifeest buiten de poorten van Florence op negenjarigen leeftijd ontmoette en die naderhand de echtgenoot werd van zekere Simone del Bardi, gelijk de overlevering meldt. Vrij algemeen werd door latere uitleggers der Commedia verklaard, dat wij in haar derhalve niets anders te zien hebben dan de verpersoonlijking van de Goddelijke wetenschap, de Theologie, gelijk in Virgilius de wijsbegeerte. Deze opvatting, ook eenmaal door ons eenigszins voorgestaan, komt ons thans als te bekrompen en eenzijdig voor en dient, hoemeer men Dante en zijn Commedia leert kennen, te worden opgegeven. “Ihm ist Beatrice ein wirklich concrete Gestalt”, zegt de Duitsche geleerde dien wij reeds vroeger aanhaalden, en met volle recht voegt hij er bij: ‘Zij is hem de dichterlijke belichaming “seines besseren Selbst,” de genius van zijn geheele leven en wezen, de eigenlijke drijfveêr van zijn werken en handelen, van zijn niet eenzijdig theoretisch maar wezenlijk praktisch streven, het beeld dat al zijn idealen voorstelt.’ Voorzichtiger moet men naar onze meening zijn in de opvatting der woorden, die de schrijver laat volgen. ‘Daar wij echter weten, dat zijn idealen van wezenlijk politieken aard waren, dat hij zijn leven gedurende de ballingschap uitsluitend aan het Keizer-denkbeeld toewijdde en dat zijn besseres Selbst slechts door de enkele gedachte beheerscht werd, de geheele wereld, zijn vaderland en zijn Florence gelukkig te zien onder de opperheerschappij des Roomschen Keizers, zoo verschijnt ons Beatrice in de Commedia als de eigenlijke genius van het rijk, als de belichaming van het politieke ideaal dat de Dichter die voor het geluk der wereld zoozeer ontgloeid was, in het hart droeg.’ Ook hier
wachte men zich voor overdrijving en eenzijdigheid. Bij een man als Dante wiens theoriën en beginselen allen in onverbreekbaar verband met elkander staan en bij wien zich theologische begrippen en staatkundige beschouwingen onmogelijk van elkander scheiden laten, daar al zijn denkbeelden tot hetzelfde grootsche systeem behooren, kan men ook onmogelijk de verpersoonlijking van een op zich zelfstaand politiek denkbeeld vooronderstellen, evenmin als die der Goddelijke wijsheid of theologie. Beatrice is ons het beeld van geheel het streven en werken des Dichters op elk gebied, zoowel staatkundig als godsdienstig, want beide zijn voor hem één. Zij is bijgevolg de draagster zijner overtuiging, die hij zich voorstelde

{==247==} {>>pagina-aanduiding<<}
als de hemelsche waarheden omtrent de Godheid, de verlossing der menschheid en het wereldbestuur met zich voerende. Zij is hem zijn eigen onderzoekende en naar waarheid strevende geest, dien hij zich buiten zich-zelf voorstelt. Zij is noch het een, noch het ander wat men van haar maakte; zij is alles in den dichter te zamen, het afbeeldsel van zijn eigen wezen, gelijk hij zich dat in zijn hoogste volkomenheid voorstelde. In Beatrice, zegt Barlow als hij de laatstelijk aangehaalde woorden bespreekt, zien wij een ideaal tot werkelijkheid gemaakt, en dezelfde schrijver toont ons overtuigend aan hoe Dante hierin, als ijverig en nauwgezet beoefenaar van Boëthius, zijn meester volgde - doch met ruimer en vrijer opvatting - die ‘de wijsheid welke hem tot God verhief’ tot een persconlijke werkelijkheid maakte. Bij die opvatting worden ons de aangchaalde regels duidelijk. In zijn overtuiging berustte zijn hoop. Door Beatrice was hij opgewekt zich op te heffen uit den toestand van staatkundige zoowel als godsdienstige en zedelijke onzekerheid, zich op te heffen uit de slavernij tot het genot van de vrijheid des geestes, en toen hij zich-zelf boven de woelingen en vooroordeelen van zijn tijd verheven zag, voelde hij zich geroepen zijn vaderland uit den toestand van ellende en verderf, door hem als de Hel voorgesteld, tot den staat van heil en leven te roepen, dien hij meende dat zou moeten volgen, zoo men van zijn woord niet afkeerig was en zijn wereldbeschouwing deelde. Zijn vurigste wensch is, dat zijn overtuiging, de genius van zijn handelen en streven, dat zijn Beatrice hem getrouw zal blijven tot het laatste oogenblik, want ‘ik erken’ (zegt hij)

‘De genade en groote kracht 
Van uw vermogen en van uwe goedheid.’ 

Zoo heilig is hij overtuigd van het godgevallige zijner inbeeldingen en handelingen, dat hij zegt (gelijk uit de eerste aanhaling blijkt) dat de eeuwige vreugde op het gelaat zijner Beatrice straalde en dat de weêrglans daarvan hem het hoogste schonk waarnaar hij voor zich en zijn vaderland streefde: den vrede. Doch in haar oog-zelf, voegt hij er bij, is nog niet het eigenlijke Paradijs te vinden; haar schoonheid is slechts den weg er toe, doch vóór hij zich tot den hoogsten staat van volkomenheid en heil heeft opgeheven, kan hij zich in zijn streven reeds gelukkig gevoelen even als in den glimlach van haar gelaat dat den weêrglans der Godheid zelf vertoont.

{==248==} {>>pagina-aanduiding<<}

Het geheele stelsel dus zijner overtuiging op elk gebied, het ideaal waartoe zijn streven en denken hem leiden moeten - want handeling en bespiegeling zijn bij hem altijd één - omkleedde hij met de bekoorlijkheden van een schoone, innig beminde vrouw aan wier leiding hij zich overgeeft. Te bewonderen is het nu, hoe de Dichter als een echt kunstenaar steeds aan zijn beeld getrouw blijft, zonder het in het minst uit het oog te verliezen, zonder tevens een oogenblik de beteekenis die er achter verborgen ligt voorbij te zien. Wij herhalen derhalve: te dikwerf is men tot heden in de opvatting van Beatrice te eenzijdig en te bekrompen geweest door er enkel òf een allegorische voorstelling van een politiek denkbeeld òf de verpersoonlijking van de Theologie in te zien. Alles wat Dante was en wilde en wenschte is voorgesteld in zijn Beatrice. Alleen door dit te erkennen doet men den Dichter recht wedervaren.

Bij den laatsten blik dien wij op Dante wenschen te slaan, is het vooral onze bedoeling stil te staan bij de vraag, wat de groote gedachte was die aan zijn streven ten grondslag lag en die bijgevolg ook het beginsel was dat hem bezielde, toen hij het gedicht schreef, waar zijn geheele wezen en bestaan in afgespiegeld is. Twee oorzaken hebben langen tijd en voor een deel bij enkelen nog heden de juiste en bepaalde aanwijzing dier gedachte in den weg gestaan. Vooreerst liet men zich door losse en uit het verband gerukte feiten of uitspraken misleiden om hem te midden van de staatkundige beroeringen zijner dagen een rol te doen vervullen, die niet veel meer was dan die van een opgewonden en verbitterd partijhoofd, dat derhalve door overdrijving en fanatisme beheerscht en voortgejaagd werd en in een rampspoedig bestaan de natuurlijke gevolgen van zijn deelnemen aan de partijschappen van zijn tijd torschen moest. Ten hoogste had men daarbij eenig medelijden voor den Dichter over en, hoezeer zijn toestand beschouwd moest worden als het onvermijdelijk einde van het heffen der partijleus, men wilde edel genoeg zijn om, overeenkomstig hetgeen men jegens iederen ongelukkige verplicht is, dien toestand beklagenswaardig te noemen. Of ook - en dit beschouwde men als het toppunt van billijkheid jegens hem - men trachtte eenige verklaring voor zijn handelingen gereed te hebben door het voor te stellen alsof de miskenning hem van wege zijn eigen

{==249==} {>>pagina-aanduiding<<}
partij ten deel gevallen, de oorzaak zijner Ghibellijnsche gevoelens was. Dat medelijden en die verklaring beide zijn voor een man als Dante onteerend en onnoodig. Ware hij niet meer dan een partijhoofd geweest, zijn invloed had die buitengewone uitwerking in onze eeuw niet gehad, de vereering hem om de Commedia ten deel gevallen, ware niet zoo algemeen, zijn recht om het grootste genie der Middeleeuwen te heeten, ware niet zoo onbetwist geweest. De tweede oorzaak was dat men, daar de verklaring van het gedicht uitsluitend door den mond van theologen geschiedde, tot op het einde van de voorgaande eeuw in de Commedia niets anders zag dan een groot theologisch moralistisch of mystiek gedicht waarvan men in de eerste tijden althans meende, dat de verklaring alleen aan de kerk toekwam. Reeds met een enkel woord hebben wij hierop gewezen en voegden er bij, hoe op het laatst der voorgaande eeuw Dionisi te Verona voor het eerst met de tot dien tijd gevolgde beschouwing brak, daar hij verklaarde dat het hem onmogelijk toescheen haar op het geheele gedicht toe te passen of door haar te weten wat als de strekking en bedoeling der Commedia moest worden aangenomen. Hij verklaarde voorts uitdrukkelijk dat de kennis van strekking en bedoeling op niets anders dan zuiver historischen grond moet gezocht worden. Hij kon onmogelijk aannemen dat Dante niets meer dan een algemeene moraal had willen prediken, of zijn kunstwerk bloot als een didaktisch voortbrengsel had willen beschouwen, waarin het uitsluitend zijn doel geweest ware om den rijken omvang der kristelijke leerstellingen dichterlijk te behandelen. Na een nieuw onderzoek van twintig jaren kwam de geleerde Italiaan weder opzettelijk met zijn vermoeden voor den dag en sprak als zijn thans onomstootbare overtuiging uit, dat slechts de historische beteekenis van de Commedia als de eigenlijke en wezenlijke moest worden
aangemerkt. Hij was het dan ook die het eerst de allegorische roofdieren in de Hel als wezenlijk historische karakters opvatte en den Veltro op Can Grande della Scala toepaste. Van nu aan was de studie van Dante en zijn Commedia een nieuw tijdperk ingetreden. Italië's bewoners ontwaakten; men zag in Dante - en terecht - den nationalen Dichter bij uitnemendheid, men zag in zijn kunstwerk een echt nationaal gedicht. Tegenover iedere weifeling van vroeger tijd klonk nu de bepaalde uitspraak: ‘De Commedia is geen theologisch, maar een door innig religieuse geestdrift bezield politiek

{==250==} {>>pagina-aanduiding<<}
gedicht.’ 1) De eerste schrede op den rechten weg in deze Selva oscura, gelijk het gedicht tot heden was geweest, was gedaan en de mogelijkheid om plan en strekking te verklaren was niet meer verre.
De kwestie dan wie Dante was en wat zijn Divina Commedia beteekende heeft bij de meesten die over den Dichter hebben nagedacht en geschreven, haar beslag gekregen. Bij vele groote mannen duurt het lang, soms eeuwen, vóór zij begrepen worden. Doch even als het bij menige groote ontdekking verwondering baart, dat men er niet eer toe gekomen is, zoo zou men ook hier en wel met des te meer grond reden voor die verwondering hebben, daar werkelijk de Dichter zijn eigen verklaarder, zijn eigen uitlegger is en dat wel zoo duidelijk mogelijk. Het is ons een groote voldoening, dat wij reeds de eerste maal dat wij den dichter en zijn kunstwerk bespraken, ons tegen hen verklaarden die Dante onvoorwaardelijk een Ghibellijn noemden, weleer door geboorte en bloedverwantschap aan de zaak der Guelfen verbonden. Zijn hoogachting voor den keizer, zijn religieuse opvatting en vereering van het keizerschap maken hem nog geenszins tot een hoofd van de partij, die den naam des keizers tot voorwendsel nam om in Italië slechts voor bijzondere inzichten en eigen belangen te strijden zonder in het minst eenig begrip te hebben van de grootsche denkbeelden en eigenaardige wereldbeschouwing des Dichters. Dante stond te hoog voor eenige partij in Italië gedurende zijn tijd. Hij had het bekrompene niet dat de partijen en partijhoofden kenmerkt. Hij vertegenwoordigde een op-zich-zelf staand stelsel en beginsel waarvan hij de profeet zoowel als de Dichter was. Hij is zijn eigen uitlegger daaromtrent in de Commedia, gelijk ons uit enkele aanhalingen die wij als afdoende kunnen beschouwen, blijken zal.

‘Zoo glansrijke eer heeft 't lot u toegedacht, 
Dat de eene als andere partij zal hongeren 
Naar u; doch ver blijv' 't kruid haar van de tong.’ 

Aldus laat de Dichter in de Hel zijn leermeester Brunetto Latini zeggen, en indien dit nog niet genoeg is om zijn onafhankelijk standpunt aan te wijzen, zoo vestigen wij de aandacht op de merkwaardige regels uit den zeventienden zang van het Paradijs,

{==251==} {>>pagina-aanduiding<<}
waarin zijn voorzaat Cacciaguida hem de rampen zijner ballingschap voorspelt en onder andere zegt, dat de partij die hem als een harer voorstanders zal aanmerken evenmin als zijn tegenstanders, zal nalaten hem te krenken en te ergeren.

‘En wat u 't meest de schoudren drukken zal, 
Dat zal 't verdwaasd en snood gezelschap zijn, 
Waartoe ge in deze rampvallei zult vallen, 
Want als ondankbaar, woedend en laaghartig 
Zal 't tegen u zich keeren. Maar slechts kort, 
En hun, niet u zal 't hoofd van schaamte kleuren, 
Hun daden zullen van hun dierlijkheid 
Alom getuigen; dies zal 't eere u zijn, 
Dat ge uw partij gevormd hebt bij u-zelf.’ 

En als laatste aanhaling ten bewijze dat de Dichter zich evenmin bij de Ghibellijnen kon aansluiten als bij eenige andere partij die zijn vaderland verscheurde, diene de volgende uit den zesden zang der genoemde afdeeling, waarin met het ‘wereldteeken’ de keizerlijke arend en met de ‘gouden lelie’ de Fransche standert bedoeld wordt, die op aandrang van den Paus en de Guelfen naar Italië was overgebracht.

‘De een wederstaat het Wereldteeken met 
De Gouden Lelie; de andere dekt zijn zelfzucht 
Er meê: zoo ziet men nauw wie 't schroomlijkst dwaalt. 
Pleeg, pleeg de Ghibellijn zijn treken dan 
Om andren standert! want steeds volgt hem jammer, 
Die er gerechtigheid van houdt gescheiden.’ 

Uit deze regels blijkt het duidelijk, hoezeer men Dante verkeerd beoordeelt zoo men hem, gelijk de meesten zijner tijdgenooten gedaan hebben, onvoorwaardelijk voor een Ghibellijn houdt in wier armen hij zich zoude geworpen hebben, nadat hij door de Guelfen was miskend geworden. Onder die tijdgenooten mogen wij er echter één niet voorbijgaan, die hoog genoeg stond om den dichter te verstaan en zijn streven te begrijpen, ook al heeft hij ons niets bepaalds omtrent de strekking der Divina Commedia nagelaten. Boccaccio zegt: ‘In den tijd van onzen Dichter was de Florentijnsche burgerij in twee onverzoenlijke partijen verdeeld, welke partijen Dante echter onophoudelijk - maar te vergeefs! - getracht heeft met al wat in hem was te verzoenen.’ In dat eenvoudige woord vinden wij geheel het streven van Dante in betrekking tot zijn wenschen en theoriën kort wederge-
{==252==} {>>pagina-aanduiding<<}
geven en zijn dichtstuk is daar om er het bewijs op te geven, want het is niets anders dan de dichterlijke uiting van dat streven zijner ziel. Inderdaad, Dante wenschte de vereeniging van alle partijen in het huldigen zijner begrippen omtrent kerk en wereldbestuur, waarbij alle verdeeldheid en beroering was uitgesloten. Wij kunnen die denkbeelden het best met de woorden van een reeds vroeger aangehaald schrijver wedergeven, die zich nagenoeg op de volgende wijze over den Dichter en zijn kunstwerk uitlaat. Dante's geheele streven, handelen en spreken is een voortdurend protest geweest tegen scheuring, oplossing en ontbinding, gepaard met een vurige prediking voor den terugkeer tot de ‘ordeningen Gods’, de herstelling van één wereldlijk gezag en daarnaast dat der kerk. Om tot den vrede weder te keeren heeft de verdeelde menschheid zich slechts te onderwerpen aan den door God daartoe bestemden keizer en tevens in geestelijke zaken den opperpriester te eerbiedigen, die op zijn beurt afstand moet doen van alle inmenging in
wereldlijk gezag of van iedere poging om dit te verwerven. Hij veroordeelt in dien opperpriester de wereldlijk geworden kerk die den keizer weigert wat des keizers is, en tevens duldt hij geen den minsten twijfel aan de grondstellingen van het katholicisme, daar hij als streng rechtgeloovige zich aansluit aan de Summa van Thomas d'Aquino, in wien de hoogste bloei van de scholastieke thcologie der Middeleeuwen vertegenwoordigd is. Het dualisme van hemel en aarde, kerk en rijk, paus en keizer kwelt hem en houdt hem bezig, tot dat hij de oplossing daarvan in de regelmatige voortschrijding naar een uiterlijke politieke eenheid meende gevonden te hebben. De herstelling van het keizerlijk gezag in zijn uitgebreidsten omvang is het groote denkbeeld, dat hem vervult en met dichterlijk gevoel bezielt; van die herstelling en van haar alleen hoopt hij de genezing der diep gezonken en verdeelde wereld. Het denkbeeld van ‘één kudde onder één Herder’ schijnt hem onmogelijk toe verwezenlijkt te kunnen worden, zoo er geen politieke eenheid mede gepaard gaat, en nu eischt hij van het hoofd der kerk dat hij dit in de eerste plaats zal willen erkennen.
In de Commedia hebben wij aldus de dichterlijke pleitrede voor het groote doel waaraan zijn leven gewijd was, de bevrediging en verzoening der verdeelde menschheid. En al beschouwen wij heden zijn poging als ijdel en vergeefsch, als een

{==253==} {>>pagina-aanduiding<<}
poging die nimmer gelukken kan, daar zij op een dualisme gegrond is, wat wij bij ondervinding weten, dat der wereld evenmin heil kan aanbrengen als de theokratie der oude Israëlieten, wij willen hem daarom den eerbied niet onthouden die hem als een der verhevenste profeten der menschheid toekomt. Zijn dichtstuk is dan tevens de verheerlijking van de helden der kerk en van het wereldrijk, het gericht over allen die beide voor hem goddelijke instellingen hetzij door een zelfzuchtig en onedel leven, hetzij door bepaald verzet hebben onteerd of weêrstreefd. De ruimte verbiedt ons daaromtrent meer uit te weiden. Slechts dit willen wij er nog aan toevoegen, dat Dante in zijn denkbeelden niet alleen stond. In zijn gedicht, of liever in zijn geheelen persoon is hij de vertegenwoordiger van een groote schaar edele en geleerde mannen die in hun dagen van misbruikt geestelijk gezag of woeste volkswoede van de herstelling der verloren wereldorde droomden en de verzoening eener verdeelde menschheid als hun vurigsten wensch beschouwden. Ook in hem zien wij dus weder bevestigd, dat een genie de drager en verkondiger is van denkbeelden, die velen in het hart met zich droegen, doch geen bepaalden vorm konden geven of op een verheven wijze voordragen. In de eerste plaats vermelden wij hier als zoodanig Dante's leermeester, den geleerden Brunetto Latini; en vandaar de ongeveinsde hoogachting en onverdeelde sympathie voor dezen zonderlingen doch buitengewonen man. Vervolgens kunnen wij wijzen op den edelen Dino Compagni, Dante's tijden voor een deel ook lotgenoot, gelijk mede op Villani, die niet minder duidelijk zijn teleurstelling bij den vergeefschen tocht van keizer Hendrik VII te kennen geeft. Aan Petrarca behoeven wij voorzeker niet te herinneren; bekend is zijn schoon sonnet op Rome:

‘Fontana di dolore, albergo d'ira, 
Scola d'errori e tempio d'eresia; 
Gia Roma, or Babilonia falsa e ria, 
Per cui tanto si piagne e si sospira! 
- - - - e dove hai posto spene? 
Negli adulteri tuoi, nelle mal nate 
Ricchezze tante? or Constantin non torna, 
Ma tolga il mondo tristo che 'l sostene.’ 

Is het niet of wij hier een weêrklank op Dante's eigen woorden hooren? Dezelfde denkbeelden waren bij al de uitstekende

{==254==} {>>pagina-aanduiding<<}
mannen van zijn tijd gemeen, vervulden aller hart en ontgloeiden zoowel hun boezem tot het aauslaan van den toon der verontwaardiging, als zij hun de verzen der vurigste hoop of van het smachtendst verlangen ingaven.
En wat is dan de waarde van 's Dichters werken voor onzen tijd, zal men vragen, daar gebleken is dat zijn theorie niet kon opgaan in de werkelijkheid, dat zijn denkbeelden en verwachtingen niet verwezenlijkt konden worden noch het ooit zullen zijn in de toekomst. Behalve dat de edele en grootsche poging des Dichters in ieder geval onze belangstelling verdient; behalve dat de schatten zijner poëzie een bron van het reinste genot worden voor allen die ze kunnen waardeeren, werkt ook zijn dichtstuk als ieder kunstgewrocht veredelend, zoolang het zal worden gekend en beoefend. Niet door een staatkundige theorie; niet door middeleeuwsche beschouwingen die ons meestal vreemd geworden zijn of slechts door studie weder toegankelijk en verstaanbaar worden, maar door het zedelijk en algemeen menschelijk beginsel dat den Dichter bezielde is zijn kunstgewrocht boven de wisselingen der tijden verheven en blijft het altijd nieuw, altijd jeugdig. Dante's leven en dichtstuk was een protest tegen zelfzucht, hoezeer zij zich ook dekte met een partijlens; tegen onrecht, hoe huichelend het ook optrad; tegen bekrompenheid, hoezeer zij zich ook beriep op de ondersteuning en den bijval der verblinde en misleide menigte; tegen leugen met één woord, hoe schaamteloos zij zich ook het recht van bestaan toeëigende. Zulk een protest moest vroeg of laat van geweldige uitwerking zijn. Italië was ongelukkig en diep gezonken, zoolang het zijn Dichter miskende of liever niet wilde kennen. Doch nauwelijks was zijn dichtstuk als een nationaal kunstgewrocht bekend geworden; nauwelijks had het volk er zijn beeld in wedergevonden en had men weder het oor geleend aan de stem van recht, orde en vrijheid, of een nieuw leven brak aan, de wedergeboorte van een verdeelde natie werd ten minste gewenscht, werd ten minste als doel van aller streven voorgesteld. De sympathie voor die herleving doet ons hopen dat de woorden die voor korten tijd bij de
onthulling van Dante's standbeeld bijna op aller lippen waren, steeds als een waarschuwende stem den volke in de ooren zullen klinken, opdat het groote doel bereikt moge worden. Die woorden zijn als door de stem eens wachters tot alle volken gesproken en daarom vragen wij

{==255==} {>>pagina-aanduiding<<}
aan het slot onzer beschouwing er ook hier een plaats voor. Als de Dichter gezien heeft hoe Sordello op den enkelen naam van Mantua zijn landgenoot Virgilius omhelst, barst hij in de aandoenlijke woorden uit:

‘Itaalje! o dienares, o huis der smarte! 
Bark zonder stuurman in 't geweld der stormen! 
Geen meesteres van volken maar boeleerster! 
Thans is er in uw steden geen der levenden 
Ooit zonder krijg. Zij knagen aan elkander, 
Wie ééne veste, één burchtwal moet omsluiten. 
O Duitsche Albertus, waarom laat gij varen, 
Wat woest en onregeerbaar is gemaakt? 
Kom en aanschouw, hoezeer uw Rome schreit, 
De hulpelooze weduw, dag en nacht 
“Mijn Cesar!” roepend, “waarom blijft gij verre?” 
Itaalje's vesten weemlen van tirannen, 
Daar ied're kinkel zich partijhoofd maakt 
En ied're bloed zich uitgeeft voor een staatsman! 
Florence, mijn Florence! u ergere toch 
Deze uitval niet, daar 't immers u niet aangaat, 
Dank zij uw burgers, zich zoo wijs bezinnend! 
In veler hart woont recht, maar 't schot vertoeft, 
Opdat de boog niet onberaden trille: 
Uw burgers echter dragen 't op de lippen. 
En velen aarz'len bij een ambtsberoeping: 
Uw burgers echter zijn er gretig naar, 
En schreeuwen, ongevraagd: “Ziedaar mijn schondren!” 
Athene en Sparta die hun wetten gaven 
Aan de oudheid en zoo blonken in beschaving, 
Verschaften luttel blijk van ware staatskunst 
Bij u geleken, die zoo fijne regelen 
Verzint, dat 't geen gij in Oktober spint 
Het midden van November nauwelijks haalt. 
Zoo gij dit wel gedenkt en niet verblind zijt, 
Zult ge u gelijk zien aan den kranken mensch, 
Die zelfs op 't zachtste dons geen rust kan vinden, 
Maar steeds zich wendt tot leniging der smart.’ 

Roermond, Februari 1866.







{==256==} {>>pagina-aanduiding<<}

New-York in 1865.

Medegedeeld door H.J. Brill.

Hij die veel van het gedruisch en de drukke bedrijvigheid van Londen houdt, zal zich voorzeker bijzonder op zijne plaats gevoelen te midden van de onophoudelijke beweging, het gejoel, het geratel en geklater van New-York: want, wat het gedruisch betreft, geeft deze stad, bijna geheel tot eene enkele straat bepaald, niets toe aan de Britsche hoofdstad. Er bestaat niets verdoovenders, niets meer zenuwprikkelends, niets bedwelmenders dan eene wandeling op de trottoirs van Broadway, van het opgaan der zon af tot lang nadat de magazijnen gesloten zijn.
Deze Broadway, dat is eene straat van een uur lengte, vereenigt in zich Oxfordstreet, het Strand, King-Williamsstreet en de Londen-bridge. Zij is de groote slagader voor de onrustige circulatie van eene bevolking van een millioen zielen. New-York heeft geen andere verbindingsliju tusschen Old Battery, gelegen aan het vereenigingspunt der beide armen van den Hudson, die hier de schoonste haven der wereld vormen en tevens het verrukkelijkste gezigt opleveren, en het Plein der Unie in het Park. In deze verbindingslijn tusschen beide genoemde punten loopen ontelbare dwarsstraten uit, waaraan men geen einde ziet, en die de hoofdstraat onder regte hoeken snijden, terwijl even onafzienbare straten, die paralel met haar loopen, doch waarin het betrekkelijk eenzaam en stil is, de Belgravia's en de Tyburnia's van het Amerikaansche Londen vormen.

{==257==} {>>pagina-aanduiding<<}

Er is geen omnibus, geen vrachtkar, geen particulier rijtuig, ja, geen voetganger, waar hij ook henen moet, die niet door den stroom van Broadway wordt medegesleept, maar tevens zou ik durven beweren, dat er van de honderd duizenden van New-Yorks bevolking naauwelijks één zou gevonden worden, die zich niet vrijwillig en gaarne door dien stroom zou laten medevoeren, zelfs dan wanneer hij hiertoe door de noodzakelijkheid niet werd verpligt.
Nu is het waar en wij bekennen het volgaarne, dat deze straat, die aan de stad haar karakter van eenigheid schenkt, deze voorliefde harer inwoners ten volle verdient. Niet dat zij op monumenten kan wijzen, die de bewondering van den vreemdeling opwekken, maar zij paart aan de vrolijkheid der boulevards van Parijs, aan het zindelijke en schitterende van Regentstreet te Londen eene zekere verhevenheid en grootschheid, die haar alléén eigen is. Winkels, neen, geen winkels slechts, maar entrepôts van koopwaren, die niet een enkel gebouw, maar ontzaggelijke blokken huizen van de kelders tot de zolders vullen; hôtels, met gevels van honderd vijftig voeten breedte en eene daaraan geëvenredigde hoogte; magazijnen van marmer, schoon en bevallig als paleizen, hecht als sterke kasteelen; kerken, schouwburgen, in één woord, alles wat men in andere steden in verschillende wijken verspreid vindt, tegelijk met hetgeen die andere steden aan het oog pogen te onttrekken, vindt men hier vereenigd in die twee evenwijdig loopende rijen gebouwen, wier bijna regte lijnen evenwel niets eentoonigs hebben.
Het aantrekkelijke van Broadway ligt evenwel niet zoo zeer in al dat marmer, in die massa's steenen en tras, maar in haar gedruisch, in hare levendigheid, hare bezieling om het zoo eens te noemen, in dien ebbe en vloed van den menschenstroom, die haar plaveisel van den vroegen morgen tot laat in den nacht bedekt. Daarbij verhoovaardigt Broadway zich op hare omnibussen; nergens heeft dat model van alle republikeinsche inrigtingen een trap van volmaaktheid bereikt als in dit hoofdkwartier der (zoo lang daarvoor gehouden) model-republiek. De omnibus van New-York is niet ernstig en somber gelijk die van Londen, niet langzaam zoo als die van Parijs, maar bevallig en vrolijk gekleurd. Nu eens schitterend wit met zijn naam in groote letters van goud en rood, dan met de uiterste zorg met landschappen en zeegezigteu beschilderd, met karikaturen of voorstellingen uit de vorige eeuw, in beeldjens die den

{==258==} {>>pagina-aanduiding<<}
staartparuik en driekanten hoed nog dragen. Doch ondanks de sierlijkheid dezer voertuigen is het rijden daarmede niet altijd van gevaar ontbloot. Men ziet er dikwijls drie of vier nevens elkander, die elkaar trachten vooruit te komen, terwijl de koetsiers wilde kreten en vloeken uitstooten, en dan - eensklaps een gekraak, de paarden glijden uit, struikelen en vallen op het plaveisel, bijna even verraderlijk als dat van Napels.
Het is te midden van dit gedrang van menschen, omnibussen, vrachtwagens en karren, (de cabs zijn in Amerika nog niet ingevoerd en de weinige fiacres die er zijn, ziet men zelden, omdat zij de reizigers afschrikken door de buitensporige hoogte van hun tarief) het is te midden van dit ontzettend gedrang, zeg ik, dat de aangelegenheden der geheele Westerwereld behandeld worden. Ieder is aan dat gedrang en gedruisch gewoon, en toch is het eene vrij wat gevaarlijker onderneming om bij Astor-house of op den hoek van Wallstreet de straat regt over te steken, dan te Londen in Piccadilly of Cheepside. Voor vrouwen zou dit zelfs ten eenemale onmogelijk zijn zonder de hulp van groote sterke mannen, in gesloten jassen en met lederen petten, die den uniform en den naam van policemen dragen, doch die men, naar hunne manieren, voor volmaakte gentlemen zou houden. De eenige roeping van dezen is de vrouwen te beschermen. Zoodra zij er eene in verlegenheid zien, grijpen zij beleefd haren arm, storten zich met haar in de menschenmassa, en laten haar niet los vóór zij haar behouden en veilig op het trottoir aan de overzijde hebben gebragt.
Deze chaos van mannen, vrouwen en zaken, die de gewone physionomie van New-York uitmaakt, werd in de laatste jaren van oorlog dikwijls nog verwarder gemaakt, nu door een regiment infanterie of een batterij artillerie, wier langzame en afgemeten bewegingen de opstoppingen ten top voerden, en nu is het nog telkens een enkele of eene geheele reeks van brandspuiten, met al wat er toe behoort, getrokken door mannen zonder hoed, in hemdsmouwen, met zwarte aangezigten, demonen in menschelijke gedaante, die alles wat hun in den weg komt omver werpen en wier wild gehuil, dat zij aan Indianen hebben ontleend, het bloed in de aderen doet verstijven. De brigade der brandweer is in New-York een alledaagsch schouwspel, daar hare hulp dan hier en dan daar wordt vereischt. Zij is ook de triomf der Amerikanen, want het handwerk van spuitgast, dat, hier vooral,

{==259==} {>>pagina-aanduiding<<}
behendigheid en stoutheid vordert, is meer dan eenig ander in overeenstemming met het karakter van een volk, dat, ofschoon het zegt de zaak der menschelijkheid en beschaving voor te staan, zich, uit instinct, toch het meest verlustigt in tooneelen van wanorde en vernieling. Wat de spuiten of brandbluschmachines aangaat, deze zijn allervoortreffelijkst en zien er altijd uit, alsof zij regtstreeks naar de een of andere tentoonstelling van werktuigen moesten worden gebragt.
Zóó is het uiterlijk aanzien van New-York, eene stad aan wier grootheid en bloei geene grenzen schijnen gesteld te zijn. Inderdaad, laat ons de geheele Unie verbreken en van de staten die haar nu zamenstellen evenzooveel van elkander onaf hankelijke rijken maken; laat ons in New-York niets anders zien dan de hoofdstad van den staat wiens naam zij draagt; doen wij haar afdalen tot den rang van eene eenvoudige hanze-stad, toch zal zij het middelpunt van het handelsleven in Noord-Amerika blijven. Hare haven, hare rivier, hare ligging tusschen de Alleghani-, de Witte- en de Groene-bergen verzekeren haar het handelsoverwigt in de nieuwe wereld. De aloude belangrijkheid, als zeehavens, van Salem en Portland, van Boston zelfs, de vroegere financiële belangrijkheid van Philadelphia, dit alles dreigt verzwolgen te worden door hare mededingster, en welke de toekomst zij van Nieuw Orleans, aan de golf van Mexiko, van San Francisco, aan de Stille Oceaan, New-York zal nooit hare oppermagt over de Atlantische zee met eenige andere stad deelen. Zelfs de opstand der zuidelijke staten heeft aan de snelle en aanhoudende ontwikkeling, aan het onbeschaamd geluk van deze alles verzwelgende stad geenszins kwaad gedaan maar daaraan veeleer een nieuwen en krachtigen stoot gegeven.
Ondanks dit alles staat New-York toch niet in eene reuk van heiligheid bij de inboorlingen. Zij zelfs, die haar bewonen, beschouwen haar als het brandpunt der ellende en der bedorvenheid, uit het buitenland ingevoerd, als de schuilplaats der Iersche vagebonden, der goddelooze Duitschers, in één woord, van het schuim der gelukzoekers van de oude wereld. Er zijn weinig New-Yorkers die zieh te New-York te huis gevoelen. Allen zijn er gekomen om rijk te worden, en als zij het zijn, blijven zij er niet langer dan noodig is om hunne fortuin te gelde te maken. Het is eene vlottende bevolking, die geene wortels in den grond heeft geschoten, die daartoe den tijd niet heeft gehad

{==260==} {>>pagina-aanduiding<<}
en het ook niet heeft gewild. De banden die elders den mensch onderling verbinden bestaan daar niet. De stad is een onmetelijke winkel, een reusachtig kantoor, een oord, geheel ingerigt om geld te winnen en geld te verteeren, maar niemand zou verlangen er rust te zoeken na een werkzaam leven, er zijne dagen te eindigen of zijne kinderen op te voeden.
Ondanks dit nomadisch karakter der bevolking is New-York toch altijd overbevolkt. Thans meer dan ooit. Het aantal hôtels, reeds zoo aanzienlijk, is evenwel niet genoegzaam; men bouwt er nog vijf of zes op eene ontzaggelijke schaal, en de appartementen daarin zijn van nu af reeds verhuurd, en niet aan personen die eenigen tijd in de stad denken te vertoeven, maar aan familiën, in de stad woonachtig. De ontzettende duurte der bouwterreinen, de buitensporig hooge arbeidsloonen, de schaarschte der brandstoffen en de moeijelijkheid om goede bedienden te bekomen, dit alles werkt zamen met het den Amerikaan ingeschapen instinkt van gezelligheid, om hem dit gemeenschappelijke leven boven het bezit van eigen dak te doen verkiezen. Geheel New-York zal spoedig een onmetelijk logement, een reusachtige gemeene-haard, een onbegrensde gelagkamer worden; het huisselijke leven in den schoot des huisgezins begint hoe langer hoe meer tot de uitzonderingen te behooren.
Het kan niet anders of deze vrije, zorglooze levenswijze moet de vruchtbare moeder zijn van ijdele, buitensporige gewoonten. De inwoners van New-York leven ook bij den dag, en stapelen met koortsachtige drift het eene vermaak op het andere. Men beroemt er zich op, dat men twintig schouwburgen bezit, engelsche, italiaansche, fransche en duitsche schouwburgen, maar alle, volgens bevoegde beoordeelaars, van den tweeden, zoo niet van nog lageren rang. De westelijke wereldstad overtreft Londen en wedijvert met Parijs in het aantal van dergelijke inrigtingen. De zucht naar het schouwtooneel is, sinds het uitbreken van den oorlog, eene ware woede geworden. Alle publieke zalen zijn doorgaans reeds lang vooruit verhuurd voor het speelsaisoen dat met October begint en met April eindigt. Er zijn reeds twee of drie duitsche theaters, die zelfs des Zondags voorstellingen geven.
Nergens ter wereld misschien vindt men de dorst naar rijkdommen zoo naauw vereenigd met de diepste verachting voor het geld. Men zou zeggen dat New-York een onmetelijk speelhuis is, dat alles afhankelijk is van de wisselende kansen van rouge-et-noir

{==261==} {>>pagina-aanduiding<<}
en roulette. Zoo men, bij voorbeeld, Zondagsmiddags een wandeling doet door het nieuwe Central-park, zal men daar honderden schitterende, splinternieuwe equipages zien, die op tooverachtig snel verkregen fortuinen wijzen, maar die ook weêr even spoedig zullen verdwijnen, ja, den dag van morgen misschien niet eens zullen beleven. Doch met de gedachte aan den dag van morgen houdt hier niemand zich bezig. Er is geen inwoner van New-York die gezond verstand heeft, die niet eene dreigende geldcatastrophe te gemoet ziet, doch het is juist omdat de voorspoed van stad en gewest zoo onzeker, zoo vlugtig zijn en als het ware aan zulk een zijden draad hangen, dat ieder zijn deel in de vermaken en genietingen van het tegenwoordige zoekt.
De New-Yorkers, en dit zou in het algemeen van alle Amerikanen, met uitzondering van de inwoners van Boston kunnen gezegd worden, wenden alle pogingen aan om hunne engelsche afkomst te verbergen, en streven er naar, doch niet met bijzonder gelukkig gevolg, om zich de fransche manieren eigen te maken. Men vindt, wel is waar, op den bodem veel van dien onderne mingsgeest, van die volharding, die onvermoeide nijverheid die het Angelsaksische ras kenmerken, maar in den vorm aapt het jonge Amerika de fransche ligtzinnigheid na en toont eene groote voorliefde voor de parijsche keuken, de parijsche modes en confituren. De Amerikaan is een half gefranciseerde John Bull; men zou hem kunnen vergelijken bij een deftigen engelschen huisvader, die een paar weken op het continent gaat doorbrengen, en die zich daar, medegesleept door de feestelijkheden der Cursaal van de eene of andere badplaats, dwaasheden veroorlooft, waarover hij zich in zijn eigen land schamen zou.
Nu heeft te New-York alles, wat geen winkel of bankierskantoor is, veel dat aan de groote badplaatsen met haren lediggang en gansch niet voorbeeldige zeden doet denken. Ik zal hier niet verhalen, wat men in de dagbladen van naburige steden en vooral in die van het naijverige Philadelphia kan lezen, betrekkelijk de zwermen van dieven en opligters die de straten der stad onveilig maken, en ook van andere, nog afzigtelijker wonden der maatschappij zwijgen. De eerlijkste inwoners zijn de eersten die bekennen, dat hunne stad niet beter is dan zij is, maar zij laten toch onmiddelijk op deze bekentenis volgen, dat al wat er goeds gevonden wordt er oorspronkelijk is, terwijl al het kwade uit den vreemde is ingevoerd.

{==262==} {>>pagina-aanduiding<<}

Wanneer men, na eenige afwezigheid, omstreeks het begin van October te New-York terugkomt, is men verbaasd de inwoners der stad, na een kort verblijf op hunne buitenverblijven te Saratoga en Newport, reeds weder binnen hare muren teruggekeerd te zien. Het buitenleven schijnt voor den Amerikaan weinig aantrekkelijks te hebben. De stedeling, na gedurende tien maanden in het een of ander elegant hôtel te zijn opgesloten geweest, kan nog niet besluiten de stad te verlaten zonder zijn vrienden, zijn kennissen, zijn hôtel, zijn theater, in één woord zonder de geheele stad mede te nemen. En dan gaat hij nog met tegenzin naar de zeekust en dikwijls alleen om den zin zijner vrouw te doen, die hoopt nog schitterender toiletten, nog omvangrijker crinolines onder de zuilengangen van Ocean-house ten toon te spreiden dan zij ooit op de trottoirs van Broadway heeft vertoond. Niet dat dit aan de buitenverblijven zelve zou te wijten zijn; de kust van Jersey en de omstreken der baai van New-York zijn bezaaid met de bevalligste villa's vol lommer en frischheid, vol bevalligheid en koelte, die tot rust en levensgenot uitnoodigen.
Des winters, even als des zomers, kan men, door het veer op eenige minuten afstands van Wallstreet te passeeren, zich te midden van die uitlokkende natuur verplaatsen; maar de ware New-Yorker kan zijn Broadway evenmin missen als de Parijzenaar zijn boulevards, en de schoone buitenverblijven aan de baai zijn bijna alle betrokken door familiën, die zich eerst sedert kort in de nieuwe wereld hebben gevestigd. De Engelschen zelven nemen na een kort verblijf mede de gewoonten van den New-Yorker aan, en de natuur moge in October en November in al de pracht van de weelderigste en schitterendste herfst prijken, toch wordt het, zegt men, buiten ondragelijk, toch trekt alles naar de stad terug.
Nu moet het ook gezegd worden dat het onmogelijk is, zich een schooner klimaat dan dat van New-York te denken. De helderheid van den hemel wordt naauwelijks door dien van Italië geëvenaard, en de millioenen vuren, die des winters branden, schaden niet het minst aan die doorzigtige helderheid, want die bevoorregte schepselen zijn in het bezit van de beste anthraciet, eene brandstof, die een aangename warmte verspreidt en dat- zonder rook.





{==263==} {>>pagina-aanduiding<<}

Een avond zonder licht,

door Ada Nore.

Ik krijg een onaangenaam gevoel in mijne vingers, nu ze de pen hebben opgevat om te schrijven; 't is of ze, stram en koud, zich onwillig over mijn papier voortbewegen, maar toch moeten ze vooruit, want ik ga een donker tafereeltjen aan 't licht brengen uit de huiskamer van een mijner beste vrienden. Ik ga den vinger leggen op een paar gebreken van amice Stump en zijne eega, natuurlijk niet om die vlekjes in hun anders nobel karakter te bedekken, maar om ze aan te wijzen - tot hun beterschap, dat spreekt van zelf. Indien ik de overtuiging niet had dat mijn geschrijf daartoe diende, zou ik mijn weigerachtige rechterhand groot gelijk geven, maar nu mag mijn christelijk hart zich aan dat ziekelijk schaamachtig gevoel niet storen. Ik ga dus mijn gang. Amice Stump en zijne vrouw zullen mijn huiselijk tafereeltjen lezen en daarna weten, dat ik veel van hen houd, omdat ik hen steeds prijs in hun bijzijn, maar achter hun rug durf te zeggen, wat hun karakter ontsiert, hetgeen niet alleen een bewijs is voor mijn echte humaniteit, maar ook voor mijn wellevendheid.
Ik begin nu recht vroolijk te worden; 't geeft mij zulk een prettig gevoel, de gebreken mijner medemenschen - vooral die van vrienden en vriendinnen - aan te wijzen; ja, ik zoek er soms naar met een gewapend oog, met een lantaarn bij klaren dag; ik doe dit niet enkel om hunnentwille, maar ook om mij

{==264==} {>>pagina-aanduiding<<}
zelven te troosten, om mij met mijn eigen ik te verzoenen; want waarlijk, indien ik van hen niets vinden mocht, wat een schaduw wierp op hun goeden naam en een vlek op hun conscientie, zoo zou ik mij schamen over mij zelven; ik ware dan een arme zondaar te midden van Gods reine geesten, en ik zou mij zelven verachten. Maar nu is het anders: - ze zijn niet beter, neen! ze zijn bepaald een beetjen slechter dan ik. - Dàt is me een troost!
Gij geeft mij groot gelijk, niet waar, mijn waarde lezer? Gij doet even als ik; het lieve lezeresjen schudt haar hoofdjen met een ontevreden oog; neen, kwaadspreken achter iemands rug, dat kan ze niet, nooit! - Ze krabt liever - met een fluweel pootjen, zou ik zeggen, als ik van de zachtaardige poesjes sprak - de wouden harer vriendinnetjes, of de verborgen ziekelijke plaatsjes in dier gemoed, heel zoetelijk open - open! met een allerliefst lachjen, alsof zij 't heusch niet ernstig meent. Maar ze meent het tòch ernstig, heel ernstig met het geluk harer vriendinnen, met dier aardsch en eeuwig geluk, en om dàt te bevorderen, om dàt te volmaken alleen, wijst ze somtijds op de liefste manier ter waereld met de punt van haar naald het plaatsjen aan, waar dit geluk dreigt schipbreuk te lijden...Indien ze wat te diep prikt, is het bij ongeluk...Ze kon het heusch niet helpen.
Ik durf mijn amice Stump noch zijne eega bij ongeluk met speldeprikjes vermoorden; ik zeg liever àl wat hun karakter eenigszins ontsiert, achter hun rug. Ze zullen het toch wel vernemen, ook al lezen zij mijn geschrift niet; daarvoor zullen de goede menschen wel zorgen.
En nu zult gij zeggen, dat ik een pessimist ben, omdat ik openhartig beken naar de gebreken der menschen te zoeken; neen, ik ben geen pessimist: ik houd bijzonder veel van kinderen, omdat ik in hen een beter geslacht begroet: een rij van nieuwe helden en heldinnen, die in den strijd des levens eenige schreden gronds meer dan wij zullen winnen op den weg van het ware, het goede en het schoone. Ik ben geen pessimist: ik zoek de donkere zijde van het menschelijk karakter alleen op om de lichter zijde met wat meer helderheid te doen uitkomen, en ik geloof vast aan de eindelijke zegepraal van waarheid en gerechtigheid en deugd - aan die zegepraal, mits over eenige duizenden jaren, eeuwen misschien! - Ja,

{==265==} {>>pagina-aanduiding<<}
eeuwen misschien; Festina lente! dit is de leuze der menschheid; niet op het gebied der stoffelijke belangen, waar de stoomkracht vleugelen geeft aan den laaien Salamander, en de electriciteit de gedachten der menschen overbliksemt van de nieuwe naar de oude waereld, dwars door oceanen heen! Festina lente! is de leuze op het gebied des hoogeren levens.
Maar van spoorweg-ongelukken en gebroken telegraafkabels lezen we elken dag, en ik moest van amice Stump en zijne vrouw vertellen.

I.

't Is in 't begin van November. De laatste nummers der stadscourant waren uitgekomen met een supplement: een bijblad, bijzonder interessant voor de dames. Ofschoon elken dag van ongeveer denzelfden inhoud, werd het gewichtig bijblad telkens weder door de dochters des huizes met bevende vingertjes opgevat en het nieuws van het begin tot het eind genoten; de eerste exemplaren der versche oesters - neen, dat ging papa aan! - de eerste exemplaren der nieuwe wintermodes waren in de stad ontvangen, en de leveranciers adverteerden dit met colossale letters, alsof de dames voor zulke berichten geen bijzonder scherpe oogen bezitten. - Mijn oudtante leest ze nog, al zijn ze compres gedrukt, zonder bril. - Hoe glinsterden die blauwe, die bruine kijkertjes - sterren van verscheiden grootte en van verschillend licht - bij het observeeren van die boeiende artikelen: de eerste periode van een totalen éclips voor de papa's; de dames-hoeden, de dames-mantels, het dames-bont plaatsten zich gewoonlijk tusschen hen en het zonnetjen van den huiselijken hemel, een wel voorziene beurs, in en ze werpen een donkere schaduw op hun gelaat, waardoor de knorrige trekken, die er in den regel op zetelen, nog beter uitkomen; maar aan zulke éclipsen denken de jonge dames niet; ja mama zelve, leunende achter op den stoel waarin de studeerende schoone is gezeten, kan niet nalaten zich voorover te buigen en als ter sluiks - opdat manlief zich niet ergere! - met vliegende blikken de belangrijke confessies te volgen, aan het bijblad toevertrouwd door de magazijnmeesters in de stad; niet de magazijnmeesters van het krijgshaftig gedeelte van de mannelijke helft onzer natie, maar de magazijnmeesters voor de zwakkere sekse, die niet alleen offi-
{==266==} {>>pagina-aanduiding<<}
eieren van kleeding maar ook van wapening zijn, daar ze onze schoonen voorzien van velerlei middelen om veroveringen te maken.
Maar nu is er geen stadscourant uitgekomen en dus ook geen bijblad; want het is Zondag.
Hoor, de kerkklok dommelt plechtstatig haar heilaanbrengend ‘kom! kom!’, heilaanbrengend wel-te-verstaan, wanneer de menschen aan haar roepstem gehoor geven en in de kerk met attentie luisteren naar een predikant, die hen weet te stichten en over wiens woorden zij zich niet behoeven te ergeren, omdat hij niet van hun richting is.
Maar wat heeft de kerk met de nieuwe wintermodes te maken? - Dus, er zou geen verband bestaau tusschen het bijblad van de stadscourant en de preek van den voorganger der gemeente, omdat de toga en de bef niet onderworpen zijn aan de nukken der machtige godinne, die men mode noemt? Er zou geen verband bestaan tusschen de kerk en de nieuwe wintermantels en hoeden?
Mevrouw Stump staat bijkans gereed om ter kerke te gaan, maar is nog niet ‘voltooid.’
Amice Stump, die niet meê zal gaan, heeft zeer gedienstig - de stem der klok is reeds verstomd - uit de garderobe zijner eega den wintermantel voor den dag gebracht en hij wil haar dien omhangen.
- ‘O, neen! dankje! mijn mantel niet, Felix!’....
Felix staart haar met eenige verwondering aan.
- ‘Hé, waarom niet, Martha? - 'tis er koud genoeg voor....’
- ‘Ja maar....hij is immers te oud.’
- ‘En ge hebt hem in 't vorig jaar nieuw gehad.’
- ‘Och, van zulke dingen hebt ge geen verstand, dat weet je wel, mijn waarde! De wintermodes zijn immers reeds uit.’
- ‘En wat wilt ge dan omdoen?’
- ‘Mijn demi-saison.’
- ‘Enfin, je moet het zelve weten, Martha!’
En Felix haast zich, den ‘ouden’ mantel met het verlangde artikel te verwisselen, en hij helpt zijn vrouwtjen om aan de punten van haar herfstshawl de gewenschte richting te geven.
- ‘Maar hij hangt nog niet recht in 't midden.’ -
- ‘Dat moet ook niet, hij hangt nu juist zoo 't behoort,’ zegt Martha, terwijl ze achter zich om in den spiegel ziet.

{==267==} {>>pagina-aanduiding<<}

Felix lacht even.
- ‘Dominé A., je uitverkorene, die van daag preekt, houdt juist het midden, lieve!’ -
- ‘Het juiste midden, meen je.’ -
- ‘Nu, maak maar dat je weg komt. Veel attentie, maar dat zal je niet ontbreken nu hij spreekt.’
- ‘Ik hoop je te stichten onder de koffie.’ -
- ‘Met een saucijzebroodjen?’ -
- ‘Neen, door mijn nabetrachting.’ -
Al was het reeds laat, - hij hield haar toch nog een wijle in den arm, en wel verre van hem dit te misduiden, schonk ze hem een innigen kus.

Een oogenblik later zit Martha in de kerk.
Aan attentie zou het haar niet ontbreken. Neen, dat doet het ook niet. Ofschoon dominé A. den kansel nog niet heeft beklommen, is ze er reeds vol van.
‘Waarover zou hij 't hebben dezen morgen?’
Neen, dat dacht ze nu niet. Ze was de eenige niet, die ter kerke kwam met een demi-saison, en deze ondervinding maakte een weldadigen indruk op haar ontvankelijk gemoed; ze is daardoor reeds vóór de preek bijzonder gesticht, en zoo er geen ergernissen komen, zal dominé A. ten haren opzichte althans het zaad des levens niet in onvruchtbaren grond strooien. En wanneer Martha nu nederzitteud, de handen heeft gevouwen in den schoot, en haar schietgebedjen vóór de godsdienstoefening heeft opgezegd, opent zij haar kerkboek nog niet, waarvan het verguldsel niet erg schittert in de stralen van het zonnelicht, omdat de Novemberzon gewoon is een kwijnenden glans te geven, die het verschoten verguldsel niet flatteert. Zij opent haar kerkboek niet, maar hare blikken dwalen over de dames-zitplaatsen heen en blijven nu en dan een wijle rusten op eenig punt dat haar bijzonder interesseert. En deze belangstelling betreft geenszins de zuster der gemeente die deze plaats heeft bezet, maar hier is het een allerliefst hoedjen, dáár een benijdenswaardige mantel, welke haar attentie hebben getrokken. Toch blijft Martha altijd nog gesticht, zelfs vóór dominé A. den kansel heeft beklommen; want ze weet nu dat ze haar ‘ouden’ mantel door een kleine verandering eigenhandig en bijna kosteloos met de eischen des tijds in overeenstemming kan brengen - en ook met

{==268==} {>>pagina-aanduiding<<}
haar hoedjen zal dat wel gelukken, wanneer ze er een poosjen op studeert.
Maar hoewel om de aangevoerde reden, de wintermantels en hoeden haar gemoedsrust niet verstoren, toch kan ze niet volkomen vrede houden, nu dominé A. door zijn toeven haar den tijd laat om al meer en meer punten van vergelijking te zoeken tusschen de zusters der gemeente en zich zelve. - Zij is met zich zelve nu niet meer tevreden: een allezins prijselijk gevoel voorwaar in de kerk; maar Martha sloeg geen blik in zich zelve maar op zich zelve, en nu bepaaldelijk op hare handen, wier vingers tintelden in de verkleurde handschoentjes.
Ja, dominé A. liet haar tijd om tot ergernis te komen; ergernis, omdat er zooveel moffen in de kerk waren. Hoe langer hij weg blijft hoe meer zij er ziet: moffen van allerlei kleur, bruine, grijze en gevlekte, en ze plaatsen zich vóór haar en achter haar, en ter rechterzijde en ter linkerzijde naast haar. Lieve hemel, de kerk is vol moffen! En Martha's oogen blikken nu treurig op haar tintelende vingers in de versleten handschoenen.
Wat had haar hart die moffen lief! ‘Gij zult niet begeeren uws naasten huis’, - neen dat deed zij niet - ‘noch zijn os’, - dit deed ze ook niet, al was de biefstuk duur - ‘noch zijn ezel’, - dien liet ze zeer gaarne aan hare geburinne - maar ‘ge zult niet begeeren uws naasten mof!’ Die eisch zou haar op dit oogenblik te zwaar zijn geweest om er aan te kunnen voldoen. En toen de voorlezer, aangezien dominé A. den kansel nog niet beklommen had, tot stichting der gemeente nogmaals liet zingen, zong Martha meê:

't Hijgend hert de jacht ontkomen, 
Smacht niet sterker naar 't genot 
Van de frissche waterstroomen, 
Dan mijn ziel verlangt - - - 

‘Naar een Mof’ had ze toen moeten aanvullen, indien zij de waarheid had willen bekennen, maar ze dacht er niet aan.
't Was ook zonderling, zooveel moffen als er in dit saizoen werden gedragen, en het was pas in de eerstc dagen van den winter.
- ‘Zoo koud is het nu toch niet,’ meende Martha, hoewel haar vingers in de versleten handschoentjes waren verkleumd. Wie geen mof van vroeger dagen bezat, had immers wel kunnen wachten tot de koude strenger werd. En mejuffer A. en mevrouw B. - dàt wist ze zeker - hadden vroeger geen

{==269==} {>>pagina-aanduiding<<}
mof. Nu wel! Maar de moffen waren in de mode, méér dan ooit! Zou zij er een bezitten als 't erg koud werd?
O, wat zuchtte Martha diep. Manlief was een barbaar, zoo zij geen mof van hem kreeg.
Maar Martha werd toch weêr eenigzins gesticht, toen mevrouw C. - de echtgenoote van den adjunct bij het provinciaal bureau, aan 't welk amice Stump als commies fungeerde - toen mevrouw C. ter kerke kwam, met manchetten van bont aan haar gevulde polsen. Die manchetten waren door mevrouw C. pas gekocht; dit had Martha durven bezweeren, want mevrouw C. maakte haar wel eens een visite; 't was eene harer vriendinnen - op officiëelen afstand, want C. was adjunct en Felix commies - en men weet dat de dames zich nooit vergissen, wanneer er sprake is van de garderobe harer vriendinnen en kennissen. Zulk een inventaris komt beter uit dan het huishoudboekjen.
Dus - Martha werd tot haar gemoedsrust teruggebracht door de manchetten van mevrouw C.; want nu was ze de eenige niet onder de dames, die zonder begeleiding van een mof ter kerke kwam, en manchetten waren ook niet zoo vreeselijk duur, dat zij ze met eenig overleg niet zou kunnen bekomen, voor 't geval dat Felix niet zoo lief was, ze haar cadeau te doen.
Maar - nu beklimt dominé A. den kansel, hij vouwt de handen en al de dameskopjes buigen zich op dit stil kommando ootmoedig neder, door welke eendrachtelijke beweging de sierlijke vederen op de nieuwe winterhoedjes voor den predikant een bevallige buiging maken.
Nu spieden Martha's oogen niet meer rond onder de zusters der gemeente, maar ze zit als in devotie neder.
Welk een plechtige stilte heerscht er in 't kerkgebouw, als de dominé den predikstoel beklommen heeft. De aanblik van den ernstigen evangeliedienaar, die gekomen is om het brood des levens aan de vergaderde zielen uit te reiken, verdrijft aanstonds alle gedachten aan de goederen dezer wereld uit aller gemoed. Of zou de schijn bedriegen, en peinzen de zusters met gesloten oogen en gevouwen handen wellicht nog aan het bijblad van de stadscourant?
Dominé A. heeft het bijblad zeker ook gelezen. Hij kent de behoeften zijner gemeente. Zou er geen verband zijn tusschen de nieuwe winterartikelen en zijne rede?
Hoor, als hij zijn preek begint, spreekt hij al aanstonds van

{==270==} {>>pagina-aanduiding<<}
de eischen van 't saizoen; - wellicht heeft zijne echtgenoote hem tot dit onderwerp gebracht - en indien hij het oog over de hier vergaderde zusters laat gaan, zegt hij zeker te weten, dat deze en gene, misschien allen, voor het begin der godsdienstoefening met nieuwsgierigheid hebben bespied, welk gewaad men bij den aanvang van 't barre saizoen heeft aangetogen om ter kerke te gaan; - en Martha beschouwt met eerbied den man, die in haar hart heeft gelezen - en hij misduidt het de zusters niet, dat ze een practischen zin hebben: den zin om aan de eischen van het maatschappelijk leven met christelijke welvoegelijkheid te voldoen. Met christelijke welvoegelijkheid, ja! want ze mogen niet te ver gaan in hare begeerten om zich ten opzichte van haar uiterlijke vertooning te volmaken, opdat daardoor geen ander, geen edeler kleed, dat zij boven alles moesten waardeeren, niet schroomelijk veronachtzaamd zou worden. - Ach, kende hij er helaas! niet onder de zusteren, die rijkelijk waren voorzien van prachtige kleedijen voor elk saizoen, - die een kleed hadden voor de wandeling, een kleed om meê uit rijden te gaan, een kleed in de huiskamer, een kleed in 't salon, een kleed voor den schouwburg, een kleed voor 't concert, een kleed voor het bal, en bij al die verscheidenheid ook nòg een kleed, dat ze aantogen wanneer ze ter kerke gingen; maar dat ze, uit de kerk gekomen, terstond uittrokken en acht dagen lang verborgen in hun huis, totdat het weêr Zondag was geworden. Dat kleed, meenden vele der zusteren, paste alleen in de kerk; de eene vond het te nauw, om het overal te willen dragen, zij kon er zich niet vrijelijk in bewegen, ze was er niet in ‘op heur gemak;’ en eene andere weder was het te wijd - al te wijd: men verdween er zoo gansch en al in, men kon er zich zelve niet in vinden; 't scheen gemaakt, om er véél in te verbergen, dat men toch gaarne aan de wereld liet zien; - maar
zóó mocht het niet zijn, dit vooral moest anders worden, en in en buiten het gebouw Gods moest dit kleed meer dan eenig ander de gemeente versieren in elk saizoen.
Martha verliet bijzonder gesticht het kerkgebouw. Haar geliefde dominé A., had haar gewezen op 't geen haar wèl eenigzins ontbrak. Ze had méér noodig dan een mof.
Maar een mof ontbrak haar toch ook, en die kon zeer goed bij het kleed dat dominé bedoelde gedragen worden.
Ze was er vol van toen ze, thuis gekomen, het woord richtte

{==271==} {>>pagina-aanduiding<<}
tot haar echtgenoot, dat wil zeggen, de nabetrachting onder de koffie begon met de moffen:
- ‘O, die dingen zijn zoo vreeselijk duur, vrouwtjen!’ zeî Felix.
- ‘Och maar.....dat dikke engelsche boek hebt ge immers haast heelemaal vertaald,’ antwoordde zij, en ze zag hem met een allerliefsten blik in de oogen.
Felix zuchtte; hij kon zijne vrouw wel moeielijk iets van dien aard weigeren, maar hij dacht aan de kinderen, - aan hun toekomst; ze moesten ‘fatsoenlijke lui’ worden in de maatschappij, en het goede onderwijs, dat hij meende daarmeê in nauw verband te staan, was zoo duur in deze stad.
- ‘En was dàt nu de tekst van je geliefkoosden predikant, lieve? vroeg hij na een wijle van treurige stilte. ‘Heeft dominé A. heusch over moffen gepreêkt?’
Martha kleurde even, niet omdat ze boos werd, maar....omdat zij gevoelde, dat zij haar nabetrachting verkeerd begon.
Toen sloeg zij hare armen om zijn hals, en ze bekende hem met een kus, dat zij haar lot in zijne handen stelde. Zóó was het beter! En in dit verleidelijk oogenblik werd de toekomst der kinderen, voor zooverre een mof daaraan schade kon doen, ernstig bedreigd.
- ‘Nu zal ik u den tekst eens goed zeggen,’ hernam Martha: ‘Ze staat er bepaald meê in verband.’
- ‘Ei toch?’
- ‘Zie de leliën des velds, zij arbeiden niet noch spinnen, en ik zeg u, dat Salomo in al zijne heerlijkheid niet is getooid geweest als eene van deze.’
- ‘Behoort het eerste gedeelte er wel bij?’
- ‘Hè, hoe vraag je dat zoo, Felix?’
- ‘Wel, bloemen en vrouwen of meisjes passen heel goed bij elkaâr, en worden dikwijls met elkaâr vergeleken, maar laat nu de leliën eens weg en mij dunkt, de rest zou uitnemend geschikt wezen voor vele roosjes der gemeente.’ -
- ‘Foei, maar dat staat je nu leelijk, Felix!’.....
- ‘St. vrouwtjen! Ik zeî voor vele en je hoort natuurlijk onder de uitverkoorne roosjes, - de roosjes zonder doornen, weetje.’
- ‘Maar gij, Felix! die met de gewijde woorden der Schrift een oordeel uitspreekt over degenen, die niet arbeiden, - gij zijt zeker een heel eind gevorderd met het engelsche boek, - misschien is 't wel af.’

{==272==} {>>pagina-aanduiding<<}

- ‘Neen, ik heb er niets aan gedaan dezen morgen. Er is geen haast bij. Maar de tekst is op mij niet van toepassing, want je ziet, ik ben nog op mijn pantoffels en in mijn huisjasjen.’
Martha hief den vinger tegen hem op.
- ‘Ik heb mijn tijd zeer nuttig besteed,’ vervolgde hij: ‘Ik speelde eerst een uurtjen met de kinderen, en toen heb ik mij zelven gesticht met de bibliotheek van moderne theologie.’
Nu trok Martha haar neusjen op.
- ‘Gelukkig dat ik iets anders heb om mij te stichten,’ zeî ze: ‘Waar zou het anders met mij en met zooveel andere vrouwen heen! De moderne richting is niet voor ons; ik heb wel eens in die boeken geblaêrd, ik heb er zelfs wel eens in gelezen; - want je weet, de vrouwen zijn nieuwsgierig - maar indien ik uitzonder “Verdraagzaamheid en Vrijheid,” uit dat merkwaardige boek: “Paris en Amérique” overgezet, en de kritiek over Rénans leven van Jezus, door Coquerel fils, - dan zal er weinig lectuur voor de vrouwen in 't algemeen, en voor mij in 't bijzonder overschieten. Neen, de moderne richting eischt te veel wetenschap, te veel doorzicht om vrouwelijke proselieten uit overtuiging te maken. Die er onder ons dames aan meê doen, gelooven toch op gezag - op 't gezag van echtgenoot of dominé.’
- ‘Gij hebt Lauernesse gelezen, niet waar, lieve?’
- ‘Wie zou dàt edele, dat heerlijke boek niet gelezen hebben! Het doet me goed, dat het door eene vrouw geschreven is.’
- ‘Die een uitzondering maakt op de dames, van wie ge zoo even spraakt; niet waar, Martha? Maar laat dit zoo zijn; gij hebt Lauernesse gelezen: Welk karakter trok u het meest aan?’
- ‘Paul!’ riep Martha.
- ‘Dat dacht ik, maar mij Ottelyne, want ik ben een heer.’
- ‘Ottelyne is mij de tweede,’ hernam Martha: ‘maar ze is mij toch een edele figuur, die ecrbied inboezemt van wege haar geloofsovertuiging.’
- ‘Deze bekentenis is mij genoeg, Martha; want ik laat u zelve de gevolgtrekking maken wanneer ik u herinner, dat Ottelyne den vicaris wijzer en grooter in wetenschap en van dieper verstand dan zich zelve acht, en hij haar nogtans niet brengen kan tot eene andere overtuiging, tot een ander geloof als dat wat behoefte is voor haar gemoed.’

{==273==} {>>pagina-aanduiding<<}

‘Dus ge wilt zeggen, dat de vrouwen die deze moderne richting volgen, dit zeer wel kunnen doen uit innerlijken aandrang en zonder dus daartoe al die geleerde boeken noodig te hebben voor hare overtuiging.’
Felix knikte toestemmend.
- ‘Die boeken dienden sommigen onzer tot wegwijzers,’ zeî hij toen: ‘Sommigen die niet wisten welken kant zij moesten inslaan, maar voor anderen zijn ze - om een geliefkoosde uitdrukking van je geliefkoosden dominé A. te gebruiken - zooveel als een stok en een staf op den weg van hun geloof, dien hun werd aangewezen door dat geheimzinnig gevoel, dat den vogel, zwevend in de ruime lucht zonder eenig ander kompas of baken, henen trekt naar een bloeiend land.’
- ‘Nu, maar met mij is het zoo ver nog niet,’ antwoordde Martha, ‘ik houd het daarin van ganscher harte met dominé A.’
- ‘Houd wat gij hebt, zoolang het u gelukkig maakt, lieve!’ besloot Felix: ‘En God spare u mij nog lang, lang, lang! want gij vrouwtjen! al hebt ge een supranaturalistisch zieltjen, gij maakt mij toch gelukkig!’
Zij omarmden elkander innig. Dat was de beste nabetrachting van dominé A 's preêk ter eene, en van de bibliotheek van moderne theologie ter andere zijde. De liefde behaalde de overwinning.

II.

't Is eenige dagen later, tusschen tweeën en drieën. - Wat bont gewoel heerscht er op dit uur in het middelst gedeelte der stad, in die wijken waar zich neringdoenden en handelaars van allerlei aard en zeer uiteenloopend patent-declaratoir als het ware hebben geconcentreerd!
Oude dames, neen, ik vraag pardon, dames van eenigen leeftijd en jonge dames met en zonder geleider, zweven heen en weder in sleepjaponnen en in japonnetjes waarvan de benedenrand hier en daar een handbreed opgetrokken is, om de schitterende kleuren of de sierlijke arabesken van het benedenkleed aan 't licht te brengen - en de dames van eenigen leeftijd gevoelen zieh nog even jong van hart, even levenslustig van aard als de jongeren van jaren, wanneer ze voor een modemagazijn stilhouden om kennis te nemen van de behoefte dezes tijds, en ik lees een stille begeerte in veler oog, wanneer ze, door de groote spiegelruiten

{==274==} {>>pagina-aanduiding<<}
van de winkelkasten glurend, klaarblijkelijk al haar attentie hebben gevestigd op een artikeltjen, dat altijd bijzonder goedkoop is, omdat het pas in de mode kwam; met welke beweering de geleiders der jeugdige schoonen natuurlijk van ganscher harte instemmen.
Ook in de blikken van mevrouw Stump heb ik zulk een stil, maar sterk verlangen bespied, toen ze over den pelskraag of pelerine van eene voor haar staande dame heen starend, aangetrokken werden door een grijzen mof, die bijzonder goed bij haar boa zou passen; maar Martha is niet uitgetogen om zich van een mof te voorzien, ze heeft daarvan nu bepaald afstand gedaan, en haar geleide - haar jongste dochtertje Emma - is niet, gelijk sommige andere geleiders, meêgegaan om hare begeerten met nooit volprezen mildheid te vervullen. Integendeel, de kleine zou wel zoo'n aardig wit bontjen willen hebben. Mama zal er zeker een voor haar koopen, niet waar? Mama heeft toch geld genoeg, of anders zal papa het wel geven, niet waar, mama?
Maar mama zoekt nu naar een paar grijze manchetten, ze heeft haar mof afgezworen. Felix heeft gelijk: de toekomst der kinderen gaat vóór eigen geluk.
En zou ze met een paar manchetten niet even gelukkig kunnen zijn?
Als ze maar een paar vinden kon, dat trouw was aan de kleur van haar boa!
En mevrouw Stump's blikken scherpen zich om, door de winkelkasten heen, de geheimen van het meer verborgen gedeelte des bontwinkels te doorgronden. Indien ze ook alzoo had gedaan bij het ter hand nemen van de lectuur der moderne richting, zou ze waarschijnlijk iets meer ontdekt hebben, dat haar aantrok. Maar nu dacht ze noch aan dominé A, noch aan Laboulaye, noch aan Athanase Coquerel fils; nu dacht ze zelfs aan geen grijzen mof, maar aan manchetten van de ‘gewenschte kleur.’
Zoek en gij zult vinden!
Martha vond wat ze zocht - in den bontwinkel. Ginds op den achtergrond meende haar oog althans de begeerde artikelen te ontdekken.
Nu ging ze naar binnen.
Er stapt eene dame in den winkel, de echtgenoot van den adjunct, en mevrouw C. boog even voor mevrouw Stump.
Op de toonbank lagen verscheidene moffen voor mevrouw C.

{==275==} {>>pagina-aanduiding<<}
ten toon gespreid, maar mevrouw C. was nog altijd druk bezig met kiezen en verwerpen en prijs vragen en afdingen.
Was ze toch maar klaar! Dan zou Martha met meer gerustheid haar manchetten kunnen koopen. Zoolang mevrouw C. - de echtgenoot van den adjunct - met haar mof bezig was, kon zij immers naar geen manchetten vragen.
Dit deed ze dan ook niet, ze bleef een poosjen zeer geduldig wachten en ze had gaarne nog langer gewacht.
Maar de eigenaresse van het établissement schelde, en er kwam nog eene helpster.
- ‘Wat belieft mevrouw?’ -
Ja, mevrouw Stump wist zeer goed wat ze hier was komen doen, maar nu, in 't bijzijn van haar ‘vriendin,’ mevrouw C., durfde ze 't niet bekennen, en ze draalde met haar antwoord, totdat de winkeljuffer haar nogmaals vroeg, wat ze wilde.
- ‘Een bontjen voor mijn dochtertjen,’ zeî Martha.
O, Emma wist wel dat mama er een voor haar koopen zou!
En hare oogjes schitterden van genoegen, toen ze de zachtheid van het allerliefste poesjen met haar kleine handjes onderzocht.
De koop was spoedig gesloten. Emma was bijzonder tevreden, maar mama geenszins; vooral niet, toen mevrouw C. zich tot haar keerde en vroeg of ze zich reeds van een mof had voorzien.
- ‘Neen, nog niet!’
- ‘Hé! hebt u nog geen mof, mevrouw?’ vroeg de eigenaresse van het magazijn: ‘Mag ik er u een paar laten zien?’
- ‘O neen! dankje, nog niet!’ antwoordde Martha.
- ‘Ge neemt er toch zeker ook een?’ vroeg haar vriendin.
- ‘Ja, wel waarschijnlijk, maar zulke zaken koop ik gewoonlijk als Felix er bij is.’
- ‘O, ik begrijp u,’ zeî mevrouw C. met een lachjen, en de eigenaresse van den winkel en de andere winkeljnffer lachten even meê.
- ‘Maar ik weet er iets anders op,’ zeî de eigenaresse: ‘als ik mag weten wie ik 't genoegen heb’...
- ‘Hé, kent u mevrouw niet?’ vroeg mevrouw C., haar verwonderd in de rede vallend. ‘Nu dan mag ik u nu féliciteeren met de aanwinst van een goede relatie, als deze commissie ten minste tot meerdere leiden mag; maar heusch, mevrouw Stump! ik kan u het établissement daartoe wel aanbevelen.’
- ‘Mevrouw Stump!’ hernam de eigenaresse der veelsoortige

{==276==} {>>pagina-aanduiding<<}
moffen, terwijl ze beleefd boog voor Martha: ‘Ik recommandeer mij bijzonder in de gunst der familie en, om nu tot de zaak te komen, verzoek ik u vriendelijk u eenige exemplaren van moffen aan huis te mogen bezorgen. Ze zullen zoo keurig zijn, dat mijnheer uw echtgenoot niet kan nalaten u daarmeê genoegen te doen. Korte Raamgracht, niet waar mevrouw?’...
- ‘Neen, maar heusch!’....
- ‘O zeker mevrouw! ge kunt er bepaald op rekenen, ik heb uw adres reeds genoteerd. Ze zullen uitstekend zijn.’
Mevrouw Stump had geen moed genoeg om voor de beleefde offerte te bedanken. Wat zou hare ‘vriendin’ anders wel denken!
Ze zon al die uitstekende, neen! die gruwelijke moffen wel terugzenden, en haar onschuldige manchetjes in een anderen bontwinkel gaan koopen; maar heden niet, ze had er nu geen lust meer toe, en 't was ook hoog tijd om naar huis te gaan.
Martha verliet den bontwinkel in gezelschap van mevrouw C., die eindelijk geslaagd was in den aankoop van een puiken mof, zeer élegant gevoerd van binnen, en van buiten met haartjes zóó lang en zóó fijn, o! - en wat draaide zij haar mofjen bevallig in 't rond, om die haartjes in al den glans hunner schoonheid te berge te doen rijzen.
- ‘Is hij niet allerliefst, mevrouw Stump?’
- ‘O keurig!
Maar Martha wenschte in stilte dat haar vriendin het hoekjen om mocht gaan - het hoekjen van de straat, daar ginds; - want het viel haar zwaar in haar verdriet te lachen om een anders geluk.

III.

Het is tegen den avond van dienzelfden dag.
Het boodschappenmeisjen van mevrouw Stump is als naar gewoonte reeds naar huis gezonden, en zoodra de ‘groote’ meid het theewater heeft binnen gebracht, vraagt ze aan mevrouw, of ze zich nu klaar kan maken.
Mevrouw geeft haar toestemming; het trof nu wel heel ongelukkig, dat ze aan hoofdpijn lijdt, - ze weet niet of ze koû heeft gevat, maar 't kan ook van den schrik zijn; ja, want ze schrikte bepaald, toen ze mevrouw C. in den winkel zag, bezig

{==277==} {>>pagina-aanduiding<<}
met het koopen van zoo'n fraaien mof - maar al heeft mevrouw hoofdpijn, de meid mocht toch wel eens naar den schouwburg.
Althans heden, nu ‘Moederliefde en Heldenmoed’ van Ruijsch zal gegeven worden, loopt de dienstbode geen gevaar, daar kwade indrukken te ontvangen, en dit was een uitzondering op den regel, daarom moest ze nu maar gaan. Zoo oordeelde Martha en Felix stemde volkomen met haar in. Als straks de kleinen te bed waren, moest zijne vrouw haar rust ook maar spoedig nemen - achter de gordijnen.
- ‘En gij dan, Felix?’
- ‘O, ik zal me wel occupeeren met George, hij zal mijn hulp wel noodig hebben aan zijn sommen. Ik heb zijn taak voor dezen avond gclezen.’
- ‘Zijn die sommen dan zoo moeielijk?’
- ‘Nog al, voor zoo'n jongen van negen jaar. Ze hebben op zijn school mijns inziens een zonderlinge manier van onderwijs geven in 't rekenen: Klassikaal; de een moet den ander bijhouden, de een even goed begrijpen als de ander, en wie het lagere nog niet half heeft gevat, moet toch maar aan 't hoogere meêdoen. Wat zou er van zijn arm hoofd worden, zoo ik niet in de gelegenheid was hem te helpen in dien chaos van onbegrepen cijfers.’
- ‘Maar ik dacht, Fclix! dat je over de vorderingen van George zeer te vreden waart.’
- ‘Dat ben ik ook, Martha; maar minder over de wijze waarop hij op school onderwijs ontvangt. In zijn vorige klasse kwam hij niet verder meer vooruit, omdat hij op de anderen wachten moest, nu is hij in een andere klasse overgegaan en moet ook in 't cijferen met de andere leerlingen meê, maar de sprong is veel te groot voor hem. De voorstellen zijn bepaald te moeielijk voor een jongen van negen jaar.’
- ‘Stel er hem dan vrij van.’
- ‘Neen, dat mag ik niet. Men moet de kinderen gewennen hun taak te volbrengen, althans dit met allen ijver te beproeven, ook al valt die arbeid zwaar; en het is, dunkt mij ook zeer verkeerd door een rechtstreeksche of bedekte afkeuring van 't geen de onderwijzers nuttig oordeelen, hun gezag bij de kinderen te verkleinen. George moet aan 't werk. Ik zal een paar avonden geduld hebben en zien hoe 't gaat, mis-
{==278==} {>>pagina-aanduiding<<}
schien valt hij mij meê, en zoo niet, dan zal ik er zijn onderwijzer wel eens over spreken. Op het instituut van mijnheer N. is het onderricht veel doelmatiger: daar neemt men den aanleg en de vermogens van den leerling meer bijzonder in aanmerking, maar het kost er zooveel. Toch heb ik me voorgenomen, George met nieuwjaar daarheen te zenden, wanneer althans mijn vertaalwerk productief mag blijven.’....
- ‘Hoe staat het met het engelsche boek?’
- ‘Nog een avond of drie, dan is 't af, en het geld verdiend.’
- ‘Dat is altijd een mooi slot aan een boek;’ zeî Martha met een lachjen, spijt haar hoofdpijn.
Terwijl amice Stump en zijne vrouw de thee gebruikten onder dit paedagogisch-pecunieel gesprek, dat tot mijn geluk niet langer duurde, daar ik anders zeker gevaar liep zelfs met deze weinige bladzijden mijne lezers te vervelen, was de betrokken persoon bezig, in den kleinen tuin achter het huis zijn negen-jarige lichaamskrachten door middel der gymnastiek te oefenen; over een poosjen zou de kamer-gymnastiek beginnen, waarbij hij dan wellicht meer gevaar liep zijn hoofd te breken of voor altijd te verliezen, dan nu in dit prettig oogenblik, nu hij met zijn beenen aan den ‘enkelen speelboom’ hing.
Uit dit vreemdsoortig observatorium ontdekte hij, met eenige verwondering, een paar sterren in de lucht.
Licht!
Hé, de sterren waren al op - en hij nog in den tuin!
Toen keek hij naar het raam van de huiskamer, dáár was het gelukkig nog donker; neen, er flikkerde juist een vlammetjen, en een oogenblik later scheen er ook in de huiskamer een sterretjen achter de neêrgelaten gordijnen. Nu was het heusch tijd om den speelboom vaarwel te zeggen tot een gelukkiger oogenblik. Fluks waren de beenen los gemaakt, het hoofd zou een beurt krijgen.
Er werd juist gescheld.
En toen George, op de kamer gekomen, een kopjen thee mocht genieten met een klontjen broodsuiker, omdat de sommen zoo moeielijk waren, kwam papa - die de deur zelf had geopend, nu de meid uit was en mama hoofdpijn had - binnen met een brief.
- ‘Van den uitgever,’ zeî Felix.

{==279==} {>>pagina-aanduiding<<}

- Och heer, als de uitgave van het engelsche boek maar doorgaat,’ riep Martha.
- Ja wel; hij verlangt zelfs morgen de laatste copie te ontvangen, en draagt me op nieuw een vertaling op. Enfin, 'k zal dezen avond dus maar wat langer opblijven en dadelijk beginnen.’
George had intusschen lei en cijferboek reeds gekregen en met zijn griffel in de rechterhand en de linker - onder 't hoofd - als een wiskundige in zijn studeercel - maakte hij zich gereed om zijn duizenden en tienduizenden te verslaan. Mama zag hem van ter zijde aan met een meêlijdenden blik, want zij dacht aan de moeielijke sommen en aan den brief. De kleine Emma nam in een hoek der kamer - op mama's voorbeeld - aan haar theetafeltjen de honneurs waar, en presenteerde denkbeeldige thee aan hare gephantazeerde gasten. Het kind was voorbeeldeloos zoet, dezen avond.
Felix is nu reeds aan 't vertalen. Hij vordert beter dan George.
‘Papa,’ spreekt George zacht: hij heeft eerbied voor papa's arbeid.
Papa hoort hem niet.
En George peinst voort, maar hij is niet zoo gelukkig als Archimedes: Hij heeft nog niet gevonden.
Wat is het stil in de huiskamer. Mama's hoofdpijn zal niet verergeren door de drokte eener woelige omgeving.
Het licht der lamp begint te kwijnen.
Mama peinst misschien aan dominé A. - misschien aan andere dingen, die met diens preek van den vorigen Zondag in verband staan; George aan zijn sommen. Papa alleen werkt rustig door.
‘Hé,’ zegt kleine Emma, maar omdat niemand haar antwoordt, speelt ze stillekens voort, - en het lamplicht staat stillekens voort te kwijnen.
Maar amice Stump heeft zijn woordenboek gegrepen; hij wil het raadplegen en zoekt - en zoekt, maar vindt nu ook niet. Het zal er toch wel instaan; och, die letters zijn zoo klein, die druk is zoo compres.
- ‘Wat brandt het licht slecht, Martha!’ zegt Felix.
En juist sterft het geheel weg.
- Hé!’ zegt Emma: ‘Nu is 't uit!’

{==280==} {>>pagina-aanduiding<<}

Martha springt verschrikt uit hare mijmeringen op en George slaakt een diepen zucht, die papa's attentie trekt.
- ‘O, 't is waar ook, ik heb je heelemaal vergeten, jongen! Hoe gaat het met de sommen?’
- ‘Ik heb er pas drie af, pa! en ik moet er tien maken, maar ik weet niet vast, of die drie goed zijn en de vierde begrijp ik in 't geheel niet.’
- ‘Nu, als mama de lamp heeft voorzien van olie, zal ik je wel weêr op gang helpen; toe Martha, haast je wat, asjeblieft.’
- ‘Neen....neen,’...zegt Martha en haar stem hapert: ‘Aan de olie ligt het niet, maar het kousjen zal op zijn.’
- ‘Och,’ knort Felix wrevelig: ‘Dat dit nu juist dezen avond moet gebeuren. Het duurt zoo lang, eer er zoo'n ding in gestoken is.’
- ‘Wat is het erg donker!’ roept Emma.
- ‘En ik moet nog zooveel moeielijke sommen maken,’ herneemt George.
- ‘En ik nog veel vertalen,’ zegt Felix: ‘Toe dan, Martha! maak toch voort.’
- ‘Ja maar Felix’...
- ‘Nu, wat is het?’...
- ‘Er zijn geen kousjes meer in huis’...
- ‘Maar dàt is nu toch schrikkelijk onattent,’ roept Felix op scherpen toon. ‘Ik heb je bovendien al een paar maal gewaarschuwd, dat het kousjen haast verbruikt was. Wat moeten we nu beginnen! Heb je dan geen ander licht?’
- ‘Neen, de andere lamp is défect. De meid heeft er een ongeluk meê gehad.’
- ‘En je hebt zeker geen kaarsen ook?’
- ‘Ze zijn allen verbruikt, toen ik jarig was, Felix!’
- Maar dat is immers om je geduld te verliezen. Alle ongelukken bij elkander, en geen meid in huis om ons te helpen. Zoo iets kan in een ordelijk huishouden niet gebeuren.
- ‘Ik zal wel kousjes halen in den winkel,’ zegt Martha.
- ‘Wel zeker, bij den avond uitgaan zonder geleide, en je fatsoen te grabbelen gooien, niet waar? - want ik kan niet meê gaan, we kunnen de kinderen niet alleen laten. En je hebt nu reeds hoofdpijn, zeî-je: als je uitgaat lig je morgen ziek te bed en moet de dokter gehaald worden. Die brengt je dan

{==281==} {>>pagina-aanduiding<<}
minstens weêr een dag of veertien zijn dure visites en de apotheker zijn blinkende ellende: zijn vergulde fleschjes. 't Is schande dat ik zoo iets van je hooren moet. Ik zal zelf wel gaan. Waar moet ik wezen?’
- ‘Maar Felix!’ -
- ‘Zwijg nu maar en help me te recht.’
Op dit oogenblik struikelt kleine Emma, die in den donker van haar theetafel was opgestaan, over 't een of ander voorwerp en ze begint luidkeels te schreien.
- ‘Stil, huilebalk!’ schreeuwt papa, en hij deelt het kind een paar klappen toe, die natuurlijk niet strekten om het te kalmeeren.
En terwijl papa voortging de kleine op een gevoelige wijze met van gramschap bevende handen te recht te zetten, zocht Martha als een dolende in haar eigen huis den weg naar de keuken, waarna ze terug kwam met een walmende keukenlamp.
- ‘Een mooi licht!’ bromde Felix. ‘Geef me nu maar wat spoedig het overgeschoten eindjen kous, dan ga ik er meê naar den winkel.’
Een oogenblik later was amice Stump op straat.
Mama poogde nu de kleine Emma te sussen, terwijl George voortging met het zoeken naar onbekende grootheden, die in een geheimzinnig duister verscholen bleven.
Alles was even donker op dien treurigen avond zonder licht. Eindelijk kwam Felix terug; zijn ademhaling was snel en hoorbaar, zoo had hij geloopen.
- ‘Daar is het,’ zeî hij kort en hij legde het pakjen lampekousjes op tafel.
Martha haastte zich nu de lamp er van te voorzien.
- ‘Och, lieve hemel! ze deugen niet, Felix!’ riep ze kort daarop uit, en de wanhoop klonk uit haar toon.
- ‘'t Is wel, ik heb ze zelf met het stukjen kous dat ik meê nam gemeten. Ze zijn even breed.’
- ‘Ja, maar voor deze lamp heb je open kousjes noodig, Felix! en deze zijn toe.’
- ‘Dat is nu alles - alles - alles - jou schuld!’ riep Felix schril en hij sloeg met de vuist op tafel, dat het drennde.
Er werd gescheld.
- ‘Als er iemand is, zal ik maar zeggen dat gij uit zijt,’ zeî Martha.

{==282==} {>>pagina-aanduiding<<}

- ‘Neen, dat verkies ik niet, en als hij hier is zal ik hem zeggen, waarom we ons met dat walmende ding moeten behelpen,’ voegde Felix haar toe.
Martha ging de deur openen, ze kwam terug met een doos, die ze in een hoek der kamer nederzette.
- ‘Wat heb je daar? Wat is er gebracht?’ vroeg Felix.
Maar eer ze hem nog kon antwoorden, sprong hij op de doos toe - en daar kwamen zij voor den dag, de grijze moffen! Arme Martha! O amice Stump! ik schaam mij over u, maar ik zal mijn papier niet bevlekken met den troebelen stroom van booze woorden, die gij toen over het hoofd, over het hart uwer vrouw hebt uitgestort.
Felix wilde de kousjes niet gaan verruilen; Martha mocht het niet doen; George, die zich daartoe beschroomd aanbood, evenmin.
- ‘Werk bij dat ellendig licht, ik moet het ook wel doen,’ antwoordde Felix. ‘Hoeveel sommen heb je nu af?’
- ‘U zou mij aan de vierde helpen, pa!’
- ‘Kom hier, ezel! Ik zal eerst zien wat je van de drie eerste hebt gemaakt.’
Ach, tot George's ongeluk ontdekte papa een fout in de uitwerking; de jongen had zich bij een deeling met décimalen vergist met de nullen.
Papa moest somtijds zijn respect toonen voor nullen; maar voor de nullen van George had hij geen greintjen ontzag.
Wat werden ze bitter gewroken op de van schrik verbleekte wangen van zijn kind; de bladen van zijn cijferboek fladderden om zijn versuft hoofd.
O, amice Stump! hoe schaam ik mij over u.
Maar die man was zijn papa immers niet!
Maar die man was haar echtgenoot, haar Felix immers niet!
Neen - neen! - Dat was amice Stump niet, en het is gelukkig voor hem en voor haar en voor zijn kinderen.

In den laten avond zit Felix alleen. Zijne vrouw is ziek van hoofdpijn, maar meer nog van smart te bed gegaan, - en George's oogen waren nog rood, toen hij zijn slaapkamertjen betrad.
Ook Felix's oogen zijn rood; het kostte hem moeite, bij het flauwe licht der walmende keukenlamp onverpoosd voort te werken aan de vertaling van het engelsche boek, te meer daar hij menigvuldiger dan anders, zijn compres gedrukt woordenboek

{==283==} {>>pagina-aanduiding<<}
moest raadplegen, omdat zijn hoofd niet helder en zijn gemoed onrustig was.
Maar toch zijn taak kwam ten eind; er was geenszins een prettig slot aan het boek, zoo als Martha hem dien avond schertsend had gezegd.
Waarom niet?
Ach, ofschoon zijne oogen rood waren van inspanning bij dezen treurigen arbeid, de walmende keukenlamp was hem niet langer een gruwel, maar hij was zichzelven nu een gruwel.
Wat is het plechtig stil om hem henen, maar niet alzoo in zijn borst! Terwijl hij daar neder zat en met zijn ontstoken oogen voortwerkte, werd zijn hart vreeselijk gepijnigd door den strijd der twee naturen in den mensch, - en bij tusschenpoozen moest hij zijn arbeid staken en luisterde zijn ziel naar de tonen van het krijgsgerucht, somtijds schril en ontzettend nog, dan weder zacht en klagend; en in zulke oogenblikken brandde er iets in zijn ontstoken oogen.
Maar juist omdat de geest des hoogeren levens langzamerhand den boventoon heeft genomen, is het thans nog niet vredig in zijn gemoed, want nu stemmen daarmeê samen de pijnlijke kreten van het berouw.
Zoo is het nacht geworden - laat in den nacht.
Felix's taak is volbracht, hij heeft de copie voor zijn uitgever ingepakt.
Zou hij nu niet gaan rusten?
Maar al is het laat geworden, hij denkt er niet aan!
Wat is het plechtig stil in de huiskamer, nu hij daar neder zit, met zich zelven alleen? neen, met zijn schuldgevoel tegenover God.
Hij houdt het aangezicht in de handen verborgen.
Hij voelt zich als een arm zondaar in tegenwoordigheid van den heiligen Geest.
En nog lang zit hij daar neder bij de walmende lamp, waarvan het licht allengs flauwer wordt.
Maar als Felix eindelijk opstaat om zich ter ruste te begeven, is het licht geworden in zijn binnenste.
Nu voelt hij zich als een arm zondaar in de nabijheid van den liefderijken Vader in den hemel.

En alvorens hij zijn slaapkamer intreedt, is hij naar boven gegaan, waar George ligt te sluimeren.

{==284==} {>>pagina-aanduiding<<}

En de vader buigt zich over het ledikant van zijn kind henen, en diens gelaat beschouwend, is het hem een behoefte George een kus op de lippen te drukken. Daarmeê vroeg hij zijn kind vergeving. Of deed dit wellicht beter, inniger nog, de heete traan, die op George's aangezicht neder viel?
George opende even zijn oogen, en toen hij in de liefdevolle blikken zijns vaders staarde - nu zijn vader weêr! - lachte hij hem even toe en hij sliep weêr in.
Maar bij het ledikant zijner eega, breken de tranen als met geweld en in milden overvloed uit Felix's ontstoken oogen, en terwijl hij op de knieën valt, zucht zijn hart tot God: ‘O, indien het mogelijk ware, dat mijn later leven haar ongelukkig kon maken, laat mij dan sterven....laat mij dan heden nacht sterven, o Heer!’
Zou dit gebed om den dood bij den God der liefde geen genade hebben mogen vinden?

Den volgenden morgen was Felix kalmer, maar zijn gelaat teekende nog een diepe droefheid, toen hij van Martha afscheid nam om naar zijn bureau te gaan.
Zoodra Felix vertrokken was, zond Martha de greijze moffen naar den winkel terug. Ze had nu zelfs geen lust om ze nog eens, al was 't maar even, te bekijken.
Felix zou haar nu zeker ook geen manchetten cadeau geven. Als hij maar weêr dezelfde mocht worden, zou ze dubbel tevreden zijn.
En toen Felix van 't bureau terugkwam, vroeg hij tòch naar de moffen!
- ‘Ik heb ze niet hier durven houden, Felix! Ik zal u nu die historie eens vertellen.’
En nadat Martha van de beleefde offerte in den bontwinkel en van mevrouw C. verteld had, drukte Felix haar aan zijn hart, en hij fluisterde haar in 't oor:
- ‘Ge zult er een hebben, Martha! Kies er in den winkel maar een uit naar je zin.’
- ‘Toch?’ vroeg Martha, met een allerliefst lachjen om deze zwakheid van amice Stump.
Meende hij waarlijk, dat ze zonder mof niet gelukkig kon zijn, en, indien dit eens zoo ware, mocht hij daaraan dan toegeven?


{==285==} {>>pagina-aanduiding<<}

IV.

Het was weêr Zondag geworden, en amice Stump en zijne vrouw stonden gekleed en gereed om naar de kerk te gaan.
- ‘Nu de mof,’ zeî Felix.
- ‘Neen, de manchetten,’ antwoordde Martha, en na dit gezegd te hebben, haalde zij de genoemde artikeltjes voor den dag.
- ‘Maar wat is dàt nu, Martha?’ vroeg Felix met verwondering en ja! op eenigszins ontevreden toon: ‘Heb je geen mof willen koopen?’
- ‘Neen, Felix! Ik heb geen mof mògen koopen. Wist ik dan niet, dat gij uw geld beter gebruiken kunt voor het instituut van mijnheer N...! Als gij mij deze manchetjes cadeau wilt geven, heb ik waarlijk genoeg voor mijn aandeel in het engelsche boek. En ook zonder dat ge mij den prijs daarvoor restitueert, ben ik volkomen over u te vreden.’
- ‘Maar ik heb toch nog iets anders gekocht ook, Felix!’ ging Martha voort, terwijl Felix haar met innig welgevallen bleef aanstaren: ‘Ik zal George, als we straks uit de kerk komen, verrassen met een allerliefst boekjen: de volkssprookjes van de gebroeders Grimm. Ik had dezer dagen gelegenheid dat eens te doorbladeren, ik begon te lezen en het beviel me zóó bijzonder, dat ik het haast niet uit de handen kon leggen. Dàt is goede lectuur voor de jeugd: vooral voor mijn jongen, die tegenwoordig wat àl te veel met zijn klein hoofd werken moet. Aan zijn hart mag ook wel eens gedacht worden; en die sprookjes, o! ze houden hem ongetwijfeld prettig bezig door hun gelukkigen toon en storten hem een bevattelijke gezonde moraal in 't gemoed, dat anders allicht gevaar loopt te verstijven onder den killen adem, die hem aanhoudend tegen waait uit zijn schoolboeken. Heb ik niet goed gedaan, Felix? Waarom ziet ge mij zoo zonderling aan?’
- ‘O, Martha! gij zijt beter dan ik; ten spijt van de strenge eischen die mijn moderne richting mij doet, zijt gij beter dan ik,’ bekende haar Felix met ontroering: ‘Maar ik heb u thans meer lief dan ooit te voren.’
En ze gingen ter kerke.
De Evangeliedienaar had tot tekst gekozen: ‘Zoekt eerst het koninkrijk Gods en al deze dingen zullen u in den schoot geworpen worden.’ - In 't bewustzijn dat God u liefheeft, zult

{==286==} {>>pagina-aanduiding<<}
gij tevreden zijn bij velerlei gemis van aardsche goederen; dit was ongeveer de kern zijner rede, welke zich bijzonder wèl aan die der vorige week aansloot.
De woorden des leeraars bezegelden het gelukkig gevoel, dat Martha's hart verkwikte, terwijl ze met een glimlachjen nederzag op de verschoten handschoenen, thans door hare manchetten eenigermate aan 't gezicht der booze waereld onttrokken, die zoo licht veracht wat niet blinkt met uiterlijke vertooning.
Maar Felix hoorde niet veel van de preêk, al zat hij oogenschijnlijk met aandacht te luisteren; hij luisterde ook, maar 't was naar een andere stem, die hem nogmaals herinnerde aan dien avond zonder licht, en aan de wijze, waarop zijne echtgenoote zich over zijne liefdeloosheid had gewroken.
En sinds dezen dag kan Felix den bontwinkel niet voorbijgaan, of hij kijkt met een glinsterend oog naar de tentoongestelde moffen.








{==287==} {>>pagina-aanduiding<<}

De geschiedenis der verdichting

door J.H. Maronier.

Een der gelukkige verschijnselen van onzen tegenwoordigen tijd is de toenemende waardeering der wetenschappelijke kritiek, vooral op het gebied der historie. Dat er een groot verschil bestaat tusschen geschiedenis en verdichting, is thans openbaar en zal door niemand meer betwijfeld worden. Maar, waar de geschiedenis eindigt en waar de verdichting begint, dat is dikwijls uiterst moeilijk aan te wijzen. Zelfs voor de geschiedenis van onze dagen is dat moeilijk, al hebben wij ontelbare middelen om het gebeurde meêtedeelen, al wordt het onmiddellijk te boek gesteld en daardoor bewaard voor den invloed der mondelinge overlevering. Maar vooral mct betrekking tot de geschiedenis van het verleden is dat moeilijk, van het ver verleden bovenal. Er is een tijd geweest, toen geschiedenis en verdichting, historie en fantasie ineenvloeiden, toen men, op enkele gelukkige uitzonderingen na, geen denkbeeld had van hetgeen wij thans geschiedenis noemen, toen men alles opschreef, zooals de grillige overlevering het verhaalde, en dat alles beschouwde als werkelijk gebeurd. Ja, er is een tijd geweest, toen men niet alleen de geschiedenis opzettelijk verdraaide, maar ook verhalen verzon en die als werkelijk gebeurde zaken opdischte, een tijd, toen de kritiek nog zoo zwak en ongeoefend was, dat zulke opzettelijk verzonnen verhalen werden geloofd.
Voor de kennis der oudheid is het van groot belang, dergelijke geschriften op hun juisten prijs te schatten, ze ter zijde

{==288==} {>>pagina-aanduiding<<}
te schuiven, wanneer zij willen gehouden worden voor echte bronnen der geschiedenis, maar ze te waardeeren, in zoover zij als een openbaring van den tijdgeest kunnen worden beschouwd. Aan dien moeilijken arbeid heeft onlangs een Fransch geleerde zijne krachten gewijd, een man, door Sainte-Beuve geroemd om zijn uitgebreide kennis en scherpzinnigheid, door Réville nog onlangs gewaardeerd in de Revue des deux mondes wegens zijn laatsten historisch-litcrarischen arbeid. Het is A. Chassang en het boek, dat ik voor mij heb, is bekroond door de Académie des inscriptions et belles lettres. Ik wil trachten van dat boek een korte schets te geven. Het draagt ten titel: Histoire du roman dans ses rapports avec l'histoire dans l'antiquité Grecque et Latine.
Bij het hooren van dezen titel kan de bedenking oprijzen, of men wel van den roman in de Grieksche en Latijnsche oudheid kan spreken. De schrijver heeft deze bedenking gevoeld en beantwoord. ‘Het woord roman, zegt hij in zijn inleiding, is niet oud. Het dagteekent eerst van de middeleeuwen. Het is eigenlijk een anachronisme, wanneer men het op de fabelachtige verhalen der oudheid toepast.’ Toch meent hij het te mogen en zelfs te moeten gebruiken, omdat in de oudheid voor dergelijke geschriften geen bepaalde naam aanwezig is. Al moge de naam van later oorsprong zijn, het genre, dat met dien naam wordt aangeduid, is het niet. Al ontmoeten wij nergens in de oudheid verdichtingen als die van Walter Seott en Richardson, de kiemen van hetgeen door hen en alle andere romanschrijvers geleverd is, zijn in de oudheid overvloedig. Lange en korte, ernstige en vrolijke, deftige en satirieke verhalen, fabelen, vertellingen, novellen, historische, wijsgeerige, godsdienstige romans, liefdcromans, avontuurlijke verhalen, fantastische en herderromans, dat alles vinden wij in mindere of meerdere mate in de oudheid weêr. Wij laten aan elk de vrijheid om de geschiedenis van den eigenlijken roman later te beginnen; wat door Chassang is geleverd, achten wij in allen gevalle een elangrijke bijdrage voor de geschiedenis der vcrdichting, der verboclding, een belangrijke bijdrage, om in het licht te stellen, hoe moeilijk in de historischc schriften der oudheid, de werkelijkheid uit de verdichting is optedelven, m.a.w. hoe moeilijk het is de geschiedenis der oudheid te beschrijven.

{==289==} {>>pagina-aanduiding<<}

Onze auteur onderscheidt drie tijdperken in de zoogenaamde roman-literatuur van Griekenland en Italië: de Attische tijd, de Alexandrijnsche tijd, de Romeinsche tijd. Zooals van zelf spreekt, vloeien deze tijdperken in vele opzichten in elkander; zij dienen alleen om eenigszins den weg te banen, dien wij te bewandelen hebben. De Attische tijd kenmerkt zich door een groote zuiverheid van smaak; de verbeelding laat zich nog door de rede beteugelen. In den Alexandrijnschen tijd voert de geleerdheid heerschappij, maar het is een dorre en doorgaans slecht toegepaste geleerdheid; de verbeelding neemt den schijn aan van zich aan de kritiek te onderwerpen, terwijl zij telkens de teugels der kritiek verbreekt. De Romeinsche tijd ondervindt den invloed van het verval der oude maatschappij, maar tevens van de geboorte eener nieuwe, die ook een nieuwe literatuur doet te voorschijn treden. In het eerste tijdperk komt de roman allengs op, in het tweede plant hij zich voort, in het derde neemt hij een verbazende uitgebreidheid, maar wordt tevens hoe langer zoo meer smakeloos.
In de Attischc periode is de invloed van het Oosten op de romantische verhalen merkbaar; Plato, Herodotus, Ctesias leveren daarvan de bewijzen. De Alexandrijnsche periode wordt geheel beheerscht door den machtigen indruk, dien het oosten op de verbeelding had uitgeoefend. In de Romeinsche periode is de zucht tot verdichting algemeen geworden. Het leven van Apollonius van Tyana en de Milesische vertellingen zijn de meest karakteristieke verschijnselen van dien tijd. In elk dier perioden zien wij telkens den roman met de geschiedenis saamgeweven en wel het allermeest in den eersten tijd. Het is een bewijs der zwakheid van den roman; hij kan nog niet op zichzelf staan; hij heeft de historie noodig om zich aan vasttehouden, beroemde namen om ingang te vinden bij het volk. Maar van den anderen kant zien wij de geschiedenis met allerlei verdichtselen opgesierd, zoodat het menigmaal ondoenlijk is, de waarheid van de verdichting te onderscheiden. Zelfs wordt de geschiedenis moedwillig misvormd, hetzij om daardoor den lezer te behagen, hetzij om een wijsgeerig stelsel aan te prijzen. Verdichte volken, verdichte landen verschijnen ten tooneele en de vorm, waarin zij bcschreven worden, is zoo bcdriegclijk, dat zulke verdichte verhalen en voorstellingen lang voor geschiedenissen zijn doorgcgaan. Het was noodig, dat Lucianus in zijn geschrift over De manier om de geschiedeuis

{==290==} {>>pagina-aanduiding<<}
te beschrijven, den geesel der satyre zwaaide over velen zijner tijdgenooten, die in gezwollen taal de historie met fabelen opvulden. Het was noodig, dat in een afzonderlijke verhandeling over De leugens der geschiedenis de kwaal van den tijd werd bestreden.
Op de vraag, hoe de geschiedenis allengs in het kleed der verdichting is gehuld, heeft de kritiek geantwoord met te wijzen op den gang der overlevering. Eerst gaat zij voort van mond tot mond; zij heeft niets blijvends; zij wijzigt zich overeenkomstig het karakter van den mensch, het geslacht, het volk, door wie zij wordt voortgeplant. Zij wordt verder door feesten, door openbare instellingen, door volksliederen geheiligd, door dichters uitgebreid, totdat zij eindelijk, van een stoet van fabelen omgeven, in de geschiedenis hare plaats inneemt. Daarbij komt dan nog de nationale ijdelheid, de vleierij, de partijgeest, de onkunde, het bijgeloof, de zucht naar het wonderbare. Al deze machten werken samen, om de ware gedaante van het gebeurde onkenbaar te maken.
Men kan ook vragen, hoe de verdichting het kleed der geschiedenis heeft aangenomen. Terwijl de legenden van het grootst belang zijn voor de kennis der historie, omdat zij altijd een grond van waarheid bevatten, als een kinderlijke uitdrukking van het geloof, de gewaarwordingen en driften van het volk, in welks boezem zij geboren worden, - moet men daarentegen zeer voorzichtig zijn met gevolgtrekkingen te maken uit de verdichte verhalen, die in het brein van een enkel persoon zijn opgekomen. Zulke verhalen zijn niet een afspiegeling van den tijd, dien zij beschrijven, maar hoogstens van den tijd, waarin de schrijver zelf leeft. Zij moeten dus uit de geschiedenis verwijderd worden en geheel op zichzelf beschouwd. Dat is de weg om waarheid en verdichting van clkaâr te leeren onderscheiden; met andere woorden, dat is de arbeid der historische kritiek.

Wij beginnen met het Attisch tijdperk en ontmoeten daar, aan de hand van onzen schrijver, in de eerste plaats de verdichte verhalen der wijsgeeren. De welbekende Aesopus betreedt het tooneel met zijne onvergetelijke fabelen. Maar helaas! zelfs de persoon van dezen vriend onzer jeugd is niet bestand tegen de aanvallen der kritiek. Het wordt betwijfeld, of er wel ooit een Aesopus is geweest. Toch staat hij daar, als de verpersoonlijking

{==291==} {>>pagina-aanduiding<<}
der fabelen-literatuur, gelijk de Bidpay der Indiërs en de Lokman der Arabieren. Ook in Griekenland staat hij niet alleen; nevens de Aesopische fabelen kende men daar nog Libysche, Sybaritische, Cilicische, Cyprische, Lydische, Carische, Egyptische fabelen, een bewijs, hoezeer deze soort van leerdicht in de oudheid geliefd was. Volgens de Grieken zelven hadden Hesiodus, Archilogus, Stesichorus, Alcman, Alcaeus vóór Aesopus reeds fabelen gedicht en hijzelf, niets had hij te boek gesteld; zijne fabelen zonden alleen door mondelinge overlevering bewaard zijn gebleven. Zelfs Socrates zou in zijn gevangenis den tijd met het dichten van fabelen hebben gekort; Demetrius Phalereus zou getracht hebben in proza Aesopus na te volgen. De groote redenaar Demosthenes achtte het noodig, de aandacht zijner toehoorders optewekken door nu en dan fabelen in zijne redevoeringen in te vlechten. In de scholen behoorde het dichten van fabelen tot een der oefeningen, die aan de rhetorica voorafgingen. Zoo tierde op Griekschen bodem de plant, die later in den Roman du Renard en den Roman de Fauvel haar vollen bloei zou bereiken.
Tot de wijsgeerige verdichtingen worden verder gebracht de Allegorie en de Mythe. De allegorie van Prodicus is bekend: Hercules op den tweesprong tusschen deugd en ondeugd. Deze soort van verdichting heeft o.a. de stof geleverd voor den Roman van de Roos. De Grieksche mythologie is niet minder bekend. Men kan haar onderscheiden in de oorspronkelijke mythen en de uitbreiding, die wij daarvan aantreffen bij de dichters. Doch ook de wijsgeeren bedienden zich van deze soort van verdichting in hun onderwijs, zooals Plato, wanneer hij zijne denkbeelden over het ontstaan der aarde in den vorm der mythe van Prometheus en Epimetheus kleedt. Hij laat Socrates zijne denkbeelden mededeelen over het schrift, dat bij hem als middel van onderwijs verre achterstond bij het levend woord, en hij doet het in den vorm van een Gesprek tusschen den god Teuth en koning Thamis. In de beroemde mythe van het Hol legt dezelfde wijsgeer zijne denkbeelden bloot omtrent de ingeschapen ideeën, waarmeê ieder mensch, volgens hem, geboren wordt. In de mythe van Her den Armeniër geeft hij een bezielden vorm aan zijn onderwijs over de onsterfelijkheid der ziel. De rijke verbeelding van Plato heeft allerlei soort van verdichting in zijne werken gevlochten. Het meest koos hij den Dialoog als het kleed voor zijn onderwijs.

{==292==} {>>pagina-aanduiding<<}
Zelfs de deftige Aristoteles versmaadde den vorm der verdichting niet. Dit was, naar het schijnt, het eenig middel om zich lezers te verzekeren. Het was ook het eenig middel om indruk te maken en invloed te oefenen op het volk. De redeneeringen der wijsgeeren werden spoedig vergeten; maar hunne verdichte verhalen bleven in het geheugen bewaard. Zoo is het nog. Als ik den naam van Dicearchus naast dien van Aristoteles plaats, dan weten al mijne lezers, dat de laatste veel beroemder is dan de eerste; velen zullen niet eens weten, dat de eerste een peripatetisch wijsgeer was. Toch zullen weinigen iets van het stelsel van Aristoteles weten mede te deelen; maar het hol van Trofonius kent iedereen, dank zij de schilderij, daarvan door Dicearchus opgehangen, om de weelde en de losbandigheid der grieksche zeden te kastijden.
Wij komen tot de verdichte verhalen der geschiedschrijvers. Alle geschiedenis begint met verdichting en zoo ook de geschiedenis bij de Grieken. De ondste verhalen, door de zoogenoemde logografen te boek gesteld, waren niets dan verdichting. Met den vader der geschiedenis, Herodotus, betreden wij voor het eerst een vasten grond. Maar ook bij hem - behoeft het herinnerd te worden? - al legt hijzelf zijn verbeelding aan banden, ook bij hem is het niet alles historie, wat wij ontmoeten. Een menigte legenden deelt hij meê, die bij het volk in omloop waren, die van Gyges en Candaulus, van de jeugd van Cyrus, van Croesus, van den valschen Smerdis, van Intafernes en zijn vrouw, van den arts Democides, van Oretes, van Syloson, van Zopyrns en een menigte mythen daarenboven. Hij is een aangenaam vcrteller en deelt meê, wat hij heeft gehoord. Van historische kritiek is bij hem geen sprake. Als de bestrijder van Herodotus trad Ctesias op, maar de plaats, die hij bekleedde aan het perzische hof, levert weinig waarborgen op voor zijn historische trouw. Integendeel, hij is een man, die in de eerste plaats zoekt te behagen; hij maakt zicb aan de grofste geografische fouten schnldig; hij spreekt zichzelven herhaalde malen tegen; de ongeloofelijkste verhalen discht hij op als werkelijke gebeurtenissen. Men waant zich, bij het lezen van zijn boek over Indië, verplaatst in de Duizend en eene nacht. En toch dnrft hij eindigen met de woorden: Wat ik heb meêgedeeld is de zuivere waarheid. Ik heb gesproken òf als ooggetuige òf naar de verhalen van ooggetuigen. Menig wonderbaar voorval heb ik opzettelijk

{==293==} {>>pagina-aanduiding<<}
weggelaten, om niet den schijn te hebben van den onkundigen lezer wat op de mouw te willen spelden.
Het boek van Ctesias heeft de stof voor een tal van verdichte verhalen geleverd. De pygmeeën, de grijpvogels, half leeuw, half vogel, de eenhoorn, de fontein van vloeiend goud, de wondersteen, die, evenals de ring van Gyges, het vermogen bezat om onzichtbaar te maken wie hem droeg - al deze en zoovele andere voorstellingen, die in de middeleeuwen telkens wederkeeren, ze zijn allen ontleend aan het boek van Ctesias. En waar hebben deze voorstellingen haar oorsprong? Niet in het brein van Ctesias zelven; neen! hij deelt slechts de overleveringen mede, die in Perzië omtrent Indië waren verspreid. Maar hij deelt ze als waarheid meê; dat is zijn fout. Hij is een gewetenloos historieschrijver. Zijn onbeschaamdheid gaat zoo ver, dat hij verzekert met eigen oogen den beroemden Martichoras te hebben gezien, het monster, uit een mensch, een leenw en een scorpioen samengesteld en met een staart vol pijlen, die hij naar alle kanten afschoot en die telkens weêr aangroeiden.
Met Thucydides trad de ware geschiedbeschrijving in het leven. Zijn voorbeeld legde bij vele historieschrijvers na hem de weelderige verheelding aan banden. Maar het kon niet anders, of zijn voetspoor werd allengs weêr verlaten. De scholen der rhetoren waren een bederf voor den zuiveren historischen smaak. Zij leerden het eenvoudig verhaal op allerlei wijzen opsieren. Theopompus is daarin vooral een meester. Bij hem treffen wij een beschrijving aan van een dier fabelachtige landen, waarvan de oudheid zooveel weet te verhalen. Het is het land der Meropeërs, buiten de bekende wereld gelegen. Dieren en menschen zijn daar eens zoo groot, hun leven duurt daar eens zoo lang als elders. Er zijn twee omnetelijk groote steden, de oorlogstad en de heilige stad. De krijgslieden ondernamen eens een tocht met honderd dnizend man en veroverden het land der Hyperboreërs; maar zij zagen hunne ellende en hoorden, dat zij het gelukkigst volk der wereld waren; toen trokken zij uit medelijden naar hun vaderland terug. Op de grenzen van het land der Meropeërs is een afgrond, de Anostos genaamd, met een roode lucht, die noch licht noch duisternis is; daar vloeien twee stroomen, de rivier van het vermaak en de rivier van de smart. Er staan boomen aan den oever, welker vruchten dezelfde weldadige en treurige uitwerking hebben als het water van beide

{==294==} {>>pagina-aanduiding<<}
stroomen. Het was later noodig, het onhistorisch karakter van dergelijke verhalen aantetoonen, een bewijs, hoe weinig de kritische zin in Griekenland ontwikkeld was. Gelijk de dichters hun gouden eeuw, zoo voeren de wijsgeeren telkens hun gelukkig land ten tooneele. Nu eens is het hier, dan daar; op allerlei wijzen wordt het beschreven. Men heeft het later zelfs beschouwd als een profetie van het onbckende Amerika.
Op uitgebreider schaal dan in de tot hiertoe medegedeelde proeven zien wij de verbeelding werken bij Plato en Xenophon. Reeds spraken wij van den eerste. In zijn Atlantide was hij de voorganger van Theopompus. Gelijk deze eeu ideaal van geluk en deugd in het land der Meropeërs schetst, zoo heeft de leerling van Socrates eeu land geschapen, waarin zijn ideaal van een republiek verwezenlijkt is. Doch het is vooral in de Cyropedie van Xenophon en in zijne Gedenkwaardigheden van Socrates, dat wij de verdichting een hoogen trap van zuiverheid en volkomenheid zien bereiken. Niemand zal thans meer in de beide laatste geschriften historische werken meenen te zien. Algemeen worden zij erkend als vruchten der verbeelding, wier waarde alleen bestaat in de denkbeelden daarin verkondigd, en in den sierlijken vorm, waarin die denkbeelden zijn gehuld. Men zou ze historische romans kunnen noemen, in zoover historische personen daarin sprekend worden ingevoerd, en in de Cyropedie de voornaamste heldenfeiten van Cyrus, zooals de verovering van Azië, worden vermeld. Maar overigens missen zij alle historische waarheid. Een vergelijking van deze geschriften met de Hellenica en de Anabasis van denzelfden auteur, doet ons duidelijk zien, dat hijzelf niets anders heeft bedoeld dan hetgeen onze tegenwoordige romanschrijvers bedoelen: op een aangename en onderhoudende wijze geliefkoosde denkbeelden mede te deelen. Het zijn tendenz-romans.

Een geheel ander karakter dan in de Attische periode draagt de literatuur der verbeelding in het Alexandrijnsch tijdperk. Meer nog dan vroeger wordt de verdichting met de historie saamgeweven. En de verdichting mist bijna geheel het karakter der oorspronkelijkheid. Wat in dezen tijd geleverd wordt, is meestal navolging van de beroemdste werken der Attische

{==295==} {>>pagina-aanduiding<<}
schrijvers, navolging van de Ilias, van de Atlantide enz. De geschiedenis daalt ver beneden de hoogte, waarop een Thucydides stond. Ja, er ontstond in dezen tijd een bepaalde manie van vervalsching, niet slechts der geschiedenis, maar zelfs van geschriften. Oude en beroemde namen zijn voor middelmatige schrijvers het middel om hunne werken ingang te verschaffen. Echte geschriften worden vernietigd en valsche daarvoor in de plaats gesteld. Men geeft voor, lang verloren boeken teruggevonden te hebben. Men maakt oude boeken, die nooit hebben bestaan. De scholen van Alexandrië en Pergamus zijn de werkplaatsen, waaruit al die leugenachtige voortbrengselen aan het licht komen. Winzucht had een groot aandeel in deze fabriek; want voor groote prijzen werden geheel valsche handschriften van beroemde schrijvers en vooral van oude geschiedschrijvers verkocht.
In het romeinsche tijdvak neemt deze apokryfe literatuur een nog veel hooger vlucht. Alle wijsgeerige en godsdienstige sekten hebben er zich van bediend om hare denkbeelden en richting te doen ingang vinden. De Hellenistische joden poogden daardoor hun volk in de oogen der Grieken en Romeinen te verheffen. Wat de christenen in dit opzicht hebben gedaan, zal later ter sprake komen.
Vraagt men naar de oorzaken, die den zin voor waarheid en werkelijkheid in dit tijdperk zoo jammerlijk hebben onderdrukt, men kan wijzen op het volslagen gemis van alle geregelde opleiding in de kennis der geschiedenis en in de kunst om haar te beschrijven, op den wansmaak, door de rhetoren gevoed, op de zucht naar het buitengewone en wonderbare, die algemeen heerschte. Het laatste was vooral een gevolg van de gebeurtenissen dier tijden. De roem van Alexander den Groote ging de gansche wereld door en gaf aanleiding tot de wonderbaarste verhalen omtrent de daden van den onverwinlijken held. Opzettelijk werden allerlei ongelooflijke dingen van hem te boek gesteld. Vleierij en bewondering waren hier evenzeer in het spel. Men verhaalt, dat Alexander zelf, bij gelegenheid van een vaart op de Hydaspes, zich een verhaal van zijn leven deed voorlezen, door den rethor Aristobulus opgesteld. Dit verhaal was zoo vol van de overdrevenste vleierij, van de ongerijmdste bijzonderheden, dat de koning het boek met verontwaardiging in de rivier wierp, zeggende, dat de schrijver hetzelfde lot verdiende, om zulke dwaasheden afteleeren.

{==296==} {>>pagina-aanduiding<<}

Het was zeer verleidelijk om bij het verhalen der tochten van den Macedonischen vorst de grenzen der waarheid te overschrijden. De werkelijkheid geleek hier zoozeer op verdichting, dat de lezer geneigd werd om zich over niets meer te verwonderen; men was zeker, geloofd te worden, al verhaalde men de zonderlingste zaken over de avontuurlijke tochten van Alexander of over totnogtoe onbekende streken, vooral in Indië, het land der fabelen voor den Griek. Hoe gemakkelijk liet de verbeelding zich medeslepen om zich daarvan de meest fantastische voorstellingen te maken! Het was een aangename taak, wonderen te vertellen; het was niet minder aangenaam naar wondervertellingen te luisteren. Men kan nagaan, hoe uiterst moeilijk het daardoor geworden is, de ware geschiedenis der veldtochten van Alexander uit zulk een overlevering optedelven. Aan berichten ontbreekt het niet; van ooggetuigen zijn ze zelfs afkomstig. De veldheeren aan de eene zijde, de rhetoren en sofisten aan de andere, die hem vergezelden, hebben de daden des grooten konings te boek gesteld. Het meeste geloof verdienen de eersten; een Marsyas van Pella, een Hieronymus van Kardia, een Ptolemeus en Nearchns trachtten niets dan de waarheid te boek te stellen. Toch komen bij hen de zonderlingste verhalen voor, o.a. dat Alexander eens door twee groote slangen naar den tempel van Ammon werd geleid. Maar dat is niets in vergelijking van de verdichtselen der rhetoren. Bij het leven van den koning schreef Onesicritus een verhaal, geheel in den trant der Cyropedie van Xenophon. Alexander wordt bij hem, tegen alle historische waarheid in, het toonbeeld van een vorst. De schrijver had van den koning een gouden kroon ontvangen en wilde hem daarvoor op deze wijze zijn dankbaarheid toonen. En Alexander wierp het boek niet in het water, zooals hij met dat van Aristobulns had gedaan. Hij was er meê tevreden en zeide alleen: ik zon wel eens na mijn dood in het leven willen terugkeeren, om te
zien, hoe men dan uw boek zal beoordeelen.
Behalve de genoemde schrijvers werden de tochten van Alexander nog verheerlijkt door Chares van Mitylene, door Clitarchus, door Callisthenes, door Hegesias van Magnesia, door Duris en vele anderen, wier namen met hunne geschriften zijn verloren gegaan. Wij behoeven niet medetedeelen al wat zij van hun held wisten te verhalen. Men kan zich gemakkelijk voorstellen, hoe de verbeelding op dit terrein zich in allerlei richtingen heeft

{==297==} {>>pagina-aanduiding<<}
bewogen, alles tot verheerlijking van den machtigen veroveraar, voor wien zelfs de onstuimigste zee hare golven zou hebben gebogen, om hem als een god te aanbidden. Wij vinden in het derde tijdvak, de Romeinsche periode, den roman van Alexander weêr. Voordat wij echter daarvan spreken, hebben wij nog eenige andere soorten van verdichting uit den Alexandrijnschen tijd in oogenschouw te nemen.
Vooreerst de epische roman, de verdichte verhalen in proza, aan de mythologie, den heldentijd en den Trojaanschen oorlog ontleend. Het zijn de voorgangers van de Chansons de geste, die in de 14de en 15de eeuw in de ridderromans ontaardden, door Cervantes voor goed gedood. De mythologie, die eigenlijk op dichterlijk terrein tehuis behoort, kon niet anders dan verliezen door de prozaïsche behandeling der mythografen. Toch schijnen er enkelen onder de vele mythische geschiedschrijvers geweest te zijn, die de bezwaren, aan hun taak verbonden, overwonnen hebben. Vooral wordt het werk van zekeren Apollodorus geroemd en de historische Cyclus van Dionysius van Milete. Maar een schooner en ruimer veld dan de mythologie opende zich voor den epischen roman in den heldentijd. Op de vraag: wat vertelden in Griekenland de voedsters aan de kinderen? is het natnurlijk antwoord: fabelen. Vooral de libysche fabelen, vol van allerlei monsters, waren haar een rijke bron. Maar veel meer zullen daartoe de epische legenden hebben gediend, zooals die van Theseus en Ariadne. Zulke legenden nu werden in het tijdperk, waarvan wij spreken, op allerlei wijze in proza bewerkt. Men vindt bij de onde schrijvers aanhalingen uit de Heroloögie van Anaximander, de Meleagride van Antisthenes, de Phoronide, de Asopide, de Deucalionie, de Atlantide van Hellanicus. Het zijn allen verhalen in proza, op de leest der Grieksche dichters geschoeid. Twee onderwerpen waren vooral bij de schrijvers van dit genre geliefd: de legende der Amazonen en de Trojaansche oorlog.
Men plaatste de Amazonen in Libye. Zij vormden, evenals de Gorgonen, een vrouwelijke republiek. Zij bewoonden een eiland op het meer Tritonis. Onder haar koningin, Myrena, hadden zij hare naburen, de Atlanten, onderworpen en hare veroveringen in Arabië en Syrië voortgezet. Even fabelachtig als de Amazonen, waren de zoogenoemde Atlanten, die ook door Dionysius van Milete beschreven worden. Het was een menschlie-
{==298==} {>>pagina-aanduiding<<}
vend en zachtaardig volk, dat zich meer met de kunsten des vredes dan met den oorlog bezighield. Zij muntten uit door vroomheid en hun vaderland was het land der goden.
Veel meer voedsel voor de verbeelding leverde echter de Trojaansche oorlog. Er ontstond een geheele reeks van verhalen, waarin dit onderwerp op verschillende wijzen behandeld werd. Het eerste dezer werken wordt aan den logograaf Hellanicus toegeschreven. Hij schijnt, zooals blijkt uit enkele fragmenten die nog overig zijn, de verhalen der dichters tot het gebied der geschiedenis te hebben willen verheffen, zoodat bijv. de strijd van Achilles tegen den Scamander als de worsteling van een stouten zwemmer met de wateren van een onstuimigen stroom wordt voorgesteld. Overigens zijn van deze soort van geschriften niet meer dan enkele fragmenten en de namen der schrijvers over. Doch reeds daaruit blijkt, hoe uitgebreid deze literatuur is geweest, zoodat een hedendaagsch geschiedschrijver van Griekenland kon zeggen, ‘dat men een dik boek zou kunnen vullen met al de legenden omtrent den Trojaanschen oorlog, eerst door de epische, tragische en lyrische dichters bewerkt en later door eenige geschiedschrijvers, die, voorgevende, dat zij de overdrijvingen der dichters besnoeiden, in hun proza een nieuwe bron van verdichting hebben doen vloeien.’ Wat van den Roman van Troje nog over is, vindt men bijeen bij Parthenius van Nicea, Hyginus, Conon, Diodorus van Sieilië en Dionysius van Halicarnasse.
Ook in dezen tijd was de onbekendheid met de buitenwereld een rijke bron voor de verbeelding. Wat Plato in zijn Atlantide en Xenophon in zijn Cyropedie hadden gedaan, werd in allerlei vormen nagevolgd. Toen de Grieken met de Foeniciërs in avontuurlijke zeereizen begonnen te wedijveren, vermenigvuldigden zich de wonderbare reisverhalen hoe langer zoo meer. Opmerkelijk is het, dat het tooneel dier wonderen zich steeds verder verwijderde; want natuurlijk; hoe ruimer de grenzen der bekende wereld waren, des te grooter werd de afstand van het onbekende. In den tijd van Hecataeus van Mylete kon het fabelachtige Commeris nog aan de boorden der Zwarte zee worden geplaatst; in den tijd van Alexander den Groote werden Indië en het onbekende gedeelte van Afrika de wonderlanden. Vooral van Indië werden allerlei wonderen verteld. De oorsprong van sommige dier verhalen is nog aan te wijzen. Soms zijn zij

{==299==} {>>pagina-aanduiding<<}
een weêrklank van de indische poëzie; soms overdreven voorstellingen van hetgeen de een of andere reiziger oppervlakkig had waargenomen. Vooral de indische Brahmanen leverden door hun bijzondere leefwijze, zoo geheel in strijd met de zeden der Grieken, de stof tot menige verdichting.
Onder de fabelachtige volken en landen verdienen vermelding de indische Attacoren, door zekeren Amomet beschreven, en vooral de Hyperboreers van Hecataens van Abdera. Het is een oude legende, die door dezen schrijver wordt bewerkt. De Hyperboreërs zijn een volk, dat zich vooral op rechtvaardigheid toelegt, geen vleesch eet, maar zich met boomvruchten voedt. Zij bewonen een eiland, zoo groot als Sicilië, onder het beergesternte gelegen, tegenover het land der Celten, voorbij het punt, waar Boreas blaast. Het klimaat is er zeer gematigd; de grond brengt allerlei soorten van vruchten voort en geeft twee oogsten in het jaar. Daar is het vaderland van Latone; Apollo had er een prachtigen tempel en verscheen om de negentien jaren op het eiland; dan zong hij elken nacht zijn eigen lof, ondersteund door welluidende koren.
Een ander land der verbeelding was het Gelukkige eiland van Jambulus. Deze schrijver verhaalt, dat hij eens op een reis naar Arabië, om handel te drijven, door Aethiopische zeeroovers werd gevangen genomen. Al zijne reisgenooten werden vermoord, op een na, die met hem bewaard werd voor een zoenoffer, dat ieder jaar in Aethiopië werd gebracht. Men zette dan twee menschen op een boot die zee kon houden en liet hen afsteken naar het zuiden; waren de goden hun gunstig, dan moesten zij op hun tocht een eiland ontmoeten, waar zij gastvrij zouden ontvangen worden, en dan was het geluk van Aethiopië voor zes jaren verzekerd. Jambulus kwam met zijn tochtgenoot, na een reis van vier maanden, werkelijk op een eiland aan, door zonderlinge menschen bewoond, vlug van leden, met een lichaam zonder haar, met neusgaten van een uitwas voorzien, een gespleten tong, waarmeê zij allerlei geluiden konden voortbrengen en met twee personen tegelijk spreken. Zij leefden honderdvijftig jaren en dan legden zij zich neêr op het gras en stierven daar een zachten dood. Met de grootste nauwkeurigheid worden voorts de zeden en gewoonten, de staatsinstellingen en de godsdienst der bewoners van het Gelukkige eiland beschreven; zelfs de gedaante en de ligging van het eiland

{==300==} {>>pagina-aanduiding<<}
ontbreekt in deze beschrijving niet. Na een verblijf van tien jaren werden Jambulus en zijn vriend als menschen van slechte zeden verjaagd. Beiden begaven zich weêr te scheep en na een reis van vier maanden landden zij aan de kust van Indië, waar de medgezel van Jambulus omkwam. Hijzelf bereikte een dorp, werd vandaar tot den koning gebracht, die hem een geleide meêgaf naar Perzië, vanwaar het hem gemakkelijk viel den weg naar Griekenland terugtevinden.
Bekend is de naam van Evhemerus. Naar hem wordt een bepaald stelsel genoemd ter verklaring der grieksche mythologic. Alleen uit de fragmenten van Diodorus van Sicilie en Eunius kennen wij zijn Gewijde geschiedenis. Zij schijnt uit twee deelen te hebben bestaan: uit het verhaal van een reis, op last van Kassandra door hem ondernomen, en uit de geschiedenis van koning Uranus, koning Saturnus en koning Jupiter en van de andere koningen, die toen als goden werden vereerd. In het eerste gedeelte vinden wij de beschrijving van het eiland Panchaea, dat met even liefelijke kleuren wordt afgeschilderd, als het Gelukkig ciland door Jambulns, en ons wederom aan de Atlautide van Plato doet denken. Ook deze beschrijving is door sommigen als een historisch verhaal beschouwd. Niet alleen Diodorus van Sicilië, maar zelfs Isaac Vossius heeft hier een historischen grond meenen te vinden. De historische kritiek heeft echter dien grond doen verdwijnen. In deze en al de overige ‘gelukkige eilanden’ hebben wij niet anders te zoeken dan het dichterlijk kleed voor maatschappelijke utopiën en wijsgeerige denkbeelden. Meer beroemd dan zijn Pauchaea is het stelsel van Evhemerus, zijn poging om de goden te maken tot menschen, tot koningen, die door het dankbaar nageslacht waren geïdealiseerd. Doch reeds lang is deze poging tot verklaring van den oorsprong der mythologie als onvoldoende door de wetenschap afgewezen.

De ontwikkeling der zoogenaamde romantische literatuur in de oudheid, de toenemende heerschappij der verdichting, heeft niet plaats gehad dan ten koste der geschiedenis. Hoe vrijer de verbeelding zich van beroemde namen en onbekende landen bediende, om aan de zucht naar het buitengewone en wonderbare te voldoen, des te meer werd de echte geschiedenis, de werkelijkheid op den achtergrond gedrongen. Tegenover een schare

{==301==} {>>pagina-aanduiding<<}
van verdichters zijn slechts enkele navolgers van Thucydides en Polybius te noemen. Tacitus, Arianus, Appianus, Herodianus, Zosimus meenen het ernstig met de beschrijving der geschiedenis, maar alleen Tacitus is een meester in de kunst, de anderen zijn hoogst middelmatig. De hoofdgebreken, waardoor de historische wetenschap zich in het romeinsche tijdperk, dat wij nu betreden, kenmerkte, worden door Lucianus terecht hierin gevonden, dat men zich tot allerlei sofistische uitweidingen liet verleiden en dat men te veel aan de zucht tot het buitengewone en wonderbare toegaf. Hij geeft van den treurigen toestand, waarin de historische wetenschap in zijn tijd verkeerde, enkele voorbeelden in zijn verdienstelijk boek Over de kunst om de geschiedenis te schrijven. In een reeks van verhalen, door een bernchten oorlog der Romeinen tegen de Parthen in het leven geroepen, kwamen bijzonderheden voor als deze: dat op een enkelen kreet van den veldheer Priscus, zevenentwintig vijanden plotseling stierven; dat de Parthen in een veldslag 7263 man verloren hadden, terwijl de Romeinen slechts twee gesneuvelden en drie gekwetsten telden. Van dergelijke fabelen waren de geschiedenissen in het Romeinsche tijdperk vol. Zelfs een Tacitus kan er zich niet geheel van onthouden. Daarbij kwam ook nu, evenals in het Alexandrijnsche tijdvak, de zucht tot vleierij. Deze ging zoover, dat sommige geschiedschrijvers een veldtocht van Trajanus naar Indië verhaalden, waar deze keizer nooit den voet heeft gezet. Het allermeest werd de geschiedschrijver beheerscht door de zucht om den lezer te behagen. Dit was de algemeene kwaal der oude historici. Daardoor gedreven, voeren Thucydides, Livius, Sallustius hunne helden telkens sprekend in en laten hen redevoeringen houden, die zij nooit hebben uitgesproken, maar waardoor het verhaal den lezer boeit. Dit was ook het hoofddoel der meeste geschiedschrijvers van den Romeinschen tijd. Men wist zeker, vele
lezers te vinden, hoe meer wonderen men verhaalde, en nu wordt aan de dichtende verbeelding de vrije teugel gevierd. Dolfijnen worden verliefd op kinderen, dooden komen terug in het leven, in een winkel van arme lieden te Rome begint op eens een fontein van olie te springen, en wat niet al dergelijke verhalen meer. Er zon een boekdeel meê zijn te vullen. Als men eenmaal aan het dichten van wouderen begint, dan is er geen einde. Beperkt is de bekende wereld, maar het land der fabelen is zonder grenzen.

{==302==} {>>pagina-aanduiding<<}

Het waren niet enkel heidensche schrijvers, die zich aan deze verminking der geschiedenis schuldig maakten. Ook de joodsche en christelijke geschiedschrijvers deelden in de kwaal van den tijd. Uit een zekeren schroomvalligen eerbied gaat de auteur van het werk, dat wij voor ons hebben, de schriften van het Nieuwe Testament stilzwijgend voorbij. Wij zullen thans hetzelfde doen, omdat wij hier alleen als referent wenschen op te treden. Maar wij zeggen niet met hem, dat die geschriften, als gewijde boeken, buiten het gebied der kritiek vallen. Integendeel, een der vruchten van onze vluchtige schets achten wij ook hierin gelegen, dat men den tijdgeest leere kennen, waarvan de schrijvers onzer N. Testamentische verhalen omgeven waren. Alleen wie de oude leer der inspiratie vasthoudt, kan meenen, dat zij niet door dien tijdgeest besmet zijn geweest. Wie anders oordeelt, zal gemakkelijk begrijpen, dat ook hunne geschriften den invloed daarvan moeten ondervonden hebben, dat wij van hen onmogelijk zuivere geschiedenis kunnen verwachten. Zoo zal men den arbeid der kritiek te hooger waardeeren, die vooral in deze dagen er op uit is, om uit de oudste christelijke literatuur de goudkorrels der historie op te delven.
Wat vooral in dit tijdperk onze aandacht verdient, is het verschijnsel, dat vele godsdienstige en wijsgeerige sekten door middel der verdichting, door middel van den roman, zoo men wil, hare denkbeelden zochten te verspreiden en dat men zich op groote schaal van beroemde en eerwaardige namen begon te bedienen, die men vóór de geschriften plaatste, welke men vervaardigde, om ze daardoor ingang te doen vinden bij de lichtgeloovige menigte.
Als voorbeelden van wijsgeerige verdichting worden genoemd: Cicero's bekende Droom van Scipio, Plutarchus' samenspraak over den Daemon van Socrates, over het Uitstel der goddelijke rechtvaardigheid. In de schriften der Neo-Platonici en der Gnostieken komt ook een aantal mythen voor, als: het Hol der nymfen bij Porphyrius, de Sophia bij Valentinus, de Psyche bij Apulejus en Fulgentius, enz.
Een andere vorm, waarin de wijsgeerige scholen hare denkbeelden trachtten te populariseeren, was de romantische levensbeschrijving der wijzen van den ouden tijd. Diogenes Laërtius deelt er eenige proeeven van meê. Plato, Pythagoras en Apollonius van Tyana zijn de voornaamste helden dezer romans. Van

{==303==} {>>pagina-aanduiding<<}
allerlei wonderen werd de wieg van Plato omringd; hij was een godenzoon, een held, die in vele veldslagen lauweren behaalde. Hij deed een reis naar Egypte en bracht van daar de wijsheid naar Griekenland over. Op dezelfde manier werd het leven van andere wijzen, zooals Thales van Milete, den beroemden Diogenes en vooral van Pythagoras opgesierd. In het bekende verhaal der ontmoeting tusschen Diogenes en Alexander den Groote laat Dio Chrysostomus den Cynischen wijsgeer allerlei aardigheden zeggen over de geboorte van den koning, waardoor deze in een vrolijke stemming geraakt. De Diogenes van Dio is een vrucht der verbeelding geworden. Talrijk waren de levens van Pythagoras. Men noemt Dicearchus, Hermippus, Eubulides, Nicomachus, Proclus, nevens Porphyrius en Jamblichus, als auteurs van zulke biografieën. Met de grootste naïveteit worden door hen de zonderlingste dingen van Pythagoras verhaald. Als de wijze met zijne discipelen de rivier (?!) de Caucasus overgaat, dan roept de stroom hem een heilgroet toe. Op hetzelfde oogenblik wordt hij gezien te Croton en te Metapontus. Hij is een profeet en een wonderdokter. Hij oefent een magischen invloed op de dieren; zijn woord is genoeg om een wilden beer te temmen, om een os te bewegen geene boonen meer te eten enz. enz.
Tot deze soort van verhalen behoort ook het beruchte Leven van Appollonius van Tyana, door Philostratus, op last der keizerin Julia Domna vervaardigd. Hier heeft de wonderwereld haar toppunt bereikt. De gansche weg van Appollonius is met wonderen bezaaid. Allerlei zonderlinge menschen en dieren ontmoet hij, allerlei zonderlinge lotgevallen treffen hem. Duivelen worden door hem uitgeworpen, zieken genezen, dooden opgewekt, toekomstige gebeurtenissen voorspeld. Ondanks al deze wonderen tracht de schrijver zijne lezers te doen gelooven, dat hij de echtste bronnen heeft gebruikt en niet anders verhaalt dan de zuivere waarheid. Zoo iets openlijk te durven verzekeren, dat is wel een bewijs van het lage peil, waartoe de historische zin in dien tijd was gezonken. En hoe is het werk van Philostratus door zijne tijdgenòoten ontvangen? Als een geschiedenis, een verhaal van gebeurde zaken. Apollonius wordt door Alexander Severus naast Christus als een huisgod vereerd, nadat Caracalla hem reeds een tempel had doen stichten. Aurelianus spaart de stad Tyana, die hij gezworen had te zullen verwoesten, uit ontzag voor Apollonius. Zelfs de ge-
{==304==} {>>pagina-aanduiding<<}
schiedschrijvers Dio Cassius en Vopiscus zijn van eerbied voor hem vervuld. Ja, door christelijke schrijvers wordt zijn naam geroemd, terwijl een der laatste verdedigers van het heidendom, Hiërocles, zich van het werk van Philostratus heeft bediend, om het christendom te bestrijden. Wie van dit zonderling en merkwaardig boek meer wil weten, dien kunnen wij verwijzen naar een belangrijk artikel van Dr. A. Réville over Apolionius van Tyana in de Revue des deux mondes van 1 Aug. 11. 1)
In zulk een tijd zal men zich niet verwonderen, ook in den boezem der christelijke kerk de zonderlingste schriften te voorschijn te zien komen. Gelijk door joodsche schrijvers allerlei navolgingen en uitbreidingen van het Oude Testament geleverd werden, zooals het leven van Adam, van Mozes, het boek der Jubileën, het Testament der twaalf patriarchen, het derde boek van Ezra, het boek Henoch, het derde boek der Makkabeën enz., zoo verschenen in dezen tijd allerlei apokryfe evangeliën, zooals het evangelie der kindsheid van Jezus, der geboorte van Maria, het Protevangelie van Jakobus, het evangelie van Nikodemus, de apokryfe Handelingen der apostelen en een aantal anderen, waarvan wij soms alleen den titel uit de schriften der kerkvaders kennen. Deze Evangeliën en Handelingen zijn allen met wonderen overladen, een sterk sprekende afdruk van den tijdgeest, die ze deed geboren worden. De namen, die zij op den titel dragen, moesten de waarheid van den inhoud verzekeren. In het algemeen is de christelijke literatuur der eerste eeuwen rijk aan romantische tafereelen. De beroemdste kerkvaders geven weinig blijken van eenigen zin voor historische kritiek.
Wij keeren tot de heidenwereld terug en ontmoeten daar nog andere vormen van verdichting, buiten de reeds genoemde. Het zijn Brieven van beroemde mannen. Uit de scholen der rhetoren kwamen deze voort en werden daar vervaardigd, hetzij om de leerlingen te oefenen, hetzij alleen om lichtgeloovige lezers te misleiden. Deze brieven, in ontelbare menigte verspreid, zijn een gevaarlijke klip voor de historische kritiek geweest, daar zij maar al te dikwijls als echte stukken werden beschouwd. Hun eenige waarde bestaat in het talent, waarmede zij verdicht werden.
De invloed van deze en dergelijke geschriften is echter zeer

{==305==} {>>pagina-aanduiding<<}
groot geweest, vooral op het volk. Daardoor kwamen allerlei anekdoten omtrent beroemde mannen in de wereld, die als waarheid werden rondverteld. Dat bijv. Demosthenes zich in een hol zou hebben opgesloten en zich het hoofd ten halve zou hebben laten scheren, om zich de mogelijkheid te ontnemen er uit te komen; dat hij langs de zee met steentjes in den mond of in een kamer met een zwaard boven het hoofd zou hebben gedeklameerd, het is niets dan een vertelseltje. Van niet meer waarde is de sage van Ibicus en de kraanvogels, van Archilochus, den onverzoenlijken vijand van Lycambus, van Sappho, van den schoonen Phaon en de Lesbische vrouwen, van Arion en den dolfijn en andere meer.
Wanneer men weet, dat door sommige critiei het bestaan van Homerus betwijfeld wordt, dan zal men kunnen nagaan, dat er moeilijk een leven van Homerus kan geschreven worden. Toch zien wij in dezen tijd niet minder dan zes geschriften van dien naam verschijnen, waarvan een zelfs aan Herodotus wordt toegeschreven, en waarin allerlei zonderlinge lotgevallen van den vader der dichters worden verhaald. Hij is de zoon van de vrouw eens grooten Egyptischen priesters; zijn vader is een god. Het kind droeg de sporen van zijn hooge afkomst. Maar de man zijner moeder wilde hem niet als zoon erkennen; hij werd uit het huis verjaagd en zwierf eenzaam in de wereld rond, zijn afkomst zorgvuldig verbergende. Een der eigenaardigheden van de Levens der beroemde mannen, die in dezen tijd werden verdicht, is het verband, waarin zij gebracht worden met Egypte. Orpheus, Musaeus, Melampus, Lycurgus, Solon, Plato, Pythagoras, Democritus, de meetkundige Endoxus, de beeldhouwers Daedalus, Telecles, Theodorus, men laat ze allen reizen in Egypte doen. Dit verschijnsel kan niet toevallig zijn; men beschouwt het als een poging om het verband te verklaren, dat er bleek te bestaan tusschen de leeringen van het westen en het oosten.
Aan levensbeschrijvingen van Virgilius heeft het ook niet ontbroken. Evenmin aan Levens van Hippokrates. Jammer slechts, dat er zoo bitter weinig historische elementen in te ontdekken zijn. En, als ware het vorige tijdperk nog niet rijk genoeg aan tafereelen over de daden van Alexander den Groote, nogmaals werd in dezen tijd dit onderwerp ter hand genomen en op willekeurige wijze de historie met de verdichting dooreengemengd. Quintus Curtius is de eerste, dien wij op dit terrein

{==306==} {>>pagina-aanduiding<<}
ontmoeten; hem volgen een reeks van andere schrijvers, een onder den aangenomen naam van Callisthenes, een ander onder dien van Julius Valerius enz. Ook de geschiedenis van Troje's beleg werd nog eens bewerkt door meer dan eene hand, o.a. in den epischen roman van Philostratus, in het Dagboek van Troje's beleg, onder den naam van Dictys geschreven, en in de geschiedenis van Darès, beiden helden in den Trojaanschen oorlog, wier werken in den tijd van Nero op wonderdadige wijze zouden zijn weêrgevonden. Het behoeft niet gezegd te worden, dat deze bewerkingen alleen kunnen dienen om de schoonheden der Ilias en Odyssea te meer te doen uitkomen.
Wij hebben eindelijk nog met een woord over den geografischen roman en den liefde-roman van het romeinsche tijdvak te spreken. Wat den eerste betreft, het veld der verbeelding werd steeds wijder; de grondslag werd gelegd voor Gulliver's reizen en Robinson Crusoe's lotgevallen. Egypte was een rijke bron van wonderverhalen; het wedijverde in dit opzicht met Indië. Wij kennen de werken van dit genre alleen uit andere schrijvers, vooral Lucianus en Photius. De laatste gewaagt van een reis naar een eiland, dat tot een spreekwoord geworden is, het eiland Thulé. Waar dat eiland gezocht moet worden, is moeilijk te zeggen. Een der reizigers verhaalt, dat hij voorbij het eiland volken bezocht heeft, die nachten hebben van een maand, van zes maanden, van een jaar; dat hij dicht genoeg bij de maan was gekomen om alles te zien, wat daarop voorviel, en zoo verder. Al wat er voorts van dit eiland verhaald wordt, is even wondervol. De gansche reis is een roman.
Eerst nu kwam de eigenlijke liefde-roman te voorschijn, die in het Attische en Alexandrijnsche tijdperk wel was voorbereid, wel was ontkiemd, maar eerst in den romeinschen tijd begint te bloeien. Vanwaar gingen de romantische liefde-verhalen uit? Van de Joniërs, die al de voorwaarden bezaten tot een dergelijke literatuur. De Joniërs ‘wier gemoed’, volgens prof. Geel, ‘wel vatbaar was voor het ernstige, maar nog meer voor den indruk van het aanminnige en streelende, wier hoogste streven was naar zinnelijk genot en naar de materiëele genoegens des levens.’ Het zijn de Milesische vertellingen, die hier vooral in aanmerking komen. Deze vertellingen hebben lang de lievelingslektuur der Romeinen uitgemaakt. De beroemdste verzameling was die van een zekeren Aristides van Milete, door Sizenna in het latijn ver-
{==307==} {>>pagina-aanduiding<<}
taald. Het boek is verloren gegaan, maar bevatte waarschijnlijk, na een korte geschiedenis van Milete, een tal van anekdoten, die op het leven aldaar betrekking hadden, vooral op de losbandigheid der vrouwen. Het waren kleine schetsen in den trant van Boccaccio's Decameron en Marguérite van Navarra's Heptameron. Haar eenig doel was te vermaken, de zinnelijkheid te streelen; letterkundige verdienste hadden zij niet. Zij waren niet geschreven met het doel om geschiedenis te verhalen en toch zijn verscheidene dezer vertellingen in de geschiedenis opgenomen.
Op grooter schaal vertoont zich het genre reeds in de Luciade en de Metamorphosen van Apulejus. Weinig verhalen zijn zoo populair geworden als dat van den in een ezel veranderden Lucius, die door het eten van rozen weêr in een mensch verandert. Nog onlangs is een nieuwe bewerking van dit verhaal verschenen voor onze Nederlandsche jeugd. Wie was de schrijver van dat verhaal? Lucius van Patras of Lucianus? dat is een vraag, die aan de kritiek veel te doen heeft gegeven. Er schijnt geen twijfel te zijn, of de idee is van oude dagteekening en van griekschen oorsprong, zoodat, indien Lucianus, zooals waarschijnlijk is, een verhaal van dien inhoud geschreven heeft, hij alleen van een bekend verhaal een nieuwe bewerking zal hebben geleverd. Terwijl de Luciade zich onderscheidt en aanbeveelt door hare kortheid, kenmerken zich de Metamorphosen van Apulejus door langwijligheid. Zij zijn een navolging der Luciade, een uitgerekte en daardoor vervelende navolging. Het eenige, wat daarin de aandacht verdient, is de geschiedenis van Psyche, inderdaad een liefelijk tafereel te midden van de weinig zedelijke tooneelen, die het omgeven. De inhoud van het verhaal is deze: De kleine, nieuwsgierige Psyche is ongehoorzaam geweest aan hare moeder. Zij heeft zich laten verleiden door hare twee boosaardige en jaloersche zusters en met eigen oogen den man willen zien, die haar gegeven en als een monster afgeschilderd was. Zij ziet hem en bemint hem nu slechts te meer; doch een droppel brandende olie valt uit haar lamp en doet hem ontwaken. Nu heeft zij den toorn van Venus te verduren, die haar vele zware kastijdingen oplegt. De arme Psyche moet een hoop van allerlei granen en boonen, die Venus door elkaâr heeft geworpen, voordat de avond geëindigd is, zorgvuldig uitzoeken. Troosteloos zit Psyche daar neder. Doch ziet, de mieren rukken aan in dichte gelederen en volbrengen voor haar het moeilijk

{==308==} {>>pagina-aanduiding<<}
werk. Als Venus thuis komt van een bruiloftsmaal, dan is de zware taak verricht. Maar de toornige moeder is niet tevreden en legt haar den volgenden dag weêr een ander werk op. Telkens wordt Psyche op wonderbare wijze geholpen, zoolang totdat de vertoornde moeder verteederd is. Dit lieve verhaal heeft allerlei bewerkingen ondergaan. In de groote eeuw der Fransche letterkunde zien wij het weêr te voorschijn komen, door Quinanlt, Molière, Lafontaine in een nieuw gewaad gekleed. Maar geen dier bewerkingen evenaart, volgens Sainte-Beuve, het verhaal van Apulejus. Aan navolgers der Luciade heeft het buiten Apulejns niet ontbroken. Het Satyricon van Petronius is een uit vele, een protest tegen de weelde en onzedelijkheid der Romeinen, maar, niet minder dan de beide genoemde werken, ontsierd door tooneelen, die het zedelijk gevoel beleedigen. Het is een vervolg op Juvenalis en de geest van Juvenalis ontbreekt hier niet. Er is kracht van teekening in de schilderij van Rome's zedebederf: in dien rijke, die den omvang zijner schatten niet kent en van een arme hoorende spreken, met verwondering vraagt: Wat is een arme? of in dien onbarmhartigen meester, die een slaaf laat geeselen, omdat hij een zilveren schotel heeft laten vallen, en te gelijk den schotel op den mesthoop laat werpen. Vooral in den Maallijd van Trimalcion wordt met levende kleuren de grofheid, de overdaad en de grilligheid der Romeinsche aristokratie afgeschilderd.
Van een beter gehalte, wat de zedelijke strekking aangaat, zijn de geschriften van Dio Chrysostomus, zijn Jager of Eubeesche geschiedenis, zijn Lybische fabel en zijne samenspraken en verhalen van den Cynischen wijsgeer Diogenes. Hier is het doel om te vermaken met de begeerte om te verbeteren vereenigd, hetgeen bij de vorige schrijvers ontbreekt. Vooral komt deze richting uit in den Eersten Melancomas en Charidemus. Deze vernuftige verhalen worden als waardige voorgangers van Paul et Virginie en van de zedelijke vertellingen van Marmontel geroemd. Wij zouden te uitvoerig worden, wanneer wij den inhond mededeelden.
Het ijs was gebroken en van nu af neemt de echt romantische literatuur steeds in rijkdom toe. Wij noemen nog den Theagenes en Charikles van Heliodorns, waarvan, volgens Chassang, het grootste gebrek hierin gelegen is, dat het behoort tot het genre ennuyeux, waartegenover wel de verdienste der moraliteit staat, maar waardoor natuurlijk het genoemde gebrek niet wordt

{==309==} {>>pagina-aanduiding<<}
opgewogen. Hetzelfde kan niet eens gezegd worden van Daphnis en Chloë, door Bernardin de St. Pierre op zoo voortreffelijke wijze nagevolgd, evenmin van de Liefde-avonturen van Leucippus en Clitophon, aan Achilles Tatius toegeschreven. Van weinig letterkundige en zedelijke waarde is ook de roman van Xenophon van Efeze, Abrocome en Anthia, die van Chariton van Aphrodisias, Chereas en Callirrhoë, die van Eumathus Macrembolites, Hysmine en Hysminias, en de Geschiedenis van Apollonius van Tyr. Van een aantal andere soortgelijke romans, die in dezen tijd ontstonden, is niets te zeggen, omdat daarvan niets meer bekend is dan de titel.
Nog behooren bij dit genre de verdichte brieven van dezen tijd. Zij verschilden hierin van de verdichte brieven, waarvan wij vroeger hebben gesproken, dat zij tezamen een soort van romantische geschiedenis vormden. Men had de Keukenbrieven van Melesermes, de Tafelbrieven van Lyncius, de Brieven van landbouwers door Aelianus, de Brieven van visschers, van tafelschuimers en van hofdames door Alciphron, de Minnebrieven van Zoneas, Philostratus en Aristenetus. Dit genre was nog pas in zijn geboorte; het wordt dan ook zeer gebrekkig beoefend. Later zon men betere proeven leveren in de Lettres Persanes en de Nouvelle Héloïse.
Al zijn niet al de voortbrengselen der letterkunde van het Romeinsche tijdvak ontbloot van waarde, het is toch geen goud, wat hier blinkt. De meeste romantische verhalen zijn navolgingen uit de Grieksche literatuur en wat er oorspronkelijks in voorkomt, is van niet veel beteekenis. Het werd niet beter in de eerstvolgende eeuwen. Met het verval van het Romeinsche rijk verviel ook de letterkunde al meer en meer. Nogmaals en nogmaals werden de oude klassieke onderwerpen ter hand genomen, Grieksche geschriften overgebracht in de Latijnsche taal. In de Legenda aurea der 13de eeuw, in de Mysteriën, in de ridderromans verschijnen Grieksche helden in westersche kleeding ten tooneele. Lancelot, die de raadsels van een reus moet oplossen en anders door een monster wordt verslonden, is een reproductie van Oedipus met den Sphinx. De Judas der middeleeuwen is een portret van den Oedipus Rex der Grieken. De Alexanderroman verspreidt zich in den tijd der kruistochten, maar de koning van Macedonië is herschapen in een ridder der 12de eeuw. Het was evenzoo met den roman van Troje. Hij wordt gere-
{==310==} {>>pagina-aanduiding<<}
produceerd in de middeleeuwen, maar niet volgens Homerus, neen, volgens de bewerking van een Darès en Dictys.
Zoo kan men van de meeste vertellingen der middeleeuwen den oorsprong aanwijzen. Van sommige kan men dit niet, en toch is er in den vorm en vooral in de namen der handelende personen voldoende reden, om ze niet voor oorspronkelijk te houden. Onze schrijver trekt daaruit het besluit en toont dit met enkele voorbeelden aan, dat er vele romantische verhalen zijn verloren gegaan, die òf nog bestonden òf waarvan de herinnering nog voortleefde in de middeleeuwen.
Hiermede is het onderzoek van onzen schrijver geëindigd. Geen betere lof kan hem gegeven worden, dan dat wij hem gaarne hadden zien voortgaan en zijn geschiedenis der verdichting vervolgen door de middeleeuwen heen tot op onze tijden. Wie weet, wat wij later nog van hem ontvangen. Dat hij de pen niet neêrgelegd heeft, bewijst zijn Leven van Apollonius van Tyana, onlangs met een inleiding en aanteekeningen door hem in de Fransche taal uitgegeven. Het komt mij voor, dat hij in het werk, door mij geschetst, zijn doel volkomen heeft bereikt. Het was hem te doen om eenig licht te verspreiden over een punt der letterkundige geschiedenis, dat totnogtoe in het duister schuilde en niet zonder belang is voor de historische kritiek. De Cyropedie van Xenophon werd te veel beschouwd als het eenig werk der oudheid, waarin de geschiedenis wordt dienstbaar gemaakt aan romantische fantasieën en wijsgeerige bespiegelingen. In den Alexandrynschen en vooral in den Romeinschen tijd is een tal van soortgelijke werken ontstaan, maar zonder dat zij door het genie van een Xenophon waren geïnspireerd. Het nauw verband tusschen zulke verdichte vertellingen en de historische verhalen heeft meer dan eens aanleiding gegeven tot dwalingen op historisch gebied. Het is in het belang der historische wetenschap, dat dergelijke dwalingen worden in het licht gesteld, dat er een scherpe lijn worde getrokken tusschen de geschiedenis en de verdichting. Niet altijd is dit mogelijk. Maar ook, waar dit mogelijk is, heeft de historische kritiek met een leger van vooroordeelen te kampen.
In een merkwaardige redevoering van den beroemden historicus prof. von Sybel, over ‘de wetten van het historisch weten’ 1),

{==311==} {>>pagina-aanduiding<<}
vinden wij daarvan een paar duidelijke proeven. ‘Tot op dezen dag, zegt von Sybel, heeft het eenig bezwaar, zich in Zwitserland omtrent de Tell-sage in ontkennenden zin uittespreken, waarin, 150 jaren na de bevrijding der Waldstädte, zonder eenig geloofwaardig gezag, met verkrachting van verscheidene echt historische omstandigheden, een oud-noordsche sage op een gewaanden held van den vrijheidsoorlog werd overgebracht. Het hart des volks hangt aan zijn Tell en, in plaats van het onbewijsbare en twijfelachtige uit de wetenschap te verwijderen, trekt men zich terug achter de stelling, dat de inhoud der sage toch wel mogelijk is en dat er daarom geen voldoende reden is om haar te verwerpen. Inderdaad is het eenig bewijs voor het bestaan van Tell de levendige wensch van vele Zwitsers, dat er toch een Tell moge geweest zijn. Voor de wetenschap, die alleen bewezen feiten kent, bestaat hij niet.’
Een ander voorbeeld wordt door v.S. aan de geschiedenis der Fransche revolutie ontleend. ‘Wij weten thans bepaald, niet alleen uit verhalende berichten, maar uit de akten van den tijd zelven, dat de groote oorlog der Fransche revolutie niet door Oostenrijk en Pruissen of zelfs door Engeland werd begonnen, maar door de Jakobijnen uit een zekeren revolutionairen lust tot aanval. Maar het Fransche volk had in 1791 en 1792 het juiste gevoel, dat zijn nieuwe vrijheid door de groote machten met een vijandig oog werd gadegeslagen. Later, na de overwinning, hadden de Fransche machthebbers er een bepaald belang bij, om de onrechtvaardig aangevallenen te schijnen en daarmeê hunne veroveringen te wettigen. Uit deze omstandigheden kwam een bijna onafzienbare literatuur voort over de oorzaken en het beloop van den revolutie-oorlog, waarin de rechtmatige verdedigende houding van Frankrijk tot in de voorstelling der kleinste bijzonderheden werd volgehouden, en, die ondanks de volkomen onweêrlegbaarheid van het tegenovergesteld bewijs, haar invloed nog heden, niet alleen in Frankrijk, maar ook daarbuiten doet gelden. Een Duitsch boek van het tegenovergesteld gevoelen was in het Fransch vertaald; maar de vertaler werd te Parijs met een zekeren maatschappelijken ban bedreigd, als hij een zoo onfransch werk in het licht gaf. Op zijn tegenwerping, dat het de onloochenbare waarheid was, uit de akten geput, kreeg hij ten antwoord, dat het dan slechts te erger was, zoo hij het uitgaf.’
Zoo worstelt nog altijd de verdichting met de geschiedenis.

{==312==} {>>pagina-aanduiding<<}
Vooral op het gebied van de geschiedenis der godsdienst en wel bepaald van den oorsprong des christendoms kunnen wij daarvan dagelijks de voorbeelden zien. Maar de kritiek is daar, om het huwelijk, dat zoolang tusschen de geschiedenis en de verdichting heeft bestaan, te ontbinden, om aan beide hare plaats aan te wijzen, de verdichting te waardeeren als een openbaring van den menschelijken geest, een vrucht der rijke, maar niet altoos zuivere verbeelding, en de geschiedenis in het volle licht der waarheid en werkelijkheid vóór ons te plaatsen. Zwaar is de taak der kritiek, vooral omdat zij met de ijdelheden en vooroordeelen der menschen heeft te kampen. Doch haar is de zege, want zij is een dienaresse der waarheid.

Leiden, Dec. 1865.
J.H. Maronier.


{==313==} {>>pagina-aanduiding<<}

Spectraal-analyse van de Nederlandsche zeemagt.

De Koning zorgt, dat er ten allen tijde eene toereikende zee- en landmagt onderhouden worde.....

De Koning is onschendbaar; de ministers zijn verantwoordelijk.

(Grondwet van het koningrijk der Nederlanden, art. 178 en art. 53).
Het nederlandsche volk wijdt slechts eene zeer geringe mate van belangstelling aan de nederlandsche zeemagt! Welligt wordt deze stelling mij door menig lezer niet aanstonds toegegeven. Het is echter mijn voornemen, in weinige bladzijden een kort, maar ik hoop, waar en volledig overzigt te geven van den toestand der marine, en dit doende, zal ik vooral dáár moeten stilstaan waar veel te betreuren, indien al niet veel te laken valt - namelijk bij het materiëel der vloot, onze schepen. Ik vrees, dat menig lezer van dit tijdschrift, indien mijn opstel niet ongelukkiglijk algemeen overgeslagen wordt, zal komen tot de bekentenis: ik wist niet dat het zóó erg was! En daar ik geene geheimen ontsluijer, doch alleen feiten meld, die elk belangstellende kan onderzoeken en kon weten, zoude ik slechts algemeen bekende zaken hebben neêrgeschreven, indien ‘het Algemeen’ veel belang stelde in de zeemagt van den staat.
Wanneer de minister van marine aan het einde des jaars bij de Tweede Kamer aanklopt om zijn 8 of 9 millioen guldens,

{==314==} {>>pagina-aanduiding<<}
welke hem worden toegestaan, wanneer men geene persoonlijke hoedanigheden van den minister af te keuren heeft, en hem met een zeker vertrouwen meent te kunnen begunstigen, - dàn spreken de dagbladeu eenige weinige dagen over de marine, doch zelfs dan alleen, om uittreksels uit memoriën, verslagen of discussiën mede te deelen. Daarna bemoeit het publiek noch de pers zieh er het eerstvolgend twaalftal maanden mede. Alleen schrijven de couranten vrij getrouw de namen van den État-major uit, wanneer Z.M. zeilkorvet Prins Maurits of Pallas binnenvalt, en melden plaatsingen van luitenants op wachtschepen. Brochures over de marine worden weinig of niet gelezen, en dien ten gevolge ook niet veel aangeboden, - vooral nu niet, nu de minister van oorlog, bekend vijand van schrijvende officieren, voor korten tijd naar wij hopen, zijn veldheersstaf over de zeemagt zwaait.
Wij Nederlanders gaan in een goed deel van Europa voor groote bewonderaars van engelsche gewoonten en engelsche voortbrengselen door. Men zoude zeker menig voorbeeld kunnen bijbrengen om dat gevoelen te regtvaardigen, doch het is even zeker, dat wij in meer dan een opzigt geheel anders handelen en denken dan onze overzeesche naburen.
Nog hielden wij bij voorbeeld niet op onze vrouwen en dochters in huiskamers en kajuiten van stoombooten te doortrekken met tabaksrook, - en nog is onze vloot in onze achting niet veel anders dan een dure weelde.
Tien tegen één is het, lezer, dat gij mij geen of een verkeerd antwoord geeft, als ik vraag: ‘hadden wij dan waarlijk met onze geheele marine dien Peruaan Independenzia des noods niet kunnen dwingen onze havens te verlaten?’
Alleen als ge een ‘specialiteit’ zijt, erkent ge, welligt met wrevel, dat dat ééne schip ons te veel was, en dat onze Adolf, Hertog van Nassau, in minder minuten dan zijn naam woorden telt, door dien modernen slooper Independenzia naar den bodem van de Schelde zoude zijn gezonden.
In Engeland zoude elke kruidenier begrepen hebben, dat dit de uitkomst moest wezen van een treffen tusschen die schepen; en de regering zoude gezorgd hebben, dat men wist, welke omstandigheden haar noopten iets schijnbaar zóó dwaas te doen, als het geven van het bevel aan een houten fregat, om op een gepantserd schip te passen!

{==315==} {>>pagina-aanduiding<<}

Onwillekeurig zal ik, van marine sprekende, telkens vergelijkingen maken tusschen Nederland en Engeland, twee mogendheden die eenmaal beter te vergelijken waren; en daarom is het welligt goed, hier reeds dadelijk den maatstaf op te geven, waarnaar men tegenwoordig zulke vergelijkingen moet beoordeelen.
Engelands zeemagt kost ongeveer 14maal zooveel per jaar als die van Nederland. Engelands bevolking en inkomsten zijn ongeveer 9 maal grooter. Engelands marine wordt beheerd door het logge ligchaam de Admiraliteit en slecht bestuurd, naar het oordeel der natie; doch het volk zelf trekt zich de zaak aan, de pers dwingt de Admiraliteit niet zelden tot vooruitgang en krachts-ontwikkeling, en zij kan dit doen, omdat zoowel de Cabdriver (huurkoetsier) als de edele Lord dezelfde kolommen met belangstelling lezen, en omdat daardoor haar stem weêrklank vindt in Lagerhuis en Workmans club.
Eene poging te doen om ook in Nederland eenige meerdere bekendheid met, en welligt daardoor belangstelling in de marine te doen ontstaan, is het doel van mijn schrijven; en ik zal mij ditmaal schier uitsluitend bepalen tot de beantwoording der vraag: hoe is onze vloot nu? Welligt kom ik er toe later iets verder te gaan. Ik gevoel mij niet in staat in weinige regels (bij wijze van inleiding) met genoegzaam levendige kleuren te schetsen: waarom Nederland eene marine behoeft; waarom het zonder marine zijne kusten en havens niet tegen een minder magtigen staat zelfs zou kunnen verdedigen; waaarom het Nieuwe Diep zeer goed een twistpunt tusschen Frankrijk of Duitschland en Engeland zou kunnen worden; waarom het op den duur behouden van koloniën zonder zeemagt ondenkbaar is, en het verlies dier koloniën niet zou worden vergoed door de afschaffing der vloot, en daaruit volgende besparing.
Maar het feit, dat men nog jaarlijks 8 à 9 millioen toestaat, al gaat het soms wat pruttelend, bewijst, dat men nog gevoelt, de vloot niet te mogen afschaffen, ook al hadden wij jaren achtereen vrede, evenmin als men het dak van zijn huis verkoopt na een droogen zomer; - en dat dus ook mijne inleiding overbodig zoude zijn.
Maar van te meer belang wordt daarom de vraag: hoe onze marine dan eigenlijk is. Is zij voldoende of niet? En zoo neen, wat ontbreekt er aan, en welke opofferingen zouden noodig zijn om het ontbrekende aan te vullen? Het is inderdaad

{==316==} {>>pagina-aanduiding<<}
een vreemd verschijnsel, dat een volk, hetwelk geen gezond verstand mist, en in den regel alleen door spaarzaamheid, of liever door verkeerd begrepen zuinigheid, verlokt kan worden tot zorgeloosheid, jaren aaneen 8 millioen gulden betaalt voor de zeemagt, zonder te vorderen, dat juist worde uitgemaakt wat die zeemagt moet en kan zijn.
Met een ‘Holland op zijn smalst,’ een ‘Amstel hôtel’ enz. voor oogen, zoude men het zich kunnen verklaren, indien coteriegeest of laauwheid er in slaagden elken gulden voor de zeemagt te doen schrappen van het budget, en men besloot, met het geld in zijn zak toe te zien, hoelang alles losloopen zoude, en of de engelsche of andere vrienden ook tien of twaalf millioen per jaar aan hunne marine zouden toestoppen, en Java nemen om door indirecte voordeelen die uitgave te dekken, even als ze onzen rhijnspoorweg betaalden en er wel bij voeren.
Met het oog op menige bladzijde onzer historie zoude ik mij ook kunnen droomen, dat in een oogenblik van opgewekt nationaal gevoel - liefst geprikkeld door dreigend gevaar - Nederland zijn zeemagt ophief uit het niet en vorderde, dat voortaan 's lands driekleur steeds met eere waaijen kon van een beperkt, maar voldoend aantal doelmatige schepen.
Maar dat men bijna genoeg geeft doch er zich verder niet mede bemoeit, kan alleen verklaard worden door aan te nemen, dat de natie een geheel verkeerd denkbeeld heeft van den werkelijken toestand.
Leggen wij het Jaarboekje der Kon. Ned. Marine eens voor ons.
Eerst vindt men daarin het personeel.
Wij zouden daarover niet veel kunnen of willen zeggen, doch gelukkig zijn ook eenige weinige woorden voldoende. Het is van vrij algemeene bekendheid, dat ons korps zeeofficieren voor dat van geene andere natie in gehalte achter staat.
Ook onze onderofficieren zijn goed; en mindere schepelingen zouden in tijden van gevaar nog steeds in voldoend getal te verkrijgen zijn, mits men zorge, altijd een aantal geoefende kanonniers te bezitten.
Nimmer was het personeel het struikelblok voor onze ministers van marine.
De kosten er aan besteed zijn ook geëvenredigd aan de behoeften, en beloopen 3 à 3½ millioen 's jaars, behalve wat uit de Indische geldmiddelen wordt gekweten. Engeland betaalt

{==317==} {>>pagina-aanduiding<<}
naar verhouding iets minder of evenveel, doch heeft betrekkelijk grooter aantal schepen in dienst te houden dan eene kleine natie. Meer zouden wij voor personeel in gewone tijden niet mogen bestemmen.
Het materiëel der marine is niet zoo spoedig afgehandeld. Deze afdeeling omvat niet alleen de bouwstoffen, schepen enz.; doch daartoe behooren ook de ambtenaren der werven en eenige aan het ministerie zelf, zoowel als het werkvolk der werven, en de dokken, havens, gebouwen, machines, magazijnen op 's rijks maritieme etablissementen. Het jaarboekje volgend, moeten wij eerst over het korps ingenieurs onzer marine handelen. Met uitsluiting van den hoofd-ingenieur-directeur zijn de leden van dit korps op de werven werkzaam, en belast met de uitvoering der plannen van de schepen. Langen tijd is eene geringe bezoldiging een der oorzaken geweest, dat vele ingenieurs, en daaronder meestal de meest bekwame, dit korps verlieten, nadat zij theoretische kennis en ervaring hadden opgedaan, en dikwijls voor dat hunne diensten opwogen tegen de kosten, door het gouvernement aan hunne opleiding besteed. Dit bezwaar is ten deele weggenomen.
De directeur van scheepsbouw, aan het ministerie werkzaam, is de eenige ingenieur, van wien ontwerpen van schepen uitgaan.
Van alle de sedert 1857 ontworpen en gebouwde schepen zijn alleen de volgende niet door hem ontworpen:

1.Het ijzeren ramtorenschip te Birkenhead in aanbouw.

2.De Watergeus.

3.De zoogenaamde gepantserde ijzeren stoom-kanonneerbooten No. 1 en No. 3.

De andere zijn allen volgens teekeningen van dien ambtenaar. Door eene allerongelukkigste inrigting of verdeeling van werk is hij daarvoor echter niet in het minst verantwoordelijk te achten. Dit gewigtig punt - de bron van zoo vele misgrepen in het bestuur van het materiëel - eischt eenige toelichting.
In Frankrijk, dat ons, zoodra het op maatregelen van bestuur der marine aankomt, een veel meer navolgenswaardig model levert dan Engeland, wordt een Ingenieur of Directeur des constructions navales belast met het ontwerpen van een schip. Hij maakt dat plan in zijn geheel. Het omvat schip, machine, tuig, wapening, - alles! Voor dat geheel kan hij geacht worden verantwoordelijk te zijn, voor zooverre hem geene te groote eischen

{==318==} {>>pagina-aanduiding<<}
gedaan zijn. Dat plan wordt beoordeeld, afgekeurd, gewijzigd, overgenomen, of goedgekeurd door den Chef van het materieel. Door die inrigting heeft het genie van Dupuy de Lôme de Napoleon en de Gloire kunnen scheppen, twee schepen die ieder eene omwenteling in het zeewezen veroorzaakten.
Bij ons echter maakt één het schip, een ander zet er (in overleg met een fabriekant) een machine in en een derde plaatst er geschut op. Het schip is gebouwd en voldoet niet; het kan bij voorbeeld niet snel stoomen of cr is geen ruimte om de stukken te gebruiken. A qui la faute? Alleen aan den minister, zegt de Kamer, - maar regtvaardig is het niet den minister de schuld te geven van den uitslag, dan alleen in zooverre als hij dien had kunnen voorzien en voorkomen door het veranderen der genoemde en in geen ander land weêr te vinden, dwaze inrigting van bestuur.
Zoolang wij geen werkelijken Chef van het materiëel (stoomwerktuigen, uitrusting, artillerie enz. ingesloten) hebben, kunnen wij nimmer anders dan bij toeval een bruikbaar schip krijgen, in dezen tijd, nu het eenvoudig copiëren van bestaande modellen van schepen, voor de marine althans, uit is.
Eerlang zullen wij een voorbeeld bij onze marine hebben van een schip en machine door één persoon ontworpen - het Ramschip, waarvan de plannen door den bouwmeester werden geleverd; en men zal aan den uitslag de waarheid kunnen toetsen van de hier ontwikkelde stelling, dat men die niet scheiden moet. De algemeene ambtenaren aan het departement kunnen wij na het gezegde overslaan, en, steeds het jaarboekje volgend, komen dan de vier werven of directiën der marine aan de beurt.
Op de werven heerscht eene militaire hiërarchie, waarop maar twee groote aanmerkingen te maken zijn. De vlagofficieren (directeuren en kommandanten) hebben in belangrijke zaken weinig of liever geen magt, en dit brengt hen er soms toe zich te zeer met zaken van ondergeschikt belang te bemoeijen, waarvan zij geen verstand hebben. En ten tweede zijn de dagloonen der werklieden, onder andere omstandigheden, en naar opgaven van fabriekanten, zóó bepaald, dat tegenwoordig daarvoor slechts werkvolk te verkrijgen is, dat elders te ligt bevonden wordt. Gewoonte, of, wil men het zoo noemen, sleur, houdt nog enkele bekwame werklieden gebonden aan ‘het land’, doch dat aantal sterft uit en wordt niet aangevuld.

{==319==} {>>pagina-aanduiding<<}

Hier merken wij ook op, dat Nederland vier werven heeft. Volgens die verhouding zoude Engeland er 56 moeten hebben in plaats van 7; en Frankrijk 36 in plaats van 5.
Om bij Engeland te blijven, men legt daar aan de werven van Woolwich, Deptford en Sheerness niets voor uitbreiding ten koste, overtuigd, gelijk Lord C. Paget nog onlangs zeide bij de aanbieding van het budget van marine, dat deze zich moeten oplossen in de drie of vier grootere.
Het ware veel beter en goedkooper indien Nederland één werf had en die van het noodige voorzag, dan vier gelijk nu, welke geen van alle ook maar in de verte nabijkomen aan de eischen van een hedendaagsche maritieme haven. Dezelfde voorraad hout enz., nu in vier deelen gesplitst, zoude dan, vereenigd, meer keuze geven. Onvoldoende hulpmiddelen op de werven veroorzaken veel meer uitgaven aan arbeid en materialen dan men oppervlakkig meenen zoude.
Het is onmogelijk dit hier met cijfers uiteen te zetten, doch elke groote firma in Engeland en Frankrijk vond er voordeel in zich oneindig beter in te rigten dan onze marine ingerigt is. Als men alle vier onze rijkswerven met dokken, machines, magazijnen, werkplaatsen enz. bijéén kon schuiven, kan men nog geen ijzeren schip bouwen of eene stoommachine maken zonder de hulp van partikuliere fabrieken. Doch dan zouden een paar millioen gulden veel doen en spoedig weder uitgewonnen zijn ook. Ons budget van 1866 bevat de som van ƒ 90,600 voor ‘onderhoud, herstelling en daarstelling van gebouwen, magazijnen, werkplaatsen, hellingen en hare kappen, dokken, sluizen, bruggen, bokken, kranen, werktuigen, kaaimuren, beschoeijingen, ommuringen, omrasteringen, kazernen, hospitalen, wachten, geschutstellingen, kruidmagazijnen, enz. alsmede de quarantaineplaatsen en andere maritieme werken, mitsgaders de betrekkelijke kosten van opzigt.’
Die som is aanmerkelijk boven het gemiddelde van vele vroegere jaren, doch nog veel te gering. Engeland, welks werven waarlijk niet in dien bijna middeneeuwschen toestand zijn, of, gelijk de onze, alleen op houten schepen ingerigt, besteedde van zijn slechts 14 maal grooter budget in weinige jaren 18 millioen gulden aan Portsmonth, evenveel aan Chattam, en gaat voort voor elke groote werf, Portsmouth bijvoorbeeld, 2½ millioen 's jaars aan te vragen voor machines, dokken enz. Met een veertiende dier

{==320==} {>>pagina-aanduiding<<}
sommen waren onze werven ook naar evenredigheid in te rigten, wanneer men Vlissingen en Hellevoetsluis opgaf.
Nu de vloot! Wij volgen weder het boekje.
Zes fregatten met stoomvermogen, waarvan er twee, die lang korvetten zijn geweest om met dien naam beter in een reeds vergeten stelsel (!?) te passen, nog op stapel staan. Die fregatten zijn eene soort van schepen welke buitenslands niet meer aangebouwd wordt - integendeel, zij maken, in Engeland bijvoorbeeld, deel uit van de 320 schepen, welke de admiraliteit sedert Julij 1859 verkocht of sloopte. Elk klein gepantserd bootje is dan ook veel sterker dan zulk een zeekasteel met 8 mijls vaart en met zijn houten boorden die geen granaat weêrstaan.
Om dit te bewijzen op ander gezag dan op het mijne, heb ik slechts te herinneren wat men in Amerika er van denkt. Een krijgsraad werd gehouden over het gedrag van den Commodore Graven van de marine der Vereenigde Staten, die de kleine gepantserde boot Stonewall (van de geconfedereerden) niet had durven aanvallen met zijne twee zware fregatten Niagara en Sacramento, te zamen bijna 5000 ton metende en 1000 man voerende, terwijl de Stonewall slechts één zwaar stuk in één vasten toren had en 86 man voerde. Commodore Graven weigerde de uitdaging van het bootje aan te nemen, daar dit het zeker verderf voor zijne schepen zonde geweest zijn: en de krijgsraad deelde zijn gevoelen en sprak hem eervol vrij!
Maar onze fregatten zouden, gedeeltelijk ontwapend, nog veel dienst kunnen doen als transportschepen, en ook in Indie voor enkele gevallen nuttig kunnen zijn. Zoodra ze echter reparatie behoeven moesten zij den weg der 320 engelsche schepen gaan, want ik herhaal, zij bchooren tot een tijdperk dat achter ons ligt, gelijk alle houten schepen met hulpstoomvermogen. Want hulpstoomvermogen hebben zij en niets meer! Het nieuwste fregat, de Adolf, Hertog van Nassau, welks machine, op de Theems gerepareerd wordende de Engelsche kritiek moest doorstaan, is een schip dat men in Nederland van 450 nominale paardenkrachten noemt, doch dat naauwelijks 1100 paardenkrachten werkelijk vermogen heeft.
De engelsche Admiraliteit heeft te regt op voorstel van den eersten constructeur die denkbeeldige maat van nominale paardenkrachten, die op allerlei onware onderstellingen berusten, afgeschaft, maar, om door de gewoonte geijkte termen te behouden noemt

{==321==} {>>pagina-aanduiding<<}
zij één zesde van het werkelijk vermogen het nominaal aantal paardekrachten. In Engeland zoude dus de Adolf heeten een schip van 180 nom. p.k. en dit voor een romp van 2700 ton inhoud is niets dan auxiliair vermogen.
Dat zoogenaamd nominaal vermogen heeft al zoo menig halfingewijden misleid, dat het niet te onpas kan zijn, hier neder te schrijven, dat een machine, welke men in Nederland nog van 400 nom. p.k. noemt, meestal een werkelijk vermogen van 1000 paardenkrachten heeft en dat eene machine van 400 p.k. nominaal in Engeland nu beteekent een werktuig van 2400 werkelijke paardenkrachten.
Voor eenige jaren had eene dergelijke machine in Engeland 2000 à 2200 werkelijke paardenkrachten. Wie ooit de snelheid van engelsche en nederlandsche stoomschepen vergelijkt, vergete dit niet, want het werkelijk vermogen van onze eigene schepen is slechts aan weinigen bekend en zelfs van vele bodems nimmer onderzocht, alsof het niets ter zake deed. Men heeft dus geen ander middel van vergelijking dan het zoo bedriegelijk nominaal vermogen.
De nog op stapel staande fregatten of korvetten Van Galen en Anna Paulowna vallen in dezelfde klasse, doch zijn door mindere wapening reeds meer geschikt voor het eenig bescheiden doel, waarvoor de soort nog bruikbaar is, en dat wij reeds noemden.
Dan volgt in het boekje:
Één ijzeren gepantserd schip. Dit schip is niet, gelijk het boekje meldt, in 1865 afgeloopen, want het staat nu nog op stapel, en zal, naar ik mij informeerde, wel niet voor Julij afloopen, en niet voor in den loop des volgenden jaars klaar zijn.
Maar dan ook zal Nederland één oorlogschip hebben - een goed schip, maar het eenige!
Willen wij wat minder naauwkeurig zijn, dan kunnen wij de Watergeus en de Marnix (de laatste is nog niet afgeloopen) ook oorlogskruiscrs noemen, want deze schepen zijn Alabama's, of, gelijk de Engelschen zouden zeggen: Amazon's (omdat de Amazon het typeschip is van eene dergelijke soort van schepen in de engelsche marine), geschikt om, gelijk de beruchte geconfedereerde kruiser Alabama, te kapen, doch niet om te vechten.
In het eerste gevecht met een oorlogschip werd de Alabama door de tweede granaat die haar trof zóó beschadigd, dat zij

{==322==} {>>pagina-aanduiding<<}
onmiddellijk zonk, gelijk haar eigen bouwmeester onlangs (18 Maart 1866) in het engelsch Lagerhuis constateerde.
Doch om tot ons éénig oorlogschip terug te keeren - eere wien eere toekomt! De minister Kattendyke heeft daarmede één stap in de regte rigting gedaan! Het is:

1.Een ijzeren schip! - en de questie van ijzeren of houten schepen moet in het voordeel der eerste beslist geacht worden;

2.Een torenschip! - en vooral voor kleine marines en voor de defensie zijn torenschepen, blijkens de ondervinding der Amerikanen, de beste;

3.Een gepantserd schip - en dit punt wordt niet meer betwijfeld; geen enkel deskundige zal meer aan ongepantserde defensie-middelen denken;

4.Een schip met twee schroeven - het eenig middel om spoed en handelbaarheid met gematigden diepgang in oorlogschepen te vereenigen.

Ongelukkiglijk is niet tevens uitgemaakt wat de bestemming van het schip is. - Indie? de defensie van het moederland? of is het een oorlogschip voor de wijde zee bestemd? Het laatste is onwaarschijnlijk! Een eigenlijk zeeschip met die wapening zou, volgens het gevoelen van bevoegde autoriteiten, (vergelijk de Times van 29 Febr. j.l.) 5100 in plaats van 2000 ton moeten meten.
Voor Indie is te weinig opgeofferd aan het luchtig en goed logies der bemanning. Ergo is het een der schepen voor de defensie van Nederland door de commissie voor de kust-verdediging aangeprezen. Had men dit echter vastgesteld, en niet tevens getracht naar geschiktheid om reizen om de Kaap te doen, dan had men eenige tonnen gouds en wat diepgang kunnen uitwinnen. Het is dus nog eenigszins van de familie van het schaap met zes pooten, waarnaar onze marine sedert vele jaren tot haar verderf zocht. Gelukkig echter is in dit geval het resultaat vrij gunstig en komt het schip zeer nabij aan die soort, waarvan wij er altijd een paar zullen behoeven.
Doch wij mogen hierbij niet langer stilstaan.
In het jaarboekje volgt de Stoombatterij de Ruyter. Naar 's lands grootsten vlootvoogd is deze curiositeit der nederlandsche marine genoemd. Die houten bodem, in 1831 afgeloopen als zeillinieschip, in 1853 te water gelaten als zeilfregat, door den minister Lotsy herschapen in schroeffregat, toen geraseerd en gepantserd tegen alle wetten van ondervinding aan, welke leerden

{==323==} {>>pagina-aanduiding<<}
dat alle groote veranderingen en zelfs zeer groote reparatiën aan houten oorlogschepen in het einde duur en ondoelmatig bleken - is eene curiositeit! Het schip gaat ongeveer 3 maal zoo diep als gewoonlijk drijvende batterijen doen, en dit is voor het verdedigen van ons glooijend strand en betrekkelijk ondiepe zeegaten zeker niet best. Maar bovendien is het een oude romp, te zwaar gepantserd voor zijn sterkte, op de voor een schip eerbiedwaardigen leeftijd van een derde eener eeuw.
Wij vallen den overleden minister of zijne raadslieden niet hard, want in een overgangstijdperk, gelijk dat hetwelk achter ons ligt, worden in elke marine zulke schepen voortgebragt, waarvan men eerst later de groote gebreken inziet. Doch wanneer wij de vloot inspecteren moeten wij de waarheid melden.
Nu volgt de Java, een transportschip. Wij hebben met dat schip vrede, mits het gelijk de noot in het jaarboekje meldt, in gewone omstandigheden maar zes stukken voere en men niet te ligt aan buitengewone omstandigheden denke en er 20 kanonnen op plaatse. Dit zou het eenvoudig ongeschikt maken voor transportschip; en geen 50 vuurmonden zelfs zouden een oorlogschip maken van de ‘ranke houten kiel.’
Nu komen wij aan de Schroef-stoomschepen. De lijst begint met een paar oude bodems, die vroeger korvetten met hulpstoomvermogen heetten; en dan volgen zes Djambis.
De eerste schepen zijn opgevaren - één is reeds logementschip te Soerabaya.
De Djambi's zijn houten schepen van 1300 ton met 250 Nederlandsche nominale paardenkrachten.
Ook zij behooren alzoo tot een reeds vervlogen tijdperk, maar zijn nog zeer goed op te gebruiken in Indie voor expeditiën enz.
De Citadel van Antwerpen en de Vice-admiraal Koopman vallen in dezelfde categorie. Sloop ze niet eer ge betere hebt, doch maak er geen meerdere zoo, en doe er geene kapitale reparatiën aan (gelijk nu aan de Citadel en Koopman beide). De Watergeus en Marnix hebben wij besproken.
De schroefschepen 3e kl. en vooral de schroefscheepjes 4e kl., producten van een oogenblik van schrik voor oorlog, en die voor binnenlandsche defensie en buitenlandsche dienst tevens moesten dienen, zullen wij met niet vele woorden vereeren.
De meeste der 4e klasse zijn bij partikulieren gebouwd en

{==324==} {>>pagina-aanduiding<<}
bewijzen reeds, gelijk alle zoo gemaakte houten oorlogschepen, niet lang ons te zullen vervelen. Al die 25 bodems hebben te zamen welligt 6½ millioen guldens gekost en zijn nu nog wel een half millioen waard, aan afbraak. Ze te repareren als ze slecht zijn, is dwaasheid! Doch zoolang wij geene schepen uitsluitend voor defensie of voor Indische dienst bezitten zijn ze iets duurder en ook iets beter dan - niets.
Dan volgen de Raderschepen. De nieuwe Valk is een niet te verdedigen schip onder het overigens bejaard gezelschap. Ware de Valk een koningsjacht incognito, wij zouden vrede hebben met het doel; doch wij meenen dat er een nieuwe maar ouderwetsche sleepboot-machine in gezet is om het tegendeel te bewijzen.
Raderschepen - wij moeten hierover een woord of wat zeggen - zijn nooit oorlogschepen geweest. Ieder begrijpt dat die groote wielen en raderkasten het gebruik van het geschut van het schip zelf voor twee derde deelen beletten, en dat die wielen en de machine-as, zóóver boven water geplaatst, zóó trefbaar zijn, dat zulk een schip, ook reeds vóór den tijd der gepantserde schepen, een uiterst ondoelmatig oorlogschip moest zijn.
Ongelukkig, in zekeren zin, zijn onze raderschepen een twintigtal jaren geleden tot grootere volkomenheid gekomen, dan onze schroefschepen voor een tiental jaren nog waren. Men heeft namelijk op de raderschepen niet veel geschut kunnen zetten, en daardoor bleven het schepen, die een goed logies voor de bemanning hadden en in Indie zeer voldeden.
Zoo bijvoorbeeld was de Amsterdam! Maar toen heeft men van die schepen de raderen op de teekening eenvoudig weggeschrapt, en in plaats daarvan in het achterschip eene schroef geteekend en het tuig wat vergroot, omdat, nu de wielen weg waren, het schip ook zeilen kon. Het zoo ontstaand schroefschip - de Citadel van Antwerpen - zoude ook een zeer goed schip voor Indie geweest zijn en even logeabel als de Amsterdam - want niet de schroef belet dit. Maar in plaats van de 8 stukken van dat laatste schip zette men er 14 op de Citadel, die door het verdwijnen der raderkasten meer ruimte op zijn dek had gekregen. Die 14 stukken bragten meer kogels, meer granaten, meer kruid mede, al hetwelk geborgen moest worden; maar vooral meer manschappen om ze te bedienen, die weder ruimte behoefden voor logies en meer vietualie, water enz. noodig hadden - en zoo liep het schip vol!

{==325==} {>>pagina-aanduiding<<}

Ach, onze heerlijke raderschepen! riepen de officieren, die dachten, dat de schroef gedaan had wat de schuld der kanonnen was.
Een van die verzuchtingen schoof ons nog eens een Valk op den hals!
Zeer groot is het kwaad niet, want in tijd van vrede zijn die schepen, zoolang ze duren, in Indie voor transporten zeer goed te gebruiken.
In het jaarboekje volgen nu de Drijvende Batterijen. Dit zijn oude zeil-linieschepen en fregatten, even onder het onderste dek afgezaagd en met een platten bodem voorzien. Het zijn dus drijvende blokhuizen, die niet zeer diep gaan: en van alle middelen ontbloot om zich te verplaatsen.
Drie van de vijf zijn ongepantserd, en beteekenen dus niets of bijna niets; want een stuk of wat slechte, in Holland gesmeede pantserplaten (rondom de poorten van een paar stukken voor en achter aangebragt) beletten niet, dat een schip dat zich volstrekt niet bewegen kan, door een klein stoombootje met een paar granaten of gloeijende kogels worde vernield. Wie zoude er zelfs in dezen tijd aan denken een houten fortje aan een zeegat te bouwen; en een houten fortje was nog in veel gunstiger omstandigheden dan een bewegingloos houten drijvend blokhuis, dat zinken kan en zal als men er op schiet.
De Jupiter en de Draak zijn gepantserd, en schoon vooral de laatste te zwak is voor de zware wapenrusting, zijn die twee bodems nu niet te versmaden als zuiver defensieve middelen, daar ze betrekkelijk goedkoop zijn verkregen. Jammer maar dat defensie zoo zelden zuiver defensief kan zijn, en vooral eene niet sterke magt dikwerf in het waarnemen van geschikte oogenblikken om van verdediger tijdelijk aanvaller te worden, zijn grootste kracht moet vinden. Voor elke krachtsontwikkeling van dien aard zijn deze drijvende bakken zonder zeil of stoom natuurlijk volkomen ongeschikt.
Op deze batterijen volgt de eerbiedwaardige, niets beteekenende zeilvloot. Twee linieschepen, 5 fregatten, 7 korvetten, 5 brikken, 3 schoonerbrikken, één schooner en één transportschip - men kan er niets van zeggen dan dat ze voor ƒ 250.000 oud koper bevatten en welligt aan ijzer, brandhout enz. nog eens zoo veel opbrengen, en dat men er dus twee kleine gepantserde booten voor hebben kon.

{==326==} {>>pagina-aanduiding<<}

Zeker is, dat ze jaarlijks achteruitgaan en nog soms onderhoud vorderen en dat dus elk hunner dat niet voor wachtschip, ligter of transportschip noodig is, behoorde te worden verkocht of gesloopt.
De houten Verdedigings-vaartuigen, 13 in getal, beteekenen niets als zoodanig. Men zou ze moeten opruimen en - vervangen. Een gepantserd bootje dat men zich voor 3 ton koopen kan, zou ze alle (met een 26-tal schoten hoogstens) vernietigen.
De 29 kanonneerbooten, meest alle te verrot om er zonder gevaar een stuk op te lossen, behoeven waarlijk niet eens op plaatsvervangers te wachten om opgeruimd te worden. Elke kwast verw daarop gesmeerd is verspild.
Ten slotte komen wij aan de Gepantserde IJzeren Stoomkanonneerbooten No. 1 en No. 3. Deze twee scheepjes hebben alleen dit gemeen, dat ze geen van beide gepantserd zijn. De naam, die welligt op eene niet opzettelijke vergissing berust, is dus verkeerd! Die naam echter is die van eene soort van scheepjes, welke van zóóveel gewigt voor het vaderland zouden zijn, dat wij ter wille van hun titel beide booten de eer zullen doen van eene zeer korte beschrijving. No. 1 is een zwak gebouwd ijzeren raderscheepje. Het voert één stuk vooruit en één stuk achteruit en is bestemd voor de verdediging onzer zeegaten. Ieder stuk is geplaatst achter een gepantserd schild of bord, dat echter niet belet, dat de daarvoor uitstekende deelen der boot een grondschot kunnen krijgen; waarna de boot zou zinken, of, indien hij tegen verwachting sterk genoeg was om na het volloopen van een goed deel van den romp niet te breken, toch zóó zou gaan drijven dat hij onbestuurbaar was.
Het nut van het stuk achteruit is daarom ook nul; want er is geen geval te denken, wanneer men de zaak niet te oppervlakkig beschouwt, waarin men aan dat stuk iets hebben kan.
De zijden van de boot zijn geheel onverdedigd. Wielen, machine en schip zijn dus uiterst kwetsbaar. Altijd één einde naar den vijand te houden (ook al is er maar één vijand) kan de boot niet, zelfs waar een bogtig vaarwater dit niet belet, want hij kan zich niet draaijen. De wielen toch zijn aaneenverbonden met een enkele doorgaande machine-as, en kunnen niet, gelijk die van alle hedendaagsche engelsche sleepbooten, ieder afzonderlijk worden gebruikt om de boot te doen wenden.
Is het vreemd, dat, sedert de proeven op de reede voor

{==327==} {>>pagina-aanduiding<<}
Vlissingen bewezen, dat zelfs één lui stoomschip de boot in ruim water telkens in de zijde treffen en in den grond boren kon, dit vaartuig in de wandeling met de engelsche term failure wordt genoemd in plaats van met den officiëelen titel: gepantserde stoom-kanonneerboot No. 1?
De boot No. 3 heeft zelfs geen schijn van een pantserplaat. De dikste plaat aan dat scheepje is 9 of 10 strepen dik en dit kan men zelfs niet bij vergissing een pantserplaat noemen, als men ooit een werkelijke gezien heeft. Het is een stalen bootje, ligt beweeglijk, weinig diepgaand en geschikt en bestemd voor de verdediging van een bovenrivier tegen landtroepen. Elk kanonschot gaat er door; geweerkogels worden door de dunne stalen kap, waaronder de bemanning verborgen is, afgeweerd. Wij veroordeelen het bootje niet, doch het kan naauwelijks gezegd worden deel van de zeemagt uit te maken. Overal waar een ander oorlogsbootje, hoe klein ook, het bereiken kan, is het weêrloos.

Is, Neêrland, dat uw vloot? Ja, lezer, het bovenstaande is waarheid, niet officiëel welligt, maar oningekleede waarheid!
De schrijver dezer bladzijden heeft, toen een braaf vlagofficier, een kundig fabriekant, een oudgediende, de portefeuille van Marine afwezen, geen moeite en kosten gespaard, om zich persoonlijk inlichtingen te verschaffen omtrent de waarschijnlijke redenen voor dat verschijnsel - en de waarachtige toestand van de vloot alleen kan het verklaren.
Wij hebben één (onafgebouwd) oorlogschip, twee kapers, twee gepantserde drijvende batterijen zonder middelen van zich te bewegen - en de rest is bitter, bitter weinig zaaks. In een tegenwoordigen oorlog zon al het overige niets beter zijn dan een eskader in der haast uit particuliere stoombooten en koopvaarders gevormd.
Wiens schuld is het? Al kon deze vraag hier kort genoeg afdoend beantwoord worden, het zonde tot niet veel leiden; want de voorname aanleiding ligt in de snelle omwentelingen door Engeland, Frankrijk en Amerika in het zeewezen veroorzaakt, en, wij vreezen het, ook ten deele in de onverschilligheid der Natie.
Doch is de toestand reddeloos? Neen, nog niet! De granaten van Paixhaus rednceerden de waarde van houten schepen tot

{==328==} {>>pagina-aanduiding<<}
bijna nul - de stoom, op de schepen ingevoerd, legde onze voor zeilschepen zoo hoogst gevaarlijke kusten geheel open voor den vijand, die eene marine had; doch dat laatste gevaarlijke tijdperk ging voorbij, zonder dat wij den prijs onzer onbedrijvigheid betaalden.
Nu volgde de periode der pantsers. Deze omwenteling, geheel in het voordeel van den verdediger, geeft ons de mogelijkheid terug, om, met betrekkelijk geringe opoffering, ons defensiewezen zóó te maken, dat wij met voordeel een veel malen sterkeren vijand kunnen afwachten. Zullen wij nu nog tegen de noodige opoffering opzien?
Van de 9 millioen op het budget der marine voor 1866 zijn in Art. 18, 19, 20, 22 en 27 ongeveer 34 tonnen gouds aangewezen voor de aanschaffing van drijvend materieel.
Deze som zou bijna voldoende zijn, indien Indie niet zooveel bodems behoefde. Engeland besteedde in de laatste jaren dooreen 57 millioen voor schepen te bonwen of te doen bouwen, en bezit 30 gepantserde bodems.
Nederland behoeft, behalve eene kleine actieve marine, volgens de commissie, die verleden jaar de geheele kustverdediging op nieuw overwoog, 7 stormramschepen en 14 zwaar gepantserde kleine torenschepen, nadat alle forten, door de commissie aangegeven, zullen zijn gemaakt. Die forten gaan een ander departement aan, en wij kunnen ze hier niet noemen. Werden die 21 bodems - die 12 millioen gulden kosten - door eene buitengewone uitgave over een klein aantal jaren aangeschaft, dan ware 4 millioen per jaar voldoende om de rest te doen; dat is, om een eskader te verkrijgen om de vlag te toonen, onzen handel te beschermen, aan de defensie de noodige aetiviteit te geven, het troepenvervoer naar en in Indie te doen voor zooverre dat de taak is der marine, en eenige gepantserde vaartuigen uit te zenden om op Java te blijven, ter verdediging van die parel aan onze kroon tegen enropeesche magten, in verband met vaste sterkten. Onze werven vorderen echter 6 millioen buitengewone uitgaven, eer wij er een modern schip op maken kunnen. Eene uitgave van 18 millioen en eene permanente verhooging van ongeveer een half millioen is dns de prijs, waarvoor de nederlandsche marine uit den steeds voortdurenden staat van verval kan worden opgeheven.
De hoofdstad is niet verdedigd tegen den zwaksten vijand die

{==329==} {>>pagina-aanduiding<<}
slechts twee kleine gepantserde booten kan zenden. De positie van den Helder-Amsterdam, voor elke oorlogvoerende mogendheid van westelijk Europa van eminent gewigt, en des noods wel een oorlogje met het rijke weêrlooze Nederland waard, ligt à prendre.
De volksvertegenwoordiging sprak echter den wensch uit, geen uitvoering te geven aan de voorstellen der commissie voor de kust-verdediging.
Is het wonder, dat er brave mannen gevonden worden, die afkeuren, dat een rijk volk voor 18 millioen zijne koloniën, zijn volksbestaan publiek te koop aanbiedt; is het wonder, dat er velen zijn, die, den hier geschetsten toestand kennende en de waarheid dezer regels beamende, de portefenille van marine weigeren, zoolang die zonder eenige verbindtenis van de zijde der natie wordt aangeboden?





{==330==} {>>pagina-aanduiding<<}

Kolonel Evrard.

Naar het Fransch van Jules Sandeau

door G. Brandt.

Hij was een zacht en stil man, droefgeestig van uitzigt, onverschrokken in het vuur en wel wat in zich zelven gekeerd in zijne tent; schoon zijn aard en zijne opvoeding hem niet bestemd hadden voor het krijgsbedrijf, was hij op vijfentwintigjarigen ouderdom in dienst getreden bij het leger in Afrika. Hij had namelijk ondervonden, dat de verwachtingen zijner jeugd op eens werden vernietigd; het gehoopte geluk der toekomst zonk weg, - hij gevoelde zich voor de eerste maal alléén op de wereld, en hij had zich naar het leger gespoed als naar een klooster. Sedert dien tijd waren twintig jaren vervlogen. Inmiddels was hij steeds hooger geklommen in rang, zonder andere begunstiging dan die van den wél volbragten pligt. Het leger gelijkt in meer dan één opzigt op een klooster. De hartstogten worden er gebreideld, - men gewent er aan orde en tucht; het is eene wijkplaats voor veel smarten en teleurstellingen, welke zich niet weten te verschansen achter de muren van het godsdienstig geloof. Weldra voelde hij zijne kracht gestaald in dien wel wat ruwen maar gezonden dampkring. De storm in zijn binnenste werd door stilte vervangen. Niettemin bleef hij trouw aan zijn verdriet, en de herinnering aan zijn verloren geluk scheen hem aangenamer dan het heil, hetwelk hij had kunnen vinden, zoo hij het had willen zoeken. Zietdaar kolonel Evrard. Men zal er zich welligt over verwonderen, dat zulke

{==331==} {>>pagina-aanduiding<<}
overspannen denkbeelden zich verschuilen in het soldatenkamp, - ik zou er nog meer verbaasd over staan, zoo ik ze aantrof in de wereld.
Hij had Frankrijk niet teruggezien sedert zijn vertrek naar Algérie. Vóór dien tijd had hij zijn geringe bezittingen te gelde gemaakt. Hij had geen vuriger wensch, dan dat hem vergund mogt zijn, oud te worden onder dien zuidelijken hemel, wiens helderheid haar afschijnsel had medegedeeld aan zijn hart. Hij had het bedrijf der wapenen lief gekregen, dat hem aan de wanhoop had ontrukt. Tevens gloeide in zijn hart eene kinderlijke toegenegenheid jegens dat gewest, hetwelk zoo spoedig het vaderland wordt zijner gasten; het vertoont zich van ver als eene plaats der ballingschap, en de ballingschap neemt een aanvang, wanneer men zich gedwongen ziet om het te verlaten. Het vorige jaar echter, bij het aanbreken der lente, scheepte hij zich in om zich naar Marseille te begeven. Een zijner wapenbroeders, juist degene dien hij boven alle anderen liefhad, een van die onbekende helden, die in den kruiddamp van het slagveld verdwijnen zonder hun naam te hebben verkondigd aan den roem, was gevallen. Hem trof bij het vervolgen der oproerige stammen het doodelijk lood. Bij het sterven benoemde hij den kolonel tot zijn universelen erfgenaam. Hij vermaakte hem zijne moeder en zijne zuster, die te Parijs in bekrompenheid leefden en door zijn dood aan den rand der armoede werden gebragt. Het was het testament van Eudamidas. De kolonel nam het aan in opregtheid en eenvoudigheid des harten. Zijn regiment behoefde niet te velde te trekken. Hij vroeg verlof en vertrok terstond om eene erfenis te aanvaarden, welke hem door niemand werd betwist.
Door den ijver zijner bemoeijingen, en tevens - want wij mogen wel zeggen wat hij zelf verzweeg - door zijne eigene mildheid had hij weldra de belangen dier twee hulpelooze vrouwen behoorlijk geregeld, zoodat zij voor geene armoede behoefden te vreezen. Zijne taak was voleindigd, en nu had hij nog eenige weken beschikbaar, waarmede hij geen weg wist. Het verfraaide Parijs, als door den staf eener toovergodin herschapen, kon hem niet boeijen. Omgeven door de wonderen eener beschaving, waaraan hij door zijne langdurige afwezigheid bijkans was ontwend, gevoelde hij zelfs aanvallen van verveling. Hij smachtte naar zijne krachtige en eenvoudige levenswijze te

{==332==} {>>pagina-aanduiding<<}
midden der onafzienbare ruimten, naar zijne heerlijke nachten, naar zijne brandende zonnestralen, naar zijne gloeijende steppen. Hij nam het besluit, om den tijd van zijn verlof in te korten; maar vóór zijn terugkeer naar Afrika wilde hij gehoorzamen aan den drang van gewaarwordingen, die nooit sterven in des menschen harte, - hij wilde zijne geboorteplaats wederzien en een laatst vaarwel toeroepen aan de plekjes, die hij zoo innig had bemind.
Een pelgrimstogt naar het land, dat men in zijn jeugd verlaten en na dien tijd niet weder bezocht heeft, veroorzaakt doorgaans de smartelijkste teleurstellingen, die men in eenig opzigt ondervinden kan. Men meent bij den lentedos dier oorden de indrukken uit den ochtend des levens te vernieuwen. Men begeeft zich derwaarts, - en alles is er ledig en doodsch. De bekoorlijke voorstellingen der verbeelding zijn veranderd in afzigtelijke tooneelen. Men roert er in een aschhoop rond. Zelfs de schepping heeft er den glans van vroeger dagen verloren. Is dáár dat voetpad, waar wij ons weleer overgaven aan onze liefste overpeinzingen? Is dáár die heuvelkling, die wij in de verwarring onzer zoetste hoop beklommen? Is dáár dat bosch, dat ons in zijne geheimzinnige schaduw eene schuilplaats bood? Helaas, wij alleen zijn veranderd, en dat bezoek, waarvan wij ons zoo veel hadden voorgesteld, om eenige oogenblikken uit den tijd der jeugd terug te roepen, dient alleen om ons te overtuigen, dat een dorre rank niet past in de bloeijende natuur. Geheel anders echter was het met kolonel Evrard. De krijgsman was jong gebleven van hart. Niets is zoo geschikt om de frischheid des geestes te bewaren, dan eene smart die eerbied heeft voor zich zelve. Niets doet den mensch zoo jong blijven als de weemoedige gedachtenis van eene eerste, eenige, ongelukkige liefde. Toen hij zijne geboorteplaats bereikte, gevoelde hij in volle kracht de bittere bedwelming der aandoeningen, welke hij er wenschte te ondervinden. Het was eene armoedige landstreek, een der minst bekende gewesten van Midden-Frankrijk. Hij aanschouwde en herkende met innige zielsvervoering de plek, waar hij als kind had gespeeld, den tuin, waar hij later den Bijbel en Homerus had bestudeerd, de straten, waar hij in wilde jongenspret had rond gezworven, en de kerk, waar eene teedere moeder hem van jongs af had heengebragt. Er was aan den voet van den heuvel, bij den ingang der vallei, een
pad,

{==333==} {>>pagina-aanduiding<<}
hetwelk hij bij dag vermeed, maar dat hij na het vallen van den avond heimelijk insloeg. Wie hem gevolgd had, zou gezien hebben, dat hij als een boosdoener rondom eene schutting sloop, terwijl hij nu eens zijn brandend gelaat tegen het hek verkoelde, dan weder zich nederzette nabij den ingang met het hoofd tusschen zijne handen. De vervlogene jaren hadden hem tot een vreemdeling gemaakt in dat oord. Hij klopte aan geene enkele deur, - hij vernieuwde zijne kennismaking alleen met de hagen en muren. Hij leefde alléén en wijdde zich onverdeeld aan de herinneringen van weleer. Na weinige dagen maakte hij zich gereed om te vertrekken, maar eene onvoorziene gebeurtenis hield hem terug en was oorzaak, dat hij verlenging van zijn verlof moest aanvragen.
Hij doolde rond door de velden en bezocht de afgelegene plekken, die hij nog niet had weêrgezien. Op zekeren dag stond hij stil voor eene woning, die hem in vele opzigten deed denken aan eene fraaije Normandysche hoeve. De hooge dubbele poort leidde er naar eene binnenplaats, die met boomen was beplant, en achter dezen aanschouwde men het hoofdgebouw, terwijl aan beide zijden zich vleugels uitstrekten ten behoeve van het landbouwbedrijf. Die vleugels waren half achter bloeijende heesterperken verscholen. Dat alles, door een helderen zonneschijn verlicht, in een bevallig oord gelegen, gaf getuigenis van eene werkzame, onbekrompene en ongedwongene levenswijze, en tevens van eene smaakvolle sierlijkheid, welke men zelfs bij de schoonste hoeven in Normandye zelden vindt. Hoewel dit huis niet meer geleek op het gcbouw, dat er zich weleer verhief, herkende Evrard het oogenblikkelijk. Het was de hoeve les Aubiers, en tevens herinnerde zijn geheugen hem eene der vrolijkste en aantrekkelijkste gebeurtenissen uit de dagen der jeugd. Nadat hij als het ware eene week met treurzangen had doorgebragt, weêrklonk die herinnering in zijn hart als de toon van een luchtig lied.
Hij was twintig jaren oud. Hij zwierf met een jagtgewcer rond langs bcemden en bosschen op een van die schoone morgens, die zoo geheel en al in harmonie zijn met het twintigste levensjaar. Hij stapte voort met opgeheven hoofd en een onbezorgd gemoed, zonder het gewigt te gevoelen van zijn weitas, die reeds met viervoetig wild en gevogelte was gevuld. Toen hij les Aubiers naderde - in dien tijd eene gewone boerenhoeve - bleef hij

{==334==} {>>pagina-aanduiding<<}
staan, om te staren op het zonderlinge tooneel, dat de binnenplaats op dat oogenblik aanbood. Daar bevond zich, in twee rijen gerangschikt, een twaalftal paren uit het dorp, - de mannen in feestgewaad en de vrouwen in haar zondagschen tooi. Evrard meende eerst, dat er bruiloft gehouden werd, maar toen hij naauwkcuriger toezag, ontdekte hij, dat de bruiloft reeds vroeger moest gehouden wezen, - het was een optogt voor eene doopplegtigheid. De stoet wachtte op de komst van den peet, om zich in beweging te stellen. En die verwachte peet was geenszins een gering personaadje, - het was de Baron Taneredo Achilles Hector Landry de Champignolles, de bloem der landjonkers. Wel zeker, de Baron de Champignolles zelf, gedrongen door die gemeenzame goedheid, die zijne voorvaders steeds jegens hunne onderhoorigen hadden betoond, was bereid om ten doop te heffen den zoon van Sylvain Cordoan, zijn hoevenaar, en om den beker der eer tot den rand toe te vullen, had hij welwillend als doop-moeder aangenomen eene eenvoudige pinksterbloem der weide, namelijk de moei der jonggeborene. Intusschen stond men reeds twee uur te wachten. De pastoor had reeds tot driemaal toe den koster naar de hoeve gezonden, en eene nederdrukkende onrust begon zich van de vergadering meester te maken, toen een bode met schrik en verwarring op het gelaat haastig de binnenplaats betrad. Het nieuws, dat hij verkondigde, was weinig geschikt om de gemoederen te doen bedaren: den avond te voren had men den Baron smoordronken te huis gebragt, en toen men dezen morgen zijne kamer binnentrad, was de Baron niet dronken meer! De rijen liepen door elkaâr, - de doopmoeder bevochtigde de lange linten van haar keurslijf met tranen, en vader Cordoan rukte zich de hairen uit het hoofd. De baker, die gerekend had op de ruime fooi van zulk een aanzienlijken peet, slaakte doordringende kreten, en het kleine kind, wakker geworden door het geraas, deed een jammerlijk geschreeuw hooren, alsof het er weet van
had, dat het noch Tancredo, noch Achilles, noch Hector en zelfs niet Landry zou heeten. Wat zou men doen? Waar zou men zoo spoedig een peet vinden? De tijd drong, - men had geen minuut te verliezen. Mijnheer de pastoor, die nog niet ontbeten had, was rood van kwaadheid, en de toornige koster begon te spreken van den banbliksem der kerk. Zoo stonden de zaken, toen het jonge mensch, dat het geheele tooneel met belangstelling had

{==335==} {>>pagina-aanduiding<<}
gade geslagen, voorwaarts trad als een reddende engel, als een peet, die op eens uit de lucht kwam vallen. - ‘Baron ben ik niet’, zeide hij tot den hoevenaar, ‘mijn vader is Evrard en de apostel Paulus is mijn beschermheilige. Zonder juist een heilige te wezen, zoo als hij, mag men mij algemeen nog al lijden, en ik sta er u voor in, dat mijn petekind, als hij groot wordt, in mij een belangstellenden peet en een trouwen vriend zal vinden. Neemt gij mijn voorstel aan, ziedaar, - en hij reikte Cordoan de hand, die, zoo als men denken kan, met blijdschap gegrepen werd. Hij zag er zoo flink uit in zijn fluweelen jas, onder zijn grijzen vilten hoed en met zijn los omgeknoopten das, - zijn geheele voorkomen ademde zoo veel ongedwongenheid en opregtheid, zoo veel opgeruimdheid en bevalligheid, dat hij reeds aller hart veroverd had vóór hij zijn mond had opengedaan. Men kan dus nagaan, met hoeveel vreugd zijne korte toespraak outvangen werd. De paren stelden zich weder in het gelid onder het geroep: Leve de heer Paul! en eenige oogenblikken later begaf zich de optogt met de baker en het kind aan het hoofd langs de hagen heen naar de dorpskerk. Men dacht zoo veel aan den Baron als of hij nooit in de wereld was geweest, en de pétemoei was dol van verrukking, toen zij aan den arm hing van zulk een jong en bevallig heer. Na voleindiging der plegtigheid keerde men terug naar les Aubiers, waar hun de geuren te gemoet stroomden van een deftigen maaltijd. Evrard had aan alles gedacht. Hij had zijn weitas uitgeschud in de boezelaar van de dienstmaagd en naar de stad gezonden, om taartjes, lekkernijen en ouden wijn te halen. Welk een vrolijk gastmaal onder het lommer der iepenboomen! En toen men van tafel opstond in de gedachte dat het feest was afgeloopen, toen stroomde de dorpsjeugd op de binnenplaats met de muziek van violen en fluiten, bij het losbranden van geweren ten teeken van vreugde, - 't was een leven van belang en al
weêr eene verrassing, waar de jonge peet voor gezorgd had. De maan had reeds lang de duisteruis van den nacht verdreven, toen Paul afscheid nam van zijne nieuwe vrienden. Hij verwijderde zich, met zegenwenschen overladen, bereikte wel voldaan zijne woning en begaf zich ter ruste met de overtuiging, dat hij dien dag niet te vergeefs geleefd had.
Vijf jaren later vertrok hij naar Afrika. Gedurende dien tijd had hij dikwijls de hoeve bezocht, waar hij - men verschoone

{==336==} {>>pagina-aanduiding<<}
het woord - aangebeden werd. Inderdaad, het was ook als of er de voorspoed een zetel had gevestigd op den dag, toen Paul er het eerst was verschenen. Het is, als of de jeugd overal zegen brengt. Vader Cordoan, schrander, werkzaam en ondernemend van aard, was op weg om een van de rijkste landbouwers uit den omtrek te worden. Hij bezat een molen aan den oever der rivier, en de hoeve was zijn eigendom. De kleine Paul groeide als kool, en daar zijn peet altijd suikergoed voor hem meêbragt, hechtte hij zich met hartstogtelijke teederheid aan den jongen man. Toen Evrard daags voor zijn vertrek gekomen was om afscheid te nemen, hadden de hoevenaar en zijne vrouw hem met tranen omhelsd, en de kleine jongen had zich zoo zeer vastgeklemd aan zijne beenen, dat men hem naanwelijks had kunnen losrukken.
Het gaat met de eerste indrukken der jeugd als met de aangenaamheden van den morgenstond; zij zijn spoedig verdwenen. Evrard had het huisgezin van Cordoan niet vergeten, maar de verflaauwde herinneringen waren langzamerhand verstijfd op den bodem van zijn gehengen gezonken. Zelfs de lucht zijner geboorteplaats had ze niet weêr in het leven geroepen, en eerst bij het gezigt dier afgelegen hoeve aan den kant van den weg begonnen zij te ontwaken en zich op te rigten met al hare frischheid en bevalligheid. Zoo is dikwijls de geur eener bloem, de speling van het licht, het gesnis van den wind voldoende, om eene geheele wereld voor ons op te roepen uit haar graf. Voorzeker, een petekind, dat men bijkans nog in de wieg achtergelaten en na verloop van twintig jaren niet wedergezien heeft, ligt niet zeer na aan het hart. Toen hij evenwel dacht aan de blijken van toegenegenheid en dankbaarheid, welke hij in die woning ontvangen had, kon Evrard zijne ontroering niet geheel en al bedwingen. Wat was daar voorgevallen gedurende zijne afwezigheid? Wat was er geworden van die brave menschen, die hem zoo opregt hadden lief gehad? Hij kwam wel wat laat op die gedachten, maar hij wilde er toch het zijne van hebben. Hij stapte over het binnenplein en trad het hoofdgebouw-binnen. Nadat hij aan twee of drie deuren te vergeefs had aangeklopt, opende hij er eene, en hij was niet weinig verbaasd, toen hij een groot vertrek voor zich zag, zoo smaakvol gemeubeld en versierd als het salon van een kasteel. Het was inderdaad een salon, maar diende tevens tot atelier en tot studeer-
{==337==} {>>pagina-aanduiding<<}
kamer. Hier stond een ezel met een pas aangelegd landschap, ginds eene tafel met schetsen en teekeningen, met brochures en dagbladen. Op de meubels en in de hoeken zag men beelden en andere voortbrengselen der kunst, - aan den wand schilderijen en wapenen, en overal sierlijk ingebonden boeken. De hoeve was blijkbaar veranderd van eigenaar. Hij was op het punt om zich te verwijderen, toen op eens
zijne verwondering steeg tot de hoogste verbazing. Zijn blik bleef hangen aan een officier, voorgesteld in volle uniform, - en hij herkende zich zelven, het was zijn eigen portret. Evrard dacht dat hij droomde; immers hij had nog nooit voor een schilder gezeten. En toch zag hij daar zijne trekken, zijn mannelijk gelaat, door de Afrikaansche lucht gebronsd, - het was de uniform van zijn regiment, - kortom hij was het zelf, hij was het geheel en al. De komst van een knap jong mensch in jagtgewaad stoorde hem plotselijk in zijne beschouwingen; de kolonel ging hem te gemoet, maar toen hij gereed was om iets te zeggen tot zijne verontschuldiging en tot verklaring van zijne tegenwoordigheid, vloog de jonge man hem om den hals met den uitroep: ‘Mijn peet!’
Eenige oogenblikken daarna was Evrard bekend met de veranderingen, die sedert zijn vertrek op de hoeve hadden plaats gehad. Sylvain Cordoan had als eerlijk man voorspoed gehad bij al zijne ondernemingen, en door het gewigt van zijn geld was hij langzamerhand een gewigtig personaadje geworden. Paul was te huis opgevoed en had vervolgens op school gelegen en eindelijk in de regten gestudeerd. Met zijn één en twintigste jaar was hij de onafhankelijke bezitter van zijn erfgoed, dat eene jaarlijksche inkomst opleverde van 20,000 gulden. Hij had eenigen tijd te Parijs gewoond, om de wereld een weinig te zien en tevens naar eene betrekking uit te kijken. Hij vond er echter geene naar zijn zin, daar hij bij beurten werd aangelokt door de schoone kunsten en door de letteren zonder dat hij eene beslissende keus kon doen. Eindelijk had hij zich diets gemaakt, dat hij rust zou vinden op zijn landgoed, zoodat hij sedert een jaar zich op les Aubiers gevestigd had, waar hij zieh met den landbouw bezig hield. De fraaije letteren en schoone kunsten waren hem gevolgd in zijne eenzaamheid en bezorgden hem na het volbrengen zijner bezigheden eene aangename uitspanning.
‘Maar zeg eens,’ hernam de kolonel, wiens nieuwsgierigheid

{==338==} {>>pagina-aanduiding<<}
nog niet geheel en al bevredigd was, ‘hoe hebt gij op het eerste gezigt kunnen raden, dat ik uw peet was?’
‘Ik herkende u;’ antwoordde Paul, ‘en dat was waarlijk zoo moeijelijk niet bij de gelijkenis van dit portret.’
‘Ongetwijfeld, het is mijn portret, maar wie heeft het gemaakt, waar hebt gij het van daan?’
‘Na den dag, waarin gij uwe kapiteins-epauletten verworven hebt, vond men in alle geïllustreerde bladen van Parijs uw portret met het verhaal van uwe roemrijke wapenfeiten. Ik heb die afbeeldingen verzameld en als een heiligdom bewaard. Zoodra ik het penseel kon hanteren, heb ik mij met geestdrift aan 't werk gezet, om uwe beeldtenis op het doek te brengen, en ik geloof, dat ik hierin zeer goed geslaagd ben.’
‘Ik was dus niet geheel en al vergeten? Men had met u gesproken over mij?’
‘Vergeten? - Gij zoudt hier op de hoeve vergeten zijn? Ik ben groot gebragt in de vereering van uwe gedachtenis. Mijne moeder sprak steeds van u met hartelijke liefde, - zij had voor u een onbegrensden eerbied. Mijn vader herhaalde gedurig, dat te gelijk met u de voorspoed zijne woning was binnengetreden, - al zijn heil schreef hij toe aan u alléén. Gij zoudt vergeten wezen, mijn peet! Geen enkele dag ging voorbij zonder dat wij aan u dachten. Des avonds in den huiselijken kring waart gij steeds het onderwerp onzer gesprekken. Een van onze buren, een oud gepensionneerd officier las nog altijd den Moniteur de l'Armée. Wij hebben u dus stap voor stap gevolgd, en zoo vaak wij er het berigt in zagen van uwe bevordering, vierden wij een huiselijk feest. Toen ik op studie was, beschouwde ik u als het ideaal van een held. Wat heb ik u dikwijls willen schrijven! Wat al brieven heb ik begonnen, maar niet volein digd! Gij hadt nooit iets van u laten hooren. Bij uw vertrek was ik nog een kind, en ik gevoelde, dat ik na weinige maanden uit uw geheugen was verdwenen. Toch heb ik mij vergist, omdat gij na verloop van zoo veel jaren den weg naar onze hoeve nog hebt weten te vinden, - toch heb ik mij vergist, want gij zijt hier en ik houd uwe handen in de mijne.’
Dat alles was ongetwijfeld zeer aangenaam, en toch was Evrard er eenigszins onrustig onder. Wat had hij gedaan, om zich zulk een onwrikbare trouw, zulk eene duurzame gehechtheid waardig te maken? Op den doopdag had hij gezegd, dat zijn

{==339==} {>>pagina-aanduiding<<}
petekind, als hij grooter werd, in hem een vriend zou vinden, en nu had juist het petekind de rol van den peet op zich genomen en die belofte gehouden. De groote talenten, de beminnelijke en degelijke eigenschappen, die hij bij den jongen man ontdekte, vermeerderden zijn onaangenaam gevoel, ik zou haast zeggen zijn spijt. Hij beschuldigde zich zelven van ondankbaarheid, en wist niet hoe hij op één dag zijn verzuim weêr goed zou maken. Hij moest den volgenden ochtend vertrekken en kon derhalve slechts weinige uren op de hoeve doorbrengen. Hij besteedde die aan de bezigtiging van het huis en van het landgoed, waar alles nieuw voor hem was. Naar de zijde der binnenplaats had het huis, met zijn dak van met mos begroeide pannen en met zijne langs stokken opgeleide klimrozen, nog iets boersch, dat aan zijn oorspronkelijken toestand herinnerde, maar van de zijde van den tuin vertoonde het zich met zijn twee pas opgetrokken vleugels als een klein kasteel. Van binnen was geen spoor overgebleven van de voormalige boerderij behalve eenige oude menbelen, die uit een gevoel van kinderlijken eerbied werden bewaard. Alles ademde er een keurige smaak, alles getuigde er van eene deftige en eenvoudige levenswijze. Het landgoed bevond zich in een bloeijenden staat, de gronden werden uitmuntend behandeld, en de huurders uitstekend gehuisvest, want Paul stelde er eene eer in, het lot te verbeteren van hen, aan wie zijne voorvaderen gelijk waren geweest. Zoo als bijna al de talentvolle mannen, die in Afrika gestreden hebben, was Evrard niet alleen soldaat maar ook landbouwkundige. Hij gaf omtrent onderscheidene aangelegenheden goeden raad. De landbouw was echter niet uitsluitend het onderwerp van hun gesprek. Zij handelden over duizenderlei zaken, zoo als gewoonlijk het geval is met vrienden, die geen tijd hebben om lang bij elkander te blijven en zich dus haasten om hunne gevoelens aan den dag te leggen en elkander hunne denkbeelden mede te deelen. Paul
herkende in Evrard den man, dien men hem te regt had leeren lief hebben, terwijl de kolonel in zijn petekind de beeldtenis zag van zijne jeugd.
De avond was gevallen, het middagmaal geëindigd, en zij zaten nog aan tafel tegenover elkander om hun gesprek voort te zetten. De zon was weggezonken en de gloed van het westen begon te kwijnen, terwijl de volle maan zich met hare ronde schitterende schijf aan den oosterhemel vertoonde. Het oogenblik

{==340==} {>>pagina-aanduiding<<}
des afscheids naderde. Paul was treurig, en zelfs Evrard scheen geroerd te wezen. Niet altijd wordt eene vriendschapsverbindtenis enkel door lengte van tijd gewrocht, - de ras geslotene is dikwijls de beste en de hechtste.
‘Een aangename dag, dien ik niet zal vergeten,’ zeide Evrard. ‘Ik vertrek met weêrzin, omdat ik u zoo spoedig moet verlaten, maar toch alleszins bevredigd, mijn beste Paul. Uwe ouders waren brave menschen, en ik hond u voor een zoon, hunner waardig. Uw besluit, om u op uw landgoed te vestigen, getuigt voor uw gezond verstand en voor uwe ongemeene bescheidenheid. Zoo moesten allen doen, die de goede gaven der aarde in overvloed hebben ontvangen. De bouwgrond heeft niet alleen krachtige armen noodig om hem te bewerken, maar ook een dankbaar en belangstellend gemoed en een verstandig overleg. Vergun mij, u thans een laatsten raad te geven. Het is niet goed dat de mensch alleen zij; het geluk heeft dan alleen waarde, wanneer wij het met anderen deelen. Uwe eischen zijn matig genoeg, om u te kunnen voegen in eene regelmatige, eenvoudige, werkzame levenswijze, - gij moet u in het huwelijk begeven, - gij moet niet lang wachten om in een huisgezin het heil te zoeken, dat u nog ontbreekt. Zelden zegent God een huis zonder vrouw en kinderen, en zelfs de arbeid heeft in zijn oog weinig waarde, wanneer hij niet door hartelijke liefde geheiligd wordt. Begeef u in het huwelijk, mijn vriend, zoek eene brave vronw, die de vrengde is van uwen huiselijken haard, een lief en zedig meisje, dat bevalligheid niet goedheid vereenigt, eene levensgezellin.....’
Hij bragt zijne toespraak niet ten einde. Paul bedekte het aangezigt met zijne handen en was naauwelijks in staat om de zuchten en snikken te bedwingen, die zijne borst deden zwellen. Tot op dat oogenblik was hij zich zelven meester geweest en had zijn gast een verheugd en lagchend gelaat getoond. Zonder het te weten had Evrard eene pijnlijke en nog bloedende wonde aangeraakt, en de arme jongeling, door de smart overweldigd en reeds uitgeput door de zelfbeheersching van een geheelen dag, had zich plotselijk verraden. Bij dit onverwachte tooneel was de kolonel opgestaan. Hij sloeg zijn arm om Paul heen en ondervroeg hem niet vaderlijke belangstelling.
‘Hoe is het? Voorzeker heb ik in mijne onwetendheid eene gevoelige plek aangeraakt in uw hart? Waarom hebt gij daar

{==341==} {>>pagina-aanduiding<<}
niets van gezegd? Zeg, wat moet ik doen? Ik kan nog over eenige dagen beschikken, - zal ik die bij u doorbrengen? Mijne tegenwoordigheid zal u niet genezen, maar misschien uwe smart verzachten.’
‘Neen, neen, vertrek!’ riep Paul uit, terwijl hij zich niet langer bedwingen kon, ‘vertrek, maar laat mij met u gaan. Rnk mij weg van hier, laat mij niet aan mij zelven over, - laat mij niet omkomen van smart en wanhoop.’
‘Wees bedaard,’ hernam Evrard, terwijl hij het hoofd van den jongeling tusschen zijne handen nam en aan zijne borst drukte, ‘wat gij lijdt, hebben vóór u ook anderen geleden. Maak mij eerst deelgenoot van uw verdriet, en dan zullen wij beslissen of gij heengaan of blijven moet.’
‘Ja, mijn vriend, ja, ik zal u alles verhalen.’
Nadat hij zijn kalmte herkregen en zijne gedachten verzameld had, deed Paul het volgende verhaal:

‘Ik had Parijs verlaten en mij op mijne hoeve gevestigd zonder er aan te denken, dat dit zeer verstandig was. Geen offer kostte ooit minder zelfverloochening of werd ooit gereeder gebragt. Onder vrienden en kennissen werd verteld, dat spijt, gekwetste ijdelheid of misschien eene ongelukkige liefde mij verbannen hadden naar mijne eenzaamheid. Er was volstrekt niets van waar. Ik begreep, dat op het gebied der fraaije letteren of der schoone kunsten geen toestand ellendiger is, dan die der middelmatigheid. Ik had mij zelven beproefd en het afscheid gegeven aan mijne hersenschimmen vóór ze mij in den steek lieten. Geene smartelijke ervaring had de schoone dagen mijner jeugd verduisterd, - het weinige, dat ik van de wereld wist, veroorloofde mij om haar zonder bitterheid en zonder verdriet te verlaten, - mijn hart was vrij en mijne ziel volkomen gezond. Wanneer het geluk gelegen is in den vrede en de helderheid des gemoeds, dan kon ik mij gelukkig achten. Ik was hier gekomen tegen het einde van een langen, morsigen winter, en naauwelijks was ik ter plaatse, of de lente verscheen plotseling als kwam zij om mijn terngkeer feestelijk te vieren en mij welkom te heeten. Onze landstreek draagt geenszins den stempel eener trotsche natuur, maar zij bezit daarentegen eene ongemeene bevalligheid.
De vrengde over mijn verblijf in deze oorden te midden van

{==342==} {>>pagina-aanduiding<<}
de werkzaamheden, waaraan ik van der jeugd af gewend was, het genot van te kunnen leven naar mijn eigen smaak, de begeerte om het goede te bevorderen, de opregte voornemens, die ik koesterde, en wat zal ik daarenboven nog zeggen? het heldere blaauw des hemels, de frischheid der lucht, de geur van het met bloemen getooide veld, - dat alles was voor mij de nooit ledige beker eener aangename bedwelming, - ik had niets meer te wenschen, zelfs niet in mijn droom.
Na verloop van eenige weken echter had eene onvoorziene zaak, die ik hoogst moeijelijk nader had kunnen beschrijven, zich langzamerhand eene plaats verschaft in mijne gedachten. Elken morgen op hetzelfde uur zag ik eene jonge dame, door een ouden knecht vergezeld, langs den weg rijden, bij welke onze hoeve gelegen is. Ik zie haar nog naderen tusschen de bloeijende hagen en boomgaarden met dien kleinen, met een vederbos versierden hoed van Italiaansch stroo, met dien spencer van blaauw casimir om het middel vastgemaakt met eene lederen ceintuur, en met dien golvenden rok van wit piqué. Zij was althans niet ouder dan negentien jaar, en de gloed der jeugd schitterde zoo schoon door de wolk der treurigheid heen, die haar blozend gelaat overschaduwde, dat zij zelve de godin der lente scheen, die door hare tooverkracht de geheele schepping in feestgewaad had gehuld. Zij keerde des avonds langs denzelfden weg terug, en ik verzuimde zelden, buiten mijne deur te toeven, wanneer zij voorbijreed. Ik groette haar met eerbied, - zij beantwoordde dien groet met eene bevallige buiging, - en daar bleef het bij. Ik was bijna een vreemdeling geworden in mijne geboorteplaats; op twaalfjarigen ouderdom had ik haar verlaten, en slechts enkele malen had ik haar bezocht. Zelfs de namen van mijne buren waren mij ontgaan. Zonder er verder iets bij te denken, zonder er het minste gewigt aan te bechten, enkel uit nieuwsgierigheid wilde ik weten, wie dat bevallige meisje was, en ik vernam, dat zij Martha de Champlien heette en dat hare bloedverwanten in de nabijheid mijner hoeve woonden. Zij begaf zich elken dag naar het kleine kasteel Les Granges, naar hare vriendin Therèse de la Varenne, naar men mij zeide, een allerbekoorlijkst meisje, maar ernstig ongesteld, zoodat haar toestand reden gaf tot regtmatige vrees. Zij bleef tot den avond toe bij de sponde van haar lieve kranke en keerde dan naar hare bloedverwanten terug. Bijna zonder dat ik het wist, had ik het mij tot eene
gewoonte

{==343==} {>>pagina-aanduiding<<}
gemaakt, haar te zien, en eindelijk mij, als het ware, geheel en al ingewijd in de bekommernissen van haar hart. Wanneer ik haar van verre zag naderen, sloeg ik met angst hare houding gade en haar gelaat, en ik bedroefde of verheugde mij naar gelang dat zij er treuriger of opgewekter uitzag dan den vorigen dag. Eindelijk was er tusschen ons beiden eene soort van stilzwijgende verstandhouding ontstaan. Zij had ongetwijfeld geraden, dat ik bekend was met hare bezorgdheid en dat ik ze deelde, en als ze voorbijreed, las ik in een zwaàrmoedigen blik of in een flaauwen glimlach het berigt van den toestand der zieke. In dat alles was geen zweem van een liefdesavontuur, en toch, hoe zonderling het ook schijne, die eenvoudige ontmoetingen hadden zich meester gemaakt van mijne ziel en vervulden haar geheel en al. Ik gevoelde eene belangstelling in de zieke mejufvrouw de La Varenne, als of ik haar kende, - en zelfs wanneer ik haar van ouds gekend had, zou ik geen inniger medelijden, geen vuriger belangstelling voor haar hebben kunnen ondervinden. Ik peinsde alleen op de twee vriendinnen en ik zag ze gedurig in mijne droomen. Zonderling was het voorzeker, niettemin waar, dat ik ze in mijne gedachten en in mijne nachtelijke visioenen nooit van elkander scheidde. Altijd waren ze bijeen: wanneer het beeld mij verscheen van mejufvrouw de Champlieu met haren frisschen blos en hare ongemeene bevalligheid, dan vertoonde zich terstond de bleeke gedaante eener lijdende nevens haar.
Tegen het einde van Mei, op een warmen namiddag, werkte ik in mijn atelier, om mij eenige afleiding te verschaffen. Sedert eenige dagen was mejufvrouw Martha niet teruggekeerd van Les Granges, en bange voorgevoelens beklemden mijne borst. Plotseling hoorde ik een helderen zilverklank, die zich met regelmatige tusschenpoozen liet hooren en langzamerhand naderende over den landweg scheen te zweven. Sedert langen tijd had ik dien klank niet gehoord; ik herkende hem, en mijn hart kromp van schrik ineen. In een oogenblik bevond ik mij op den weg, en terwijl de vogels om strijd het kreupelhout deden weêrgalmen van hun zang, zag ik een langen optogt voorbijtrekken van mannen, vrouwen en meisjes, voorafgegaan door twee koorknapen die het kruis en de schel droegen, en door een priester in kerkgewaad, die onder een verhemelte voortwandelde met de heilige zalfolie in de hand.

{==344==} {>>pagina-aanduiding<<}

‘Waar gaat gij heen?’ vroeg ik aan eene arme krenpele vrouw, die achteraan kwam.
‘Naar Les Granges,’ gaf zij ten antwoord.
Werktuigelijk had ik mij bij den optogt gevoegd, en na eene wandeling van twee uren, waarin ik mij niet eens rekenschap had gegeven van het gevoel, dat mij medesleepte, betrad ik het binnenplein van een kasteel, steeg den steenen trap op, en drong met de menigte door in een ruim vertrek, waar de lucht niet apothekers-geuren was vervuld en waar eene halve duisternis heerschte. De zonneblinden waren er gesloten en de ramen opengezet. Al de aanwezigen waren bij het binnentreden neêrgeknield. Ik stond bij de deur, en bij het licht van twee waskaarsen, welke achter in de zaal waren aangestoken, ontwaarde ik een klein rustbed zonder gordijnen en zoo eenvoudig als ware het uit een klooster geleend. Het ingedenkte hoofdkussen vormde als het ware een nestje voor een bleek gelaat. De oogleden waren half gesloten, een weêrglans van een glimlach zweefde op de lippen; de trekken waren geenszins door het lijden misvormd, maar ongemeen zuiver en fraai, bevallig en fijn als van een kind. De gescheidene hairlokken daalden aan weêrszijden langs het aangezigt als twee breede, bruine golven op het dek neder. Ook hare armen lagen er boven, en hare handen waren gevouwen. Eene vronw - hare moeder - hield sprakeloos, somber en zonder tranen bij het hoofdkussen de wacht. Mejufvrouw de Champlieu, met een ontsteld gelaat en zieh badende in tranen, bevond zich naast haar. Ik zag dit tooneel als in een droom, en de werkelijkheid greep mij eerst aan met hare kille hand, toen de priester zich nederboog over de stervende. Hoe, dat kind moest sterven! Regtvaardige God, van waar zulk eene gestrengheid? Wat had zij jegens u misdreven, en waartoe moest het laatste oliesel strekken, dat haar werd toegediend? Welke misdadige woorden hadden ooit haren mond kunnen ontglippen? Welke onheilige gedachten hadden zich ooit in hare borst kunnen verheffen? Op welke verkeerde wegen zouden hare kinderlijke schreden haar ooit hebben gebragt? Ik was op mijne knieën gevallen, en van
godsdienstige geestdrift doortinteld, smeekte ik van God, dat dit onschuldig en lief schepsel voor het leven gespaard mogt blijven. Daarvoor zon ik gaarne alles ten offer brengen wat ik bezat, alle vrengde en elken zegen, dien ik hier op aarde te wachten had. Vurig en lang was mijn gebed. Toen

{==345==} {>>pagina-aanduiding<<}
ik opstond, had de priester het vertrek reeds verlaten, en de menigte volgde met eerbiedige stilte zijne schreden.
De avond begon te vallen, en ik zwierf nog altijd rond in de nabijheid van Les Granges. Wat deed ik daar? Wat verwachtte ik? Eene onweêrstaanbare tooverkracht hield mij geboeid aan den drempel van deze woning der smarte. Ik luisterde naar elk gerucht, - ik bespiedde met wanhopigen blik het gaan en komen der bedienden, en elke omwisseling van licht in de vertrekken bragt mij dubbelen angst of nieuwe hoop. Er waren oogenblikken, waarin het mij toescheen, dat mijne bede tot God was opgeklommen, dat het voorgestelde offer gunstrijk was aangenomen, - oogenblikken, waarin ik zeide, dat dit kind niet kon, niet mogt sterven.
Ik had mij op weg begeven naar les Aubiers. Nabij de hoeve deed mejufvrouw de Champlien, die achter mij aan kwam, haar paard stilstaan, toen zij mij in de duisternis herkende.
‘Welnu, mejufvrouw!’ riep ik uit met eene bevende stem.
‘Welnu, mijnheer!’ hernam zij bedaard, ‘alle hoop is nog niet verloren. De lang verwachte krisis, die haar kan redden, is eindelijk gekomen. God zal het overige doen. Gij hebt uwe gebeden bij de onze gevoegd, - ik dank u.’
Dit zeggende reikte zij mij de hand, die ik haastig greep en aan mijne lippen drukte. Zij verwijderde zich; het paardegetrappel verstierf in de verte, en ik stond nog altijd op dezelfde plaats.
Eenige dagen later vernam ik, dat mejufvrouw de la Varenne buiten gevaar was. Mejufvronw Martha was gedurende de herstelling op Les Granges gaan logeren, en kwam dus niet meer langs de hoeve. Toen begen ik mij doodelijk te vervelen. Ik had nergens lust in. Doelloos ging ik uit, doelloos kwam ik weder te hnis. Ik stortte tranen zonder te weten waarom. Ik kon dien zonderlingen toestand van mijn hart aan niemand anders toeschrijven dan aan mejufvrouw de Champlien, en toch waren mijne gewaarwordingen zoo onbestemd en zoo verward, dat ik niet had kunnen zeggen of ik haar werkelijk beminde. Wel was de zoete bedwelming, waarmede de terugkeer op de hoeve mij had vervuld en waarvan ik straks gewaagde, reeds verre van mij geweken. Alle voorregten, alle verstrooijingen, die ter mijner beschikking stonden, verwierp ik met een gevoel van verontwaardiging en weêrzin. Ik ontdekte, dat ik de schaduw van het geluk voor het geluk zelf had aangezien. Mijn huis was

{==346==} {>>pagina-aanduiding<<}
hol en ledig, mijne velden waren doodsch, de eenzaamheid drukte mij verpletterend neder.
Zoo gingen eenige maanden voorbij. Ik wist, dat Mejufvrouw Therèse volkomen hersteld was. Ik had Mejufvrouw Martha niet wedergezien en maakte plannen om op reis te gaan. Op zekeren dag - moge die dag, hoe veel hij mij ook gekost hebbe, gezegend zijn en heilig blijven in mijne herinnering! - was ik bezig in mijn atelier. De zomer begon ten einde te loopen, maar het was nog warm, en het weder zoo prachtig, dat het mij bedwelmde. Ik was ingesluimerd op de canapé, en toen ik ontwaakte, hoorde ik het gerommel van den donder. Een dikke bui was in een uur tijds plotselijk opgekomen en begon haar watervracht uit te storten in het dal. Reeds begon de regen met dikke droppels te vallen, toen ik een dergelijk gerucht vernam als van twee duiven, die neêrstreken op den stoep mijner woning. Het waren de twee vriendinnen! Verder en verder geleid door eene onbepaalde wandeling of liever door een weldadig oogmerk, want haar bediende droeg een pak kleederen onder den arm, hadden zij zich verwijderd van Les Granges, waren zij tot mijn grondgebied genaderd, en in het open veld door den regen verrast, zagen zij zich genoodzaakt om eene schuilplaats te zoeken op de hoeve. Gij begrijpt, dat ik haar niet aan de deur liet staan. Verbeeld u, wat ik gevoelde, toen ik die twee bekoorlijke meisjes ten mijnent ontving, - de eene in den heerlijken glans van hare blonde en blanke schoonheid, de andere teeder en fijn, met cene schuchtere en omsluijerde bevalligheid versierd. Zij waren geheel en al op dezelfde wijze gekleed; zij droegen een grijs zijden kleed op een blaauwen rok van dezelfde stof en een kleinen grijs vilten hoed, omkransd met eene blaauwe veêr, en deze gelijkheid van gewaad verhoogde beider schoonheid ongemeen. Ik had niet veel moeite, om aan dit gedwongen bezoek eene aangename ongedwongenheid te geven; beiden bezaten de innemende vrijmoedigheid der onschuld, die geenerlei schroom kent, en mejufvrouw Martha de Champlieu bezat daarenboven eene
opgeruimde levendigheid, die zich in alles kan voegen. Wel was mejufvrouw de la Varenne twee of drie jaren jonger dan zij, maar zij was veel bedaarder en bedachtzamer, misschien van aard, misschien ook, omdat de adem des doods haar vroegtijdig ernstige denkbeelden had ingeboezemd. Zij was bij hare komst zeer bleek en huiverde van den regen.

{==347==} {>>pagina-aanduiding<<}
Ik deed een vuur aanleggen van drooge takken en liet haar plaats nemen in den hoek van den haard, en terwijl zij zich langzaam herstelde, kon ik mijne oogen niet afwenden van dat meisje, hetwelk ik vroeger aanschouwd had te midden der sombere toebereidselen van het stervensuur, terwijl zij zich thans, ten leven verrezen, onder mijn dak bevond. Ik bespiedde met belangstelling hare geringste bewegingen, - ik was geroerd, verbaasd, schier tot uitzinnigheid toe, toen ik zag hoe zij hare handschoenen uittrok, zich langs de lokken streek, en haar voetjes vooruit schoof naar de vlam, en toen zij hare zuiver blaauwe oogen op mij vestigde, die oogen, die ik haast had zien breken onder de half geslotene oogleden, was ik tot in het diepst der ziel bewogen. Mejufvrouw de Champlieu gedroeg zich even ongedwongen als of zij zich bij haren broeder bevond en had van het eerste oogenblik af het geheele vertrek in beslag genomen. Zij trippelde heen en weder, sloeg alles gade, haalde alles overhoop, verbeterde mijne schetsen, en maakte zich zelfs meester van mijne palet, om op een landschap, waaraan ik den vorigen dag begonnen was, de zonderlingste vogels, schapen en boomen te schilderen. Ik moest bijna vragen, of zij in haar eigen huis was of in het mijne. Het was mij soms als of wij alle drie op de hoeve te huis behoorden en dat wij elkander niet weêr zouden verlaten. Welk een heerlijke dag! Welke lieve schepseltjes! Helaas, het onweder begon reeds te verdwijnen, en de hatelijke zon schoot hare stralen door de verdeelde wolken heen. Mejufvrouw Martha, die geen oogenblik rust had, maakte gebruik van zulk een zonneschijntje om zich in den tuin te begeven. Ik bleef eenige oogenblikken alleen met hare vriendin, en die oogenblikken waren beslissend voor mijn leven.
Daar zat zij en boog zich over een album, dat hare hand werktuigelijk doorbladerde. Ik was nevens haar gezeten en zag haar stilzwijgend aan. Ik zag haar aan, en het scheen mij toe, dat zij mijn eigendom was, dat zij mij toebehoorde, dat God, in zijn genadige beschikking om haar leven te sparen, haar aan mij gegeven had. Ik weet niet, hoe het kwam, maar ik sloot het album, waarop zij staarde, nam het voorzigtig uit hare handen en begon alles te verhalen wat in mij was omgegaan sedert den dag, toen ik vernomen had, dat zij gevaarlijk ziek was, - ik sprak van de plotselinge belangstelling die zij mij had ingeboezemd, van de innige symphatie, welke ik voor haar gevoeld had, zon-
{==348==} {>>pagina-aanduiding<<}
der haar te kennen, van mijn angst en vrees, van den togt dien ik volbragt had naar Les Granges, van de gebeden die ik had uitgestort, en naar mate ik verder ging met spreken, werden mijne voorstellingen duidelijker, - ik ontraadselde en onderscheidde eindelijk mijne eigene gevoelens. Rustig en met neêrgeslagen oogen hoorde zij mij aan, zonder mij in de rede te vallen.
‘Dat wist ik, - ik ben er erkentelijk voor,’ klonk haar eenvoudig antwoord.
Toen zij deze woorden uitsprak, hief zij het hoofd op. Ik zag een traan aan haar ooglid hangen en gevoelde, dat ik haar lief had. De toegenegenheid, die eene schitterende schoonheid had opgewekt in mijn hart, was buiten mijn weten op dit dierbaar meisje overgebragt, en Mejufvrouw de Champlieu was niets anders dan de geheimzinnige band tusschen Therèse de la Varenne en mij. Ja, ik beminde haar, en - moet ik het bekennen? - ik gevoelde, dat ook zij mij beminde, dat hare liefde onwederstaanbaar aangetrokken werd door de mijne. Wij zwegen, en ik weet niet wat ik haar welligt zou gezegd hebben, toen Martha weder binnen kwam.
Zij droeg een arm vol bloemen, die zij op de canapé nederwierp. Dat er niet meer waren, was waarlijk haar schuld niet. Als een orkaan was zij over potten en bedden gestreken, om overal te vernielen, te plunderen en te plukken, terwijl zij in verrukking over haren wel geslaagden strooptogt, naauwelijks acht gaf op haar half bedorven toilet. Thans moest die bloemenchaos ontward worden, om aan haren buit de gedaante te geven van een ruiker, dien zij als eene gedachtenis wilde medenemen van les Aubiers: Wij gingen alle drie aan het werk, en dit werk werd zoo behendig bestuurd, dat het na verloop van een uur nog niet volbragt was. Wie heeft toch gezegd, dat het geluk treurig van aard is en ons eer aan het schreijen brengt dan aan het lagchen? Ik was dronken van geluk en krankzinnig van blijdschap. De opgeruimdheid van Martha was aanstekelijk geworden voor Therèse, en het huis weêrgalmde van het heldere geluid harer zilveren stem. Zij stelden mij de bloemen één voor één ter hand, en het was mijne taak, die te rangschikken en tot een ruiker te vereenigen. Therèse deed soms een keuze die door Martha werd afgekeurd, en anjelieren, viooltjes en geraniums gaven aanleiding tot tegenspraak en eindeloos gelach. Welk een ruiker! - hij was een uitstekende tegenhanger van

{==349==} {>>pagina-aanduiding<<}
het weefsel van Penelope. Terwijl ik hem aan de eene zijde in orde bragt, vernielde ik hem aan de andere, en te midden dier kinderlijke vreugde, die ons aanstonds op de hoogte bragt eener jaren lange gemeenzaamheid, hadden zij niet eens opgemerkt, dat de lucht was opgeklaard. Plotseling wierp de zon, die naar den horizont was afgedaald, een bundel stralen in het atelier en gaf hierdoor het sein tot den aftogt. ‘Vaarwel, mijnheer Paul!’ klonk het, ‘tot wederziens, tot dat een volgende regenbui ons weêr hier brengt!’ En opdat aan het heil van dezen dag niets zou ontbreken, moest ook gij, kolonel, het onderwerp worden van ons gesprek. Zij bleven staan voor uw portret.
‘Mijn peet, een held van het Afrikaansche leger,’ zeide ik met trotschheid.
‘Hij moge een held wezen of niet,’ zeide Martha, ‘indien het portret gelijkt, is hij een edel mensch.’
‘Welk een geluk, zulk een vriend te bezitten,’ voegde Mejufvrouw de la Varenne er bij.
Daarna verdwenen zij als twee vogeltjes die te zamen wegfladderen. Ik had het rijtuig doen voorkomen en hielp haar inklimmen. Zij vertrokken, - ik volgde haar met mijne blikken, en in de verte zag ik haar door de boomen heen mij met den zakdoek den afscheidsgroet toewuiven.
Eenige weken later was ik een trouwe bezoeker, een vriend des huizes op Les Granges. De moeder van Therèse had mij eenige regelen van dankbetuiging gezonden en tevens haar verlangen te kennen gegeven om mij te zien en goede buurschap aan te knoopen. Ik had mij niet laten bidden. Ik werd uitmuntend ontvangen, - ik mishaagde er niet; en van mijn eerste bezoek af gevoelde ik er mij te huis. Mevrouw de la Varenne was weduwe. Op zeer jeugdigen leeftijd was zij met een edelman gehuwd, en zij had te Parijs eenige jaren op grooten voet geleefd. Na den dood van den heer de la Varenne, wiens vermogen door zulk eene weelderige levenswijze ontzettend was ingekrompen, had zij zich moeten verwijderen uit den kring waarin zij gewoon was te schitteren. Zij had gelegenheid genoeg, om te hertrouwen, maar de ervaring, die zij had opgedaan, was haar een schild tegen de verzoeking om nogmaals tot zulk een stap te besluiten. Althans zoo verhaalde men mij. Zij leefde onbekrompen op haar klein landgoed en verliet dit alleen tegen

{==350==} {>>pagina-aanduiding<<}
het einde van den herfst om de korte wintermaanden door te te brengen in de naburige stad. Zij was nog altoos eene schoone vrouw, geestig van aard en bevallig in haren omgang. De eerzuchtige droomen, die zij koesterde, weken nog eerst later, - en toen als een bliksemstraal. Ik had wel opgemerkt, dat het haar niet ontbrak aan twijfelzieken spijt en dat zij met ongeduldigen weêrzin een afgezonderd en bekrompen leven leidde, maar karakterstudie viel in die dagen weinig in mijn smaak. Zij ontving mij met welwillendheid, en mijne onnoozele verblinding was zoo groot, dat ik mij nu en dan verbeeldde, dat zij het geheim mijner gevoelens doorgrondde, dat zij die goedkeurde en aanmoedigde. Zelfs de dienstboden waren mij genegen, - ik las op hun gelaat dat mijn komst aangenaam was. Zonder een vertrouwelijk woord te hebben gewisseld, was de verstandhouding uitmuntend tusschen mejufvrouw de Champlieu en mij. Wij spraken met onze blikken, en het geluk lachte mij toe uit hare oogen. Wilt gij een bewijs voor het voortreffelijk karakter van die twee beminnelijke meisjes? Dan behoef ik slechts te melden, dat de voorkeur die ik aan de eene gaf, hare wederzijdsche liefde scheen te versterken, in plaats van hen van elkander te verwijderen, zoo als het geval zou geweest zijn bij minder baatzuchtige wezens. Wie vond ooit in de dagen zijner jeugd eene schuilplaats in bekoorlijker huiselijken kring? Ik vond duizend voorwendselen om mij naar het kasteel te begeven, een boek, eene plant, bloemzaden en dergelijke zaken. Hadden ze mij ontbroken, dan zou Martha ze mij wel bezorgd hebben. Zij was het bedorven kind en tevens de lust en het leven van Les Granges. Watertogtjes, rijtoertjes, vischpartijen, vogelvangsten in het bosch, het werd alles door haar bedacht, en ik moest er steeds deel aan nemen.

('t Slot volgt.)





{==351==} {>>pagina-aanduiding<<}

Kolonel Evrard.

Naar het Fransch van Jules Sandeau,

door G. Brandt.

Slot.

Aan het einde van het park bevond zich eene poort, die uitkwam op de visscherij. Hier, aan den rand van den vijver, bragten wij menigen zonnigen namiddag door. Ik kwam er met mijn teekengereedschap, zij hielden zich met handwerken bezig, en wij keuvelden onder dien gemakkelijken arbeid. Wanneer het weder slecht was, versierde ik de kamerpaneelen of schilderde ik schoorsteenstukken. De beminnelijke Martha had deze werkzaamheden bedacht als geschikt voor regenachtige dagen, en hare vriendschap was steeds vernuftig en vruchtbaar in uitvindingen, die mij naar het kasteel konden lokken en mijn vertoef bevorderden. Op deze wijze zag ik Therèse gedurig, en ieder maal werd zij mij dierbaarder. Dit dichterlijk en bekoorlijk wezen onderscheidde zich vooral door een levendig pligtbesef. Zij was eene hartstogtelijke bewonderaarster van de schoonheid harer moeder, zij was er meer mede ingenomen dan eenig ander meisje het met hare eigene schoonheid wezen kan, en zij legde er zich op toe, om haar, voor wie zij den diepstén eerbied koesterde, alle zorgen der huishouding uit de handen te nemen. Mevrouw de la Varenne liet zich bewonderen, en Therèse had het geheele huisbestuur. Zij kweet zich van hare taak zonder eenig vertoon, met ijver, maar tevens op eene wijze, die aange-
{==352==} {>>pagina-aanduiding<<}
naam was aan allen. Die huiselijke zorgen hadden de veredeling van haren geest niet verhinderd en de vrengd harer jonkheid niet beneveld. Haar verstand was er door ontwikkeld zonder dat hare aangeboren bevalligheid er iets onder geleden had. Wel was zij minder jolig dan hare vriendin, maar zij bezat die gelijkmatige helderheid van stemming, die getuigenis geeft van een edelen aard. De bescheidenheid harer wenschen kwam overeen met de eenvoudigheid van hare zeden. Zij schepte hehagen in het buitenleven, waarin zij was opgegroeid en begeerde het niet te verwisselen. Zij beschouwde het niet alleen van zijne dichterlijke zijde, maar zij had ook behagen in de bedrijvigheid van den
landbouw. Ik had derhalve de gezellin gevonden, van welke gij straks gewaagdet, - ik had haar gevonden, die de vreugde zou geweest zijn van mijn huiselijken haard. Wij beminden elkander zonder het te zeggen; onze harten hadden elkander niets nieuws te verhalen. Eeden en beloften waren onnoodig, en nog op den dag van heden is het mij, alsof wij plegtig waren verloofd.
De Novembermaand had ons gescheiden. Mevrouw de la Varenne logeerde in de stad, en Martha bij hare bloedverwanten. Al vindt gij mij ook bespottelijk, toch moet ik u verhalen, hoe groot mijne onnoozelheid was en mijne zelfbegoocheling. Toen ik Therèse dagelijks zag, gevoelde ik mijne wenschen hevredigd door haar bijzijn; ik was al te gelukkig om naar grooter geluk uit te zien, en ik liet mijne voornemens wiegelen op de donzen vleugelen der hoop. Eerst na haar vertrek nam ik daaromtrent een besluit en stelde het bij mij zelven vast. Ik zag geene beletselen en dacht er niet om, dat er zouden kunnen opkomen. Ik kende geen argwaan, maar bezat een volkomen vertrouwen. Het geluk was voor mij een gast, op wien ik meende te kunnen rekenen. Ik hield er mij dus dien winter ijverig meê bezig om mijn huis voor zijne ontvangst in te rigten. De hoeve bevond zich nog nagenoeg in denzelfden staat, als ik haar van mijn vader ontvangen had. Ik deed mijn best om haar te verfraaijen en ik herschiep haar naar den smaak van het meisje, dat ik zoo vurig beminde, - en wel met meer keurigheid dan zij zelve welligt zou hebben begeerd. Ik was een vogel die zijn nest bouwt en mos en dons derwaarts brengt. Dezen morgen heb ik u zien glimlagchen bij het aanschouwen van sommige sierlijke zaken, die gij niet zoudt gezocht hebben onder het dak van een ongehuwd

{==353==} {>>pagina-aanduiding<<}
jong mensch, dat zich met den landbouw bezig houdt. Welnu, mijn vriend! gij bevindt u in de kamer van mijne vrouw. Mijne vrouw! ja, ik zag haar reeds in mijne verbeelding als gebiedster in dit kleine koningrijk. Wat al zorg, liefde en ontzag zou die jeugdige vorstin omgeven! Reeds vierde men feest op les Aubiers ter eere van den eerstgeborene, - reeds zag ik blonde krulkopjes door den tuin dartelen of zich vermaken bij de vlam van den huiselijken haard. O, wat was die winter eene lente voor mij! De zoetste muziek vervulde mijn gemoed. Na het verbouwen van het huis, gaf ik een nieuwen aanleg aan den tuin, - ik plantte heesters, ik zorgde voor eene broeikas. Terzelfder tijd maakte ik een staat op van mijne bezittingen en regelde mijne geidelijke zaken. Ik was Mansard, Le Nôtre en Colbert. Het is zoo, hoe ik ook rekende en cijferde, ik bleef ver beneden het bezit van een aanzienlijken rijkdom, maar 't geen ik had, hoe weinig ook, was voldoende voor de behoeften van mijn huisgezin en veroorloofde mij zelfs, om aan mevrouw de la Varenne een meer onbekrompen en gezellig leven aan te bieden dan zij leidde op Les Granges. Mijne goede verwachtingen waren dus geenszins ongegrond. Tegen het einde van de maand Maart waren al mijne plannen volvoerd, al mijne beschikkingen in orde. Slechts zelden, slechts twee of driemaal had ik de stad bezocht. Ik had Therèse leeren kennen en liefhebben op het land, en het geluk is het grootst ter plaatse waar het gevonden wordt. Ik verbeidde haar terugkeer om hare hand te vragen van hare moeder. Nog ééne week en ik zon haar wederzien. Toen ontving ik eenige regels van mevrouw de la Varenne, waarin zij mij berigtte, dat hare plannen veranderd waren. Zij vertrok met hare dochter naar Parijs en hoopte mij in de eerste dagen van den zomer op Les Granges te zien.
Dit plotselijk vertrek, al was ik er ook in het geheel niet op verdacht geweest, veroorzaakte mij geenerlei ongerustheid. Ik wist, dat Therèse te Parijs bloedverwanten had, die sedert lang begeerig waren om haar te zien. Het besluit van hare moeder kon mij dus geene verwondering baren. Zonder overdreven ongeduld zag ik de lente voorbijgaan, maar bij het aanbreken van den zomer, toen de tijd, door mevrouw de la Varenne bepaald, voorbij was, toen de dagen en de weken voorbijgingen zonder dat zij terugkeerde, - toen maakte eene vreeselijke onrust zich van mij meester. Hoe zou het zijn? Zon Therèse

{==354==} {>>pagina-aanduiding<<}
ziek wezen? Waarom keerde zij niet terug? Ik begaf mij naar het kasteel, maar ook hier was geenerlei tijding. Ik nam het besluit, om mij tot mejufvrouw de Champlieu te wenden. Zij was reeds van hare vroegste kindsheid af eene wees en woonde bij bejaarde bloedverwanten, die haar opgevoed en zich met het bestuur van hare goederen belast hadden. Deze goederen waren zeer aanzienlijk, - het landgoed Champlieu was haar eigendom. Ik zal niet zeggen, dat zij mij koeltjes ontving; gedurende den geheelen tijd van mijn bezoek meende ik intusschen in hare houding eene zekere gedwongenheid, iets teruggetrokkens op te merken. Het kwam mij voor, dat zij het vermeed, dat onze blikken elkander ontmoetten, en wanneer de hare zich op mij vestigden, geschiedde dit met eene uitdrukking, waaraan ik in 't geheel niet gewoon was. Wij waren niet alleen, zoodat ons onderhoud zich tot eenige zeer dagelijksche vragen en antwoorden bepalen moest. Mevrouw de la Varenne en hare dochter bevonden zich zeer wel. Het was niet waarschijnlijk, dat zij nog lang afwezig zouden blijven. Er was alle reden om te verwachten, dat zij spoedig zouden terugkeeren. Overigens vernam ik geen woord, dat betrekking had op onze vriendschappelijke verstandhouding, - zelfs geene toespeling op het hervatten van onze aangename uitspanningen op Les Granges. In één woord, ik verwijderde mij, wel volkomen gerust gesteld omtrent Therèses gezondheid en toch veel meer beklemd van hart dan toen ik mij op weg begaf naar Martha. Er gingen nog eenige weken voorbij, welke ik in eene pijnlijke onrust doorbragt. De liefde, die te voren zich had meester gemaakt van mijn geheele leven zonder het te beroeren, had plotseling al de eigenschappen verkregen van een geweldigen hartstogt. Rampzalige, het geluk was immers binnen uw bereik, - waarom hebt gij het laten ontsnappen? Waarom hebt gij u niet gehaast om het te grijpen? Er waren uren, waarin het voorgevoel van mijn ellendig lot mij als eene nachtmerrie
op de leden lag. Nu en dan lachte ik over mijn angst, maar meestal verdroeg ik dien zonder er tegen te worstelen. Ik doolde rond in den omtrek van Les Granges en ik aanschouwde er bij den glans der avondzon het verlaten plein en de gesloten zonneblinden, en ik keerde met diepe droefheid huiswaarts.
Eindelijk zag ik op zekeren morgen den tuinman van mevrouw de la Varenne mijn atelier binnentreden. Hij bragt mij berigt,

{==355==} {>>pagina-aanduiding<<}
dat zijne gebiedster den vorigen avond was teruggekeerd en dat zij mij dien dag nog hoopte te zien. Gij hebt wel eens gezien, hoe een bewolkte hemel plotselijk door eene windvlaag wordt schoon geveegd; iets dergelijks had in mijn binnenste plaats. Al de hersenschimmen, die ik had opgeroepen, al de monsters, die het wachten in mijn koortsig brein hadden verwekt, verdwenen in één oogenblik, en ik stond met een kalmen glimlach tegen over de aangename werkelijkheid. Therèse was mij teruggegeven! De haast, waarmede mevrouw de la Varenne mij tot zich riep, was mij een blijk, dat beider gevoelens jegens mij geene verandering hadden ondergaan. Ik dacht nog wel aan den indruk, dien ik ontvangen had bij mijn bezoek te Champlieu, maar ik beschuldigde mij zelven, omdat ik voor zulk een indruk was vatbaar geweest. In elk geval had ik met schade geleerd, dat het niet verstandig is, het bezit van zijn geluk te verschuiven, en ik vertrok naar het kasteel met het vaste voornemen, om mij die les ten nutte te maken.
Welk een heerlijke ochtend! Wat was de hemel helder, de lucht aangenaam en verfrisschend! Nu eens verhaastte ik mijn tred, dan weder vertraagde ik dien, om met bedaardheid al het genot te smaken, waarmede mijne ziel vervuld was. Ik ontmoette op mijn pad enkel vrolijke gezigten, ik vernam er niets dan vriendelijke woorden. De hagen verkwikten mij met hare zoetste geuren, de vogelen met hunne heerlijkste zangen, de winden met hunne liefelijkste koeltjes, en te midden van die tooverwereld gevoelde ik, dat mijne liefde ernstiger en krachtiger was dan ooit, want zij was thans door smart geheiligd. Ware in mijn geest nog eenige onrust, nog eenige argwaan achtergebleven, dan zou mijne ontvangst op Les Granges die geheel en al hebben doen wijken. Ik werd op den drempel van het kasteel even hartelijk begroet als te voren. De bedienden betoonden den meesten ijver; de honden vlogen kwispelstaartend toe, om den snuit tegen mijne hand te leggen. Ik ontwaarde met genot de bedwelmende geuren, die ik alleen daar ter plaatse had ingeademd. De dubbele deur der vestibule stond geheel open en scheen mij toe te roepen: Kom toch, men wacht u. Ik klom de trappen op van den stoep, en zonder mij te laten aandienen, trad ik de salon binnen.
Mevrouw de la Varenue was er alleen. Bij het gedruisch mijner schreden wendde zij zich om, stond met drift op en kwam

{==356==} {>>pagina-aanduiding<<}
met uitgestokene handen naar mij toe. Men zou haast denken, dat zij mij ging aanbieden wat ik haar kwam vragen.
‘Kom toch, kom toch!’ riep zij met hartelijkheid, ‘ik moet u een groot nieuws mededeelen, en het is mijn wensch, dat gij het eer zult weten dan iemand anders, - immers ik ken uwe toegenegenheid jegens ons en uwe belangstelling in alles wat ons betreft.’
Op hetzelfde oogeńblik gaf zij mij berigt van het huwelijk van hare dochter. Het was, als of zij, spelende met een pistool, mij de volle lading in de borst joeg. Een huwelijk boven alle verwachting! Driemaal honderd duizend gulden in 't jaar! Een prachtig hôtel te Parijs, en een heerlijk kasteel aan den oever van de Loire! Zoowel buiten als in de stad een vorstelijk gevolg. En daarenboven de hoffeesten in 't verschiet, de betrekking van senator voor haar schoonzoon! Dat alles werd aangekondigd met eene koortsachtige geestdrift, met eene praatzieke vervoering. Daar stond ik, leunende tegen den schoorsteen. Het zweet parelde mij op de slapen, mijn gelaat was ongetwijfeld zoo bleek als dat van een doode.
‘Ga toch zitten,’ zeide zij.
En zonder mijne verbazing op te merken, zonder zich te verwonderen over mijn stilzwijgen, begon zij met eene bittere welsprekendheid te vertellen, wat al ellende en verveling zij in de afzondering van haar buitenleven had doorgestaan. Al haar weêrzin, al haar ijdelheid, al haar wenschen, die zij tot op dat oogenblik in haar boezem begraven bad, al de verborgen wonden van eene eerzuchtige ziel, die bijna stikt onder den drang van een onverbiddelijk lot, - dat alles ontdeed zij van elken sluijer en spreidde het voor mijne oogen ten toon. Thans eerst zou zij leven! De ruimte was voor haar ontsloten, - de wereld behoorde haar toe. Terwijl zij zich meer en meer opwond, schetste zij met breede trekken het tafereel van hare levenswijs in de toekomst. Omtrent de zedelijke eigenschappen van haren schoonzoon, omtrent de uitzigten op waar geluk, die deze verbindtenis hare dochter aanbood, bewaarde zij een diep stilzwijgen. Zij zelve was alleen op het tooneel, - er was slechts sprake van haar alleen. Ik stond als vernietigd; het was als of de grond wegzonk onder mijne voeten. Zij wist nergens van, zij had geenerlei vermoeden; ik was voor haar niets anders geweest dan eene afleiding, dan een vriendschappelijke buurman.

{==357==} {>>pagina-aanduiding<<}

‘Nu,’ vroeg zij, terwijl zij zich naar mij toekeerde, ‘waar peinst gij toch over? Waarom haast gij u niet, om mij geluk te wenschen?’
‘Mevrouw,’ gaf ik haar ten antwoord, ‘ik wacht tot dat gij mij gezegd hebt, of dit huwelijk, dat u zoo veel blijdschap verschaft, ook als een geluk beschouwd wordt door mejufvrouw de la Varenne.’
‘O, stel u gerust,’ hernam zij glimlachende, ‘Therèse heeft er in het eerste oogenblik wel wat tegen gehaspeld. Zij kon zich niet dadelijk gewennen aan het denkbeeld van eene zoo plotselijke verandering in haren toestand; maar het lieve kind heeft eindelijk begrepen, dat haar geluk onafscheidelijk is van het mijne.’
Thans werd mij alles duidelijk: Therèse was niet vrij, zij bezweek voor den drang der omstandigheden en offerde zich op voor hare moeder. Verontwaardiging en smart maakten zich beurtelings van mij meester, en ik wist niet, wat mij het hevigst outroerde, de verijdeling van mijne verwachtingen of het onverbloemd en monsterachtig egoïsme, dat ik in de gedaante dezer moeder voor mij zag.
‘Ontvang mijne beste wenschen, mevrouw,’ zeide ik opstaande, ‘en wees overtuigd, dat het geluk, dat u te beurt valt, mij veel sterker aandoet dan gij onderstellen kunt.’
Na het uitspreken van deze woorden begaf ik mij naar de deur.
‘Hoe,’ riep zij uit, ‘hebt gij dezen dag niet voor ons over? Hebt gij zoo veel haast? Therèse is met Martha naar de stad; zij komen straks, - blijf dus bij ons.’
‘Waarlijk, mevrouw, dat is mij onmogelijk,’ gaf ik ten antwoord. ‘Toen ik het berigt kreeg van uwe aankomst, maakte ik mij gereed om eene reis te aanvaarden, die mij noodzaken zal, om eenigen tijd buiten onze grenzen te blijven. Vergeef mij, dat ik u zoo spoedig verlaten moet.’
Zoo groot was hare vervoering, dat zij volstrekt geen argwaan koesterde. Zij had nergens van gemerkt, noch van de ontsteltenis mijner trekken, noch van de bleekheid van mijn gelaat, noch van de verwarring van mijn gedrag, en mijn plotselijk heengaan en de koelheid van mijn afscheid troffen haar evenmin.
‘Ik reken er op,’ zeide zij, ‘dat gij weêr te huis zult wezen tegen den tijd van het huwelijk.’
Ik boog mij zonder iets te zeggen en ging heen.
Welk een terugtogt langs dezelfde wegen, die ik kort te voren

{==358==} {>>pagina-aanduiding<<}
betreden had in het gelukkig vertrouwen der jeugd. Toorn en wanhoop, en alle denkbeelden, alle oproerige gewaarwordingen, die de verijdeling mijner hoop in mij opwekte, droegen mij als op hunne vleugelen naar Les Aubiers. Ik beschuldigde mij zelven, dat ik zoo weinig in staat was geweest om mijn geluk te verdedigen, - ik was verontwaardigd over mijne lafheid. Ik wilde naar Les Granges terugkeeren, mevrouw de la Varenne spreken, haar verklaren, dat ik hare dochter beminde, dat hare dochter mij beminde, dat God zelf mij regten op haar gegeven had, die ik mij niet zou laten ontnemen dan met het leven. Maar toen ik den drempel mijner woning overschreden had, toen ik mij te huis bevond, op de kleine hoeve, die ik met een hart vol liefde had verfraaid, die ik naar mijn gevoelen in een paleis herschapen had, en welke dien morgen nog mijne vreugd en mijn rijkdom uitmaakte, wat was er toen van haar geworden? Ik herkende haar niet meer. Alles was er even ellendig, en het was mij, als ware ik zelf onterfd en van alles beroofd! Welk een plotselijke val! Welk een ommezwaai van het lot! Nadat ik als eene schim had rondgezworven van kamer tot kamer, kwam ik in het vertrek, dat bestemd was voor mijne Therèse; ik zag haar in mijne verbeelding in haar hôtel te Parijs, op haar kasteel aan den oever van de Loire, en ik barstte uit in tranen en snikken.....’

‘Ik beklaag u,’ zeide Evrard, toen Paul zijn verhaal geëindigd had, ‘ik beklaag bovenal mejufvrouw de la Varenne. Gij zijt alleen gekluisterd aan uwe smart, maar dat arme kind is hoogst beklagenswaardig. Wanneer zal het huwelijk gesloten worden?’
‘Binnen korten tijd, - er wordt overal van gesproken.’
‘Wel nu, mijn vriend, ik neem u mede. Gij zult de eerste niet wezen, die daar ginds de rust en de helderheid des gemoeds heeft teruggevonden. Gij ondervindt eene wreede beproeving, maar zij behoort niet tot de zoodanige die ons afkeerig maken van het leven. Men heeft geenszins den spot gedreven met uwe liefde; mevrouw de la Varenne had u niets beloofd, zij heeft niet willens en wetens uw hart verscheurd. Uwe wonde is gezond, de tijd zal haar wel genezen. Komaan, mijn waarde Paul! maak uwe toebereidselen, morgen vertrekken wij.’
‘Neen, morgen nog niet!’ riep Paul uit. ‘Ik heb u nog

{==359==} {>>pagina-aanduiding<<}
niet alles verhaald. Veertien dagen zijn voorbij gegaan, sedert mijn gesprek met mevrouw de la Varenne. Ik wilde op reis, en ik ben gebleven. Therèse te verliezen zonder haar weder te zien, dat ging mijne krachten te boven. Mijne eenige hoop was gevestigd op mejufvrouw de Champlieu. Eerst dezen ochtend heb ik haar gesproken. Wij waren alleen; zij greep mijne handen en was diep bewogen. - “Geloof mij,” zeide zij, “wij zijn niet minder ongelukkig, niet minder radeloos dan gij. Ik heb er genoeg op aangedrongen, om alles aan mevrouw de la Varenne bekend te maken, maar Therèse heeft mijn mond gesloten. Zij offert zich geheel en al op, en zij wil, dat hare opoffering niet het minste verdriet zal kosten aan hare moeder. Wat doet gij nog hier?” voegde zij er bij op zachten, maar ernstigen toon, “ik meende, dat gij vertrokken waart. Gij moet u verwijderen, - dat is noodzakelijk voor u en voor haar.” - Toen riep ik uit: “Ik zal niet vertrekken vóór ik haar nog eenmaal gezien heb. Er zijn dingen, die ik haar nog nooit gezegd heb en die ik haar volstrekt zeggen moet. Ik wil haar zeggen, dat ik haar bemin, - dat ik door haar te verliezen diep ellendig word, - dat zij mijne ziel en mijn leven is. Gij zijt zoo goed. Verwerp deze bede niet, heb medelijden met mijne smart! Morgen met het vallen van den avond zal ik mij naar den vischvijver begeven. Ga er met haar heen, geleid haar derwaarts, en ik zal u mijn laatste geluk verschuldigd wezen, ik zal heengaan met een dankbaar hart.” - En zonder het antwoord af te wachten, heb ik haar ijlings verlaten.’
‘En gij gelooft, dat de beide meisjes?’.....
‘Ik geloof - ik hoop het.’
‘Ik geloof het niet,’ zeide Evrard, ‘ik houd er mij van verzekerd. Alzoo,’ vervolgde hij mompelend en tot zich zelven sprekende, ‘zij willen elkander bij den vischvijver vaarwel zeggen en nog eenmaal zien,....bij den vischvijver, tegen het vallen van den avond, onder de treurwilgen!’
Hij verzonk in een diep gepeins, en zijn gastheer durfde hem niet storen. Zij verlieten elkander eenige minuten daarna en bepaalden hunne zamenkomst op overmorgen. Wel was het laat geworden, wel deed Paul zijn best om den kolonel te overreden, dat het beter was op de hoeve te blijven, maar hij liet zich niet terughouden. In diepe gedachten begaf hij zich op weg naar de stad.

{==360==} {>>pagina-aanduiding<<}

Des anderen daags des namiddags had op het kasteel eene gebeurtenis plaats, die den genre-schilder rijke stof had kunnen leveren voor zijn penseel. Het uitzet van Therèse was aangekomen, en mevrouw de la Varenne hield zich met Martha bezig om de kisten te ontpakken, die in het salon waren neêrgezet. De moeder was in de wolken van geluk, want het was het uitzet eener vorstin. Therèse zag met een blik van zelfverloochenende onderwerping op de fijne stoffen en de keurige kanten, welke hare moeder uitspreidde voor hare oogen, en van tijd tot tijd blonk op haar bleek gelaat een flaauwe glimlach, uitgelokt door de gesprekken en aardigheden van Martha, die er nu en dan in slaagde òm haar wat op te vrolijken. Mevrouw de la Varenne was dien dag nog beter op haar dreef dan den vorigen. Zij had dien ochtend een brief ontvangen, waarin de phenix van alle schoonzoons berigt gaf van zijne komst tegen het einde der week, en ofschoon zij hem als eene vangst beschouwde, die haar niet weder kon ontsnappen, stond het haar toch best aan, dat het oogenblik naderde, waarop zij dien vogel met de gouden eijeren voor goed in de kooi zou sluiten. De blijdschap verjongde haar tot een meisje van twintig jaar. Therèse gevoelde zich beloond voor hare opoffering, toen zij hare moeder zoo jeugdig, zoo schitterend, zoo schoon voor zich zag, en de arme kleine veroorloofde naauwelijks, dat er een klaagtoon oprees in haar gemoed. De kisten en doozen waren nog maar gedeeltelijk ontdaan van hare schatten, toen de deur van het salon half open ging en het hoofd van den aarzelenden tuinman zich vertoonde.
‘Kom binnen, Leonard, wat is er?’
‘Wat er is, mevrouw,’ antwoordde Leonard, terwijl hij met voorzigtige schreden binnentrad, ‘de veldwachter heeft zoo erg het pootje, dat hij geen vin verroeren kan, en daarom kom ik aan mevrouw wagen, of mevrouw het goed zou kunnen vinden, om de gensdarmes te laten halen!’
‘De idée,’ zeide Martha, ‘de gensdarmes te laten halen!’
‘Hemelsche goedheid, om welke reden?’
‘Om, met eerbied gezegd, in tegenwoordigheid van mevrouw en het geheele gezelschap, een schelm in te pakken, die reeds twee uur lang door het park omdoolt en er uitziet, als of hij niet zal heengaan vóór hij een of ander boevenstuk heeft uitgevoerd.’
‘Wat zijn dat voor praatjes? Een schelm hier in dit land!’

{==361==} {>>pagina-aanduiding<<}

‘Ik vraag verschooning, mevrouw, die betrekking is aan geene bepaalde plaats verbonden.’
‘Wel nu, waar komt hij van daan? Wat wil hij? Hebt gij hem gesproken?’
‘Volstrekt niet, maar ik heb hem nagegaan.....van verre, terwijl ik mij achter de boomen verschool.’
‘Maar,’ zeide Martha, ‘gij hebt hem gezien, - hoe ziet hij er uit?’
‘Lieve hemel, mejufvrouw, hij ziet er uitwendig zoo slecht niet uit. Sommigen willen zelfs wel beweren, dat hij een groot, knap en goed gekleed man is. Maar wat een aangezigt! Wanneer men zijne knevels ziet en zijne bruine huid, zou men hem voor een muzelman kunnen houden. Men kan ook niet zeggen - och hemel, neen! - dat zijn gelaat zoo terugstootend is, maar hij doet zoo raar. Hij loopt hierheen, hij vliegt daarheen, hij vertrapt de zoden, hij slaat met zijn stok de takken van de boomen, hij nadert het huis met groote voorzigtigheid, hij kijkt er heen en als hij goed gekeken heeft, keert hij met de vlugheid van eene slang naar het park terug. Ik vraag mevrouw, of dat de handelwijze is van een welgezind christenmensch. Nu heb ik nog niet eens gezegd, dat niemand hem door het hek heeft zien gaan, zoodat hij alleen door overklimming in het park heeft kunnen komen. Daarenboven,’ voegde Leonard er bij met zachter stem, ‘de kleine Piet, die bij mij was om mij bij te staan, indien ik mogt worden aangevallen.....maar dat durf ik aan mevrouw niet zeggen.’
‘Toe maar, mijn jongen, vertel maar.’
‘Nu, mevrouw, de kleine Piet, die ook niet van gisteren is, verzekert, dat hij dezelfde is als eene soort van weerwolf, dien hij sedert eenigen tijd des avonds in de buurt van het kasteel ziet rondzwerven. Zal ik de gensdarmes halen?’
‘Neen,’ zeide Martha, ‘die schelm bevalt mij. Indien hij reeds langer dan twee uur in het park omdoolt, dan is hij zeker al wat moê. Wij zelven zullen hem gaan arresteren en hem aanbieden, om hier wat te rusten.’
‘Doe geen moeite,’ riep Leonard uit, ‘hij nadert al.’
Op dit oogenblik stapte een vreemdeling uit het park op het terras en rigtte zijne schreden naar het kasteel. De drie vrouwen waren naar het raam gesneld om hem te zien, terwijl de dappere Leonard heimelijk de wijk nam en uit vrecs voor gevaar eenige groentebedden ging omspitten.

{==362==} {>>pagina-aanduiding<<}

‘Inderdaad, die boosdoener heeft een zeer goed voorkomen,’ zeide mejufvrouw de Champlieu. ‘Kijk eens, Therèse, komt zijn gelaat u niet bekend voor.’
‘Zeker!’ zeide Therèse.
‘'t Is zonderling,’ hernam mevrouw de la Varenne, ‘waar heb ik dien man meer gezien?’
Hij was de trappen van den stoep opgestegen. Nadat hij vruchteloos had rondgezien naar iemand, die hem kon aanmelden, trad hij het salon binnen, waarvan de deur nog half open stond. Met deftigheid naderde hij mevrouw de la Varenne, die hem eenige schreden te gemoet ging. De wijze, waarop hij het gezelschap begroette, was voldoende om alle vooringenomenheid tegen hem te doen verdwijnen.
‘Gij herkent mij niet, mevrouw?’
Bij het geluid dier stem, die door den loop der jaren weinig veranderd was, sidderde mevrouw de la Varenne, zij sloeg op den vreemdeling een doordringenden en tevens aarzelenden blik.
‘Gij herkent mij niet,’ hernam hij, ‘welligt hebt gij zelfs mijn naam vergeten.’
Hij was op het punt zijn naam te zeggen, toen zij plotselijk uitbarstte en met eene blijde verrassing uitriep: ‘Evrard, zijt gij het! Gij zijt weêr hier, mijn beste Paul! Omhels mij dan toch en noem mij Julie, zoo als te voren. Ik ben immers nog altijd de speelgenoote uwer kindsheid, de vriendin uwer jeugd. En ik herkende u niet terstond! Dat komt, omdat gij zoo veranderd zijt, weet gij? Wat een mal denkbeeld ook, om tegen de Arabieren te gaan vechten! Ik dacht niet, dat ik u ooit weêr zou zien. Hoe lang is het geleden, dat gij het land verlaten hebt?’
‘Van daag juist twintig jaren, Julie.’
‘Reeds twintig jaren, - weet gij dat zeker?’
‘Ja, zeer zeker, ik heb ze naauwkeurig geteld.’
Terwijl zij keuvelden, terwijl Evrard met weinige woorden verhaalde, dat de noodzakelijkheid hem gedrongen had om naar Frankrijk te reizen en dat hij toen geen weêrstand had kunnen bieden aan het verlangen, om zijne geboorteplaats en zijne achtergeblevene vrienden eenige oogenblikken weder te zien, herkenden Therèse en Martha, op de vensterbank gezeten, den peet van Paul, den held van Afrika, wiens portret zij op de hoeve gezien hadden. Beide meisjes vroegen in haar harte, of de komst van

{==363==} {>>pagina-aanduiding<<}
dien onverwachten gast geene wending zou geven aan den loop der gebeurtenissen, of de hand der Voorzienigheid niet zigtbaar was in zijne verschijning, en zonder elkander hare denkbeelden mede te deelen, staarden zij op het fier en schoon gelaat van den man, in wien zij eenen redder zagen opdagen.
‘Mijne dochter,’ zeide mevrouw de la Varenne, terwijl zij Therèse voorstelde.
‘Wilt gij mijne vriendschap aannemen, mejufvrouw,’ vroeg Evrard met eene ongemeene teederheid in zijne stem.
‘Voorzeker, mijnheer, hoogst gaarne!’ antwoordde Therèse, tot schreijens toe bewogen, zonder te weten waarom.
‘Omhels haar dan,’ zeide mevrouw de la Varenne.
Hij sloeg zijn arm om haar heen en drukte haar zacht aan zijne borst.
‘Ook deze is mij zoo goed als eene doehter: mejufvrouw de Champlien. Gij hebt hare moeder gekend.’
‘Ja, mejufvrouw, ik herinner mij uwe moeder, en het komt mij voor, dat zij herleeft in hare dochter.
‘Omhels haar dan ook,’ zeide Martha vrolijk en bood hem hare wang aan.
Zoo werd het verbond der vriendschap in weinige oogenblikken gesloten; alle voorbereidselen waren dus overtollig. Evrard had nog geen tijd gehad om een stoel te nemen, en hij was reeds evenzeer bevriend met de meisjes als met de moeder. De uren vlogen in aangename gesprekken voorbij.
Men kan nagaan, of mevrouw de la Varenne de millioenen van haar schoonzoon ook deed klinken! Eindelijk was het Martha gelukt, zich meester te maken van den kolonel. Zij overstelpte hem met vragen omtrent zijne militaire loopbaan, omtrent Afrika, de Bedoïnen, de douars, de leeuwen en de panters. Evrard sprak op eene eenvondige wijze over zijne lotgevallen. Hij verhaalde oorlogsontmoetingen zonder ooit zich zelven op den voorgrond te plaatsen, en hij voegde er eenige geschiedenissen van pauters bij, die mejufvrouw de Champlien in verrukking bragten. Martha dweepte met een krijgsmansleven onder de tent aan den voet van het Atlas-gebergte. Therèse zweeg, maar zij vestigde gedurig den belangstellenden blik op den peet van Paul. Wat verwachtte zij van hem? Wat kon hij voor haar doen? Zij wist het niet, - en toch meende zij sedert zijne komst te gevoelen, dat zij een steun, een helper bezat. Eene inwendige

{==364==} {>>pagina-aanduiding<<}
stem fluisterde haar toe, dat zij hopen mogt, en de hoop ontwaakte in haar hart. Eene zwakke hoop voorwaar, die door een enkel woord van Evrard vernietigd werd.
Na het middagmaal was het gezelschap teruggekeerd in het salon. Naarmate de zon daalde, werd Martha stiller en scheen Therèse onrustig en ontroerd, als of zij terzelfder tijd door hetzelfde denkbeeld werden beangstigd. Zij zaten bij elkaâr op eenigen afstand van de overigen. De kolonel praatte met mevrouw de la Varenne, maar verloor de beide meisjes niet uit het oog. De dag spoedde ten einde. Therèse zat schier onbewegelijk op haren stoel; haar gelaat verried de angsten en weifelingen van een beklemd gemoed. Martha staarde met een afgetrokken blik op de toppen der boomen, die in den glans der avondzon waren gehuld.
‘Wat zegt gij!’ riep mevrouw de la Varenne uit, ‘gij zijt naauwelijks hier, en gij spreekt van vertrekken! Dat meent gij toch niet, hoop ik.’
‘Zeer zeker meen ik dat, schoon het mij spijt,’ antwoordde Evrard. ‘Ik kan niet over mijn tijd beschikken. Ik heb eene zamenkomst afgesproken met een jongen vriend, die met mij mede gaat, - morgen vertrekken wij.....’
Toen hij deze laatste woorden uitsprak, naderde hij de beide meisjes en hij wierp op Therèse een medelijdenden blik. Zij begreep hem. Eerst was zij als het ware verpletterd onder den slag dier tijding, - daarna stond zij op met een gevestigd besluit, nam den arm van Martha en geleidde haar buiten het salon.
‘Een heerlijken avond,’ zeide Evrard, nadat hij beiden in de donkere schaduw van het geboomte had zien verdwijnen, ‘zullen wij eene wandeling doen door het park?’
‘Zeer gaarne,’ antwoordde mevrouw de la Varenne.
Zij sloeg een shawl om, de kolonel bood haar zijn arm, en zij stegen te zamen de trappen af van het bordes. De avond was inderdaad schoon. De zon schoot bij haren ondergang gouden stralen door het loof. Sommige gedeelten van het park genoten nog haar vollen glans, - andere lagen reeds onder den sluijer der geheimzinnige schaduw. De vinken en basterd-nachtegalen verhieven hunne stemmen met dubbele helderheid vóór zij nederdoken in hunne nesten en bragten op liefelijken toon hun afscheidsgroet aan den wegstervenden dag, terwijl de lijsters, die gewoon zijn om de reveille te blazen, met wilde vlugt

{==365==} {>>pagina-aanduiding<<}
door de lanen zweefden. Men vernam in de verte het geloei der kudden en het gekwaak der kikkers van de zijde van den vischvijver - in één woord, al die gezellige geluiden, die zich des avonds verheffen uit de diepte der vallei. Zij gingen langzaam en stilzwijgend voort, en wie hen alzoo gezien had, zoo als zij daar nevens elkander wandelden onder het half-verlichte lommer van het bosch, zou alligt gezegd hebben, dat dezelfde denkbeelden hen vervulden, dat zij twee vereenigde zielen waren, door dezelfde gwaarwordingen aan elkaâr gesmeed.
‘Weet gij wel,’ sprak eindelijk mevrouw de la Varenne, ‘dat gij mij nog nog niet eens geluk gewenscht hebt met het huwelijk van mijne dochter? Gij zult erkennen, het is eene schitterende partij!’
‘Voorzeker,’ hernam Evrard, plotselijk uit zijne overpeinzingen ontwaakt. ‘Een inkomen van drie ton! Een paleis in de stad en een paleis op het land! Gij hebt mij verhaald, dat uw schoonzoon zelf dit alles verworven heeft. Hij is nog jong en heeft dus zijn tijd niet ledig doorgebragt. Waarmede heeft hij al dat geld opgedaan?’
‘Met nijverheidsondernemingen, met speculatiën, met zaken.’
‘Met zaken?’
‘Ja, maar op eene eerlijke wijze.’
‘Dat wil ik op uwe verzekering wel gelooven, en ofschoon ik geen groot vertrouwen heb op zulke spoedig bijééngebragte bezittingen, waarnaar braafheid, werkzaamheid en schranderheid doorgaans vergeefs de handen uitstrekken, hond ik hem voor een eerlijk man, omdat hij de schoonzoon uwer kenze is. Bemint uwe dochter den man, dien gij voor haar bestemd hebt?’
‘Hoe meent gij dat?’
‘Ik geloof niet, lieve Julie, dat ik mij onduidelijk uitdruk. Straks, toen ik naar u zat te luisteren, toen gij met zoo veel welgevallen de voorregien opteldet, verknocht aan die schitterende huwelijksverbintenis, sloeg ik mejufvrouw de la Varenne gade, en het scheen mij toe, dat hare houding en haar gelaat weinig in overeenstemming waren met den vrolijken toon van uw gesprek. Ik vraag u daarom op grond onzer oude vriendschap, of de schoonzoon uwer keuze ook de genegenheid van uwe dochter heeft weten te winnen? Gevoelt zij zich tot hem getrokken, - in één woord, bemint zij hem?....Spreek ik nu duidelijk.’

{==366==} {>>pagina-aanduiding<<}

‘Och, ik zal niet zeggen, dat Therèse dol verliefd is op haren bruidegom. Hoe zou het mogelijk zijn, dat zij hem beminde? Zij kent hem ter naauwernood. Het huwelijk is geene zaak van hartstogtelijke dwaasheid. Men trouwt, - de liefde zal wel komen.’
‘En wanneer zij uitblijft?’
‘Dan kan het ook wel zonder haar.’
‘En gij zoudt immers de laatste zijn, Julie, die uwe dochter tot eene huwelijksverbintenis noodzaakte?’
‘Noodzaakte!....Daar is immers geen sprake van?’
‘Gij zult haar immers niet uithuwelijken zonder haar hart te raadplegen?’
‘Ik heb vrij wat beter weg ingeslagen,’ hernam mevronw de la Varenne op afgemeten toon, ‘in plaats van haar hart te raadplegen, heb ik haar geluk bevorderd, - en ik geloof dat ik hierover beter kan oordeelen dan gij, mijn vriend. Wat Therèse thans ook denken moog, ik ben er gerust in, dat zij mij later dankbaar zal wezen.’
‘Uitstekend geredeneerd, mevrouw. Ik ben een eenvoudig krijgsman, en gij zijt voorzeker beter doordrongen van de wijsheid des levens dan ik. Maar van waar komt dan die inwendige smart, welke het jonge meisje vruchteloos zoekt te verbergen? Ik zou mij zeer goed kunnen voorstellen, dat zij bij het vooruitzigt van zulk een geld-huwelijk koud en onverschillig bleef, - dat zou mij het bewijs wezen van eene edele hooghartigheid. Maar los mij de raadselen èens op van haar bewolkt voorhoofd, van haar beklemde borst, van haar neêrslagtigen blik, van hare roodgeweende oogen. Gij leeft in hare nabijheid en schijnt er niets van te zien. Ik verzeker u, dat uw kind diep ongelukkig is.’
‘Diep ongelukkig, mijne dochter?’
‘Ja, Julie, diep ongelukkig. Of acht gij het eene beuzeling, dat dit meisje veroordeeld is, om zonder liefde een man te huwen, dien zij naauwelijks kent. Hebt gij op den grond van haar hart gelezen? Zijt gij ten minste verzekerd, dat zij geen ander bemint?’
‘Welke romans spoken u door het hoofd! Omdat Therèse niet zoo opgeruimd en vrolijk is als de luchtige Martha, daarom houdt gij haar voor een ongelukkig slagtoffer. Mijne dochter is onder mijne hoede opgegroeid. Wien zou zij beminnen, - een prins uit een of ander tooversprookje?’

{==367==} {>>pagina-aanduiding<<}

‘Hebt gij in den herfst des vorigen jaars niet een uwer buren ontvangen in uwen huiselijken kring?’
‘Cordoan van Les Aubiers? O ja. Maar wat beteekent dat?’
‘Is het denkbeeld nooit bij u opgekomen, dat hij verliefd zou kunnen worden op uwe dochter?’
‘Neen, nooit!’
‘En ook niet, dat uwe dochter verliefd zou kunnen worden op hem?’
‘Op dat jong mensch?’
‘Ja, op dat jong mensch.’
‘Die mij tuinzaden bragt, uit visschen ging en schoorsteenstukken op het doek kladde?’
‘En wanneer Therêse hem evenwel beminde?’
‘Gij zijt gek!’
‘En als zij hem toch beminde?’
‘Nu, mijn waarde, wanneer zij hem beminde, dan kon zij hem vergeten en de zaak was uit. Al had ik mijn woord niet gegeven, toch zou ik er nooit in toestemmen, dat mijne dochter trouwde met een boerenzoon, wees daarvan verzekerd.’
‘Zouden er onder uwe landjonkers wel wezen, die tegen dezen boerenzoon opwegen? En is uw aanstaande schoonzoon wel van zoo onbesproken afkomst als die boerenzoon?’
‘Een jongen, die nergens toe deugt, die niets doet en nergens lust in heeft!’
‘Hij bemint de schoone kunsten. Hij bebouwt zijne goederen. Moge het door hem ingeslagen pad niet leiden tot eerambten en rijkdommen, men is daarentegen verzekerd, dat het niet uitloopt op armoede en schande.’
‘Zijne goederen!....Hij bezit immers niets.’
‘Hij bezit aan inkomsten van zijne goederen twintig duizend gulden 's jaars, en wat hij bezit, heeft hij geërfd van een eerlijk man.’
‘Waarlijk, bezit de jonge nabob twintig duizend gulden 's jaars? En meent gij, onnoozele woestijnbewoner, dat in onzen tijd een jeugdig paar met die som zich naar eisch in de wereld vertoonen kan?’
‘Ik geloof inderdaad, dat zij voldoende is, om in eigen huis gelukkig te leven. Waarom moet een jong paar vertooning maken in de wereld? Het is met de wereld even als met het spel, - men kan haar niet ten halve dienen en toebehooren.

{==368==} {>>pagina-aanduiding<<}
Eerst wil men haar slechts een gering gedeelte gunnen van zijn leven. Men laat het geluk te huis, maar slechts weinige uren doet men er afstand van. Men keert terug, waar het zoo liefelijk lacht en zijne geuren verspreidt. En toch versmaadt men het meer en meer, men kan dagen en nachten aan één zijn gezelschap missen, tot dat het eindelijk niet langer wil wachten in het hoekje van den verlaten haard, en het besluit neemt om weg te vliegen door de deur of door het venster. Er komt nog bij....’
‘Hon maar op, ik weet wat er volgt. Thans komen wij aan de genoegens van het buitenleven, aan het heil van den vergeten middelstand, aan de dichterlijke zaligheid van het huiselijk verkeer. Nu, ik ken die genoegens, ik heb mij met dat heil verzadigd, en die dichterlijke zaligheid heb ik met over-volle teugen genoten. Laten wij er niet over spreken, - wij kunnen het toch niet eens worden. Onze zeden en gewoonten hebben eene verandering ondergaan, waarvan gij zelfs geen flaauw denkbeeld schijnt te hebben. De geheele zamenleving is als het ware omgekeerd....’
‘Is het hart ook veranderd? Zijn de liefde en de jeugd door die omkeering vernietigd?’
‘De liefde is een heldere morgen, de jeugd een fraaije lentedag, en het leven is lang, Evrard. Nog eenmaal, laten wij daarover zwijgen. Indien het heerschap van Les Anbiers heeft durven wagen, het oog te slaan op mijne dochter, zoo hij de bespottelijke hoop heeft gekoesterd, dat ik mijne toestemming zou geven tot zulk een huwelijk, dan spijt het mij voor hem. Immers wat Therèse aangaat, gij kunt u omtrent haar volkomen gerust stellen, - zij denkt niet aan dat jong mensch en heeft ook nooit aan hem gedacht.’
‘Gij bedriegt u, zij bemint hem,’ zeide de kolonel op koelen, maar tevens op zoo beslissenden toon, dat mevrouw de la Varenne een oogenblik versteld stond. ‘Zij bemint hem, ik heb er bewijzen van.’
‘Pas op, Evrard, pas op!’
‘Uwe dochter heeft aan Paul geschreven.’
‘Dat is niet waar.’
‘Zij heeft geschreven, - ik heb den brief gelezen.’
‘Neen!’
‘Ik heb hem gelezen, ik heb hem bij mij,’ zeide Evrard, de hand op zijne borst leggende.

{==369==} {>>pagina-aanduiding<<}

‘Toon mij dien brief...geef mij hem! Ik wil, ik eisch het.’
‘Ik mag hem u niet geven, maar ik zal hem u voorlezen.’
Hij vertoonde zich geheel als krijgsman; zijne woorden, zijne gebaren, zijne stem waren even zoo vele bevelen. Mevrouw de la Varenne bezweek onwillekeurig onder het gezag van zijne taal en van zijn blik. Zij waren op eene opene plek gekomen, waar de schemering zich nog vermaakte met het licht van den dag.
‘Ga zitten,’ zeide hij en wees op eene bank aan den voet van een beukenboom.
Zij gehoorzaamde. Hij zette zich naast haar, nam een brief uit eene portefeuille, vouwde dien open en begon aldus te lezen:
‘Paul, lieve Paul! ik heb u lief en ik moet van u afzien. Ik bemin u.....’
‘Ach! ongelukkig, diep ongelukkig kind!....kon ik zoo iets verwachten?...Geef mij dien brief.’ Met eene snelle beweging stak zij de hand uit om hem te grijpen.
‘Wees bedaard,’ zeide Evrard, hare hand afwerende.
‘Gij vindt er dus vermaak in om mij te pijnigen!’ riep zij wanhopig uit.
‘Neen, wees bedaard. Deze brief draagt den stempel der edelste gevoelens. Hij is gevloeid uit een rein gemoed, en men zal er geen enkel woord in vinden, waarover zij, die hem geschreven heeft, behoeft te blozen.’
Hij hervatte de lezing:
‘Paul, lieve Paul! ik heb u lief en ik moet van u afzien. Ik bemin u en ik zeg u vaarwel. Vergeef mij. Helaas, wat kan ik doen tegen den wil mijner moeder? Ik kon alleen weêrstand bieden met tranen en gebeden. Mijne kracht is uitgeput. Het is dan waar, mijn Paul! men rukt ons van één? Ik weet niet, wat ik schrijf, ik ben als verpletterd, en mijn hoofd duizelt. Ach, moeder, wat zijt gij wreed! Niets heeft haar kunnen vermurwen, noch mijne smeekingen, noch de weêrspannigheid van mijn hart, noch mijne wanhopige onderwerping. Zij geniet mijne opoffering als of die mij niets kostte, - zij zegepraalt, en ik sterf. Het schijnt, mijn vriend, dat de rede en de wijsheid ons verbieden om elkander te beminnen. Het schijnt, dat onze heilige verbindtenis niets anders was dan kinderachtige dwaasheid. Gij zijt al te arm en niet hoog genoeg van afkomst. Althans, dit zegt men. Gij te arm en van te onaanzienlijke geboorte! Gij zult toch wel gelooven, dat uwe armoede mijn

{==370==} {>>pagina-aanduiding<<}
rijkdom zou zijn geweest? Gij weet toch, dat ik als uwe vrouw er trotsch op zou geweest zijn, uwen naam te dragen? Gij zijt er immers van overtuigd, dat het mijn heil en mijne vreugd zou zijn, uw lot te deelen, op u te steunen en alles aan uwen arbeid verschuldigd te wezen? Ziedaar mijne hoop, - en die hoop, de glans mijner jeugd, moet ik opofferen aan ijdelheden, die mij onverschillig zijn. Ik moet mijn geluk met voeten treden, omdat mijne moeder een jonker tot schoonzoon verlangt. Hoe vreeselijk! Wat zult gij doen? Gij moogt hier niet blijven. Bespaar mij de schande, dat ik mij als onder uwe oogen in het huwelijk begeef. Verwijder u ver van hier! Mijne geheele ziel vergezelt u. Ik zal u nooit wederzien, geliefde vriend mijner jeugd. Vaarwel dan - vaarwel voor eeuwig! Mijn hart zal u overal volgen en zich altijd met u bezig houden. Schoon verre van hier zult gij de beschermengel mijns levens wezen. De gedachtenis aan u zal mijn hart beveiligen, en van alle goede gevoelens, die er in oprijzen, zult gij de oorzaak zijn.’
Terwijl de kolonel voortging met lezen, was de hevige ontroering van mevrouw de la Varenne allengs veranderd in eene soort van woeste bedaardheid, als werd zij bewegingloos van verbazing. Men zou gezegd hebben, dat iedere volzin een nieuw, een onverwacht licht deed opgaan in haren boezem. Verwondering en verwarring hadden langzamerhand den koortsachtigen gloed van hare blikken doen verdwijnen. Zij had hare oogen afgewend van het papier, dat Evrard in zijne handen hield, en als verstijfd met neêrgebogen hoofd tot het einde toe geluisterd.
‘Wanneer gij nog twijfelt, dan moogt gij de onderteekening zien van den brief’, zeide de kolonel, toen hij gedaan had met lezen.
Zonder zich om te keeren greep mevrouw de la Varenne stilzwijgend den brief, dien hij haar aanbood, en frommelde dien met verbeten toorn tusschen hare vingeren.
‘Maar wat wilt gij nu eigenlijk?’ vroeg zij met eene trillende stem. Ik zelve heb u dien brief geschreven; maar welk besluit zoudt gij daaruit willen trekken? Wilt gij het mij als eene misdaad toerekenen, dat mijne gedachten en gevoelens in twintig jaren tijds veranderd zijn? Het gezag van mijne moeder scheen mij toen eene ondragelijke dwingelandij. Thans oordeel ik, dat zij geheel en al in haar regt was. Thans bevind ik

{==371==} {>>pagina-aanduiding<<}
mij in hare plaats. Is het mijue schuld, dat ik zoo lang geleefd heb, en dat de ondervinding mij wijzer heeft gemaakt?’
‘De ondervinding!....Gij roept de ondervinding te hulp!’ hernam Evrard eenigzins barsch. ‘Wel nu, wat heeft zij u geleerd? Gij zijt moeder, en gij hebt geleefd, - welke lessen heeft het leven u geschonken? Heeft de weg, dien gij bewandeldet, u een paradijs doen vinden? Is de huwelijksverbindtenis, door u gesloten, zoo gelukkig geweest, dat gij uwe dochter op hetzelfde pad wilt brengen en aan dezelfde stormen prijs geven?’
‘Het huwelijk, dat ik heb aangegaan, heeft mij althans dit voordeel verschaft, dat het mij geene enkele begoocheling ontnomen heeft. Zouden er veel huwelijken uit liefde wezen, waarvan gij hetzelfde verzekeren kunt?’
‘En dat zegt gij!...Vreeselijk!’ riep de krijgsman uit, terwijl hij zich met de vuist voor het voorhoofd sloeg. ‘Eens verschijnt dus het noodlottig uur, waarin men zich zijner jeugd enkel herinnert, om haar te smaden en te verloochenen! Als men jong is, lijdt men schipbreuk op eene klip, en later verandert men zelf in eene klip, waarop het volgende geslacht op zijne benrt schipbreuk lijdt. Die eeuwige, ellendige geschiedenis zal dus nooit eindigen? Telkens gaat het weer van voren af aan.’
‘Gij zoudt het dus beter achten, dat men zich in zijne jeugd aan zijne neigingen overgaf? Gij zoudt dus de rede en de ervaring verlagen tot de nederige dienaressen van onze luimen?’
‘Ik wensch, dat de rede zich inschikkelijk betoone jegens edele hartstogten, - dat zij deze niet verplettere, maar besture. Ik wensch, dat de ervaring een hart moge hebben, dat ze gedáchtig zij aan de tranen, die zij heeft doen storten, en dat het aan hen, die na ons komen, veroorloofd zij tot werkelijkheid te brengen, wat wij enkel in onze droomen hebben gezien. Ik wensch, dat de avond den middag, en dat de middag den morgen niet lastere. Ik wensch eindelijk, dat het geloof, de geestdrift, de zelfverloochening, dat alle verhevene gevoelens en edele aandoeningen, welke even zoo vele gaven des hemels zijn, niet veroordeeld worden, om voor eeuwig den naam te dragen van hersenschimmen der jeugd.’
‘Hoe heb ik het met u? Tegen wien maakt gij u driftig?’ riep mevrouw de la Varenne uit met eene ligte schouderophaling. ‘Wanneer men u hoort, zou men zweeren, dat het heil

{==372==} {>>pagina-aanduiding<<}
van volkeren en staten op het spel staat. Is het de moeite waardig om zooveel drukte te maken, omdat eenige herdersdichten in een treurzang eindigen? Moet men aan de menschheid wanhopen en haar een lijkkleed over de leden werpen, omdat alle liefdesgeschiedenissen niet met een huwelijk eindigen? Nu ja, het is zoo, wij hebben elkander bemind, - wij zijn beiden de helden geweest van denzelfden kleinen roman. Wij zijn er geen van beiden van dood gegaan, en ik zie u bij slot van rekening terug als kolonel, als officier van het Legicen van eer, en in een zeer welvarenden toestand, naar het mij voorkomt.’
‘Ik ben er niet van dood gegaan,’ zeide Evrard, ‘juist omdat ik er het leven uit geschept heb, omdat die kleine roman de groote geschiedenis van mijn leven is geweest, omdat ik hulde heb bewezen aan mijne smart, zoodat ze mij als het ware tot een toevlugtsoord verstrekte. Daarom ben ik niet gestorven, daarom heb ik ten minste mijn hart kunnen redden. Maar gij, die uw gemoed hebt opengesteld voor den verschroeijenden adem der ijdelheid en der eerzucht, om in de wereld de gedachtenis van uw lijden te vernietigen, om de schrikwekkende ledigheid uwer ziel aan te vullen, gij zijt dood, ja, dood, - verstaat gij mij. Er is niets van u overgebleven, - niets van die Julie, welke ik zoo hartelijk heb lief gehad. Wat hebt gij gedaan, terwijl ik getrouw bleef aan de herinneringen van het verledene? Wat hebt gij gedaan, terwijl uw beeld mij onafscheidelijk vergezelde onder de legertent en bij het gefluit der vijandelijke kogels? En toen uw huwelijksband verbroken werd, hebt gij toen in de ure der herkregen vrijheid wel een oogenblik gedacht aan den trouwen vriend uwer jeugd? Was uwe belangstelling groot genoeg om te vernemen of ik nog leefde? Trilde straks, bij het eerste wederzien, nog de flaauwe toon van vroeger dagen in het binnenste van uw gemoed? Ontwaart gij de minste ontroering, nu wij ons in het park bevinden, gelijk weleer? Heeft de brief, dien ik altijd op mijn hart gedragen heb, eenig ander gevoel bij u opgewekt dan dat van spijt en toorn? En thans durft gij spotten! De dichterlijke gewaarwordingen uwer jeugd, de vrengd en de wanhoop der liefde, dat alles is in uwe oogen niets meer dan een alledaagsche roman, waarover men zich wat vrolijk mag maken! Dat is te veel! Heden, twintig jaren geleden gehoorzaamde ik u, - ik vertrok na een laatst vaarwel. Daar ginds namen wij afscheid op een avond als deze. Gij weet er

{==373==} {>>pagina-aanduiding<<}
niets meer van? Gij hebt uwe tranen en snikken vergeten? Wel nu, kom,’ riep hij in vervoering uit, ‘ik zal ze verlevendigen voor uwe herinnering.’
Hij greep met kracht hare hand en geleidde haar naar den vischvijver. Na eenige oogenblikken stonden zij stil bij de kleine poort van het park. Deze was wijd open, en bij den laatsten glans der schemering kon men duidelijk zien, wat daar binnen op twintig schreden afstands voorviel. Paul en Therèse waren naast elkander gezeten op eene steenen bank aan den vijverzoom. Therèse, door smart overweldigd, had haar hoofd laten zinken op den schouder van Paul, - deze klemde hare handen in de zijne, en beiden weenden. Martha stond bij hen en smolt desgelijks in tranen.
‘Zie derwaarts, Julie!’ zeide Evrard met diepe aandoening, ‘wat zijn zij beiden jong en schoon. Het leven opende zich voor hen als een land van belofte en hoop. Zij beminnen elkaâr, zoo als wij elkander hebben lief gehad, - en toch zeggen zij elkander vaarwel, toch scheiden zij, even als wij! Zie, Julie, zij is uwe dochter, uw eenig kind, het meisje dat als uit de dooden is opgestaan! Zie, wat is zij nog zwak en teêr, - vreest gij niet, dat zij sterven zal van smart?’
Zij bewoog zich niet, - zij sprak niet. Evrard bespiedde met een opmerkzaam oog hare trekken en het ontwaken van haar hart. Zij verrieden geen zweem van 't geen in haar omging. Paul was opgestaan. Therèse bleef zitten, door zielsverdriet uitgeput. Martha sloeg de armen om haar heen. Het geluid der onderdrukte snikken baande zich een weg door de stilte van den avond.
‘Kom, mijn vriend!’ zeide eindelijk mevrouw de la Varenne.
Zij begaven zich naar den vijverzoom, voor het uitwendige zoo kalm, als of er niets onverwachts plaats greep. Therèse was opgestaan, toen zij hen zag komen. De kinderen bewaarden het stilzwijgen en sloegen, als drie schuldigen, verward en verlegen de oogen ter aarde.
‘Beste Therèse, het is te laat om hier bij den vijver te toeven,’ zeide mevrouw de la Varenne. ‘Uwe handen gloeijen, en gij hebt een weinig koorts. De avond is koud, - ga dus naar huis, lieve.’
Zij deed haar shawl af en hing dien hare dochter om met de teederste zorg.

{==374==} {>>pagina-aanduiding<<}

‘Ik heb gehoord, dat gij morgen vertrekt, mijnheer Paul. Gij gaat met den kolonel naar Afrika. Ik vind het lief van u, dat gij afscheid hebt genomen van uwe vrienden. Ik zal nooit de blijken van vriendschap vergeten, die ik van u ontvangen heb reeds vóór ik u kende, - ik zal steeds met aandoening denken aan de hartelijke belangstelling, die gij betoond hebt tijdens de ziekte van mijne geliefde dochter. Therèse, ik zou wel wenschen, dat onze buurman een klein aandenken van u medenam. Geef hem den ring, dien ik u als kind aan den vinger heb gestoken.’
Therèse beefde over al hare leden en poogde den ring van haren vinger te schuiven, maar hoe teêr deze ook wezen mogt, de ring was niet te bekomen zonder dien af te snijden.
‘Moeder, ik kan niet,’ zeide zij met een ontmoedigd gelaat.
‘Beproef nog eens.’
‘Moeder, het is onmogelijk.
‘Wel nu, dan weet ik er maar één middel op,’ zeide mevrouw de la Varenne, ‘en onze buurman is zoo vriendelijk, dat hij er zich misschien wel in schikken zal. Wij willen hem dien ring schenken en gij kunt dien niet van den vinger krijgen, - wel nu, mijne dochter, geef hem dan uwe hand.’
Zij had de hand gevat van Therèse en legde haar in die van Paul, en gedurende eenige oogenblikken hielden alle drie elkander omvat.
‘Dat wist ik wel, dat gij een edel mensch zijt!’ riep Martha uit en vloog Evrard om den hals.
‘Wel nu,’ zeide mevrouw de la Varenne thans, ‘is die Julie van voorheen dood?’
‘Neen,’ antwoordde Evrard, ‘zij was ingesluimerd, en ik heb haar wakker gemaakt.’
Daarna nam hij Paul en Therèse in zijn arm en zeide: ‘Ik ben alleen op de wereld, - gij beiden zult mijne kinderen zijn.’
Thans begaven allen zich op weg naar het kasteel. De jeugd vormde de voorhoede; Evrard en Julie kwamen achter aan.
‘Maar, goede hemel!’ riep mevrouw de la Varenne plotselijk uit: ‘hoe zal ik het maken met mijn anderen schoonzoon, die tegen het einde van deze week herwaarts komt!’
‘Gij moet hem schrijven,’ zeide Evrard.
‘Wel zeker, maar wat zal ik hem zeggen?’
‘De eenvoudige waarheid. Is hij een degelijk man, dan zal hij u dankbaar wezen. Maakt hij er zich boos over, laat hem

{==375==} {>>pagina-aanduiding<<}
dan naar den drommel loopen. Dan is hij de eer niet waard om aan hem te denken.’
‘En het uitzet?’
‘Dat kon nooit beter te pas komen dan nu, - gij behoeft slechts de naamletters te veranderen.’
‘Dat neem ik op mij’, riep Martha uit, zich omkeerende, ‘en ik beloof u, dat ik er niet meê treuzelen zal.’

Drie weken later werd het huwelijkscontract op Les Granges geteekend. Mevrouw de la Varenne had, wel is waar, geen berouw over het goede gevoel, waardoor zij zich had laten leiden, maar zij maakte toch plannen om gebruik te maken van hare vrijheid, namelijk, om zich naar Parijs te begeven en in den dwarrelstroom der wereld hare vroegere betrekkingen weêr aan te knoopen. Het is gemakkelijk om buiten dien draaikolk te blijven, maar het schijnt zwaar te vallen om er niet langer in te verkeeren. Paul en Therèse waren gelukkig. Geen enkel wolkje bedreigde de huwelijkszon, die eerlang verrijzen zou. Evrard deelde van ganscher harte in hun heil, dat hij als zijn werk mogt beschouwen. Maar hij had dat heil voor hoogen prijs gekocht; hij had het betaald met de zoete begoocheling, die te voren de grootste schat zijns levens was. De drie verloopene weken hadden eene onoverkomelijke kloof gedolven tusschen Mevrouw de la Varenne en hom. Zij stonden onophoudelijk verbaasd over elkander. De kolonel miste in haar die teedere gevoelens, die zoo veel jaren het voedsel zijner ziel waren geweest, en het scheen, dat hij, tot loon zijner goede daden, nog eenzamer naar Afrika zou terugkeeren dan te voren.
Er was een groot gezelschap op het kasteel. Al de landjonkers uit den omtrek, al de aanzienlijke inwoners der stad waren op het schitterende feest genoodigd. Alligt had men echter kunnen denken, dat Martha afwezig was. Toch was zij er, maar in een afgelegen hoekje van het salon. Zij zag er ernstig en zwaarmoedig uit. Martha had in de laatste dagen al hare jolige dartelheid verloren. Paul en Therèse leefden enkel voor elkander en hadden die verandering in hunne vriendin naauwelijks opgemerkt. Zij was echter Evrard geenszins ontgaan; hij ging naast haar zitten.
‘Wat scheelt er toch aan, mijn kind?’ zeide hij. ‘Waar is uwe vrolijkheid gebleven, die de ziel was van het geheele

{==376==} {>>pagina-aanduiding<<}
huis? Sedert eenigen tijd zijt gij neêrslagtig, ongedurig en zenuwachtig.’
‘Gij hebt het opgemerkt.......op een heetje vriendschap van uwe zijde mag ik dus rekenen?’
‘Niet op een beetje. Van onze eerste kennismaking af heb ik hartelijke vriendschap voor u opgevat. Het is mij, alsof ik altijd uw vriend geweest ben en het zou mij smartelijk vallen, te vertrekken met de gedachte, dat gij welligt verborgen smarte lijdt. Zeg, mijn kind, wat scheelt er aan?’
‘Ik kan - ik durf het u niet zeggen.’
‘Stelt gij dan geen vertrouwen in mij? En kan ik er niets aan doen?’
‘Geen mensch ter wereld boezemt mij grooter vertrouwen in dan gij.’
‘Wel nu, spreek dan, stort uw hart uit.’
Zij zweeg een poosje stil, - toen zeide zij met eene trillende stem:
‘En als ik ook eens iemand beminde, even als Therèse?’
‘Dan doet gij ook als Therèse, en de zaak is in orde,’ zeide Evrard glimlachende.
‘Therèses liefde wordt beantwoord,’ hernam zij treurig, ‘en ik weet niet, of de eenige man, aan wien ik mijn lot en mijn leven zou willen toevertrouwen, geneigd is, om zich hiermede te belasten.’
‘Gij bemint misschien den keizer van China?’
‘Spot niet met mij, maar antwoord zonder omwegen. Zoudt gij denken, dat een ernstig, zeer ernstig man genegenheid zou kunnen gevoelen voor eene ijdeltuit zoo als ik, en dat hij er toe zou kunnen komen, om mijn leidsman, mijn steun te worden op den levensweg?’
‘Ik denk, dat gij een allerbeminnelijkst schepseltje zijt, en dat er geen degelijk man is, die niet hoogst gelukkig zou wezen, zoo hij u de zijne mogt noemen.’
‘Is het waar, wat gij daar zegt?’
‘Ja, volkomen waar.’
‘Ik ben rijk en ouderloos, en mijne bejaarde bloedverwanten houden zooveel van mij, dat zij zich nooit verzetten tegen de vervulling mijner wenschen. Besef nu eens, hoe groot vertrouwen ik in u stel: ik reken namelijk op uwe bemiddeling, om mijne hand te kunnen aanbieden aan hem, dien ik onder allen heb

{==377==} {>>pagina-aanduiding<<}
uitgekozen. Gij zult hem zeggen, dat Mejufvrouw de Champlieu nooit huwen zal, indien hij een weigerend antwoord geeft.’
‘Maar’, vroeg Evrard diep gètroffen, ‘ken ik hem dan?’
‘Zeker kent ge hem. Het is een krijgsman uit het Afrikaansche leger, - een man van eer en van erkende braafheid.’
‘Maar wie dan!’
‘Het is’, zeide Martha, terwijl zij de schoone oogen vol tranen naar hem ophief, ‘het is de kolonel van uw regiment.’

Wat gaf Evrard ten antwoord? Vriendelijke lezer, wat zoudt gij in zijne plaats gezegd hebben! Hij keerde niet eenzaam naar Afrika terug. Een kostelijken schat nam hij mede, - eene zeldzame parel van groote waarde: namelijk eene echtvriendin met een opgeruimd gemoed, een edelen geest en een lief hebbend hart.


{==378==} {>>pagina-aanduiding<<}

Nog iets over marine. 1)

In het vorig nummer van dit maandschrift hebben wij onder den titel: Spectraal-analyse der Nederlandsche Marine eene beschrijving gegeven van den tegenwoordigen toestand onzer vloot. In overeenstemming met het opschrift hebben wij in enkele lijnen of trekken al hare zamenstellende deelen voor het oog der lezers geplaatst en bovendien ons oordeel over de waarde van elk hunner uitgesproken.
Het doel van dat opstel, zoowel als van dit en nog een volgend, is niets anders dan naar onze krachten mede te werken om het publiek bekend te maken met den waren, zorgwekkenden, maar nog niet hopelozen toestand, waarin 's lands zeemagt zich bevindt - een beroep te doen op het gezond verstand der natie waar wij meenen, dat regering en vertegenwoordiging halve maatregelen nemen en voor afdoende middelen, in welken zin ook, ten onregte terugdeinzen.
Zorgwekkend is de toestand, want ons geheele materieel is verouderd, en als middel van defensie volstrekt van onwaarde.
Hopeloos is de toestand niet, want nog dreigt geen onmiddelijk gevaar, en nog is er kans, dat de tijd niet zoude ontbreken, om door eene inspanning, die inderdaad de krachten van den staat niet te boven gaat, de zeemagt te maken wat zij zijn moet, sedert de jongste uitvindingen dit weder mogelijk gemaakt hebben. O, dat het volk van Nederland den moed hadde de Nederlandsche

{==379==} {>>pagina-aanduiding<<}
marine geheel op te heffen en onnoodig te verklaren, nadat het vooraf de gevolgen had overwogen; of wel, dat het eischte dat die werde gemaakt tot eene magt, in staat om moederland en koloniën te verdedigen en den handel te beschermen in zekere mate, - maar dan ook het daarvoor noodige geld gave; in andere woorden: dat men jaarlijks 12 millioen besteedde, althans gedurende 5 of 6 jaren of des noods langer, indien nieuwe omwentelingen in het zeewezen dit onverhoopt noodig maakten, om werkelijk eene zeemagt te hebben; of dat men niets gave, maar dan ook niet meer zich verbeeldde eene vloot te bezitten.
Verkeerd is het 8 of 9 millioen per jaar te betalen voor eene schijn van magt, die niemand half zooveel bedriegt als het volk van Nederland zelf!
Doch, wil de natie, wil de vertegenwoordiging geen dezer uitersten en staat zij er op 9 millioen en niet meer of minder per jaar aan Hoofdstuk VI van de staatsbegrooting te wijden, dan moet naar onze meening de regering in ronde woordeu zeggen waar het op staat, en verklaren, dat men dan óf eene marine voor de defensie van het vaderland alleen, óf eene voor de dienst in Indie, óf eene voor de verzekering onzer gemeenschap met de koloniën, zoolang wij die dan nog hebben, en voor de bescherming van den handel kan hebben, doch niet alles te gelijk; en dat men tusschen deze onderdeelen van de roeping onzer zeemagt zal moeten kiezen.
Het is echter ligt in te zien, dat, om eenige vrucht van ons schrijven te mogen verwachten, wij verder moeten gaan dan te beweren of zelfs te betoogen, dat de marine gelijk zij nu is, niet is wat zij door sommigen verondersteld wordt te wezen en wezen moest.
Wij hebben den tegenwoordigen toestand geschetst; ons blijft over aan te toonen wat daarvoor moet en kan in de plaats gesteld worden. De oorzaken op te sporen hoe de tegenwoordige magteloosheid ontstond zoude, gelijk wij reeds zeiden, tot weinige aitkomsten leiden; want, oppervlakkig behandeld, gelijk wij de zaak in dit geschrift zouden moeten doen, kan de geschiedenis van het verledene weinig leeren voor de toekomst, daar het hoofdzakelijk de omwentelingen in het zeewezen van het laatste 25tal jaren zijn, die ons zoo achter doen staan. Een enkele oorzaak daarbuiten gelegen, het gemis van een directeur van het materieel, die niet alleen administratief chef is, hebben wij genoemd; en al bewerkten wij niets anders dan dat daarin

{==380==} {>>pagina-aanduiding<<}
verandering kwame, dan toch reeds zoude onze zwakke arbeid onevenredig groote vruchten voor de marine hebben opgeleverd.
Alvorens een geregeld overzigt te kunnen geven van de wijze waarop en de middelen waardoor de nederlandsche marine kan worden hersteld, moeten wij ons verstaanbaar maken voor het algemeen en wij gaan daarom ditmaal eenige weinige bladzijden wijden aan eenige der voornaamste vraagpunten, de hedendaagsche oorlogschepen in het algemeen betreffend.

1. Stoom of zeilen?
Zeilschepen zonder stoomvermogen behooren niet in de hedendaagsche marine te huis. Het behoeft geen betoog dat zij, ook al waren zij rondom zoo goed mogelijk voorzien met eene ijzeren bekleeding om 's vijands kogels te keeren, en met kanonnen om hem afbreuk te doen, bij menige gelegenheid de middelen missen, om een stoomschip zoo nabij te komen, dat het geschut eenige uitwerking hebben kan; en zij zijn voor den aanval zoowel als voor elke actieve verdediging ongeschikt, omdat men er niet op vertrouwen kan, dat zij iets hoegenaamd op een gegeven oogenblik beteekenen zouden.
Ook voor de meest passieve verdediging is er niet meer op te rekenen nu men ramschepen heeft om andere schepen in den grond te boren, en torpedo's naar de bij stil weder beweginglooze rompen kan doen drijven, welke deze ontwijken noch afweren kunnen. Zijn zulke schepen bovendien niet aan alle zijden geheel gepantserd of gewapend, dan zijn zij zelfs in vele gevallen voor het meest nietige stoomscheepje eene gemakkelijke prooi.
Zeilschepen met een behoorlijk stoomvermogen echter zijn nog niet uit moderne vloten verdrongen: Voor de eigentlijke verdediging van kusten of stroomen moge het tuig in vele opzigten zonder nut zijn, en dan nadeelig, omdat het door den tegenstand, dien het in de lucht ondervindt, de snelheid van het schip onder stoom vermindert, en in geval van ontreddering de werking van de schroef of wielen kan belemmeren, - het blijft voor lange reizen en kruistogten onmisbaar. Een stoomschip toch bergt zelden meer dan 10 of 12 etmalen volle kracht stoomens, en daarom moeten die weinige onzer schepen, die bestemd zijn tusschen Nederland en Java te varen of op zee te kruisen, om afbreuk te doen aan 's vijands handel, of om in vredestijd onze vlag in vreemde

{==381==} {>>pagina-aanduiding<<}
havens te vertoonen, altijd zeilen en hunne kolen bewaren kunnen voor het oogenblik van gevaar. De beruchte Alabama heeft duidelijk bewezen wat een enkel goed gekommandeerd vlug zeilschip met stoomvermogen afbreuk vermag te doen aan de koopvaardijvloot eener handeldrijvende natie.
Ook in Indie kan het grootste deel der gewone politiedienst onder zeil worden verrigt, ofschoon geen enkel schip stoomvermogen missen mag.
2. Welke Voortstuwer is de beste voor schepen met stoomvermogen?
Raderschepen, hoe geschikt ook voor passagiersbooten, zijn bijna voor alle doeleinden waarvoor de verschillende soorten van oorlogschepen kunnen bestemd worden, ongeschikt. Zelfs voor transportschepen zijn zij in den regel niet te verkiezen.
In ons vorig opstel is reeds gezegd, dat de raderbooten niet meer luchtigheid en gemakken van logies toelaten dan schroefschepen, doch dat de ongeschiktheid om zwaar gewapend te worden de oorzaak was, waardoor de raderschepen onzer marine meer logeabel waren dan de schroefschepen, die zwaarder waren gearmeerd bij gelijke grootte.
De schroef heeft bij eigenaardige nadeelen belangrijke goede eigenschappen. Zij is geheel onder water geplaatst en daardoor niet ligt trefbaar voor 's vijands kogels; zij geeft het schip eene goede sleepkracht, want wanneer een schroefschip en een raderschip van gelijk vermogen, met de achterschepen aaneengebonden in tegengestelde rigting stoomen, dan sleept (blijkens werkelijk genomen proeven) het schroefschip het raderschip mede tegen de werking der machine van het laatste in; doch het schroefschip behoeft dan in zulk een geval ook wat meer kolen, omdat de snelheid van de werking der raderboot-machine door den grooten tegenstand veel meer verminderd wordt.
De gebreken daarentegen der schroefschepen zijn, dat men, om snelheid te verkrijgen eene groote schroef noodig heeft, en dat, daar deze geheel onder water moet draaijen, het schip diep moet ‘steken’, dat is, zoo gevormd zijn, dat het niet in ondiep water kan varen, en eindelijk, dat een schroefschip niet goed achteruit kan werken, omdat het dan niet stuurt en veel kracht verspilt, dewijl de schroef al het water dat zij weg stuwt tegen het schip zelf werpt, en in eene rigting tegengesteld aan de beweging.
Beide deze gebreken echter vervallen, nu men sedert een vijf-
{==382==} {>>pagina-aanduiding<<}
tal jaren met zulk een gunstig gevolg, eerst op kleine en later ook op groote schepen, twee schroeven naast den achtersteven in plaats. van ééne schroef in het achterschip is gaan gebruiken. Nu er twee schroeven in plaats van eene het werk doen van het schip voort te stuwen, kan men de schroeven kleiner maken en vervalt de noodzakelijkheid om de schepen zooveel diepgang te geven. Ook leerde de ondervinding dat zulke schepen goed achteruit stoomen. En wanneer men ieder der schroeven eene afzonderlijke machine geeft om ze te draaijen, in plaats van ééne groote voor beide te zamen, dan draaijen zulke bootjes des verkiezend in eene rivier, die niet breeder is dan het schip lang is, en sturen nog goed al is het roer ontredderd, alleen door op de eene of de andere machine wat meer toevoer van stoom te geven.
Men heeft nog wel andere voortstuwers bedacht en beproefd, en onder deze verdient eene turbine, die twee stroomen water achterwaarts uitwerpt, opmerking. Deze heeft het voordeel van in het geheel geene werkende deelen buiten boord te behoeven, waar zij het zeilen van het schip belemmeren, of beschadigd kunnen worden en onklaar raken door warnetten, balken enz. waarmede men in zeegaten schroefschepen soms het binnenkomen tracht te beletten; doch zij geven nog niet dezelfde snelheid als twee schroeven. Het Engelsch goevernement bouwt nu echter een turbine-schip. Een ander, de Nautilus, is Zaturdag 6 April met zeer gunstig gevolg op de Theems beproefd.
Op het oogenblik is het schip met twee schroeven het ware oorlogschip voor de defensie. Voor lange kruistogten heeft de enkele schroef het voordeel van bij het zeilen uit het water te kunnen worden geligt, en dus nog minder tegenstand te geven dan eene schroef die slechts losgelaten wordt en vrij mededraait door de voortgaande beweging van het schip. Doch dit voordeel is in de praktijk veel minder belangrijk dan men wel zoude meenen; het scheelt zelden eene halve mijl in de vaart van het schip.
3o. Zijn stoommachines van hoogen of lagen druk te verkiezen?
De machine van lagen druk heeft het voordeel minder sterke ketels te behoeven en deze laatste kunnen daarom andere vormen hebben dan de cilinder-gedaante, die bij hoogen druk wel noodig is om genoegzame sterkte te kunnen vereenigen met matig gewigt.

{==383==} {>>pagina-aanduiding<<}

Dat machines van lagen druk minder ver hoorbaar zijn op zee, omdat de stoom niet ontsnapt maar gecondenseerd wordt, is een voordeel dat alleen hierdoor ontstaat dat men condensors, luchtpompen enz. noodig heeft om de gebruikte stoom tot water te verdigten en dit geheele toestel bij machines van hoogen druk gemist worden kan. Daar dit toestel juist het deel eener machine is, dat het veclvuldigst gebreken bekomt die de werking belemmeren, en niets belet ook aan hoogen druk machines dezelfde condensors enz. te geven, waardoor hetzelfde voordeel van zijne nadering niet van verre te verraden aan het hoogen druk stoomschip zou zijn verzekerd, is hierin geen voordeel van de lagen druk machine gelegen. Integendeel is het voordeel aan de andere zijde, want de hoogen druk machine met condensors zou niet door een gebrek aan dit laatste deel belet worden te werken.
Als nadeel van de hoogen druk werktuigen blijft daarom tegenwoordig alleen over de vorm der ketels. Voor groote schepen moet men een groot aantal ketels hebben, want men zoude den cilinder-vorm slcchts kunnen vergrooten òf door de middellijn grooter te maken, - doch dit maakt de ketels te onsterk, en zelden gaat men boven 2,50 El - òf wel door de lengte te vermeerderen, - doch dan loopt het water in die ketels (bij schepen op zee) dikwijls te veel naar één einde, waardoor de vuurplaten aan het andere einde niet met water bedekt blijven en kunnen verbranden. Voor alle schepen echter, die voor de defensie van zeegaten of kustvaart zijn bestemd en niet veel zeilen of niet te groote werktuigen behoeven, heeft de hoogen druk machine, gelijk die nu is, gewigtige voordeelen door ligtheid, beknoptheid en geringe onderhevigheid aan averijen.
4 IJzeren of honten schepen?
Deze vraag nadert, wat de Marine betreft, den tijd waarop zij tot de geschiedenis zal behooren. Doch gelijk alle cenwenheugende zaken, die crkend goede eigenschappen bezitten, eischen de houten oorlogschepen veel tijd om door de ijzeren te worden verdrongen.
Frankrijk geeft in dit opzigt niet den toon aan, daar het zelf geen voordeel ziet in de verandering.
Houten schepen hadden langen tijd de volgende voordeelen boven ijzeren. Ten cerste dat men ze kan koperen, een voordeel, omdat er tegenover staat, dat ijzeren schepen in vele omstandigheden onder water bedekt worden met aanhechtende

{==384==} {>>pagina-aanduiding<<}
schelpdieren, die de vaart van het schip verminderen en nu en dan dwingen tot schoonmaken in een dok.
Wanneer echter het ijzeren schip nu en dan in zoet of brak water komt, laten die schelpen van zelf los.
Overigens is het niet onmogelijk ook ijzeren schepen, na omkleeding met een houten huidje, goed te koperen. Van vele voorbeelden één noemend, kan de schrijver melden, dat hij de Iron Gem, een ijzeren gekoperd schip, na eene reis naar Zuid-Amerika, ten vorigen jare in een dok inspecteerde en het schip en de koperhuid beide in zeer goeden toestand vond.
De koperhuid is voor houten schepen een vererschte overal waar ijzeren schepen aangroeijen, omdat de zeeworm anders het hout snel vernielt; en koperen is eene kostbare zaak in het onderhoud!
Ten tweede hebben houten schepen meer plaatselijke sterkte dan ijzeren; dit wil zeggen, dat een spitse rotspunt den bodem van een ijzeren schip zoo treffen kan, dat een gat daarin gestooten wordt, terwijl een houten schip niet lek zou geworden zijn.
Dit is een hoog geprezen, doch niet veel beteekenend voordeel, want de voorbeelden van zulke toevallige plaatselijke beschadigingen zijn verre te zoeken; en het cellenstelsel, dat tegenwoordig veel voor ijzeren oorlogschepen gevolgd wordt, maakt, dat zulk eene plaatselijke beschadiging slechts een klein vakje met water zonde doen volloopen.
Ten derde werkt het materiaal der ijzeren schepen op de kompassen. Er varen echter zoovele ijzeren schepen met kompassen, dat wij hier geene beschrijving behoeven te geven van de aangewende middelen om de kompassen bruikbaar te maken op die bodems. De uitkomst bewijst, dat er voldoende middelen zijn. Bovendien bevatten honten oorlogschepen, vooral gepantserde, toch ijzer in overvloed om bijna even storend op de kompassen te werken.
Ten vierde meende men langen tijd, dat kogels, een ijzeren schip onder water doorborend, een moeijelijker te stoppen gat zouden maken en boven water meer stukken of splinters naar binnen werpen die de bemanning konden kwetsen of dooden.
Zee-officieren echter, die met beide soorten van schepen in het vnnr waren, beweren, dat het voordeel aan de zijde der ijzeren schepen is. (Zie bijv: De vloot in de toekomst door J. Scott Russell, Nienwediep, J.C. de Baisonjé. 1861, pag. 18-22).

{==385==} {>>pagina-aanduiding<<}

Ten laatste geleidt ijzer meer warmte dan hout en wisselt daardoor de temperatuur in het schip meer met het klimaat. Dit bezwaar wordt echter door de in elk goed schip bestaande houten beschieting zeer veel verminderd. Bovendien is de meest hinderlijke warmte op stoomschepen in tropische gewesten niet die, welke van buiten komt, doch die, welke in het schip door de stoomketels enz. wordt afgegeven; en van koude heeft men aan boord van oorlogschepen zelden last. De bedenking van warmte-geleidend vermogen is dan ook van zeer weinig gewigt.
Aan de andere zijde hebben ijzeren schepen gewigtige voordeelen. Zij zijn goedkooper van eersten aanbouw en ook van onderhoud. Zij zijn duurzamer indien zij zorgvnldig onderhouden worden, alboewel zorgelooze behandeling ze welligt nog spoediger dan houten kan doen verloren gaan.
Zij zijn inwendig ruimer, omdat een ijzeren boord dnnner is dan een even sterk van hout.
Zij zijn onbrandbaar.
Zij zijn veel sterker bij gelijk gewigt. In een houten schip dient de eene helft van het hout enz. slechts om de andere helft te verbinden; - bij ijzeren schepen is dit slechts ongeveer een tiende. Trouwens, de ondervinding bewees door menig voorbeeld van ijzeren schepen, die op een bank of een rif aan geweldige werkingen waren blootgesteld, dat de algemeene sterkte van ijzeren schepen buitengewoon groot is. Geen schip als de Great Eastern had sterk genoeg kunnen worden gebouwd van hout.
De slotsom uit dit alles te trekken, is, dnnkt ons, dat oorlogschepen van ijzer moeten zijn, behalve waar hont van goede hoedanigheid zeer goedkoop te verkrijgen is, en dat zij alleen met hout omkleed en gekoperd moeten worden, indien zij bestemd zijn voor lange reizen of verblijf in plaatsen waar het dokken onmogelijk is, en zij niet nu en dan in zoet of brak water kunnen gebragt worden.
5. Moet men oorlogschepen pantseren?
Voor eene algemeene beantwoording is deze vraag niet vatbaar, want het ja of neen hangt af van de bestemming van het schip of vaartuig.
Pantserplaten van gesmeed ijzer, 4½ tot 6 engelsche duimen dik, keeren niet alle kogels; doch ofschoon men er op het proef veld op geringe afstanden zelfs granaten doorgeschoten heeft, zijn zelfs dunnere platen dan die in staat in een gevecht verreweg

{==386==} {>>pagina-aanduiding<<}
het grootste deel van 's vijands projectielen af te keeren, te meer daar de stukken die kogels door pantserplaten kunnen schieten, door groot gewigt en geringe handelbaarheid juist niet diegene zijn welke het meest kwaad doen, tenzij zij op eene bijzondere wijze handelbaar gemaakt worden, waarover nader.
Ongetwijfeld moeten echter van een schip, dat men bestemt om een ijzeren pantser te dragen, andere eigenschappen worden opgeofferd. Zoo kan het, onder overigens gelijke omstandigheden, nimmer dezelfde snelheid hebben, want daar een schip van zekere grootte maar een bepaald gewigt dragen kan, is het onmogelijk een even zware en dus even krachtige stoommachine te doen dragen door een schip, dat reeds vele tonnen ijzer als pantser draagt, als door een schip dat hiermede niet bezwaard is. Ook kan het boord boven water niet zoo hoog en dus de batterij niet zoo hoog geplaatst en daardoor niet zoo lang bruikbaar zijn in eene hooge zee. Want al wat van het schip boven water uitsteekt heeft in de cerste plaats zelf gewigt en dient bovendien gepantserd te worden; het vermeerdert dus in dubbelen zin het wigt van het geheel. Dit laatste heeft geruimen tijd doen twijfelen aan de mogelijkheid om gepantserde schepen te bouwen, die sterk genoeg en tevens in verhouding hunner lengte hoog genoeg boven water waren opgetrokken om met veiligheid den Oceaan te bevaren, en hoewel het door Frankrijk en Engeland bewezen is, dat gepantserde schepen ook in ruw weder veilig kunnen zijn op de ruime zee, heeft het toch geleid tot het maken eener klasse van schepen, die slechts gepantserd waren waar dit het allermeest noodig was. Dit geschiedde dan rondom de waterlijn van 3 of 4 voet onder water tot 1 à 1½ voet er boven, zijnde dit de streek waarin gaten door schoten van den vijand kunnen gemaakt worden, die het schip in gevaar brengen van te zinken, - en verder werd alleen een middendeel van het bovenschip gepantserd, waardoor een langwerpig vierkant blokhuis ontstond, waarin de kanonniers van een zeker aantal stakken beschermd waren. Men moet dan het voor en achter boveneinde aan 's vijands kogels ten prooi geven en slechts beschouwen als nuttig in vredestijd of om de zeevaardigheid van het schip te bevorderen. De Warrior is een bekend voorbeeld van dit soort
van schepen in de Engelsche Marine; en ook het schip dat voor Nederland wordt gebouwd te Birkenhead is naar dit beginsel ontworpen, alhoewel wij later zeggen zullen, dat de stukken daar in torens zijn geplaatst

{==387==} {>>pagina-aanduiding<<}
en het dus niet letterlijk voldoet aan de hier gegeven beschrijving.
Tegenover de geheel of gedeeltelijk gepantserde schepen staat die klasse, waartoe de beruchte Alabama van de zuidelijke staten van Noord-Amerika behoorde. Deze schepen, alleen gebouwd op snel zeilen en snel stoomen kunnen, gelijk de Alabama bewees, zeer grooten afbreuk doen aan koopvaarders, en weinige zulke bodems met ondernemende bevelhebbers zonden eene koopvaardijvloot als de Engelsche b.v. onberekenbare schade toebrengen. Daar zij echter, gelijk de Alabama (die door de tweede granaat van de Kearsage zonk) mede bewees, volmaakt ongeschikt zijn om te slaan met een oorlogschip, moeten zij, als echte dieven, altijd hun heil in de vlucht zoeken, zoodra zij in plaats van een weêrloos koopvaardijschip een gewapenden tegenstander ontmoeten, en daarom is snelheid voor hen een omnisbaar vereischte. Zelfs onze Watergeus voldoet in dit opzigt niet, omdat de machine daarin geplaatst niet door of althans in overleg met den ontwerper van het schip werd gekozen.
Algemeene besluiten uit het voorgaande te trekken is, gelijk wij reeds zeiden, onmogelijk. De bestemming van het schip moet eerst zeer juist bepaald zijn om te kunnen zeggen of het geheel, gedeeltelijk, of niet gepantserd zal moeten zijn.
6. Is snelheid een overwegend vereischte?
Ook deze vraag, die geheel met die van pantseren of niet pantseren zamenhangt, zoowel als met zware of ligte wapening, uitrusting voor langen of korten tijd enz. kan niet in het algemeen met een eenvoudig ja of neen worden beantwoord. Men kan alleen zeggen, dat, wanneer men een zeker gedeelte van het totale draagvermogen van het schip heeft bestemd voor de machine met ketels, voortstuwers en brandstof, dat dan daarvan een zooveel mogelijk nuttig gebruik moet gemaakt worden, en dat dus eene machine, die, gelijk vele onzer stoomtuigen, 400 Ned. pd. per paardenkracht, (wij spreken natuurlijk van effektieven) weegt, met ketels, water, enz. niet mag worden gekozen, wanneer men elders werktuigen van het halve gewigt per paardenkracht kan bekomen, ook al zijn die laatste wat duurder van eerste aanschaffing of buitenslands gemaakt.
Gebrek aan concurrentie, gebrek aan kennis van en middelen ter verwerking van staal, of welligt nog andere redenen, zijn oorzaken van het onloochenbare feit, dat de stoomtuigen der Ne-
{==388==} {>>pagina-aanduiding<<}
derlandsche marine niet op de hoogte zijn van de beste buitenlandsche. En ware er een hooggeplaatst technisch ambtenaar, die met schip en machine beide eer of schande kon inleggen, en niet de schuld van een ongunstig resultaat werpen op dat deel van het onafscheidelijk geheel dat hem niet raakt, dan ware dit ook reeds lang veranderd!
Doch overigens is de snelheids-kwestie bij de Marine gelijk aan die van zware of ligte ruiterij, linietroepen of jagers bij de armee. Waar men met het eene niet veel uitrigten kan, is soms het andere van het grootste nut. Van daar dat wij ijveren tegen schepen met dubbele, drievoudige, of, wat hetzelfde is, geene bestemming. Moet men snelheid hebben, dan moet daaraan soms veel worden opgeofferd. Een ‘Watergeus’ kan niet naar dezelfde reglementen worden uitgerust, dat is volgepropt met allerlei goederen, gelijk een schip met auxiliair vermogen, en de kommandant moet begrijpen, dat zijne krachtige machine onmogelijk, maar ook onnoodig maakt, evenveel touw, waarlooze zeilen, kettings, victualie enz. te bergen als een zeilschip van dezelfde klasse.
Doch ook de uitrusting, ja de wapening zelfs gaat den chefs van scheepsbouw en stoomtuigfabrikage bij onze Marine niet aan. Zij staan onder het toezicht van inspecteurs, die alleen administratief onder den chef van het materieel staan, ten gevolge van de indeeling van het budget, welkc in strijd is met den werkelijken toestand van zaken, omdat eene indecling op papier overeenkomstig de werkelijkheid toch te ongerijmd zoude schijnen!
Dat een snel schip, overal en onder alle omstandigheden, te verkiezen is boven een gelijk schip met minder snelheid, is eene waarheid die zelfs voor oningewijden geene verklaring behoeft. Het snelle schip toch is in een gevecht meester van den tijd van aanvallen of retireren; bij de verdediging van kusten of zeegaten kan een snel vaartuig meestal evenveel uitgebreidheid bewaken als twee van aanmerkelijk minder beweeglijkheid en is door mindere bemanning enz. op den duur veel goedkooper. Doch alleen de bijzondere vereischten, voortvloeijende uit de bestemming beslissen, hoeveel men aan de snclbeid mag ten offer brengen.
7. Moet men torenschepen bouwen of het geschut op de gewone wijze voeren?
Het torenschipstelsel van Captain Cowper Coles en het zooge-
{==389==} {>>pagina-aanduiding<<}
naamde ‘broadside systeem’, waarbij de stukken in poorten in het vaste boord staan, zijn tegeuwoordig in Engeland het onderwerp van eenen strijd, die wel spoedig genoeg door afdoende proeven zal zijn beslist, alvorens onze Marine omtrent elke soort der in de toekomst noodige vaartuigen zal hebben te beslissen, welk stelsel te volgen.
In het eene geval, dat der torenschepen, staan de kanonnen, die dan gering in aantal doch van het zwaarste soort zijn, ieder afzonderlijk of paarsgewijze in torens, welke met de stukken ronddraaijen, of waarvan soms de wanden vast zijn doch de bodem met de stukken draait.
Men kan dus alle stukken van het schip des verkiezende naar ééne zijde rigten en elk stuk staat met twee op de gewone wijze geplaatste minstens gelijk. Dat er aan dit stelsel voor de bediening der stukken voordeelen verbonden zijn, geven zelfs de tegenstanders toe.
Hunne welligt niet ongegronde vraag is echter: Zullen de torens en vooral het eenvoudig mechanisme, waarmede men ze draait, weêrstand bieden aan den schok van de zwaarste kogels, zonder dat er eene ontzetting ontstaat, die belet dat de torens worden rond gedraaid?
De stem der pers dwong onlangs de Engelsche Admiraliteit eene zuivere proef te nemen met Cole's stelsel, en daar deze proef weldra tot eene praktische uitkomst leiden moet, schorten wij ons oordeel op.
Voor vele doeleinden, bijvoorbeeld defensic-vaartuigen die kusten en zeegaten verdedigen moeten en zwaar geschut over ondiep water voeren, zoodat zij zich kunnen ophouden waar 's vijands zeeschepen ze niet zeer nabij kunnen komen, verdient het torenstelsel zeker naauwgezette overweging, ja wij durven zeggen aanbeveling. Ons schip in Engeland in aanbouw is een torenschip.
8. Getrokken of glad geschut?
Getrokken geschut draagt verder, schiet op het proesveld veel juister, zendt kogels door pantserplaten heen op afstanden waarop stukken met gladde ziel en ronde projectielen dit niet doen. Elk schot eischt echter meer tijd en een kogel op geringen afstand maakt, door een scheepsboord heengaand, daarin niet zooveel averij als een even zware ronde kogel, die natuurlijk grooter middellijn heeft dan de lange puntkogels en grooter gat maakt niet alleen, maar ook door zijn vorm rondom dat groote gat meer beschadigt.

{==390==} {>>pagina-aanduiding<<}

Ronde granaten gaan echter door een gepantserd boord niet heen.
Puntgranaten uit getrokken geschut op kleine afstanden gingen op het proefveld soms door pantserplaten heen. In hoeverre dit in de praktijk, waar men niet met zooveel juistheid en tegenwoordig meestal niet op kleine afstanden vuurt, waarde zal hebben, weet men nog niet.
Voor het eigentlijk gevecht op kleinen afstand hebben de stukken met gladde ziel het voordeel meer kogels in denzelfden tijd te schieten; en dit is gewigtig, want in den werkelijken strijd gaat veel van de waarde van alle juistheids-wapenen, vooral van scheepsgeschut verloren, omdat de manschappen niet bedaard zijn, en bovendien de onregelmatige bewegingen van het schip dat vuurt, zoowel als van het schip waarop men vuurt, toch de zekerheid van elk schot vernietigen. Daarom mag men nog niet zeggen, dat de getrokken kanonnnen op oorlogschepen de gladde geheel behooren te vervangen, al behoort zeker elke bodem althans met eenige geraycerde stukken te zijn voorzien.
9. Kunnen forten havens verdedigen, of behoeft men schepen daartoe?
Vroeger meenden velen, dat zelfs houten schepen forten wel tot zwijgen brengen konden, indien zij ze slechts nabij genoeg konden komen. Later is echter gebleken, dat een paar verschanste stukken, met granaten en gloeijende kogels een houten schip zonder twijfel vernielen zoo het zich niet verwijdert.
Een gepantserd schip en een naar evenredigheid versterkt fort elkander beschictend, moet op den duur het voordeel aan het fort blijven, nu ook de forten met even zware artillerie kunnen worden voorzien en zelfs gedeeltelijk met ijzer gepantserd.
Doch wanneer het schip niet dwaaselijk het fort zoekt afbreuk te doen, en, dit gepasseerd zijnde, ruimte vindt in een diepe haven of in een zeegat, waar het vuur van het sort het niet meer schaden kan, dan bestaat er voor gepantserde stoomschepen zooveel kans om het fort straffeloos of althans ten koste van niet over-belangrijke schade voorbij te varen met volle stoomsnelheid, dat een fort in zulk eene positie geene verdediging van het vaarwater zoude mogen genoemd worden.
Geheel anders echter wordt de zaak, wanneer men het fort juist dáár plaatst, waar men een schip beletten wil, zich op te

{==391==} {>>pagina-aanduiding<<}
houden of wel het de mogelijkheid beneemt door te stoomen zonder zich op te houden. Dan is het voordeel aan het fort.
Uit dit weinige blijkt, dat vaste sterkten van onberekenbare waarde kunnen zijn voor de verdediging, doch dat zelden de gesteldheid zoo zal wezen, dat zij alléén voldoende zijn voor dat doel.
Voor de defensie van Nederland en Java beide zijn althans forten noodig, maar, volgens de beste autoriteiten, schepen evenzeer onmisbaar.
10. Zijn versperringen en torpedo's bruikbare defensie-middelen?
De voor den verdediger zoo gewenschte middelen om de vijandelijke schepen op zekere punten den doorgang te versperren en hun met betrekkelijk geringe middelen grooten afbreuk te doen, zijn in de reeds van ouds bekende, maar nu meer dan vroeger geduchte versperringen en torpedo's voorhanden.
Versperringen worden, indien men haast heeft en geene min kostbare middelen beschikbaar zijn, gemaakt door oude schepen in het vaarwater te doen zinken. Palen, hetzij onder laagwater ingeheid, hetzij onder water drijvend aan kettingen, zijn een geducht middel om schroefschepen te keeren, daar de schepen ligtelijk op zulke voorwerpen de bladen hunner schroeven stuk slaan. Schepen, die zeilen zonder hunne schroeven te gebruiken, zouden echter zulk eene belemmering zonder letsel passeren.
Kettingen op vlotten gedragen en gespannen van oever tot oever, zijn zekerlijk ook een goed middel, mits zulk eene gemakkelijk op te ruimen versperring goed bewaakt en verdedigd worde.
Grootendeels los drijvende netten zijn ook wel geschikt om zich om de schroeven van schepen te wikkelen en zoodoende het gebruik van den voortstuwer te beletten.
Doch versperringen zonder verdediging zijn van weinig waarde, soms erger dan niets, omdat zij vriend zoowel als vijand belemmeren, zoolang de laatste ze niet opgeruimd heeft.
Een geschikt soort van vaartuigen en de bescherming der forten worden tot dit doel aangewend, doch torpedo's kunnen mede van zeer groot nut zijn.
Deze torpedo's zijn soms houten, doch meestal plaatijzeren vaten, gevuld met buskruid, schietkatoen of andere ontplofbare zelfstandigheden. Deze worden op eene of andere wijze onder water geplaatst of naar 's vijands schepen gedirigeerd, en ont-
{==392==} {>>pagina-aanduiding<<}
stoken op het oogenblik, dat zij daarmede in aanraking, of althans zoo digt mogelijk bij zijn.
Het ontsteken enz. geschiedt op verschillende wijzen.
Soms zijn de torpedo's onder water verankerd en met een wachtpost op den oever verbonden door een metalen draad, waarmede men die kan ontsteken door middel van electriciteit, op het oogenblik dat het te vernielen schip er zich boven bevindt.
Andere zijn voorzien van eene inrigting, die ze ontsteekt bij het daaraan toebrengen van een schok of slag, gelijk wanneer zij aangevaren worden door een schip. Deze torpedo's zijn of op eenige voeten onder water geplaatst en vast gelegd, of wel zij worden met den stroom, of door andere middelen, tegen 's vijands schepen afgezonden en zijn dan drijvend hoewel zoo min mogelijk zigtbaar.
Eene derde soort, met eene inrigting; die door een uurwerk de ontploffing na zekeren tijd doet volgen onafhankelijk van uitwendige zelfstandigheden, wordt minder gebruikt, doch kan in sommige gevallen ook nuttig zijn. Zij worden soms bij nacht door kleine bootjes aan 's vijands boord vast gehecht.

Nog een paar punten blijven ons over aan te stippen.

Vooreerst, wanneer men oud materieel heeft, in hoeverre is het dan doelmatig dit te wijzigen en geschikt te maken om nog dienst te doen nadat eene omwenteling in het zeewezen heeft plaats gevonden?
Natuurlijk beslist de aard van de omwenteling hier alles. Doch uit het verledene hebben wij eene ervaring, die ons veroorlooft gissingen te maken voor de toekomst.
Frankrijk heeft op groote schaal zeilschepen veranderd in schroefschepen. Het resultaat is geweest, dat Frankrijk wat sneller eene schroefvloot had dan anders het geval zoude geweest zijn, doch eene vloot die door gebrek aan duurzaamheid op het einde duurder bleek dan eene nieuwe.
Andere groote veranderingen, bijvoorbeeld het pantseren van oorspronkelijk niet voor pantsering gebouwde schepen, zijn in Frankrijk dan ook niet, in Engeland slechts bij uitzondering gedaan.
Wij hebben beide knnststukken met een zeer deugdzaam houten schip (de Ruiter) verrigt, doch het resultaat is geen pronkstuk en de eindrekening der kosten smaakt niet naar meer.

{==393==} {>>pagina-aanduiding<<}

Men zoude zekerlijk in beide genoemde groote rijken de in Nederland genomen maatregelen met de houten drijvende batterijen afkeuren, want men heeft altijd gevonden dat: het maken van groote veranderingen, ja zelfs van reparatiën, met halve vernienwing of meer gelijkstaande, aan houten schepen zeer duur en ondoelmatig bleek in het einde.
Met ijzeren schepen is de verandering niet zoo slecht, want als men een ijzeren schip in een droog dok goed heeft onderzocht of gerepareerd, kent men den toestand daarvan geheel, en weet men, dat er geen verborgen kwaad blijft zitten.
Alles hangt dus hier af van de vraag of de bestaande en niet te veranderen eigenschappen, bijvoorbeeld de algemeene vorm of de afmetingen van het schip, dit, na de wijziging, niet belangrijk minder geschikt voor het nieuwe doel zal doen zijn dan een nieuw.

Ten slotte de vraag van al of niet bij partikulieren bouwen?

Voor houten schepen hebben wij met onze Groningen en onze schroefschepen 4e. kl., de Engelschen met hunne Gunboals, ja heeft bijna elke natie op eenigerlei wijze ondervonden, dat het bouwen bij aanbesteding een uiterst duur middel is.
De redenen hiervan zijn meerdere, doch de voornaamste is, dat partikulieren niet, gelijk de marine, een grooten voorraad eikenhout kunnen hebben, omdat zij geen zekerheid van werk hebben voor de marine. Gaf men echter die zekerheid, dan zoude het finaneieel voordeel onmiddelijk verdwijnen. Het bezwaar wordt gewigtiger naarmate ijzeren oorlogschepen algemeener en houten minder in aantal worden. Houten schepen moeten daarom altijd op 's Rijks werven worden gebouwd.
IJzeren schepen daarentegen kunnen, gelijk stoommachines en velerlei audere zaken even goed door de nijverheid worden geleverd. Toch moet echter de marine op het repareren dier schepen, machines, enz. op ruime schaal zijn ingerigt; en die noodzakelijkheid maakt, dat, om de inrigtingen op 's rijks werven bij gebrek aan reparatie-werk niet onproductief te laten zijn, men ook steeds eene zekere hoeveelheid nieuw werk zal moeten onderhanden hebben.
Op die wijze kan de marine weldadig werken op de nijverheid en haar tevens dwingen billijk te blijven tegenover den staat, indien dit, bij de meer beperkte concurrentie, meer dan in groote rijken noodig blijkt.

{==394==} {>>pagina-aanduiding<<}

Sommige artikelen, gelijk pantserplaten bijvoorbeeld, zullen echter in 's rijks etablissementen gemaakt, of wel in vredestijd buitenslands gekocht, maar dan in grooten voorraad voorhanden gehouden moeten worden, of wel door partikulieren onder het genot van eene zekere bescherming moeten worden vervaardigd.

Al het hier gezegde zouden wij in een volgend opstel bij gedeelten hebben moeten inlasschen, indien wij het niet vooraf hadden doen gaan; en naar onze meening zou dit de duidelijkheid verminderd hebben, waarmede wij trachten willen onze inzigten uiteen te zetten.





{==395==} {>>pagina-aanduiding<<}

Palaeontologische bijdragen.

Door Dr. T.C. Winkler.

III.

Sponsen, wortelvoetigen, infusoriën en polypen.

In een paar vorige opstellen hebben wij eerst een blik geslagen op de fossilenvoerende aardlagen, en vervolgens op het voorkomen van de fossilen in de aardlagen of in de gesteenten waaruit een groot gedeelte der aardkorst bestaat. Wij kunnen nu overgaan tot eene meer gezette beschouwing der bewerktuigde wezens, die in de gesteenten der aarde voor ons onderzoek bewaard gebleven zijn. Wij kunnen dit op twee wijzen doen, dat is, beginnen met de zoogenoemde hoogste of meest ontwikkelde schepselen, of ook met de wezens die het laagst staan op de ontwikkelingsladder der natuur. Het laatste is zeker het verkieselijkste: wij begrijpen een samengesteld werktuig het best als wij de verschillende deelen, waaruit het bestaat, allen afzonderlijk bestuderen; als wij zien hoe het vervolgens uit die verschillende gedeelten tot een geheel gevormd wordt. Zoo ook met onze kennis der bewerktuigde schepselen; als wij beginnen met de eenvoudigste inrichtingen, en wij van de laagsten tot de hoogsten opklimmen, wordt ons het meest samengestelde organismus helderder en begrijpelijker dan indien wij eerst de hoogere dieren bestuderen, en met de schimmels en paddestoelen eindigen.

{==396==} {>>pagina-aanduiding<<}
En is dit in het algemeen waar, voor den palaeontoloog heeft het buitendien nog iets verkieslijks te beginnen met de laagst ontwikkelde wezens. Immers in de oudste aardlagen vindt hij reeds sponsen en wortelvoetigen, maar hij moet opklimmen tot in het posttertiaire tijdvak om de eerste sporen van het hoogst ontwikkelde schepsel, den mensch aan te treffen. En voegen wij hierbij dat de groote meesters der wetenschap, Owen, Bronn, van der Hoeven, Agassiz, dezen weg inslaan, dan voorzeker zal het wel goed zijn dat ook wij in onze beschouwing der fossile organismen met de laagsten beginnen om met de hoogsten te eindigen.
Dit dus vastgesteld hebbende zouden wij nn het eerst ons oog moeten vestigen op de planten, en wel op de laagst ontwikkelden het eerst. Dit doen wij echter niet, en wel om de volgende reden: het is nog niet zoo heel lang geleden dat de fossile planten in dit tijdschrift zijn besproken; het belangrijke opstel van prof. Miquel in de Letteroefeningen van Juli 1865 geplaatst, ligt den lezer zekerlijk nog veel te versch in het geheugen, om te kunnen veronderstellen dat hij nu reeds weder een opstel over dat zelfde onderwerp met genoegen zon lezen. Misschien schrijf ik later, namelijk als wij de dieren die in fossilen toestand bewaard gebleven zijn, beschouwd hebben, een opstel over hetgeen de palacophytologie, de leer der voorwereldlijke planten, dan zal hebben aan het licht gebracht. Ook is het juist niet volstrekt noodig dat wij onze beschouwingen met de planten beginnen. Er is eene klasse van wezens die op de grens tusschen planten en dieren staat, die nn eens door de plantkundigen, dan weder door de dierkundigen als tot hun gebied behoorende is heschouwd, eene klasse van wezens die nu eens planten en dan weder dieren, nn eens dierplanten, zoophyten, en dan weder plantdieren, phytozoën, zijn genoemd, maar die thans voor goed tot het dierenrijk schijnen gerekend te moeten worden; met die laag bewerktuigde schepselen kunnen wij zeer geschikt onze beschouwing van het dierenrijk der gesteenten aanvangen.
Bewerktuigde wezens, georganiseerde wezens 1), organismen,

{==397==} {>>pagina-aanduiding<<}
levende wezens zijn schepselen die eene inwendige celvormige of cel- en vaatvormige structuur bezitten, geschikt om vloeibare stoffen van buiten op te nemen, om die stoffen van aard te doen veranderen en haar geheel of ten deele te gebrniken tot den opbouw van hun ligchaam. Die vloeihare stoffen heet men voedingstoffen, en de werkingen die haar eigenlijk tot voedingstoffen maken, noemt men gelijkmaking, assimilatie, en tusschenvoeging, intussusceptie. Die werkingen worden als levensuitingen beschouwd, omdat men, zoo lang als zij aanwezig zijn, het organismus een levend organismus noemt.
Als het bewerktuigde wezen zich ook bewegen kan, als het de voedingstof of de spijs door een mond opneemt, als het zuurstof inademt en koolzuur uitademt, en als het weefsels bezit welker naaste bestanddeelen quaternaire verbindingen van koolstof, waterstof, zuurstof en stikstof zijn, dan noemt men het een dier. Als het echter wortels heeft, mond noch maag bezit, zuurstof uitwasemt, en weefsels heeft die uit binaire of ternaire verbindingen bestaan, dan noemt men het eene plant. Doch de twee afdeelingen van bewerktnigde wezens die planten en dieren geheeten worden, zijn duidelijk kenbare leden van de groote natuurlijke groep der levende wezens, maar er zijn behalve die beide genoemden eene tallooze menigte schepselen, die meestal zeer klein zijn en den vorm van cellen met kernen hebben, en die wel duidelijk de algemeene organische kenmerken, maar niet de onderscheidende kenmerken van echte planten en dieren vertoonen. Zulke schepselen noemt men protozoën, en tot dezen rekent men de sponsen of vormloozen, of amorphozoën; de wortelvoetigen, rhizopoden; en de foraminiferen of de infusoriën of infusiediertjes, de polygastriën van Ehrenberg. Met de eerstgenoemden, de sponsen, maken wij een begin.

De fossile sponsen nemen eene belangrijke plaats in onder de bewerktuigde overblijfselen van de voorwereld, niet slechts ten opzigte van hunne groote verscheidenheid van vormen en

{==398==} {>>pagina-aanduiding<<}
structuur, maar vooral ten gevolge van de ontzaglijk groote menigte waarin zij in sommige lagen voorkomen. In Engeland kenmerken zij vooral de krijtvorming, en uitgestrekte beddingen van verkwartste sponsen komen in het krijt van Maastricht, in het groenzand van Engeland en in sommige lagen van jnrakalk en bergkalk voor. In Duitschland noemt men zelfs een gesteente uit het jnratijdvak spongitenkalk, naar de menigte van fossile sponsen waaruit het grootendeels bestaat.
De thans levende sponsen worden onderscheiden in hoornachtigen, kwartsachtigen en kalkachtigen, naar de zelfstandigheid waaruit hunne harde deelen bestaan. Die harde deelen zijn gewoonlijk in den vorm van fijne naaldjes; zij worden spicula geheeten. Zij zijn bundelsgewijs gerangschikt en overkruisen elkander, en vormen zoodoende eene soort van geraamte. De zachte deelen dor sponsen noemt men geleivleesch, sarcode. Deze geleiachtige stof schijnt structnurloos te zijn, zij trekt zich niet samen al wordt zij geprikkeld, en bestaat uit eene tallooze menigte min of meer straalvormige lichaampjes: in sommigen daarvan is een spoor van een kern te onderscheiden. Die geleiachtige stof of sarcode is vol kanalen en openingen: de groote openingen op de oppervlakte van de spons heet men oscula: zij dienen om het water uit te laten, dat door eene veel grootere menigte kleine openingen, poriën geheeten, in het lichaam van de spons gedrongen is. De voortteeling geschiedt door eivormige lichaampjes, op sommige infusoriën gelijkende, en die aan de oppervlakte met zoogenoemde flikkerhaartjes bedekt zijn; zij zwemmen door middel van die haartjes in het water, tot dat zij zich ergens nederzetten en tot een vastzittende spons ontwikkelen.
De kalkachtige sponsen zijn overvloedig in de lagen van het jura- en krijttijdvak, vooral in het eigenlijke krijt; zij zijn thans bijna allen uitgestorven of worden door andere familiën met kalkachtige spicula vertegenwoordigd. De hoornachtige sponsen schijnen in de tegenwoordige zeeën overvloediger te zijn dan zij in de voorwereldlijke zee geweest zijn, want zij zijn in fossilen toestand bijna onbekend. Dit is echter geen bewijs dat zij niet in groote menigte in vorige tijden bestaan hebben, want slechts zulke hoornachtige sponsen zijn bewaard gebleven die tevens ook kwartsachtige spicula bezeten hebben.
De fransche palaeontoloog D'Orbigny somt 36 geslachten en 427 soorten van fossile sponsen op, en dit is zekerlijk slechts

{==399==} {>>pagina-aanduiding<<}
een klein gedeelte van het werkelijke getal dat thans in de palaeontologische musenms wordt aangetroffen. Het is bij deze organismen zeer moeijelijk om de grenzen der soort te bepalen, en er zijn zekerlijk vele nog onbekende soorten: ook in Teylers museum te Haarlem vindt men vele nog niet beschrevene sponsen.
In de silurische gesteenten vindt men sponsen die oude spons, Palaeospongia, en stekelspons, Acanthospongia, geheeten zijn. De laatste is door M'Coy beschreven als in den silurischen zandsteen van het graafschap Galway voorkomende. Hij bestaat uit een eivormige massa van een paar duim lengte, uit spiculen gevormd die als een kruis gerangschikt zijn. Die spicula zijn van een paar strepen tot een half duim lang. Stromatopora heet men de concentrisch bladerige massaas die in silurischen kalksteen, in den Wenlockkalk, voorkomen. In de devonische en permsche of dyasgesteenten komen eveneens sponsen in versteenden toestand voor, maar het is vooral in de jura- en krijtgesteenten, zoo als wij boven reeds met een enkel woord zeiden, dat de sponsen zich in de grootste ontwikkeling vertoonen. Die van het jura-tijdvak behooren vooral tot de geslachten Eudea, Hippalimus, sterspons, Stellespongia, en bekerspons, Cupulispongia. Hunne kalkgeraamten schijnen zeer stevig te zijn geweest, hunne gedaante is, zoo als de namen ook aanduiden, bekervormig, tepelvormig, stervormig enz., en velen zien er als eene zeef uit door de regelmatige verspreiding der oscula of uitloozingsmonden over de oppervlakte.
Het groenzand van Faringdon in Berkshire is eene vorming vol sponsen, vooral bekervormigen, zoo als Scyphia, en met tepels bezet, gelijk Cnemidium. Sommige beddingen van de zoogenoemde kentish rag zijn zoo vol van kwartsspicula, dat zij als spelden de handen kwetsen van de werklieden die in de steengroeven arbeiden. De groenzandlagen van Warminster zijn overvloedig in groote bekervormige en vertakte sponsen: de lange stelen dier sponsen zijn niet zelden voor beenderen gehonden. De vnursteenklonters die in lagen in het krijt, onder anderen in dat van Maastricht, voorkomen, zijn allen verkwartste sponsen. Veelal is de uitwendige oppervlakte der spons slechts versteend, terwijl het binnenste verdwenen is, waarschijnlijk door verrotting: zoodoende is er eene holte overgebleven in den kwartsklonter. De borende spons die Cliona geheeten wordt, vindt men in menigte op schelpen uit het krijt en jongere aardlagen. De groote schelpen van eene soort van Exogyra, een oester uit het krijt van de Vereenigde

{==400==} {>>pagina-aanduiding<<}
Staten, is meestal door dit sponsdiertje doorboord, en vuursteenkernen van belemniten en Inoceramus zijn dikwijls met de takkige cellen en vezels van deze spons overdekt. Dunne schijfjes vuursteen die gepolijst zijn, vertoonen onder het mikroskoop somtijds kleine ronde lichaampjes, spiniferiten geheeten, die met stekels of fijne straaltjes bedekt zijn. Zeer waarschijnlijk zijn het sporen of kiemcellen van sponsen. De zoogenoemde mosagaten, die soms in jura- en krijtlagen gevonden worden, schijnen niets anders te zijn dan kwarts- of calcedoonbrokken met kwartsachtige spicula van sponsen daarin. Ook vindt men sponsen, vooral van het geslacht pijpspons, Siphonia, die met phosphorzuren kalk zijn doortrokken, en in Engeland als mest op de landerijen gebruikt worden.


{== afbeelding 
	
Fig. 1.==} {>>afbeelding<<}
    



{== afbeelding 
	
Fig. 2.==} {>>afbeelding<<}
    



{== afbeelding 
	
Fig. 3.==} {>>afbeelding<<}
    

Het spreekt van zelf dat ik, indien ik een handboek der palaeontologie schreef, hier nog veel meer over sponsen zou moeten spreken, doch voor eene palaeontologische bijdrage is het bovenstaande zekerlijk genoeg. Wij willen ten besluite een zestal afbeeldingen van fossile sponsen geven.
Fig. 1 is Scyphia intermedia uit den jurakalk van Streitberg.
Fig. 2, Siphonia pyriformis uit het groenzand van Blackdown in Engeland.
Fig. 3, Ventriculitis radiatus uit het krijt van Sussex.
Fig. 4, Ventriculitis paradoxa uit den jurakalk van Streitberg.


{== afbeelding 
	
Fig. 4.==} {>>afbeelding<<}
    



{== afbeelding 
	
Fig. 5.==} {>>afbeelding<<}
    



{== afbeelding 
	
Fig. 6.==} {>>afbeelding<<}
    

Fig. 5, Manon osculiferum uit het krijt van Yorkshire, met oscula die als ronde heuveltjes met kuiltjes er in boven de massa

{==401==} {>>pagina-aanduiding<<}
uitsteken; en Fig. 6 is de als opgevouwene of geplooide Guettardia Thiolati, die gevonden wordt in den nummulitenkalk van Biarritz, de eenige spons uit dit tijdvak, de laatste vertegenwoordigster harer familie.

De organismen die men wortelvoetigen of rhizopoden heet, zijn voor het grootste gedeelte van eene mikroskopische kleinheid, en bestaan uit eene eenvoudige geleiachtige stof die, zoo als wij bij de sponsen gezien hebben, sarcode geheeten wordt. Veelal wordt die sarcode beschermd door eene schelp. De

{== afbeelding 
	
Fig. 7.==} {>>afbeelding<<}
    
 eenvoudigste rhizopode, Amoeba genoemd, (fig. 7) vertoont zich als een klein klompje gelei. Uit dat bolletje gelei ziet men, als het diertje zich beweegt, draden of stralen te voorschijn komen, die het overige naar zich trekken, dat daardoor weêr tot een

{== afbeelding 
	
Fig. 8.==} {>>afbeelding<<}
    


{== afbeelding 
	
Fig. 9.==} {>>afbeelding<<}
    
 bolletje wordt. Doch die op wortels of stralen gelijkende uitsteeksels kunnen zich ook aan andere lichaampjes hechten, en, door zich samen te trekken, die voorwerpjes in de zelfstandigheid van het lichaam, in de sarcode, brengen, waarna het oplosbare gedeelte geassimileerd en het onoplosbare uitgeworpen kan worden. Zoo voedt de Amoeba zich. Een vast doorschijnend lichaampje of kern is er meestal in het binnenste van de Amoeba te onderscheiden, soms vergezeld van een of meer duidelijk zamentrekbare blaasjes. (Fig. 8). Als de uitsteeksels of stralen van de sarcode talrijk, draadvormig en schijnbaar standvastig zijn, en uit alle gedeelten van het lichaam

{==402==} {>>pagina-aanduiding<<}


{== afbeelding 
	
Fig. 10.==} {>>afbeelding<<}
    


{== afbeelding 
	
Fig. 11.==} {>>afbeelding<<}
    
 te voorschijn komen, dan noemt men dien vorm het zonnediertje, Actinophrys. Als de stralen slechts uit het eene einde van het lichaam ontspringen krijgen wij het geslacht Pamphagus. (Fig. 10 en 11). Als zulk een rhizopood in een vliesachtigen zak besloten is, noemt men hem Difflugia: als de zak schijfvormig is met een spleet in de vlakke zijde voor het uitsteken der wortelvoeten of stralen, is het een Arcella. En als de zak kalkachtig wordt, dan noemt men hem een schelp, en het diertje behoort tot de met een schelp bedekte wortelvoetigen die men foraminiferen noemt. Foraminiferen, gaatjesdragers, omdat de schelp meestal uit zeker getal van kamers bestaat die door kleine openingen of gaatjes met elkander in verband staan. Die foraminiferen zijn veelal mikroskopisch kleine diertjes, zoo als wij boven reeds zeiden. Zij bestaan uit een levende geleiachtige stof die òf eene enkele massa is, òf in segmenten is verdeeld, die, hetzij achter elkander op eene regte lijn, hetzij als een spiraal, hetzij als een kluwen zijn gerangschikt. Het laatste segment vertoont samentrekbare, kleurlooze, zeer lange draden, die tot kruipen dienen, en de schelp van buiten geheel kunnen omwikkelen. Die schelp is zeer veranderlijk van vorm, en richt zich naar de gedaante van het lichaam: zij is dus eenvoudig als het diertje een eenvoudig bolletje is, en is uit verscheidene vakjes of hokjes samengesteld als het diertje uit onderscheidene segmenten bestaat. Verder is zij meestal doorboord, of heeft een of meer gaatjes ter doorlating van de stralen of draden. Het zijn dus die draden waaraan deze diertjes hun naam van wortelvoetigen, en het zijn derhalve die gaatjes in den wand en in de tusschenwanden der schelpjes waaraan zij den naam van foraminiferen, gaatjesdragers, te danken hebben (fig. 9).
Langen tijd zijn deze kleine schepseltjes aan de waarneming der dierkundigen ontsnapt, en echter is hun getal onuitsprekelijk groot, zoowel in de levende natuur als in de gesteenten gevormd in de tijdperken die het onze zijn voorafgegaan. Plaucus telde

{==403==} {>>pagina-aanduiding<<}
zesduizend foraminiferen in een ons zand uit de Adriatische zee, en d'Orbigny vond zelfs drie miljoen achthonderd en veertig duizend in eene gelijke hoeveelheid zand der Antillen. Geen wonder dus dat die beroemde zoöloog durfde te beweren, dat de overblijfselen van die kleine wezens, schijnbaar zoo gering van belang, dikwijls banken vormen in zee, banken die de scheepvaart hinderen, zeeboezems en zeeëngten en havens verstoppen, en dat de foraminiferen met de polypen eilanden vormen, zoo als er dagelijks nog in de warme streken der Stille zee ontstaan. De diepzeepeilingen van de Atlantische Telegraafcompagnie hebben bewezen dat het bed der groote zee die twee werelden scheidt, op eene diepte van twee engelsche mijlen uit bijna niets anders dan uit de kalkschelpen bestaat van eene Globigerina en andere wortelvoetigen, en uit cenige kwartsschelpjes van de verwante familie der polycystinen.
Ook in vorige tijdvakken der aardgeschiedenis was het zoo. De grofkalk, calcaire grossier, die te Parijs voor bouwsteen gebruikt wordt, bevat zooveel schelpjes van foraminiferen dat men met volle recht mag zeggen dat de hoofdstad van Frankrijk uit de kleine samengestelde schelpjes van foraminiferen is opgebouwd. En in zoo groote mate komen deze schelpjes in alle bezinksels en vooral in de krijtvormingen voor, dat Buffon met waarheid kon uitroepen dat zelfs het stof der aarde heeft geleefd. Als men een stukje krijt tot een fijn poeder maakt, en dat poeder in water doet; als dan de fijnste deeltjes die in het water drijven er uitgespoeld zijn, en men onderzoekt later het bezinksel, dat ongeveer de helft van het geheel vormt, dan bevindt men dat het bijna geheel uit schelpjes van foraminiferen bestaat, waarvan sommigen nog in hun geheel, maar de meesten gebroken zijn. Ook zijn er foraminiferenschelpjes gevonden in andere zeevormingen, tot zelfs in gesteenten van het silurische tijdvak, en ook in het harde marmer kan men zulke schelpjes zien, als men eene gepolijste oppervlakte onder het mikroskoop, of een zeer dun doorschijnend marmerplaatje bij doorvallend licht beschouwt.
Beccarins, in 1731, was de eerste die deze mikroskopische schelpjes in het zand der Adriatische zee ontdekte. In 1732 werden zij door Breyn, en in 1739 door Plancus bestudeerd. Sedert dien tijd bleef hunne geschiedenis op het zelfde standpunt, tot dat d'Orbigny in 1825 een hoogst belangrijk werk over de foraminiferen uitgaf. Later kwam hij herhaalde malen op deze kleine

{==404==} {>>pagina-aanduiding<<}
diertjes, hunne organisatie en classificatie terug, en ook Dujardin en Schulze hebben de foraminiferen met goeden uitslag bestudeerd.
De tegenwoordig levende soorten van foraminiferen leven in zee. Men zegt dat zij zich voeden met infusoriën en mikroskopische plantjes. Zij leven vooral op plaatsen waar een weelderige plantengroei hen voor het geweld der golven beschermt, of op diepten zoo groot dat het water er niet meer in beweging geraakt, zoo als het geval is met het zoogenoemde ‘telegraafplateau’ tusschen Ierland en Newfoundland, waarover wij boven reeds met een enkel woord spraken. Op het oogenblik waarop ik dit schrijf, 1 Januari 1866, ligt de gebrokene kabel die had moeten dienen om Europa telegraphisch met Amerika te verbinden, waarschijnlijk bedolven in eene laag slijk die uit miljoenen en nogmaals miljoenen doode en levende mikroskopische foraminiferen bestaat.
Talrijk en zeer verschillend zijn de vormen van de veelhokkige foraminiferenschelpjes. Enkele afbeeldingen zullen zeker beter dan de uitvoerigste beschrijving geschikt zijn om den lezer eenige vormen duidelijk te maken.
Meer dan zeshonderd en vijftig fossile soorten, tot drie en zeventig geslachten behoorende, zijn er reeds beschreven. Zij beginnen in het palaeozoïsche tijdperk, nemen in getal en in verscheidenheid van vormen met elke opvolgende laag toe, en bereiken hun toppunt in de tegenwoordige zeeën. De meeste fossile geslachten en zelfs sommige soorten gaan door onderscheidene vormingen heen. Volgens Owen zijn er onder de bestaande vormen de oudst bekende levende organismen. De oudste vorm is de Fusulina die lagen van vele duimen dikte in den bergkalk van Rusland vormt. De tegenwoordige geslachten Dentalina en Textularia

{== afbeelding 
	
Fig. 12.==} {>>afbeelding<<}
    


{== afbeelding 
	
Fig. 13.==} {>>afbeelding<<}
    


{== afbeelding 
	
Fig. 14.==} {>>afbeelding<<}
    


{== afbeelding 
	
Fig. 15.==} {>>afbeelding<<}
    
 (Fig. 12) vindt men in den dyas; Nodosaria, Cristellaria en Rotalia (Fig. 13) in den lias; Flabellina (Fig. 14) is eigen aan het krijt; Orbitoides (Fig. 15) aan het krijt en den tertiairen mergel; Operculina, Orbitolites en Alveolina verschijnen voor het

{==405==} {>>pagina-aanduiding<<}
eerst in tertiaire aardlagen, en leven nog. Lituola (Fig. 16) komt

{== afbeelding 
	
Fig. 16.==} {>>afbeelding<<}
    
 in het krijt en in krijt-vuursteenen voor, en is als eene soort van spiroliniet beschreven. Vele foraminiferen uit het krijt bevatten eene bruinkleurige stof, die overblijft nadat het schelpje door oplossing in een verdund zuur verwijderd is: men wil dat die stof het overblijfsel is van de bewerktuigde zelfstandigheid die eens de schelp vulde.
De tertiaire mergel van Barbados leverde aan Ehrenberg eene groote menigte nieuwe en buitengewone mikroskopische organismen, die geen kalkachtige maar kwartsachtige schelpen hebben, en met gaatjes doorboord zijn gelijk die der wortelvoetigen. Men noemt deze diertjes polycystinen. De zelfde vormen en anderen die er op gelijken, zijn gevonden in het slijk van den bodem in de Golf van den Erebus en Terror, en in den laatsten tijd ook in het slijk dat door peilingen uit het noordelijke gedeelte van den Atlantischen oceaan wordt opgehaald. Zij verschillen volkomen van de meeste diatomeeën met kwartspantsers, ofschoon sommigen op het zeefschijfdiertje, Coscinodiscus, en het straalkringdiertje, Actinocyclus, gelijken. Reeds zijn er 282 vormen beschreven en voorloopig in 44 geslachten gerangschikt.
Meer dan eens heb ik reeds gezegd, dat de foraminiferen grootendeels mikroskopische diertjes zijn. Er zijn er echter ook die met het bloote oog zichtbaar zijn, daar zij 2 of 3 streep lang zijn. Zelfs overtreffen sommigen deze maat grootelijks, vooral zekere familie van wortelvoetigen die men nummuliten noemt. Het is over deze grootsten der foraminiferen dat wij nog eenige oogenblikken moeten spreken. Wij zagen zoo even dat sommige lagen vol wortelvoetigen zijn, maar vooral is dit het geval met de midden-eocene lagen die men, om de menigte van nummuliten die zij bevatten nummuliteukalk noemt. (Fig. 17 tot 19). Waar ook kalkgesteenten of kalkhoudend zand uit

{== afbeelding 
	
Fig. 17.==} {>>afbeelding<<}
    


{== afbeelding 
	
Fig. 18.==} {>>afbeelding<<}
    


{== afbeelding 
	
Fig. 19.==} {>>afbeelding<<}
    
 het nummulitentijdvak voorkomen, vindt men deze groote foraminiferen, en op sommige plaatsen zelfs in zulke groote massaas, dat zij den naam van bergen met regt

{==406==} {>>pagina-aanduiding<<}
mogen dragen. Vooral in het zuiden van Europa, het noorden van Afrika en in Indie, alsmede op Jamaica, komen zij in groote ontwikkeling voor.
Nummuliten zijn schijfvormige schelpen, of liever bestaan uit een in vakjes afgedeelden koker die spiraalsgewijs opgerold is, en yan voren eene opening heeft die eene dwarsspleet is. Die spleet bestaat echter slechts in de jengd van het dier; als het volwassen is wordt hij gesloten. Niet ten onregte heeft men deze schelpen met geldstukken vergeleken en hen Nummulina genoemd, naar het woord Nummulus, een muntstukje der Romeinen. Hoewel de meesten niet grooter zijn dan een stuivertje, zijn er toch ook sommige soorten die zoo groot zijn als een gulden. Het gesteente waaruit de grootste pyramide van Egypte is opgebouwd, is een nummulitenkalksteen, die eene menigte van deze organismen bevat; ten tijde van Strabo meende het volk dat deze nummuliten versteende linzen waren, overblijfselen van de maaltijden der werklieden die de pyramiden hadden gebouwd. Strabo echter verwierp die meening ten eenenmale, nadat hij zelf de nummuliten van Egypte had gezien. Niettegenstaande dat heerschten er toch nog eeuwen lang verschillende zonderlinge meeningen ten opzigte dezer versteende dieren. Men noemde hen nummulariën of numismalen, versteende munten; lenticulariën, versteende linzen; frumentariën, versteende spijzen, enz. Het woord nummuliten is nu door de wetenschap aangenomen. Latere waarnemers verschilden zeer in hunne verklaring van wat deze voorwerpen waren. Lancisi hield hen voor schildjes van zeeklitten; Bourguet voor deksels van ammoniten; en Bruckmann beweerde dat het tweekleppige schelpen waren, omdat sommigen gemakkelijk midden door splijten. Scheuchzer trachtte in 1697 het eerst te bewijzen dat de nummuliten eenkleppige, veelkamerige schelpen waren. Hij hield hen voor eene soort van ammoniten, en deze bewering werd door onderscheidene schrijvers overgenomen, tot dat eindelijk door Lamarck, d'Orbigny, Rutimeyer en vooral door
d'Arehiac en Haime de nummuliten voor foraminiferen werden verklaard en algemeen aangenomen.
De meest voorkomende soort is de hier boven afgebeelde Nummulina nummularia, die in de bouwsteenen van de pyramiden voorkomt. Klaarblijkelijk waren de nummuliten dieren die met hunne schelpen op andere voorwerpen vast zaten, want de groote dunne soorten vertoonen aan de eene zijde de indrukselen

{==407==} {>>pagina-aanduiding<<}
van de ongelijkheden der steenen en andere dingen waarop zij leefden.
Als ik dit vluchtige overzicht der wortelvoetigen een jaar vroeger geschreven had, zou ik hier nu gevoegelijk kunnen eindigen, doch thans is dit niet geoorloofd nu er in Noord-Amerika eene zoo hoogst belangrijke ontdekking gedaan is, die met de zoo even besprokene rhizopoden en foraminiferen in verband staat. Ik bedoel de ontdekking van den Eozoön canadense, en daarbij moeten wij ons nu nog eenige oogenblikken ophouden.
Het is bekend, dat men nog voor korten tijd algemeen geloofde dat de eerste bewijzen van het leven op aarde in de cambrische gesteenten gevonden werden, en dat de gesteenten die onder of lager dan het cambrische stelsel liggen, gneis, glimmerlei enz. geen fossilen bevatteden, dat zij dierloos, azoïsch, waren. Dat is echter nu niet meer geoorloofd. In het jaar 1864 heeft men in de kalksteenen van Canada, die men tot het laurentiaansche steisel rekent, overblijfselen van bewerktuigde wezens ontdekt, die duidelijk bewijzen dat er ten tijde van de vorming dier oude gesteenten reeds leven op aarde bestaan moet hebben. Eene uitvoerige beschrijving van het dierlijke organismus dat toen geleefd heeft, kan ik hier niet geven, te meer omdat ik nog in het vorige jaar alles wat toen daar van te zeggen viel, door den druk bekend gemaakt heb 1). Genoeg zij het hier, dat door de onderzoekingen van Dawson, Logan, Sterry Hunt en andere geleerden van Amerika gebleken is dat de Eozoön canadense Dawson, zoo als dat tot heden oudste dier der aarde geheeten is, een protozoön moet geweest zijn, en wel tot de klasse der wortelvoetigen moet gerekend worden.
Uit de gepolijste voorwerpen in het museum van de Geological Survey van Canada blijkt ten duidelijkste, dat deze dieren op een breed voetstuk vastzittende of sessile dieren waren, en dat zij groeiden door de toevoeging van buiten van opvolgende lagen met kamers, gescheiden door kalkwanden, maar gemeenschap met elkander hebbende door ongeregeld verspreide kanalen of septale openingen. Kleine voorwerpen hebben dus geheel het voorkomen van de hedendaagsche geslachten Carpentaria en Polytrema. Ook schijnt het dat deze dieren, gelijk het eerste der genoemde ge-
{==408==} {>>pagina-aanduiding<<}
slachten, de neiging gehad hebben om in het midden van de structuur een groot centraalkanaal of eene diepe trechtervormige of een cylindervormige opening open te laten, tot gemeenschap met het zeewater dienende. Waar de lagen ineenloopen en de structuur sponsachtiger wordt, neemt zij het acervuline of ongeregelde en ongelaagde karakter aan dat wij in sommige hedendaagsche vormen, zoo als in Nubecularia, waarnemen.
Maar deze fossilen zijn zeer groot, vergeleken met de soorten van het boven genoemde geslacht, en uit de voorwerpen in de groote steenplaten van Grenville die zich in het museum der Survey bevinden, blijkt het dat deze organismen in groepjes groeiden, die eindelijk elkander raakten en dan ineen groeiden, en groote massaas vormden, doorsneden door diepe ongeregelde kanalen, en dat zij groeiden door het aanzetten van nieuwe lagen aan de oppervlakte, terwijl de onderste gedeelten stierven en met geïnfiltreerde stoffen of sedimenten werden opgevuld. In een woord, wij moeten ons een organisme verbeelden groeiende als een Carpentaria, maar eene ontzaglijke grootte verkrijgende, en door eene verzameling van vele individuen een rif vormende, gelijk de koraalpolypen in de hedendaagsche zee.
Verder mogen wij hier nog bijvoegen dat er geen spicula of andere structuren, die eene verwantschap met de sponsen aantoonen, in een van alle voorwerpen ontdekt zijn.
Dawson heeft voor den door hem zoo nauwkeurig bestudeerden diervorm den geslachtsnaam van Eozoön voorgesteld, een naam zeer gepast voor het kenmerkende fossiel van eene groep van gesteenten, die thans eozoïsch en niet meer azoïsch genoemd moeten worden. Voor de boven beschrevene soort heeft hij den naam van canadense opgegeven, omdat Canada het land is waar de eerste voorwerpen zijn ontdekt.

Infusoriën noemt men eene menigte soorten van mikroskopische organismen die zich vrij in het water bewegen kunnen, en die, omdat zij niet de onderscheidende kenmerken van planten of dieren vertoonen, beurtelings tot de planten en tot de dieren gerekend zijn geworden. Ook deze wezens bewijzen ons al weder dat de grenzen der bewerktuigde schepping niet bepaald worden door soorten die wij met het bloote oog kunnen waarnemen; hoe volkomener de werktuigen worden om ons gezicht te

{==409==} {>>pagina-aanduiding<<}
versterken, des te grooter wordt het getal der kleine schepseltjes, die, hoe nietig zij ook schijnen te zijn, toch de aandacht des natuuronderzoekers ten volle verdienen. Straks hebben wij gezien, dat de wortelvoetigen ons door hunne kleinheid bijna ten eenenmale onbekend zouden gebleven zijn, indien wij geen mikroskoop hadden. Maar de infusoriën zijn nog veel kleiner en dikwijls zijn zij voor ons niet zichtbaar dan bij eene vergrooting van verscheidene honderde malen. Ook die kleinheid is de oorzaak dat zij langen tijd onbekend gebleven zijn.
Hunne geschiedenis dagteekent bijna van de uitvinding van het mikroskoop, doch zij zijn zeer weinig bestudeerd geworden, tot in het jaar 1786 toen O.F. Müller een merkwaardig boek over de infusoriën schreef. Later zijn er wel eene menigte belangwekkende onderzoekingen naar deze wezens gedaan, doch Ehrenberg vooral komt door zijne beide werken, Die Infusions-Thierchen als volkommene Organismen en zijne Mikrogeologia, de eer toe, dezen tak van wetenschap het meest ontwikkeld te hebben.
De infusoriën hebben verschillende namen gedragen. Om hunne kleinheid noemde men hen microzoa, en later infusiediertjes of afgietseldiertjes, omdat de meesten vooral waargenomen werden in water waarin men dierlijke of plantaardige stoffen had laten trekken, dus in zoogenoemde infusiën. Doch daar er weldra verschil tusschen de geleerden ontstond over den dierlijken of plantaardigen aard dezer schepseltjes, zoo heeft men vrij algemeen den naam infusiediertjes afgeschaft en die van infusoriën aangenomen, die niet bepaalt of het planten of dieren zijn. Men vindt infusoriën in bijna alle wateren, zoowel zoet als zout: zij dragen bij tot het verschijnsel dat men het ‘lichten der zee’ noemt, en zijn vooral talrijk in stilstaande wateren.
De kwartsschelpjes of pantsers der infusoriën vertoonen onder het mikroskoop de schoonste vormen en versierselen; zij zijn niet minder duidelijk kenbaar dan de vormen en versierselen van de kalkschelpen der weekdieren. De platen van de schoone werken van Ehrenberg zijn vol van nauwkeurige afbeeldingen van de teedere schilden, schalen, schelpen en pantsers dier geharnaste wezens van onze dagen en van vorige tijdperken der aardgeschicdenis. Geheele lagen in den aardbodem, uit deze kwartspantsers bestaande, waren reeds lang als tripel of poetspoeder in de kunsten bekend, voor dat de wetenschap den aard

{==410==} {>>pagina-aanduiding<<}
en den oorsprong dier lichaampjes had ontdekt. Wie zou gedacht hebben, dat zulke teedere en kleine schepseltjes eene groote rol in de geologie zouden kunnen spelen! In 1836 zond Fischer eenige monsters van de kwartsachtige aardlagen van Boheme, die onder de namen van tripel, tripoli, poetspoeder, polirschiefer, polijstlei enz. bekend waren, aan Ehrenberg, en deze ontdekte door zijne mikroskopische onderzoekingen dat die aardlagen bijna geheel en al bestaan uit kwartspantsers van mikroskopische infusoriën, vooral van de uitgestorvene soort die Gallionella distans genoemd wordt, alsmede vele soorten van de geslachten Campylodiscus, Navicula en Pinnularia. Ook vond hij vormen gelijk of analoog aan de thans levenden, en zoodoende werd het bewezen dat er eene tallooze menigte infusoriën geleefd hadden in tijdperken die het tegenwoordige voorafgegaan zijn, en dat hunne schalen en schelpen geheele aardlagen vormen. Te Bilin in Boheme ligt eene laag polirschiefer die niet minder dan veertien voet dik is: zij vormt de bovenste laag van een heuvel. En vraagt men naar het getal infusoriën dat die tripellaag vormt, dan verkrijgt men een getal te groot om uitgesproken te worden, want in een enkele kubieke streep vindt men, volgens Ehrenberg, gemiddeld drie en twintig miljoenen individuen, en in elke kubiekduim een en veertig duizend miljoen van de bovengenoemde organismen. En de infusoriën van het limoniet, een ijzererts, zijn nog kleiner, want zij hebben slechts een duizendste streep in doorsnede: eene kubieke streep moet er dus bijna duizend miljoen bevatten! Wat getal zou het geven als wij eens trachtten te berekenen hoeveel infusoriënpantsers die tripellaag van Bilin samenstellen? Behalve overblijfselen van Gallionella distans vindt men te Bilin ook schelpjes van Navicula, Bacillaria en Actynocyclus en anderen. Het
onderste van de laag bestaat uit samengepakte pantsers zonder eenig zichtbaar bindmiddel, maar in de bovenste gedeelten zijn de pantsers aaneengelijmd en opgevuld door een kwartsachtige stof uit opgeloste schelpjes ontstaan.
Te Egea in Boheme is eene laag van een half uur gaans lengte en gemiddeld achtentwintig voet dik, waarvan de bovenste tien voet geheel uit kwartspantsers van infusoriën bestaat, waaronder de fraaie Campylodiscus de hoofdrol speelt; de overige achttien voet bestaan uit pantsers met een poederachtige stof vermengd.
Sedert die onderzoekingen van de tripellaag van Bilin hebben

{==411==} {>>pagina-aanduiding<<}
talrijke ontdekkingen bewezen dat geheele beddingen ook op andere plaatsen der aarde uit kwartspantsers bestaan. Ehreuberg heeft vervolgens aangetoond dat er tripellagen voorkomen in Duitschland, Zweden, Frankrijk, op Isle de France, in Noord- en Zuid-Amerika en in de westelijke deelen van Azie. Sommigen dier lagen zijn uit zoetwater- en anderen uit zee-infusoriën samengesteld.
De wijze waarop zulke aardlagen ontstaan zijn, wordt ons duidelijk als wij zien wat er in hedendaagsche venen en moerassen en in stilstaande of langzaam vlietende wateren plaats heeft. In het warme jaargetijde en in warme gedeelten der aarde zijn zulke wateren als gevuld met levende infusoriën, en de onvergankelijke kwartspantsers der geharnaste schepseltjes worden in ontzaglijke menigte op den bodem dier wateren in het slijk gevonden. Onder veen heeft men lagen van verscheidene voeten dikte gevonden, die een kwartsachtige mergel vormden zoo wit als krijt. Op de oevers van een meer bij Uranea in Zweden spoelt eene groote hoeveelheid van eene poederachtige stof uit het water op het drooge, die ten gevolge van hare fijnheid en zuivere witheid volkomen op meel gelijkt. Reeds lang is die stof onder den naam van bergmeel bekend, en wordt door de arme lieden van dien omtrek met meel vermengd als spijs gebruikt. Zij bestaat voor het grootste gedeelte uit kwartspantsers van infusoriën met een weinig organische stof. En hoe er fossile overblijfselen van infusoriën ook in zeevormingen voorkomen, leeren wij onder anderen uit hetgeen wij in de United States Coast Survey, 1856, lezen:
‘Peilingen van den golfstroom bij Key Siscayne in Florida, verschillende van 147 tot 205 vademen diepte, geven een lichtgroenachtig grijs slijk, hoofdzakelijk bestaande uit foraminiferen, diatomeeën, polycystinen en geoliten, in zulk eene menigte dat die slechts overtroffen wordt door de lagen uit fossile polyeystinen bestaande die in Barbados gevonden worden. De foraminiferen zijn het talrijkst in dat slijk, vooral Textularia americana, Marginula Bachei en anderen, en vooral vele soorten van het geslacht Plicatilia van Ehrenberg, die men meende dat slechts op geringere diepten leefden. Kwartspantsers van diatomeeën zijn overvloedig in het overblijfsel nadat de kalkachtige foraminiferen door een zuur zijn opgelost geworden. De onbewerktuigde stof die door de peilingen naar boven gebracht

{==412==} {>>pagina-aanduiding<<}
wordt, is gewoonlijk kwartszand maar in betrekkelijk zeer kleine hoeveelheid.’
Zulke delfstoffelijke uitingen des levens zijn er gevonden van de oudste bezinksels tot in den tegenwoordigen tijd, maar wat de infnsoriën betreft, worden zij in de grootste mate in tertiaire vormingen aangetroffen. De stad Richmond in Virginia is gebonwd op onvruchtbare kwartslagen, uit zeewater bezonken in het tertiaire tijdvak. Die lagen zijn twintig voet dik, en bestaan hoofdzakelijk uit kwartspantsers van infusoriën, waaronder de wel bekende en schoone mikroskopische voorwerpen die men Actinocyclus en Coscinodiscus noemt.
Die infusoriënvormingen in het algemeen en de tripel van Cassel, Planitz en Bilin in 't bijzonder zijn wonderbare gedenkteekenen van de werking van mikroskopische organismen in vorige tijdperken van de geschiedenis onzer planeet. De kleinheid, eenvoudige structuur, taaiheid van leven en wonderbaarlijke voortteelingskracht der infusoriën hebben deze schepseltjes in staat gesteld om als soorten bestaan te blijven, tijdens de werking van oorzaken waardoor gelijktijdig bestaande hoogere levensvormen vernietigd geworden zijn. Hedendaags levende soorten van diatomaeën zijn er in jurakalk gevonden. De ontdekking van Ebrenberg van meer dan twintig soorten van infusoriën met kwartsschalen, als fossilen in het krijt en in krijtmergel voorkomende, die identisch in soorten zijn met eenigen die thans in de Oostzee leven, is een leerzame bijdrage tot de duistere geschiedenis van het ontstaan der soorten op onze planeet, en moet ongetwijfeld de belangstelling van den geoloog en philosoof in de klasse der infusoriën zeer verhoogen. ‘Want deze organismen, zegt Ehrenberg, vormen een keten, die, ofschoon uit mikroskopische schakels bestaande, echter een zeer sterke keten is, daar zij de levensuitingen van verschillende tijdvakken der aardgcschiedenis aan elkander verbindt, en ons bewijst dat de dageraad van de organmische natuur die gelijktijdig met ons bestaat, verder terug reikt in den nacht der geschiedenis dan men tot hiertoe vermoed had. Deze mikroskopische organismen staan elk op zich zelven ver beneden lcenwen en olifanten, maar vereenigd zijn zij, wat hun invloed op de aardkorst betreft, veel belangrijker dan al die dieren.’ Als het den mensch ooit vergund zal worden het geheim te doordringen dat den oorsprong omhult van de organische krachten die in de slijkbeddingen van zoete en

{==413==} {>>pagina-aanduiding<<}
zoute wateren werkzaam zijn, dan zal het hoogst waarschijnlijk zijn door de waarneming en het onderzoek van de atomen die de eenvoudigste levenstoestanden vertoonen.
Doch ik mag niet van deze laagsten aller bewerktuigde schepselen afstappen zonder nog eene poging te doen om de vraag te beantwoorden die de lezer misschien reeds in zijne gedachten gedaan heeft: zijn het dieren of zijn het planten? Ik moet daartoe terug wijzen naar het begin van dit opstel, waar wij het onderscheid tusschen beide afdeelingen van bewerktnigde wezens reeds besproken hebben. Maar hoe duidelijk het onderscheid ook zijn mag tusschen volkomen ontwikkelde dieren en planten, de grenzen tusschen beide rijken zijn hoogst moeielijk in deze mikroskopische organismen aan te wijzen. De gewone kenmerken, gegrond op gevoel en willekeurige beweging; alsmede die welke de scheikundige samenstelling zou kunnen opleveren, zijn hier niet van toepassing. Men kan, om een voorbeeld te geven, de bewegingen der eencellige wieren niet onderscheiden van de bewegingen van sommige infusiediertjes, en de hoeveelheid stikstof en koolstof is onmogelijk te waarderen en waarschijnlijk overal gelijk in de zoo teedere bekleedselen dezer twijfelachtige wezens. Maar de kenmerken die tot op zekere hoogte licht op dit punt kunnen werpen, zijn de volgenden:
Plantaardige infnsoriën hebben een vasten en bepaalden omtrek, terwijl de dierlijke infusoriën van vorm veranderen, en beweegbare draden of stralen hebben.
Zetmeel vindt men nooit dan in plantencellen. Klenrstof kan dienen om eencellige wieren van de eijeren van infnsiediertjes te onderscheiden.
Dit alles op de organismen toepassende die wij thans bespreken, zijn de meeste natuurkundigen tegenwoordig eens om alle infusoriën met kwartspantsers die onder den naam van staafjesdieren, bacillariën, begrepen worden, en gevolgelijk bijna alle fossile infusoriën, niet tot het dierenrijk en dus tot het plantenrijk te rekenen. Maar omtrent eenigen bestaat er toch nog eenigen twijfel. Zoo, bij voorbeeld, brengt Ehrenberg tot zijn geslacht Xanthidium de kleine, bolvormige, met stekeltjes bedekte lichaampjes die men in vuursteen vindt, terwijl Agassiz hen voor sporadiën van wieren houdt.

{==414==} {>>pagina-aanduiding<<}

Organismen waarvan men nog niet met volkomene zekerheid weet of het planten of dieren zijn, waren het die wij zoo even beschouwden - wij komen nn op onzen tocht door de diergroepen die in fossilen toestand bewaard gebleven zijn, aan eene klasse van wezens die zonder den minsten twijfel dieren zijn, hoe veel ook sommigen voor den onkundige ook op planten mogen gelijken. Het zijn ongewervelde dieren die wij nu aantreffen, en het zijn weder de minst ontwikkelden van dezen, de dieren die zoo groote overeenkomst met planten schijnen te hebben, de polypen namelijk, die wij het eerst moeten beschouwen.
Overblijfselén van ongewervelde dieren komen in aardlagen van elken ouderdom voor, van de gemetamorphoseerde en kristallijne gesteenten die men gneis, glimmerlei en korreligen kalk noemt, tot de bezinksels en afzetsels die gevormd zijn door de overstroomingen van den vorigen winter en door het getij van gisteren. In alle streken der aarde worden zij aangetroffen, van de noordelijkste breedten die door noordpoolvaarders bereikt zijn, tot de uiteinden van het vasteland der zuidpool, en eveneens op elke hoogte, van ver beneden den zeespiegel en diep in de gebergten der aardkorst tot op de grootste hoogten in de Andes of het Himalayagebergte, die tot hiertoe door den mensch beklommen zijn. Als sommige klassen, zoo als bij voorheeld de tunieaten en acalephen, niet in de lagen vertegenwoordigd schijnen te zijn, komt dat omdat zij, ten gevolge van de oplosbaarheid of vergankelijkheid hunner weefsels, niet gefossiliseerd konden worden, of omdat zij om dezelfde reden slechts niet meer herkenbaar zijn. Overblijfselen van samengestelde hydrozoën, dat is van de polypen die door Ellis eorallinen geheeten zijn, en vooral van het geslacht Campanularia bewijzen dat de acalephale type bestond ten tijde toen de lagen ontstonden die zulke polypen bevatten. Met deze schijnbare uitzondering wordt elke klasse van ongewervelde dieren door fossile overblijfselen vertegenwoordigd.
En waaruit bestaan die overhlijfselen? Uit koralen en schelpen, uit versteende geraamten van zeesterren en zeeëgels, uit de harde schalen van kreeften en insekten, uit de boorgaten en schelpachtige huisjes van wormen, uit indrukselen of sporen op de oppervlakte der gesteenten, uit opvulsels van holten en uit bewerktuigde deelen, achtergebleven in het gesteente nadat de dieren vergaan en verdwenen waren.

{==415==} {>>pagina-aanduiding<<}

De toestand waarin de ongewervelde fossile dieren voorkomen, is afhankelijk van den aard van het gesteente waarin zij gevonden worden, en van andere toevallige omstandigheden, want terwijl sommigen nauwelijks in samenstelling en zelfs niet van kleur veranderd zijn, vindt men anderen die doordrongen zijn van kwarts of van koolzuren kalk. Sommigen kunnen uit het gesteente gehaald worden door de werking van een zunr of door de verweering, terwijl anderen het breekijzer of den beitel van den steenhouwer vereischen om van de omringende massa gezuiverd te worden.
Eene menigte thans levende soorten vindt men in versteenden toestand in de tertiaire gesteenten, maar hun getal vermindert langzamerhand met elke ondere laag, terwijl omgekeerd het getal van uitgestorvene vormen naar beneden steeds toeneemt. Geen levende soort, hooger bewerktuigd dan een rhizopode, wordt in sceondaire gesteenten gevonden. Thans levende geslachten gaan verder in den verleden tijd op, zelfs zijn er eenigen in lagen van palaeozoïschen ouderdom gevonden, en werpen licht op de waarschijnlijke verwantschappen en toestanden van de hen vergezellende dieren. Vele familiën verdwijnen in de sccondaire gesteenten en nog meer in de palaeozoïschen. Doch wat de protozoën en echte ongewervelde dieren betreft, mag men beweren dat elk bekend fossiel behoort tot de eene of andere nog bestaande klasse, en dat de bewerktuigde overblijfselen van de oudste fossilen voerende lagen niet bewijzen of doen vermoeden, dat er ooit eene klasse van wezens onherstelbaar verloren gegaan is, in het algemeene metamorphismns dat de ondste gesteenten ondergaan hebben.
Polypen, zeiden wij, zijn de eerste dieren die wij nu willen beschouwen. Wat is een polyp? Een polyp is een klein, week of geleiachtig dier, dat meestal een rolvormig of eirond lichaam heeft, met eene opening aan het eene uiteinde, die omringd is door een krans van bewegelijke stralen of draden, voelers, tentakels, geheeten. Die opening leidt naar eene holte of kanaal, waarin de spijsvertering plaats heeft. In de spijsverterings-holte vindt men bij de meeste polypen geen darmkanaal en ook geen aarsopening. Het zennwstelsel en de zintuigen zijn bijna niet ontwikkeld, oogen vooral heeft men nog nooit bij polypen aangetroffen.
Een der merkwaardigste eigenschappen der polypen bestaat

{==416==} {>>pagina-aanduiding<<}
hierin dat velen onder hen in staat zijn om zich met het dikke einde van hun lichaam aan elkander vast te hechten, zoodat slechts het cilindervormige gedeelte dat in de mondopening eindigt, vrij blijft. Met al het overige smelten zij als tot eene algemeene massa te samen, waardoor eene merkwaardige onderlinge verbindtenis ontstaat, waarin de individualiteit verloren gaat, en het voedsel dat door elk lid opgenomen wordt, ten voordeele van het gemeenebest schijnt te komen. De polypen planten zich op verschillende wijzen voort: door eijeren, door knoppen, door uitloopers en soms zelfs op al die verschillende wijzen te gelijk. De meest voorkomende bestaat hierin dat de geheele massa knoppen vormt, waaruit nieuwe individuen ontstaan, die vast zitten blijven en zoodoende de massa vergrooten, of die, als de oudste individuen dood zijn, hen opvolgen, hetzij dat zij er zich van afscheiden, hetzij dat zij er mede verbonden blijven.
Eenige polypen zijn naakt, en bestaan slechts, zoo als wij boven zeiden, uit eene zachte geleiachtige stof of sarcode, en, behalve prikkelbaarheid en samentrekbaarheid, kan men geen levensverschijnselen waarnemen. Doch anderen bezitten van binnen eene hoorn- of kalkachtigc stof, die hun lichaam steviger en harder maakt en die men gewoon is den polypenstok te noemen. Niet zelden is zulk een polypenstok ontzaglijk groot, ten gevolge van de miljoenen individuen die tot eene enkele massa vereenigd zijn. Die polypenstok is zeer verschillend van gedaante, nu eens bolvormig of op een spons gelijkende, maar veelal vertakt als een boom. Die polypenstok maakt dat de polypen niet meer bewegelijk zijn, maar veeltijds aan het eene of andere voorwerp vastzitten.
Zulke kalkachtige polypenstokken worden in eene ondenkbaar groote menigte in sommigc zeeën aangetroffen, zoodat zij niet zelden geheele banken vormen, die men riffen of koraalriffen noemt, omdat de polypen die een kalkgcraamte hebben veelal ook koralen geheeten worden. Niet slechts banken vormen zij, maar soms zelfs gehcele cilanden. Vooral in de zeeën tusschen de keerkringen kan men deze zonderlinge vormingen zien, door den groei van kleine diertjes ontstaan. In de Stille zee vindt men eilanden die geheel en al uit brokken van koralen gevormd zijn, of waarvan de kusten door dikke koraalriffen zijn omringd. Onze kennis dier koraalriffen en eilanden hebben wij

{==417==} {>>pagina-aanduiding<<}
vooral te danken aan de waarnemingen van reizigers, zoo als Quoy en Gaimard, Ehrenberg, Darwin, Beechey en anderen. Het is hier de plaats niet om uitvoerig na te gaan hoe die kalkvormingen ontstaan, groeijen en vergaan: genoeg zij het dat uit al die waarnemingen blijkt dat de koraalpolypen, om zich te kunnen vestigen, vaste lichamen noodig hebben, die zich eenigzins beneden den waterspiegel der zee bevinden. Steenen en rotsblokken op den zeebodem zijn het dus die het meest tot grondslag voor polypenstokken dienen. Zij verhoogen op die wijze den zeebodem en houden op met voortgroeijen in de hoogte als zij tot laag waterpeil genaderd zijn. Ook schijnt het dat de koraalpolypen den golfslag noodig hebben om welig te kunnen tieren. Zijn zij eenmaal tot den waterspiegel opgegroeid, dan werpen de golfslag en de vloedgolf kalkbrokken, van oude riffen afkomstig, op de bank: deze komt daardoor boven water, en weldra wordt het zoo ontstane eiland met een weelderigen plantengroei bedekt. Nu zijn de meeste koraaleilanden ringvormig van gedaante, hetzij dat zij als een ringwal een eiland omringen, betzij dat er van binnen een waterbekken in is. Atols noemt men zulke kringsgewijze riffen. Hoe zij ontstaan is niet raadselachtig, als men bedenkt dat de koraalpolypen de beweging des waters noodig hebben om te kunnen leven: zoodra het algemeene kalkgebouw groot en breed uitgespreid is, ontvangen slechts de buitenste individuen den golfslag, en de binnensten sterven dus; de buitensten blijven voortgroeien: vandaar den ringvorm. Doch voor verdere bijzonderheden van den groei der koralen in de zee moet ik den lezer naar de werken verwijzen der schrijvers die wij boven genoemd hebben, en vooral ook naar de Principles of Geology van sir Charles Lyell.
De verschijnselen die wij hier vluchtig beschouwd hebben, zijn echter niet tot het tegenwoordige tijdvak der aardgeschiedenis bepaald. De meeste vormingen der verschillende tijdperken bevatten polypenstokken, en niet zelden is de massa polypenstokken uit vorige tijden zoo groot dat zij dikke gesteenten vormen, die als bergen boven andere vormingen uitsteken en toch door de inwendige afscheidingen van kleine polypen gevormd zijn. Het Juragebergte bestaat voor een zeer groot gedeelte uit fossile koralen: de bergkalk, die in Belgie een ontzaglijk gesteente is en waarvan onze stoepsteenen gemaakt worden, bestaat hoofdzakelijk uit koralen, zoo als ons duidelijk in het oog valt als onze

{==418==} {>>pagina-aanduiding<<}
stoepsteenen nat zijn - koralen, op honigraten gelijkende, steken wit af tegen het omringende blauwe, door aardpik gekleurde gesteente. De naam van koraalkalk, die aan sommige vormingen in de aarde gegeven wordt, duidt aan dat zij het werk zijn van koraalpolypen. De bergen en uitgestrekte lagen van koraalkalk, veelal geheel en al uit polypen van uitgestorvene soorten bestaande, die in Enropa gevonden worden, bewijzen ons dat er voorheen in dit werelddeel toestanden, afhankelijk van het klimaat en den vorm der landen bestaan hebben, die min of meer overeenkomstig moeten geweest zijn met die er thans in de Stille zee waargenomen worden. Ook hiernit blijkt dus dat de temperatuur voorheen in Europa veel hooger geweest moet zijn dan zij thans is.
De studie der fossile polypenstokken is dus zoowel voor den geoloog als voor den palaeontoloog van het hoogste belang, te meer omdat het getal van uitgestorvene soorten van polypen zoo groot is. Doch dit is eene zeer moeielijke studie, want het is geenszins altijd mogelijk in deze lage organismen een duidelijk verschil van zoölogische kenmerken waar tc nemen, en de toestand waarin de meeste fossile koralen voorkomen - zij zijn namelijk meestal verbrokkeld en vergruisd - is veelal een onoverkomelijk beletsel om den verloren geganen vorm te herkennen. Doch in de laatste jaren hebben onderscheidene natuurkundigen zich met ijver op de natuurlijke geschiedenis der fossile koraalpolypen toegelegd, en daardoor is ook deze tak van kennis belangrijk ontwikkeld. Behalve Goldfuss, Phillips en Dana mogen wij niet nalaten hier Milne Edwards en Jules Haime te noemen, als de geleerden die zich vooral met de koraalpolypen hebben bezig gehouden. De beide laatstgenoemde gelecrden hebben bewezen dat, tegen het algemeen aangenomene gevoelen in, de polypenstok of het vaste gedeelte van het polypengemeenebest een wezenlijk deel van het lichaam des diers vormt, en zich als een echt dierlijk weefsel ontwikkelt, en niet eene eenvoudige organische afscheiding is. Daarnit volgt dat de kenmerken, gebouwd op dat vaste gedeclte, eene werkelijke zoölogische waarde hebben en tot grondslagen voor de rangschikking kunnen dienen.
Doch wij zouden te ver gaan indien wij die rangschikking van Edwards en Haime hier uitvoerig wilden nagaan; wij gaan over tot enkele opmerkingen over sommige soorten.

{==419==} {>>pagina-aanduiding<<}

De eersten die onze aandacht vorderen heeten graptoliten, en worden door Owen tot de klasse der hydrozoën gerekend. Hydrozoën zijn polypen welker polypenstok, als zij er een hebben, niet binnen in de sarcode maar buitenom gelegen is, en die dan niet hard of kalkachtig maar buigzaam of hoornachtig is. Omdat nu dc graptoliten zeer duidelijk bewijzen dat hun polypenstok tijdens het leven van het diertje buigzaam was, en omdat Barrande beweert dat er een cylindervormig kanaal in de as van den polypenstok gevonden wordt, waarin hij vermoedt dat de sarcode gehuisvest geweest is, zoo heeft Owen daaruit aanlciding gevonden om de graptoliten voorloopig in de polypenklassc der hydrozoën te plaatsen, gelijk wij zoo even zagen.
In de tegenwoordigc schepping komen geen graptoliten voor: zij worden slechts in oude gesteenten gevonden. Zij schijnen bestaan te hebben uit een hollen steel, regt (fig. 21 en 22) of gekromd,

{== afbeelding 
	
Fig. 44.==} {>>afbeelding<<}
    


{== afbeelding 
	
Fig. 20.==} {>>afbeelding<<}
    


{== afbeelding 
	
Fig. 21.==} {>>afbeelding<<}
    


{== afbeelding 
	
Fig. 22.==} {>>afbeelding<<}
    


{== afbeelding 
	
Fig. 23.==} {>>afbeelding<<}
    
 hetzij in een vlak, hetzij in spiraal (fig. 20.) Dc meest gewone vorm is aan de eene zijde getand (fig. 20); anderen, zoo als fig. 21 en 22 zijn aan beide zijden van den steel van tanden voorzien, terwijl het geslacht Rastrites weder slechts aan een kant getand is en de tanden hier rechter zijn en meer uit elkander staan dan bij de meeste andere graptoliten. Die tanden nu waren hoogst waarschijnlijk de cellen waarin de polypen leefden: allen stonden in verband met het gemeenschappelijke kanaal binnen in den steel. De vaste stof die de graptoliten omringde, schijnt hoornachtig geweest te zijn en vertoont somtijds strepen. Zelden zijn deze polypenstokken breeder dan drie of vier strepen, maar niet zelden zijn zij twintig of vijf en twintig duim lang, vooral bij de soorten die slechts eene rij cellen of tandjes hebben. Bij sommige soorten heeft men aan

{==420==} {>>pagina-aanduiding<<}
het ondereinde aanhangsels gevonden op wortelvezels gelijkende, waaruit men afleidt dat ten minste sommige soorten op den zeebodem vast zaten.
Slechts in oude gesteenten, zeiden wij boven, komen graptoliten voor. In Boheme vooral in de bovenste lagen van het ondersilurische en in de onderste lagen van het bovensilurische stelsel. In de primordeale fauna is nog geen graptoliet gevonden, en ook niet hooger dan de élage E. van Barrande. In Engeland heeft men graptoliten gevonden in de Black Shales van Malvern Hills en in Zweden in de aluinleien. Die gesteenten, uit verharden leem bestaande, herinneren den slijkbodem der tegenwoordige zee, waarop virgulariën en andere lange, dunne, op graptoliten gelijkende vormen van pennatuliden en andere polypen in geheele bosschen grocien, en waarschijnlijk waren de graptoliten niet ongelijk aan onze tegenwoordige sertulariën en zeepennen.
Wij komen nu aan de eigenlijke koraalpolypen, die ook wel in het algemeen met den naam van madreporen aangeduid worden. Na alles wat wij boven over deze eilanden-bouwende diertjes gezegd hebben, kunnen wij nu kort zijn. Anthozoën noemt men hen ook: de tentakels dezer klasse van polypen zijn hol en meestal met gekamde randen. De polypenstok is gewoonlijk inwendig en kalkachtig. Deze kalkachtige koralen zijn, behalve de schelpdieren, de talrijksten en belangrijksten van alle ongewervelde fossile dieren. Zij bereikten eene zeer groote ontwikkeling in de eerste zeeën, en waren misschien verder verspreid en talrijker in individuen in het silurische tijdvak dan in eenig later tijdvak der aardgeschiedenis. Riffenbouwende koralen zijn nu tot de zeeën der warme luchtstreken bepaald, en ontbreken zelfs op groote gedeelten der zeekust tusschen de keerkringen. De Oculina is de eenige koraalpolyp die thans in noordelijke wateren gevonden wordt. Maar in het palaeozoïsche tijdperk strekten de vertegenwoordigers van de hedendaagsche astraeën en caryophylliën zich zoo ver noordwaarts uit als de Noordpoolvaarders van onzen tijd naar het noorden voortgedrongen zijn, en in veel lateren tijd, in den juratijd namelijk, vormden zij zeer groote en dikke koraalriffen in de luchtstreken die wij thans de gematigden noemen. De silurische kalk van Wenlock is een koraalrif van 10 uur gaans lengte, en de plymouthkalk en de bergkalk zijn groote koraalriffen die de oudere

{==421==} {>>pagina-aanduiding<<}
cambrische en devonische vormingen als een mantel omringen. Zweden en vooral Gothland bestaan voor een groot gedeelte uit koralen die in den silurischen tijd gegroeid zijn. De structuur dier koraalriffen kan bestudeerd worden zoowel in de hooge kalkrotsen van Cheddar als in de door den golfslag afgespoelde kusten van Lough Erne, zoowel in de rotsen en toppen van het Juragebergte, als in de opgehevene koraaleilanden en riffen van de Stille zee. In de velden van Steeple-Ashton in Engeland is elke steen die door den ploeg uit den bodem opgewroet wordt een koraal; de Hondsrug van Groningen is een lange heuvel uit zand en duizenden van koralen bestaande, aangevoerd door water en ijsschotsen uit Gothland in den tijd van het diluvium. De steengroeven en kalkgroeven van Engeland, Frankrijk, Belgie en Duitschland leveren den palaeontoloog overvloedige grondstoffen voor het bestuderen van eene klasse van dieren, die thans bijna volkomen op de kusten van Europa ontbreken. Die studie heeft bewezen dat er sedert het silurische tijdvak een langzame overgang geweest is van een toestand zeer verschillend van den tegenwoordigen tot den toestand waarin zich thans ons werelddeel bevindt, en dat de tegenwoordige orde der dingen langzamerhand uit een voormalige geboren is, want in de palaeozoïsche lagen behooren de koralen hoofdzakelijk tot twee uitgestorvene orden: die van het mesozoïsche tijdperk gelijken meer op de levende koralen van warme klimaten dan op die van het noorden, en eenige weinige kaiuozoïsche geslachten en soorten gelijken op die van het zuiden van Europa en van de engelsche kust.
Wij willen ook hier weder, in plaats van eene dorre beschrijving van sommige fossile koralen, eenige afbeeldingen van bekende en algemeen voorkomende vormen beschouwen.


{== afbeelding 
	
Fig. 24. ==} {>>afbeelding<<}
    

Fig. 24. Amplexus Sowerbyi, die in den bergkalk van Ierland voorkomt. Ook in den bergkalk van Visé, die onze stoepsteenen levert, vindt men sommige soorten van het geslacht Amplexus.
Fig. 25 en fig. 26 is het tolvormige bekerblad, Cyathophyllum turbinalum, dat in de ondersilurische gesteenten van Europa veelvuldig voorkomt.
Fig. 27. Zaphrentis Phillipsi, uit den bergkalk.
Fig. 28. Lithodendron irregulare, eveneens uit den

{==422==} {>>pagina-aanduiding<<}
bergkalk van Europa. Fig. 29. Acervularia luxurians uit den

{== afbeelding 
	
Fig. 25.==} {>>afbeelding<<}
    


{== afbeelding 
	
Fig. 26.==} {>>afbeelding<<}
    


{== afbeelding 
	
Fig. 27.==} {>>afbeelding<<}
    
 silurischen kalksteen, waarin ook veelvuldig, fig. 30 en 31, Heliolites interstincta, gevonden wordt. Fig. 32 is het vertakte

{== afbeelding 
	
Fig. 28.==} {>>afbeelding<<}
    


{== afbeelding 
	
Fig. 29.==} {>>afbeelding<<}
    


{== afbeelding 
	
Fig. 30.==} {>>afbeelding<<}
    


{== afbeelding 
	
Fig. 31.==} {>>afbeelding<<}
    
 pijpporiënkoraal, Syringopora ramulosa, fig. 33 Lithostrotion striatum uit den bergkalk, fig. 34 Aulopora serpens, een koraal dat zeer veel

{== afbeelding 
	
Fig. 32.==} {>>afbeelding<<}
    


{== afbeelding 
	
Fig. 33.==} {>>afbeelding<<}
    


{== afbeelding 
	
Fig. 34.==} {>>afbeelding<<}
    
 voorkomt en dat wij vooral ook daarom hier afbeelden omdat

{== afbeelding 
	
Fig. 35.==} {>>afbeelding<<}
    
 deze vorm met fig. 35, kettingporiënkoraal, Halyciles calenulatus, uit de silurische gesteenten van het noorden van Europa afkomstig is en in groote menigte gevonden wordt in den Hondsrug van Groningerland, waarover wij boven gesproken hebben.
Na deze koralen uit de palaeozoïsche gesteenten volgen hier nog eenige vormen uit jongere aardlagen. Ook dezen beschrijven

{==423==} {>>pagina-aanduiding<<}
wij niet: het onderstaande lijstje van namen, de vormingen waarin zij voorkomen en de landen waarin zij gevonden worden, zij den lezer genoeg.


{== afbeelding 
	
Fig. 36.==} {>>afbeelding<<}
    



{== afbeelding 
	
Fig. 37.==} {>>afbeelding<<}
    



{== afbeelding 
	
Fig. 38.==} {>>afbeelding<<}
    



{== afbeelding 
	
Fig. 39.==} {>>afbeelding<<}
    

Fig. 36. Turbinolia sulcata. Het gegroefde tolkoraal, uit de midden eocene lagen van Europa.
Fig. 37. Diploctenium lunatum. De dubbelkam, uit het krijt van Maastricht.
Fig. 38. Micrabacia coronula. Uit het groenzand van Europa.
Fig. 39. Aspidiscus cristatus, uit het krijt van Algiers.


{== afbeelding 
	
Fig. 40.==} {>>afbeelding<<}
    



{== afbeelding 
	
Fig. 41.==} {>>afbeelding<<}
    



{== afbeelding 
	
Fig. 42.==} {>>afbeelding<<}
    



{== afbeelding 
	
Fig. 43.==} {>>afbeelding<<}
    

Fig. 40. Cyclolites elliptica, uit het krijt van Frankrijk, Belgie.
Fig. 41. Parasmilia centralis, uit het krijt van Engeland.
Fig. 42. Monllivaltia caryophyllata, uit den jurakalk van Frankrijk.
Fig. 43. Thecosmilia annularis, id. - id.
Het getal der fossile soorten van koraalpolypen is zoo groot, dat het hier niet mogelijk is allen te beschouwen, immers d'Orbigny telt in zijn Prodrome de Paléontologie niet minder dan 1135 soorten op, die in 216 geslachten opgenomen worden. En niettegenstaande dat groote getal en na de grondige onderzoekingen van een Goldfuss, een Lonsdale, een Michelin, een Milne Edwards en Haime worden er toch nog dagelijks zooveel nienwe soorten van koralen in de gesteenten ontdekt, dat de studie van dezen tak der natuurlijke historie nog lang niet als geëindigd beschouwd mag worden. De lezer die belang stellen mocht in de zoo afwisselende en fraaie vormen die de fossile koralen ons aanbieden, vindt een mild vloeiende bron van genot en leering in de vele

{==424==} {>>pagina-aanduiding<<}
honderden soorten van deze organismen, die in vele museums, onder anderen in Teylers museum te Haarlem, bewaard worden.
Doch wij mogen niet van de koraalpolypen afstappen zonder ons nog even op te houden bij eene klasse van dieren die men mosdieren of bryozoën, heeft geheeten. Zijn het koraalpolypen of zijn het weekdieren? Hunne kenmerken zijn: holle voelers of tentakels met behaarde randen, een spijsverteringskanaal met een maag, darmen en aarsopening, polypenstok uitwendig, hoornachtig of kalkachtig. Wat hunne wijze van ontwikkeling betreft gelijken de bryozoën op de lagere polypen: het jonge, uit het ei gekomene diertje is een eirond, schijfvormig of lensvormig lichaampje, geheel of gedeeltelijk met haartjes bedekt, waardoor het zich eenigen tijd nadat het geboren is, vrij in het water bewegen kan. Maar hoe men de bryozoën ook beschouwen moge, hetzij als de hoogst bewerktuigde polypen, of als de laagste weekdieren, of wel als een tusschenvorm, het is hier voorzeker de geschiktste plaats om hen te bespreken. Bovendien, hoe mocielijk of liever onmogelijk is het veelal voor den palaeontoloog om te bepalen of zekere soort tot de polypen of tot de mosdieren behoort. D'Orbigny, die vooral deze dierklasse met vlijt heeft bestudeerd, telt 1676 fossile soorten op in zijn Cours élémentaire de Paléontologie.
Vooral in het krijt komen eene menigte bryozoën voor: het gele krijt van Maastricht is vol van deze dieren, die vooral door von Hagenow zijn bestudeerd. In het krijt heeft men reeds 213 soorten ontdekt. In het silurische tijdperk leefden er reeds mosdieren, en in onze zeeën leven zij nog: Alecta, Idmonea en Eschara zijn thans levende vormen. Wij zullen ook van de fossile mosdieren eenigen afbeelden en daarmede deze derde palaeontologische bijdrage besluiten.
Fig. 44 (zie blz. 402) stelt voor de Oldhamia antiqua, uit het cambrische gesteente van Wicklow. Hij wordt algemeen voor een bryozoön gehouden, en tot voor eenigen tijd meende men dat hij het oudste dier der aarde was, het eerste dat leven ontvangen had na de schepping van den bol waarop wij leven. Doch sedert men den Eozoön canadense ontdekt heeft, waarover wij boven gesproken hebben, is de Oldhamia zekerlijk het oudste fossiel niet meer.
Fig. 45 is de meest voorkomende palaeozoïsche vorm en wordt Fenestrella membranacea, vensterkoraal, genoemd. Eene wijziging van

{==425==} {>>pagina-aanduiding<<}
dezen bryozoënvorm gelijkt op een veer. (Fig. 46). Deze wordt Ptilopora genoemd en in den bergkalk gevonden. Een andere opmerkelijke vorm heeft een spiraalsgewijze as (fig. 47), hij heet

{== afbeelding 
	
Fig. 45.==} {>>afbeelding<<}
    


{== afbeelding 
	
Fig. 45.==} {>>afbeelding<<}
    


{== afbeelding 
	
Fig. 46.==} {>>afbeelding<<}
    

Archimedipora Archimedea en komt in den bergkalk van Kentucky voor. Een van de oudste geslachten is, Plilodictya, waarvan men zeven soorten in de ondersilurische vormingen vindt.

Dit weinige zij voldoende om den lezer een begrip te geven van de laagste organismen die in fossilen toestand in de aardlagen bewaard gebleven zijn. Die er meer van wil weten, moet ik verwijzen naar de werken van D'Orbigny, Ehrenberg, Goldfuss, Edwards en Haime en andere meermalen in dit opstel genoemde schrijvers. Ook het bestuderen van fossile pretozoën en koralen, vooral als men de voorwerpen in goed bewaarden staat en tevens een goed mikroskoop voor zich heeft, is eene zeer aangename en leerzame studie, die niet minder onze belangstelling verdient dan het bestuderen van hooger ontwikkelde organismen, waartoe wij in eene volgende ‘Palaeontologische bijdrage’ hopen over te gaan.






{==426==} {>>pagina-aanduiding<<}

Aan de lezers van het artikel:

De aarde voor den zondvloed,

door Dr. T.C. Winkler. 1)

In eene verhandeling, geplaatst in het Januar ij-nommer van dit tijdschrift en getiteld: de Aarde voor den Zondvloed, heeft de heer W. mij uitgedaagd, meenende dat ik plutonist was op grond van de door mij gemaakte opmerkingen, die door hem m.i. volstrekt niet zijn weerlegd. Hij vergist zich. Ik ben geen plutonist. Ik ben geen geoloog en het dus niet het regt in die quaestie partij te kiezen. Ik heb alleen de onjuistheid van een paar zijner argumenten gereleveerd, alwaar de schrijver niet op zijn eigen vak, maar op natuur- en sterrekunde zich beroept. Zoo komen ook in zijne laatste verhandeling eenige redeneringen voor, die mij schijnen met bekende physische wetten in strijd te zijn.
Deze hebben echter noch op de hoofdzaak zelve, die ik ongemoeid laat, noch op de zuiver geologische argumenten betrekking: gaarne wil ik gelooven, dat deze laatste aan de door den schrijver verdedigde theorie groote waarschijnlijkheid bijzetten. Ik laat derhalve mijne aanmerkingen achterwege, daar de Redactie meende, en welligt te regt, dat eene uitvoerige wederlegging van bijzaken in haar tijdschrift minder te huis behoorde.
In geen geval kan ik trouwens de mij toegeworpen handschoen, wat de geologische quaestie betreft, opnemen.
Zutphen,

7 Febr. 1866.
Dr. H.W. Schroeder van der Kolk.






{==427==} {>>pagina-aanduiding<<}

Ontboezeming eens tachtigjarigen, pleegkind zijner dochter.


En toch, ik meene, 
Dat ik uw hand 
Wel speurde in 't leven, 
Uw vaderhand. 
 
P.A. de Genestet, Leekedichtjens. bl. 126. 


'k Ben andermaal afhanklijk als een kind, 
Maar even veilig weêr geborgen, 
Een voorwerp van de trouwste zorgen, 
Wier tal noch maat een einde bijna vindt. 
 
Gij zijt het, kind! die mij dees' zorgen wijdt; 
Gij, langer niet mijn kind gebleven, 
Veeleer een moeder, mij hergeven, 
Die rustloos weêr zich van haar roeping kwijt. 

{==428==} {>>pagina-aanduiding<<}

't Gaat andermaal soms met mij als een kind; 
En telkens is er hulp vannooden, 
Te dikwerf, ach! vergeefs geboden, 
Als waar' 't een zaad, geworpen in den wind. 
 
Toch houdt gij stand, vaart voort, nooit helpens moê, 
Wijdt me al uw dagen, al uw nachten, 
Gaat in op mijn bezwaren, klagten, 
En rekent me elke zwakheidsvlaag niet toe. 
 
Zóó ondervind ik 't uwszijds nu reeds lang, 
Als van een moeder, trouw en teeder, 
En ondervind het weêr en weder, 
Van uur tot uur, soms mij zoo droef, zoo bang! 
 
Dus spreidt gij 't bed me en schudt mijn peluw zacht, 
Kleedt me en ontkleedt me, steunt mijn schreden, 
Weert letsel van mijn kranke leden, 
Geeft op wat dient of deert zorgvuldig acht. 
 
Waar bleef de tijd, toen 'k mij zoo vlug bewoog - 
Toen, zelfs in hooggeklommen jaren, 
Geen steilten schier te steil mij waren, 
En rustloos steeds gespannen bleef de boog? 
 
Die tijd week heen, liet me achter krachtloos, krank; 
Doch, hoe thans heel voorbijgevloten, 
‘Verdwenen’ is niet nongenoten:’ 
Hij wekk' dus, in 't herdenken, nog mijn' dank! 

{==429==} {>>pagina-aanduiding<<}

Meer echter wekk' dien thans de trouwe zin, 
Die 't ‘vaderkind’ den last helpt dragen, 
Vaak opgelegd aan de oude dagen 1), 
En spreekt nog moed op elken stap hem in. 
 
Verneem dien dank - u breng' dien dit mijn lied. 
Die jarenlang reeds met mij leefdet, 
Nooit voor uw taak terug nog beefdet, 
Wat duister zwerk soms opdaagde in 't verschiet. 
 
Wie nogtans gaf mij 't heil, dat ik bezing, 
't Heil, dat, hoe meer de krachten weken, 
Te minder heul en hulp me ontbreken, 
Alsof weêr 't kind aan moeders boezem hing? 
 
Is dat, Natuur! uw werk, of wijst het heen 
Op hooger, niet te peilen Wezen, 
Wiens naam we in al uw wondren lezen, 
Als wij nabij voor uwen spiegel treên? 
 
Gewis! wie zóó vlocht band aan band te zaâm, 
Zóó 't hulploos kind, den veegen oude 
Elk aan zijn veilge wacht vertrouwde, 
Hij leeft en lieft - ‘Ontfermer’ is zijn naam. 
 
Loof Hem, mijn ziel! Hém, die 't heelal regeert, 
Hém, wien we in alle scheppingshoeken 
Vergeefs met ons verstandsoog zoeken, 
Wien echter 't hart in diepe aanbidding eert. 

{==430==} {>>pagina-aanduiding<<}

Dáár staat zijn naam gegrift. Niets wischt dien uit. 
't Doet alle volken naar Hem vragen, 
Alsof zij 't licht zijns aanschijns zagen, 
En hoorden de echoos van zijn' voetstap luid. 
 
Loof Hem, mijn ziel! den Heer, die neemt en geeft, 
Meer geeft dan neemt, véél nog blijft geven 
Wat jongheid schenkt aan 't grijze leven, 
En nooit in nood mij gansch verlaten heeft. 

U -

Mei 1866.
J.D.Z.






{==431==} {>>pagina-aanduiding<<}

Heinrich Heine. 1)

Door P. Bruijn.

‘La grande passion et la grande poésic sont soeurs.’

Madme de Varnhagen von Ense.
Er zijn schrijvers, die men eenvoudig heeft te noemen, om aanstonds iedere inleiding overbodig te maken. Hetzij gevreesd of bewierookt, verafschuwd of vergood - Heinrich Heine's

{==432==} {>>pagina-aanduiding<<}
naam behoort tot dezulke, welke niemand van eenige geestbeschaving, al ware het alleen fatsoenshalve, ignoreert. Hij moge al de plaats nog niet geheel hebben ingenomen van dien van Duitschland's halfgod, gelijk bleek uit de vraag door eene smeltende Duitsche nog ten vorigen jare tot mij gericht: ‘Nicht wahr, ob man für oder wider den Göthe ist, das ist ja eine Lebensfrage?’ - ontegenzeggelijk vertegenwoordigt hij toch eene wereld à part. Hij is eenigszins de personificatie van den geest der eeuw, waarin wij leven. Hetgeen, vol prophetisch zelfgevoel, anticiperend op de toekomst, de drieëntwintigjarige jongeling reeds van zich zelven zong:

Ich bin ein deutscher Dichter, 
Bekannt im deutschen Land; 
Nennt man die besten Namen, 
So wird auch der meine genannt. 

dat heeft in veel ruimeren zin dan waarvan de jeugdige zanger toen vermoedelijk nog droomde, de uitkomst bewaarheid. Heine toch is buiten kijf van alle Europeesche dichters der laatste vijfentwintig jaren, de meest gevierde, de populairste geworden. Klagen sommigen niet luide, dat de jongelui hun ‘geloof’ uit hem leeren, dat zijn Buck der Lieder het ‘gezangboek’ is geworden van het Jonge Holland? Ruischen niet van bloeiende meisjeslippen zijn verrukkelijke strophen, zich wiegelend op Schumann's of op Mendelsohn's melodieën, door alle salon's der beschaafde wereld? Blinken niet van legio boekenrekjes en uit dito rokzakken de welbekende duodecimo's van Nijgh of Binger

{==433==} {>>pagina-aanduiding<<}
ons tegen? Is de zanger van de Reisebilder en van den Romanzero niet de vrachtvrije passagier op alle spoorwagens en stoombooten? Laat zich de schare van het: imitatorum pecus wel overzien, hetwelk in meerendeels hopelooze kreupelrijmpjes, zéér oneigenlijk met den naam van ‘Heiniaantjes’ bestempeld, op alle mogelijke wijzen, maar te vergeefs, heeft getracht den genialen Maestro te vertolken of na te kweelen? - Heine's poëzie is eigenlijk zoowel onvertaal- als onnavolgbaar.
Zonder dan ook aan mijne lezers absolutie te vragen voor een vergrijp, tot het plegen waarvan bovendien een veeljarige omgang met Heine's poëzie mij in zekeren zin een vrijbrief geeft, wensch ik eenige bladzijden te wijden aan den Dichter, met wien ik - en zoovele tijdgenooten met mij - in zekeren zin ben opgewassen; een dichter, wiens onm etelijke invloed zich beter laat gevoelen dan beschrijven, wiens genius ons in vervoering bracht, nog wij eer hem ten volle begrepen, - wiens hart ons toescheen te zijn als de zee:

Hat Sturm und Ebb' und Fluth, 
Und manche schöne Perle 
In seiner Tiefe ruht. 

Nog herinner ik mij, als gebeurde het gisteren, hoe ik op zekeren avond, op de kamer van een mijner vrienden en juist willende vertrekken, toevallig een boekdeeltje opnam, hetwelk van onder een berg papieren te voorschijn keek. - ‘Kent gij dit?’ Ik antwoordde hoofdschuddend. - ‘Het zijn verzen van Heine!’ - Ik was met de verklaring nog niet wijzer. - ‘Lees eens;’ en ik las:

Der bleiche herbstliche Halbmond 
Lugt aus den Wolken heraus; 
Ganz einsam liegt auf dem Kirchhof 
Das stille Pfarrerhaus. 
 
Die Mutter liest in der Bibel, 
Der Sohn, der starret in's Licht, 
Schlaftrunken dchnt sich die ält're, 
Die jüngere Tochter spricht: 
 
Ach Gott, wie Einem die Tage 
Langweilig hier vergehn! 
Nur wenn sie Einen begraben, 
Bekommen wir etwas zu sehn. 

{==434==} {>>pagina-aanduiding<<}

Die Mutter spricht zwischen dem Lesen: 
Du irrst, es starben nur Vier, 
Seit man deinen Vater begraben, 
Dort an der Kirchhofsthür'. 
 
Die ält're Tochter gähnet: 
Ich will nicht verhungern bei euch, 
Ich gehe morgen zum Grafen, 
Und der ist verlicht und reich. 
 
Der Sohn bricht aus in Lachen: 
Drei Jäger zechen im Stern, 
Die machen Gold und lehren 
Mir das Gehcimniss gern. 
 
Die Mutter wirft ihm die Bibel 
In's mag're Gesicht hinein: 
So willst du, Gottverfluchter, 
Ein Strassenräuber sein! 
 
Sie hören pochen an's Fenster, 
Und schn eine winkende Hand; 
Der todte Vater steht draussen 
Im schwarzen Pred'gergewand. 

Ziehier mijne kennismaking met Heine; - ze was beslissend. Ik had er eenigszins een indruk door ontvangen als bij het eerste lezen van den Faust. Dagen lang kwam mij het aanschonwde tafereel niet uit de gedachte. Gedurig zag ik ze weêr voor mij: die eenzaam liggende pastorie, dien buiigen herfstnacht, dat verwaarloosd gezin, die verliederlijkte dochter, dat ijzingwekkend tooneel tusschen moeder en zoon; - dien gestorven vader, die waarschuwend den vinger opheffend tegen de ruiten tikt...!
Ik had destijds over de eischen der kunst nog weinig nagedacht. Van de groote omwenteling op letterkundig gebied door Lessing's ‘Laokoon’ te weeg gebracht droeg ik nog geene kennis. Ik gevoelde alleen, ook bij gretig voortgezette kennismaking met het genoemde dichtbundeltje, iets wat ik vroeger (den Faust uitgenomen) bij de nieuweren nog nooit, in die mate althans, had gevoeld - den machtigen ‘greep’ van een dichter.
Waartoe deze uitweiding? Bloot om mijne lezers eene waarheid in herinnering te brengen, welke intusschen geenszins gaaf door allen wordt beaamd, te weten dat ware poëzie ons recht-
{==435==} {>>pagina-aanduiding<<}
streeks in het hart grijpt. Verzen, welke eerst ten koste van langdurig, hoofdinspannend denken kunnen genoten worden, beantwoorden mijns inziens kwalijk aan de verheven eischen der kunst. De zeldzame gave des dichters bestaat juist hierin, dat hij als met een tooverstaf onze verbeelding weet te ontgloeien, ons gevoel te ontvonken, dat wij in zijne handen zijn als kneedbaar was. - Later eerst komt de reflexie; dan leert men zich rekenschap geven van de oorzaken, welke dien snellen indruk te weeg brachten, en dan blijkt dat in dien dichter, die zulk een heerschappij wist te oefenen, niet alleen een bezield en rijkbesnaard gemoed, (want dit wisten wij reeds) maar ook dat in hem een groot, een, zooals Da Costa het eigenaardig uitdrukt, savant kunstenaar stak. Dat met name Heine als kunstenaar een zeldzaam geëvenaard meesterschap heeft bereikt, blijkt uit iederen versregel. Waarin hij ooit frivool is geweest, met zijne Muze, althans in zijn goede oogenblikken, heeft hij nooit gespot. Valsche pathos, gekunsteld gevoel, ijdele woordenpralerij heeft hij steeds verafschuwd. Nooit betrapt gij hem op hetgeen de Franschen noemen: ‘la phrase.’ Zijn lied is altijd ‘waar’, steeds de uitdrukking zijner op dat oogenblik in hem bovendrijvende zielsstemming. Van daar dat waas van frischheid, van zoete betoovering dat over de mecsten zijner gedichten ligt gespreid. Daar is in Heine's poëzie niets conventioneels. Hij zingt, gelijk de vogel zingt. Gedachten, welke een wijzer mensch zou binnen houden, giet hij uit in volle stroomen. Men hoort het bonzen van zijn hart, men ziet het zwellen van de aderen op zijn voorhoofd. Is hij gelukkig, hij sluit jubelend het heelal in zijne armen. Is hij rampzalig, heeft zijne
‘Herzallerliebste’ hem bedrogen, de gansche wereld moet het weten. Hij klaagt zijn leed aan de boomen, aan de bloemen, aan de vogelen, aan de visschen. Hij strooit zijn woord op den adem der winden, opdat het zijne trouwelooze geliefde vervolge tot in haar diepsten droom 1). - Zijn tranen, zijn woede, zijn hartstocht...., 't is alles ongehuicheld, alles natuur, maar natuur opgevat en weêrgegeven met een kunstvermogen, met een fijn aesthetisch overleg, aan welke blijkbaar geen geringe studie is ten koste gelegd. Zekere klassieke soberheid, de schilderachtige juistheid vooral van woordenkeus en woordschikking doen ons zien, dat hij niet te vergeefs bij den Weimar'schen Jupiter heeft ter schole

{==436==} {>>pagina-aanduiding<<}
gegaan. Heine is beeldhouwer met de pen. Iedere gedachte, zelfs de meest afgetrokkene, weet hij te verzinlijken; op ieder voorwerp, hoe alledaagsch, drukt hij den stempel eener plastiek even ongemeen als vindingrijk. Met volle recht mag van zijne poëzie gelden, hetgeen hij zelf aangaande die van Goethe heeft getuigd 1): ‘De verzen omstrengelen uw hart, als een tedere geliefde. Het woord omhelst u, terwijl de gedachte u kust.’
Er is een smet welke men zijner Muze, en niet zonder reden, aanwrijft - te weten haar doorgaand gebrek aan reinheid. De cynische ader, die zich heenkronkelt door Heine's gemoed, staat ook afgedrukt in zijne kunstwerken. Zijne verbeelding is gloeiend, maar vaak onzuiver; zijn vernuft voorbeeldeloos, maar niet altijd van goeden huize; zijn spot verbijsterend, maar ook geen middelen ontziende.....Ik zal later gelegenheid hebben op dit punt terug te komen. Heine's letterkundige voortbrengselen zijn intusschen zulk een getrouwe afspiegeling van - en zijn zoo innig saâmgeweven met zijn leven, dat men om over de eerste met eenigen grond te kunnen oordeelen, het laatste meer dan oppervlakkig moet hebben leeren kennen. Wellicht zoo men in den dichter den mensch, en in dezen weder het product van eene mengeling van geenszins alledaagsche en zeldzaam dooreen-gewarde invloeden weet te onderscheiden, zal men, ik zeg niet gunstiger, maar althans billijker in ziju oordeel worden gestemd. Ik zal de laatste zijn om mij partij te stellen voor onzedelijke theoriën op het gebied der kunst. Toch geloof ik nog altijd dat er diepe waarheid steekt in het overbekend gezegde van madme. De Stael: ‘Tout savoir, c'est tout pardonner.’

I.

Heine placht, in de onderstelling dat hij den 1sten Januari 1800 was geboren 2), schertsenderwijze zichzelv' ‘een der eerste mannen onzer eeuw’ te noemen. Later bleek dat hij, naar tijdsorde gerekend, veeleer onder de laatstaangekomenen der 18de eeuw moest worden geteld. De juiste datum toch zijner geboorte is 12 (of 13) December 1799 3).

{==437==} {>>pagina-aanduiding<<}

Hij had inmiddels niet zoo geheel mis gezien.
Het levenslicht zag hij (en voor physiologen is, met het oog op de anakreontische natuur van onzen dichter, deze omstandigheid niet van alle gewicht ontbloot) te Dusseldorf, aan de oevers, zoo als hij zelf ons verhaalt 1), ‘van dien heerlijken stroom, langs welken op groene bergen de dwaasheid groeit, welke in den herfst geplukt, geperst, in vaten gegoten, naar het buitenland wordt verzonden.’ - ‘L'important’, zoo schreef hij vier jaren vóór zijn dood aan Saint-René Taillandier, met de opgave van het juiste jaar zijner geboorte, (de zooeven gemelde vergissing was, meende hij, met opzet gepleegd ten einde hem aan den Pruissischen krijgsdienst te onttrekken) l'important, c'est que je sois né aux bords du Rhin, où déjà, à l'âge de seize ans, j'avais fait une pièce de vers sur Napoléon; vous la trouverez dans le Buch der Lieder sous ce titre: les deux grenadiers, et elle vous prouvera que tout mon culte d'alors était l'empereur.’ Eene merkwaardige getuigenis legt zeker deze, later zoo populair gewordene, hymne van de hartstochtelijke en afgodische vereering af, welke de zestienjarige jongeling den franschen Keizer toedroeg; niet minder grenzenloos was in gelijke mate zijne minachting voor de vorsten, die den hooggevierde hadden ten val gebracht.
Gelijk men weet, was Heine van Israëlitische af komst. Alleen zijne moeder was eene christin en behoorde tot den adelstand. Zijn vader, een zoo 't schijnt welgesteld koopman, verloor hij vroeg.
Als proeve van den eigenaardigen geest, welke zich reeds op jeugdigen leeftijd in hem openbaarde, strekke het verhaal uit zijne schooljaren van de bittere verdrietelijkheden, welke het woord: ‘religion’ hem bezorgde. ‘Wel- zesmaal achtereen, verhaalt hij, vroeg mij de onderwijzer (een uitgeweken fransche abt): Henry, hoe heet Glaube in het fransch? En zesmaal, met telkens grooter tranenvloed, antwoordde ik: le crédit. En vóór de zevende maal, met een kersrood gezicht, riep de Examinator woedend: het heet la religion! - en daarbij regende het slagen, zoodat al mijn schoolmakkers lachten. Van dien dag af heb ik het woord religion nooit meer kunnen hooren noemen, of er liep mij eene koude rilling langs den rug, en mijne wangen werden rood van schaamte.’ - Lieferijker aandenken uit zijn gymnasiastentijd behield hij van den intocht der fransche armee,

{==438==} {>>pagina-aanduiding<<}
inzonderheid van den tamboer Le Grand, die hem de beteekenis van de woorden: liberté, égalité in de Marseillaise en den rooden guillotine-marsch wist voor te trommelen. Het woord Allemagne verklaarde Le Grand door het eentoonige dreuntje hetwelk op de kermis bij dansende honden wordt gehoord: Dum - Dum - Dum. (‘Ik ergerde mij geweldig, schrijft Heine, maar ik begreep hem toch.’) Maar het zaligste oogenblik was, toen hij den Keizer zelv' mocht aanschouwen 1). ‘De boomen van de Dusseldorfsche Allee, zegt hij, bogen sidderend hun kruin, toen de Keizer voorbijreed, te midden van zijn staf, het wereldvermaarde hoedje op het hoofd: de zonnestralen gluurden nieuwsgierig en eerbiedig door het groene loof en boven aan den hemel schitterde een gouden ster. Napoleon's gelaat, antiek van snede, had de kleur van een grieksch marmerbeeld: en op dat gelaat stond geschreven: Gij zult geene Goden hebben nevens mij. Zijn oog was klaar als de hemel; - op het voorhoofd alleen dreven, als donkere wolken, de geesten van toekomstige veldslagen. Soms kwam er een lichte trekking op dat voorhoofd: - dat waren de scheppende gedachten, de zevenmijlslaarzen-gedachten, waarmeê 's Keizers geest onzichtbaar over de wereld schreed; - en ik geloof, voegt hij er bij, dat één enkele dier gedachten aan een duitsch auteur zijn leven lang volop schrijvensstof zou hebben gegeven’ 2).
Heine's aanvankelijke bestemming was de handel. Hij verwisselde dus het gymnasium voor een bankiers-kantoor te Frankfort a/M. Maar ofschoon er in dat vak wel ‘iets’ uit hem had kunnen groeien, volgens de verzekering van zijn oom Salomo, den Hamburgschen bankier, die er later zuchtend op liet volgen: ‘Aber es ist Nichts aus ihm geworden,’ zoo keerde hij toch alras dien veelbelovenden Mammon den rug toe en betrok, 19 jaren oud, als Jur. Stud. de Universiteit. - Bonn, Göttingen, Berlijn, nog eens Göttingen, ziedaar achtereenvolgens de stadiën van zijn veelbewogen Burschenleben, de pleegmoeders tevens van zijn kraehtig, maar wild opluikend talent. Het is misschien niet onbelangrijk, den

{==439==} {>>pagina-aanduiding<<}
invloed van die verschillende plaatsen op de vorming van zijn gemoed en op den loop van zijn dicht-ader na te gaan.
Twee elementen toch vormen in zekeren zin schering en inslag van Heme's poëzie. Aan de ééne zijde een zekere weekelijke gevoeligheid, een rooskleurig idealisme, een niet te miskennen weêrslag van de gemoedelijke duitsche Romantiek; aan de andere zijde een onbarmhartig realisme, een behagen scheppen in gemoedeloozen spot, in wondende satyre; iets van de Mephistophelesnatuur, sceplisch in merg en been, den zinnendienst predikend, gekscherend met het ideaal.
Beide elementen lagen zonder twijfel in Heine's natuur. Hij had jong zijnde reeds een scherp oog voor de werkelijkheid, een opborrelende levenslnst, een revolutionair en ondeugend duiveltje in zijn hart, en van alles waarmeê hij zich op 't gymnasium moest bezig houden, strookte niets, zoo als hij zelf bekent, beter met zijn aard, dan de voorchristelijke mythologie 1). Van hier zijn innige sympathie voor de Franschen. Hetgeen bij deze op den voorgrond staat: geest, vernuft, gladde en behagelijke vormen, heeft geen Duitscher ooit beter in hen weten te waarderen dan hij; zoodat de bekende Xenie van Schiller:
Ringe Deutscher, nach römischer Kraft, nach griechischer Schönheit! Beides gelang dir; doch nie glückte der Gallische Sprung. door Heine feitelijk is weêrlegd. Maar - nevens dien hang tot het zinnelijke, nevens dat wufte en raillerende element (en hier komt zijn Israëlitische en voor een deel ook zijn Germaansche afkomst in hem tot haar recht) openbaarde zich even vroeg in zijn gemoed - en hij is hem bijgebleven tot aan zijn jongsten snik - een heete, onuitroeibare dorst, een nameloos heimwee, naar het ideaal: een heimwee, onder geen woorden te brengen, tot geen bepaalde voorstelling te herleiden, maar hetwelk zich bij hem verraadt, soms in een zucht, een traan, of een snik - soms ook in een grijns en een spotlach! Er zijn dieper aspiratiën in zijn gemoed dan waarvan hij wil doen blijken. Omdat hij niet kan buiten het ideaal, omdat hij behoefte heeft alles te idealiseren - en de werkelijkheid, vooral sints hij die met een sceptisch oog is gaan bezien, hem hoe langs zoo meer koud, naakt en ellendig toeschijnt; of wel omdat hij zijn idealen

{==440==} {>>pagina-aanduiding<<}
te hoog heeft gesteld, en hij zich later over zijn warm gevoel is beginnen te schamen; of ook omdat zijn verstand gedurig in strijd is met zijn gevoel...Genoeg: er zijn dissonanten in hem, die nimmer zijn opgelost, en waaruit een mengeling is ontstaan van beurtelings ijzingwekkend schrille en wonderbaar zoete tonen.
Men noemt de taal, waarin zulke geprangde, innerlijk verscheurde, half lachende half schreiende Aprilsgemoederen zich plegen lucht te geven: Humor.

Een rijke taal, vol geest en - ingehouden tranen, 
Vol zin, - ook zéér geschikt tot leeren en vermanen, 
Mits maar de vrienden haar verstaan. 
Want velen klinkt ze als Grieksch; voor anderen weêr - profaan. 

Keeren wij naar Bonn terug. Aan de bloeiende Rhijn-universiteit doceerde destijds prof. A.W. Schlegel, 1) het boofd der duitsch-romantische school, van welke Uhland de gevierdste, Heine zelf - de laatste en de uitnemendste vertegenwoordiger is geweest. Heine en de Romantiek hebben te vaak met elkander gekibbeld en te dikwijls in elkanders armen gelegen, dan dat ik van haar geheel zou mogen zwijgen. Zij speelt een der hoofdrollen in zijn dicht-voortbrengselen.
Aan de lachende Rhijnoevers met hun schilderachtige burchten en ruïnen, hun middeleeuwsche Domkerken, hun schat van legenden sprekende van een grijs verleden, van den bloeitijd van het ridderwezen, van een eeuw des geloofs en der poëzie en der grootheid, waarbij de tegenwoordige schijnbaar zoo schril en zoo armelijk afsteekt, - aan die oevers drukte de jonge student voor 't eerst in vervoering de verleidelijke schoone aan het hart. De duitsch-romantische school intusschen, (dat ik dit in 't voorbijgaan aanstippe) onderscheidde zich, van meet aan, door een geheel ander karakter dan de fransch-romantische. Deze toch was in beginsel voorwaarts-strevend, gene anti-revolutionair; de laatste vergelijkenderwijs frisch in haar oorsprong, de eerste min of meer ziekelijk; de fransche beoogde een zuiver letterkundige hervorming, de duitsche stond bovendien ook nog met staatkundige en godsdienstige neven-bedoelingen in verband. De kunstmatige pogingen der laatstgenoemde tot herbezieling van de mystieke poëzie der middeleeuwen bepaalden zich dan ook niet bloot tot den vorm,

{==441==} {>>pagina-aanduiding<<}
maar strekten zich ook uit tot den ‘inhoud;’ leidden tot den terugkeer van alle ideën op 't gebied van staat, kunst en godsdienst, waarvan gezegde poëzie eenmaal de bezielde draagster was geweest. Reden genoeg om haar in de oogen der aristokratische, der zoogenaamde jonkerpartij en in die van een koning bij ‘de gratie Gods’ bijzonder aanbevelenswaardig te maken. - Haar punt van uitgang was de zucht om een dam op te werpen tegen het toenemend rationalisme, tegen den nuchteren, alle poëzie moordenden, pozitieven geest des tijds. Haar punt van aankomst was echter ongelukkigerwijze het onttrekken van de poëzie aan al de eischen van het werkelijke leven. De Muze was schijnbaar gered, maar zij zweefde hoog boven lucht en wolken - en de aarde bleef koud en ledig.
De hoofdfout der duitsche Romantiek bestond hierin, dat zij leed aan innerlijke onwaarheid; dat zij speelde met woorden en met gevoelens; dat zij den katholieken, feodalen voortijd gedurig opsmukte en opvijzelde, zonder dat hare woordvoerders in hun hart met dien tijd dweepten, maar integendeel zich dagelijks konden vergewissen, dat het levende geslacht aan heel andere dingen behoefte had. Terwijl de fransche Romantiek juist het voertuig is geweest van allerlei moderne bagage, wierp de duitsche voor alle nieuwere ideën een slagboom. Het loof van den boom was welig; zijn bloesem rook liefelijk; groote talenten hebben hem gesteund; tal van gouden vruchten heeft hij afgeworpen; - maar in zijn sappen woelde vergif; aan zijn wortelen knaagde een worm. Hij moest vallen...Heine heeft dit alles gevoeld, eer hij de bijl tegen hem ophief. Hij proefde al het zoete, maar te gelijk al het verderfelijke van dezen drank. Hij heeft vuriger, inniger, (want hij was grooter dichter) dan een Görres, Arnim, Brentano of Fouqué, dan één der Zwaben, die hij in zijn Atta Troll zoo onsterfelijk ridikuul heeft gemaakt, de Muze der romantische poëzie aan het hart - maar tevens haar een laatst, een eeuwig vaarwel op de lippen gedrukt: - of liever neen...pogen te drukken; want nimmer is hem dit geheel gelukt. Zij hield hem te vast omarmd. Scheiden was onmogelijk. Met den dood in eigen borst, speelde hij den stervenden gladiator 1). De Lotosbloem beefde immer van onuitsprekelijk verlangen naar de liefdekus van de bleeke maan; de pijnboom in het ijzig noorden is steeds blijven

{==442==} {>>pagina-aanduiding<<}
droomen van een palm in het gloeiend oosten. De sceptische zoon der 19de eeuw kon nooit nalaten te blijven luisteren naar de weeke tonen van den verren waldhoorn der Romantiek. Telkens, door het luidst gerinkel van zijn narrenbellen heen, (en wie geen oog heeft voor deze contrasten kan Heine's poëzie niet genieten) hoort gij hem trillen, dien zachten weemoedstoon. Zijne rede zeide hem, dat het onzin was naar die klanken te luisteren. Moest hij niet reveil slaan op de moderne trom? - maar zijn hart...? Luister! hoorde hij het daar van verre niet alweêr....

- - - Das fromme Läuten 
Der verlornen Waldkapelle...? 1) 

Un Romantique défroqué, gelijk geestig een Franschman hem heeft genoemd; een Janus-kop, met het eene aangezicht naar de toekomst, met het andere onafgewend naar het verleden gekeerd: een ‘ungeheilte Zwienatur:’ zoo was Heine en zoo bleef hij; - de Muzen hebben het hem gewis meer dan vergeven. Zong hij niet het roerend Zwanenlied der Romantiek?

Was Bonn de bakermat, zoo gij wilt, zijner romantische -, Göttingen, maar vooral Berlijn

- - - ‘mit seinem dicken Sande, 
Und dünnèm Thee, und Hegel'schem Verstande.’ 2) 

Berlijn, hetwelk hij: ‘de Dom, of liever de Beurs, het Entrepôt, de balzaal van kritiek en litteratuur’ heeft genoemd 3), waren de pleegmoeders zijner philosophische, zijner moderne Muze.
Heine's afkeer van Göttingen was grenzenloos. ‘Ik had te Bonn moeten blijven, ik verveel mij hier doodelijk’ (schreef hij aan zijn vriend Steinmann, den 29sten Oct. 1820). Potsierlijker heeft gewis nooit een prikkelbaar dichter-gemoed aan zijn gloeienden afkeer van pedante en beschimmelde schoolgeleerdheid lucht gegeven, dan Heine in den onverpoosden stroom van bijtende Satires, welke hij over het ongelukkige Göttingen uitgiet. ‘Het pleegt zich zelv' (schrijft hij 4)) het duitsche Bologne te noemen. Er bestaat echter tusschen beide universiteits-
{==443==} {>>pagina-aanduiding<<}
steden dit verschil, dat men in Bologne de kleinste hondjes en de grootste geleerden, in Göttingen daarentegen de kleinste geleerden en de grootste honden vindt.’ - ‘De stad, (zoo heet het op een andere plaats 1)) is beroemd door haar worsten en hare universiteit. - Zij doet zich op 't voordeeligst voor als men haar met den rug aanziet. - De namen van alle studenten herinner ik mij op dit oogenblik niet, en onder de professoren zijn er een menigte, die nog in het geheel geen naam hebben. De studenten-geslachten verdringen er elkaêr onophoudelijk; alleen de oude professoren staan er onbewegelijk vastgeworteld, even als de Pyramiden in Egypte, met dit onderscheid wel te verstaan, dat er in deze universiteits-Pvramiden hoegenaamd geene wijsheid verborgen zit.’ enz. - En als hij bij zekere gelegenheid den Götting'schen hoogleeraar Saalfeld ter sprake brengt, die hevige pamphletten tegen Napoleon had geschreven: ‘'t Is al heel opmerkelijk (schrijft hij) dat juist den drie grootsten tegenstanders van den franschen keizer het verschrikkelijkst uiteinde heeft getroffen. De eng minister Londonderry heeft zich de keel afgesneden, Lodewijk XVIII is verschimmeld op zijn troon en prof. Saalfeld - is nog altijd hoogleeraar te
Göttingen.’ 2)
Door een consilium abeundi, wegens een voorgenomen duel, voor den tijd van zes maanden van Göttingen verbannen, (den 4den Febr. 1821 3)) bezocht hij de universiteit te Berlijn, en hier was het, dat hij voor 't eerst een deel van zijn gedichten, zijn: ‘Junge Leiden’ 4) in het licht zond, en dat tevens twee zeer weinig bekend geworden drama's, de eenige welke hij ooit heeft geschreven, Almanzor en William Ratcliff geheeten, 5) (het laatste geheel nieuw, het eerste te Göttingen reeds begonnen, maar hier voltooid) uit zijn pen vloeiden 6), alle welke te zamen genomen

{==444==} {>>pagina-aanduiding<<}
in zekeren zin de ouverture mogen genoemd worden van geheel zijn volgend dichterleven. Ratcliff, hetwelk echter nimmer is opgevoerd, was, naar zijn eigen bekentenis 1) de belichaming van zijne geheele poetische Sturm- und Drangperiode, welke in de Junge Leiden niet dan onvolledig en nevelachtig was afgebeeld. In Almansor (het stuk verscheen slechts eens te Brunswijk den 20 Aug. 1820 ten tooneele en maakte toen volslagen fiasco 2), had hij daarentegen meer geheel zichzelv', zijn innerlijk leven en streven blootgelegd. 3)
Heine had zich destijds reeds eene groote mate van populariteit verworven. Voor den neef van den rijken Hamburgschen bankier (die, 't zij hier in 't voorbijgaan gemeld, zich ten zijnen opzichte steeds mild en goed heeft betoond; 't geen door onzen dichter dan ook immer dankbaar is erkend 4), voor den genialen zanger bovendien van de Junge Leiden, openden zich zonder moeite de Berlijnsche Salons der voorname Joodsche côteric dier dagen, waarin al wat Duitschland op letterkundig, wetenschappelijk, of artistisch gebied uitstekends telde, gewoon was zich te verzamelen. Hier maakte hij kennis 5) met Ludwig Börne, met Chamisso, met Friedrich Schlegel, den schrijver der Lücinde; hier sloot hij vriendschap met den talentvollen, excentrieken dichter. Grabbe, met den beroemden rechtsgeleerde Gans, met Varuhagen von Ense, en diens bevallige gade Rahel 6), met Henriette Herz, met den edelen Moser eindelijk, den Mendelssohn, als gij wilt, van dezen Lessing, enz. enz. Voorts verdiepte hij zich vlijtig in de wijsgeerige systemen van Schelling, Hegel: enz., in de studie der Klassieken 7), in die van het recht, van geschiedenis, oudheidkunde, talen enz. - maar bovenal was zijn blik gericht op het leven en de kunst. ‘l'Artiste’, (schrijft zeer terecht, met het oog op die twee jaren doorgebracht te Berlijn, zijn vriend S.R. Taillan-
{==445==} {>>pagina-aanduiding<<}
dier 1) ‘l'Artiste
n'oubliait pas son oeuvre, et déjà la poésie était sa meilleure croyance.’ Al wat hij opmerkte en ondervond, - en dichters zien en hooren meer dan gewone menschen! - goot hij in den smeltoven zijner gloeiende phantasie, en bracht het daaruit later in verheerlijkten vorm te voorschijn. Reeds oefende hij zich in strenge zelfkritiek 2). Reeds woelden chaotisch al de ideën der moderne wereld door zijn brein. Reeds preludeerde hij op zijn toekomstige veldslagen 3). Met een soort van heilige zinsbedwelming zoog hij Hegel's dichterlijk-wijsgeerig Pantheïsme in, en vergastte hij zich aan de tamelijk onzedelijke Berlijn'sche salonssophistiek, geschoeid op de leest der: ‘Wahlverwandtschaften’ en der Lücinde. Hij had reeds veel genoten en geleden. Hij kende den wellust, maar ook zijn wrong 4); de liefde maar ook den haat. Hij had gedweept, geloofd, maar ook geschreid en rondgetast in een nacht van twijfel. Hij ahnde met een soort van prophetisch voorgevoel het naderend ontbindingsproces der eeuw. De oude Staatsvormen, Godsdienst en Romantiek, de wereld van gezach en geloof en illuzie stortte in duigen; de Goden van Hellas moesten weder op aarde dalen; de Godsdienst van schoonheid en van geluk en van een hemel diesseits
worden gepredikt; de bevrijding der menschheid uit de boeien van Vorsten- en Priesterdwang worden voltooid. Hij zelf zal een der ridders zijn van den nieuwen H. Geest 5), de heraut van den aanlichtenden morgen. ‘Oorlog, dus luidt het in een schrijven uit Berlijn, gericht aan zijn intiemen vriend Karl Immermanu en gedagt. Dec. 1822 6), (en merkt op hoe hier de vlam van het hart zelfs boven die van den kunstenaar uitslaat) ‘Oorlog aan de ongerechtigheid der eeuw, aan het ploertendom, aan de boosheid! Wilt gij mijn wapenbroeder zijn in dezen heiligen

{==446==} {>>pagina-aanduiding<<}
kamp? Dan reik ik u vroolijk de hand. Wel bezien, komt de poëzie, hoe heerlijk ook, toch eerst in het tweede gelid 1).’
Van Berlijn uit maakte hij een uitstapje naar Polen 2), keerde in Mei 1823 3) over Lüneburg, (waar hij zijne familie bezocht), Hamburg en Hanover, naar Göttingen terug 4); maakte van daar uit, om zich van zijne dorre rechts-studiën te verpoozen en tevens tot hoognoodig herstel zijner gezondheid en zijner radelooze hoofdpijnen 5), een voetreis door het Harzgebergte, vervolgens naar Gotha, Eisenach en Weimar (waar hij Goethe bezocht 6) enz., en promoveerde den 20sten Juli 1825 te Göttingen publiek in de rechten 7), na, volgens zijne eigene getuigenis, ‘als een fiacre-paard over de 4de en 5de Thesis, Eed en Confarreatio, te hebben gedisputeerd 8). De dekaan der fakulteit maakte hem bij die gelegenheid een eenigszins dubbelzinnig compliment, hetwelk Heine, niet zonder dichterlijke ijdelheid, in vleiender zin schijnt te hebben opgevat, dan het gemeend was 9). De dekaan namelijk, gewaagde van de overeenkomst tusschen hem en Goethe, die ook even als hij, eerder in de poëzie dan in de rechten had geschitterd - (die ook beter poëet dan Jurist was geweest, wilde hij zeggen). - Ondanks het, naar Heine's meening, vereerende dat er in des dekaan's toespraak lag, werd hij dan ook - met een derde

{==447==} {>>pagina-aanduiding<<}
graadje afgescheept. Trouwens, dit laatste zal hem in uwe schatting zekerlijk niet doen dalen. Juristen toch groeien er dagelijks. Dichters als die van de Reisebilder en van het Buch der Lieder komen slechts eens!

Het Buch der Lieder 1) en de Reisebilder 2)! - Indien Heine nooit iets anders dan deze beide had geschreven, dan reeds ware de onsterfelijkheid van zijn dichternaam voldoende gewaarborgd. Zoo even noemde ik die eerstelingen zijner Muze de ouverture van zijn Dichterleven; - zij zijn meer. Zij waren voor Duitschland tevens de ouverture van een geheel nieuwe, daar nog ongekende richting in de poëzie, die der moderne Lyriek, der Lyriek van den Humor, zoo men wil. Grillig dooreengewarde tonen: scherts, min, haat, twijfel, wanhoop, spot, - beurtelijks betooverend of de ziel doorkrassend. Het tooverklokje
der Romantiek nevens het stoomfluitje der XIXde eeuw; in hun geheel eene zeldzame openbaring van den door den geest dier eeuw diep geschokte menschheid.
In het Buch der Lieder vindt gij het gansche poëem van Heine's jongelingsleven, door een meesterhand op muziek gebracht.
Hoort, hoe de dichter zijne ontwakende liefde bezingt:

Im wunderschönen Monat Mai, 
Als alle Knospen sprangen, 
Da ist in meinem Herzen 
Die Liebe aufgegangen. 

{==448==} {>>pagina-aanduiding<<}

Im wunderschönen Monat Mai, 
Als alle Vögel sangen, 
Da hab' ich ihr gestanden 
Mein Sehnen und Verlangen. 

Maar - de zoete hoop wordt bitter verijdeld. De oude, dagelijks nieuwe geschiedenis herhaalt zich. De bloem, welke hij aan zijn hart meende te zullen drukken, wordt gestoken op de borst van een ander. Vol toorn over het gepleegde verraad, geeft hij lucht aan de vlijmende smart, die hem bezielt:

Ich weiss eine alte Kunde, 
Die hallet dumpf und trüb': 
Ein Ritter liegt liebeswunde, 
Doch treulos ist sein Lieb. 
 
Als treulos muss er verachten 
Die eig'ne Herzliebste sein, 
Als schimpflich muss er betrachten 
Die eig'ne Liebespein. 
 
Er möcht' in die Schranken reiten, 
Und rufen die Ritter zum Streit: 
Der mag sich zum Kampf bereiten, 
Wer mein Lieb eines Makels zeih't! 
 
Da würden wohl alle schweigen, 
Nur nicht sein eigener Schmerz; 
Da müsst' er die Lanze neigen 
Wider's eig'ne klagende Ilerz. 

Onophoudelijk keert nu datzelfde thema terug, maar met eindelooze variatiën; hetzelfde lied, maar op onnoembaar vele wijzen gezongen. Zijn dichterlijke verbeelding is onuitputtelijk in het scheppen van allerlei grillige en phantastische toestanden, waarbij altijd hij zelf en zijn ‘treuloses Liebchen’ de hoofdrollen vervullen. Niemand verstond ooit beter dan Heine de kunst, om, gelijk Alfred de Musset het ergens noemt 1): ‘faire une perle d'une larme.’
Nu eens draaft hij, in een kouden herfstnacht, terwijl de wind door het gebladert' huilt, diep in zijn mantel gedoken, door het woud naar de woning der hem wachtende geliefde. Zijn spokende gedachten draven voor hem uit, en dragen hem - als

{==449==} {>>pagina-aanduiding<<}
een veêr zoo licht - naar een geurige, warme, helverlichte zaal; een half dozijn lakeien wacht hem op en licht hem voor, terwijl hij met rinkelende sporen haastig den breeden wenteltrap opstormt. Daar staat de aangebeden maagd. - Hij vliegt in hare uitgebreide armen....!
‘Es säuselt’, dus breekt op eenmaal de dichter, met snijdende ironie af:

Es sänselt der Wind in den Blättern, 
Es spricht der Eichenbaum: 
Was willst du, thörichter Reiter, 
Mit deinem thörichten Traum? 

Dan weder droomt hij een wilden droom. In loodzwaren slaap verzonken, zoo diep en zoo eindeloos lang, dat alle herinnering hem heeft begeven, ligt hij stom en roerloos in het graf. 1)
En in den morgen der opstanding komt alweêr zij; hij hoort haar tikken tegen de grafzerk:

‘Willst du nicht aufstehn, Heinrich? 
Der ew'ge Tag bricht an,’ 

Maar hij kan niet opstaan, want zijn oogen zijn blind en uitgeteerd door langdurig schreien...en ook zijn hart bloedt nog altijd, ten gevolge van het scherpe woord, hetwelk zij eenmaal daarin heeft gestoken...

‘Ich will dir küssen, Heinrich, 
Vom Auge fort die Nacht; 
 
‘Ganz leise leg' ich, Heinrich, 
Dir meine Hand auf's Herz; 
Dann wird es nicht mehr bluten, 
Geheilt ist all' scin Schmerz.’ 

En zoo vervolgens, tot dat ten laatste...

Es bat so sanft, so lieblich, 
Ich konnte nicht widerstehn; 
Ich wollte mich erheben, 
Und zu der Liebsten gehn. 
 
Da brachen auf die Wunden, 
Da stürzt' mit wilder Macht 
Aus Kopf und Brust der Blutstrom, 
Und sieh'! - ich bin erwacht. 


{==450==} {>>pagina-aanduiding<<}

Een andermaal staat hij, in Byroniaansche wanhoops-stemming, op het bolwerk der stad tegen een linde geleund 1).
't Is een verrukkelijke Meidag. Alles ademt leven, genot en bedrijvigheid.

Da drunten fliesst der blaue 
Stadtgraben in stiller Ruh'; 
Ein Knaben fährt im Kahne, 
Und angelt und pfeift dazu. 
 
Die Mägde bleichen Wäsche, 
Und springen im Gras' herum; 
Das Mühlrad stäubt Diamanten, 
Ich höre sein fernes Gesumm'. 

Ook loopt op eenigen afstand een jonge schildwacht heen en weêr:

Er spielt mit seiner Flinte, 
Die funkelt im Sonnenroth, 
Er präsentirt und schultert. 

En plotseling eindigt de dichter, met de sombere, diep melancholische verzuchting:

Ich wollt', er schösse mich todt. 

Op gelijken leest geschoeid, maar meer bijtend ironisch, zijn b.v. de gedichtjes:

Sie sassen und tranken am Theetisch, 
Und sprachen von Liebe viel, enz. 2) 

Of:

Als ich, auf der Reise, zufällig 
Der Liebsten Familie fand, enz. 3) 

Het weemoedigste, het meest aangrijpende misschien van al deze, op zijn ongelukkige liefde zinspelende, gedichten is dat, hetwelk ten opschrift draagt Ratcliff. Na jarenlange afwezendheid ziet de dichter, in den droom, zijne ‘Maria’ weder, maar als eene onherkenbaar gewordene, door een rampzalig huwelijk verkilde, vroegtijdig verwelkte, verliederlijkte vrouw.

‘Man sagte mir, Sie haben sich vermählt?’ 
‘Ach ja!’ sprach sie gleichgültig laut und lachend, 
‘Hab' einen Stock von Holz, der überzogen 

{==451==} {>>pagina-aanduiding<<}

Mit Leder ist, Gemahl sich nennt; doch Holz 
Ist Holz!’ - Und klanglos widrich lachte sie, 
Dass kalte Angst durch meine Seele rann, 
Und Zweifel mich ergriff: - Sind das die keuschen, 
Die blumenkeuschen Lippen von Maria? 
 
Da sassen wir beisammen, still und traurig, 
Und sahn uns an, und wurden immer traur'ger, 
 
Doch rothe Lichter drangen durch die Blätter, 
Umflimmerten Maria's weisses Antlitz, 
Und lockten Glut aus ihren starren Augen, 
Und mit der alten süssen Stimme sprach sie: 
‘Wie wusstest du, dass ich so elend bin? 
Ich las es jüngst in deinen wilden Liedern.’ 
 
Eiskalt durchzog's mir da die Brust, mir graus'te 
Ob meinen eignen Wahnsinn, der die Zukunft 
Geschaut, es zuckte dunkel durch mein Hirn, 
Und vor Entsetzen bin ich aufgewacht. 

Maar niet alleen van tranen wist Heine paarlen te maken. Alles - om 't even wat - hetgeen hij aanraakte met zijn tooverstaf, hetwelk hij bezielde met zijn dichteradem, herschiep hij oogenblikkelijk in louter goud. Ik gewaag hier slechts ter loops van zijne bekende balladen en romancen: die Grenadiere, die Lorelei, Don Ramiro, die Wallfahrt nach Kevlaar, enz. enz.
Hoe fijn gevoeld, hoe keurig opgevat, hoe bewonderenswaardig geidëaliseerd is niet, vooral in laatstgenoemde Romance, de bigotte Maria-vereering? Welk een zeldzame plastiek! Welk eene ongeëvenaarde heerschappij over den vorm! Hoe zangerig aangebracht is dat telkens wederkeerende:

Gelobt seist du, Marie! 

In dit gedichtje sluiten de moderne en romantische Muze elkander in zusterlijke omhelzing, aan het hart. Geen ander idioom, de muziek alleen zou eenigszins bij machte zijn zulke zoete taal-melodiën te vertolken. De woorden zijn zelve reeds muziek.
En als muziek óók klinken zij - die trippelende, als op de maat der golven ons wiegende, de frische zeekoelte ons aanwuivende, liederen (Die Nordsee betiteld;) waarin de dichter, die evenzeer de geheimzinnige taal der natuur, als die van het hart

{==452==} {>>pagina-aanduiding<<}
wist te lezen, die verstond wat bloemen en vogels en visschen en zon en maan en sterren hem toefluisterden, ons het steunend geluid van den wind, het gekraak van het schip, het gekras van de zeemeeuw, het eeuwig klateren der golven, en die duizende stemmen, die het dichteroor in den reusachtigen Dom der schepping opvangt, op zijne wijze vertolkt, en ons inwijdt in al de mysterieën van zijne bezielde, pantheïstische natuuropvatting.

Thálatta! Thálatta! 
Sei mir gegrüsst, du ewiges Meer! 

En als muziek niet minder, voor wie althans te midden der schijnbare dissonanten den toon der harmonie weet te vatten, zelfs de wilde, spottende, cynische wanhoopskreten, waarmede hij soms plotseling zijne klagende elegieën afbreekt, om uit de tooverdreven van het ideaal ons neêr te ploffen in het rijk der meest troostelooze en afzichtelijke werkelijkheid. Dan breken de oude wonden weêr open; dan belacht hij zich zelv' om al dat zoet gedweep 1) en rinkelt met de narrenbellen en vindt de wereld een gekkenhuis, en het leven een sphinx, en ziet overal slechts leugen en bedrog en elende, en geeft aan al zijn moderne Titanswoede lucht. Maar - let op, hoe ook deze tonen van het menschelijk gemoed bij hem hunne dichterlijke uitdrukking hebben gevonden; let op, hoe ook de bangste vertwijfelingszucht zelfs, dezen geboren gunsteling der Muzen nog een bijkans welluidend lied uit de keele perst: 2)

Am Meer, am wüsten, nächtlichen Meer, 
Steht ein Jüngling-Mann, 
Die Brust voll Wehmuth, das Haupt voll Zweifel, 
Und mit düsteren Lippen fragt er die Wogen: 
 
‘O lös't mir das Räthsel des Lebens, 
Das qualvoll uralte Räthsel, 
Worüber schon manche Häupter gegrübelt, 
 
Sagt mir, was bedeutet der Mensch? 
Woher ist er kommen? Wo geht er hin? 
Wer wohnt dort oben auf goldenen Sternen?’ 

{==453==} {>>pagina-aanduiding<<}

Es murmeln die Wogen ihr ew'ges Gemurmel, 
Es wehet der Wind, es fliehen die Wolken, 
Es blinken die Sterne, gleichgültig und kalt, 
Und ein Narr wartet auf Antwort. 

't Is hier misschien de plaats, zal mijn vluchtig overzicht van Heine's ‘Buch der Lieder’ niet meer of min onvolledig blijven, om even het veel besproken punt aan te roeren van het profane dat vele zijner verzen ontsiert, en ten gevolge waarvan zijne Muze, hoewel ongekend veelal, bij zeer velen in kwaden reuk staat. Verba valent usu. Dat Heine, vóóral bij toeneming in leeftijd, vaak op onvergeeflijke wijze met hetgeen anderen heilig was en ook hem zelv' heilig had behooren te zijn, heeft gespot; dat hij een zekere niet altijd kiesche hebbelijkheid aan den dag legt om hooge en gemeene dingen met elkaâr te verbinden; dat hij aan zijn neiging om iets geestigs te zeggen, veel, zeer veel, zijn vrienden zelfs, heeft opgeofferd en dat met name het kerkelijk christendom tallooze malen door hem is aangerand met wapenen van niet zeer edel allooi: - dat alles geef ik - zonder daarom het harde oordeel door den Zürichschen hoogleeraar Vischer 1) over hem geveld, in zijn geheel te onderschrijven - volgaarne toe. Maar - men wachte er zich wel voor, om quand même alles, wat in Heine's werken misschien in menig oor profaan klinkt, terstond aan lust tot profaneren, aan oppervlakkige vrijgeesterij, Voltairianisme enz. toe te schrijven. Heine was geen oppervlakkige natuur.
Hij zag, meende althans te zien, in het Christendom een schadelijk beletsel voor de aesthetische en intellectuëele vrijmaking der menschheid, aan welke te arbeiden hij als een deel beschouwde zijner dichterlijke roeping. Hij zelf ging in 1825, na te gelijkertijd met zijn vriend Gans, (Revue germ. 17 Août. pag. 213) gedoopt te zijn, tot de Evang. Luthersche kerk over; - maar louter om maatschappelijke redenen 2); - de gedwongenheid van dien stap, stuitte hem zelv' genoeg tegen de borst. 3)

{==454==} {>>pagina-aanduiding<<}

Het Christendom, naar zijne opvatting', streed beide tegen zijn Hegelianisme en zijn Helleensche wereldbeschouwing. Het was doorgevoerd spiritualisme, het was de idee der Entsinnlichung; het leerde, wat men reeds bij de oude Manicheën vindt, dat er nl. twee principiën zijn: de stof, de materie, die uit den booze is, en die gedood, gewelddadig verkracht moet worden, om het hoogere, het geestelijke te doen zegevieren 1). Hij zag dus in het Christendom een protest, een oorlogsverklaring tegen alle kunst 2), alle schoonheid, alle zingenot, alle ontwikkeling en vooruitgang der volken 3), een noodlottige macht in de handen van wereldlijke en kerkelijke overheden om de menigte dom, slaafsch, gehuicheld vroom en in afhankelijkheid te houden. En Heine was de apostel der vrijheid, die Duitschland uit zijn geestelijken doodslaap zou wakker schudden; hij was priester van het Schoone, geboren kunstenaar; hij vond het leven bloeiend, heerlijk. Hij protesteerde even als eertijds Schiller, (ook hij zong zijne Götter Griechenland's) tegen die ontzwaveling der natuur. De tijd der dumme Leiberquälerei, zoo als hij ergens zingt 4), moest nu eindelijk eens ophouden. Entbehren sollst du, sollst entbehren’ 5), was tot dusver het eeuwige gezang geweest. ‘Neen!’ is het ‘lebenstrunken’ antwoord der jonge Hegelianen: niet ontberen, maar genieten, zwelgen!! - en met de leuze: Emancipation des Fleisches op de lippen, het hoofd met wingerdbladen omkranst, den gouden thyrsus der poëzie zwaaiend, de wereld, het heelal in één gloeiende panthëistische omhelzing aan het hart drukkende,

{==455==} {>>pagina-aanduiding<<}
gaat Heine het jonge Duitschland voor! - Later zou hij maar al te smartelijk ervaren, dat het leven geen onafgebroken Bacchusoptocht is.
Maar bij die eerste voegde zich nog een tweede, dieper liggende grond. Het was bij hem niet uitsluitend eene zaak van beginsel, maar ook van hartstocht, van persoonlijk gekwetst gevoel. Aan het christendom knoopte zich voor hem vast de eerste bittere herinnering van verraad, van ontrouw gepleegd jegens de heiligste gevoelens van zijn hart.
Een jong, beeldschoon, joodsch meisje te Hamburg, door Heine, toen ook nog Israëliet, hartstochtelijk bemind, was zoo het schijnt op aanstoken en voorgang van haar vader, tot de christelijke godsdienst overgegaan, niet echter uit overtuiging, maar bloot met het doel, zoo als later bleek, om aan een ‘vermogend’ christen de hand te kunnen reiken 1). - Dàt nu is Heine's treuloses Liebchen van zoo even. Van hier - zoo gij in staal zijt de poëzie van den Humor te vatten - die mengeling van weemoed en van wilde phantasie in zijn Buch der Lieder en elders 2), die uitbarstingen van ziedenden dichtertoorn tegen: ‘dat,’ wat hem zijne liefste van het hart heeft durven stelen. Zijn oud semitisch bloed kan dien hoon, hem door Japhet aangedaan, niet verkroppen. Gelijk in het Spanje der XVde eeuw, ziet hij voor het oog zijner verbeelding den ouden strijd weêr vernieuwd tusschen Christen en Saraceen; het Kruis 3) zich weêr indringen tusschen den jongeling en zijn verloofde, tusschen Zuleima en Almansor (Almansor ben Abdullah toch, zoo betitelt Heine zich zelv', èn in het reeds genoemde drama van dien naam, èn in het gedicht: ‘Almansor, hetwelk voorkomt in het Buch der Lieder 4)). De
christengod, als de sterkere, heeft gezegevierd, ja! maar - slechts schijnbaar. Zijn liefde zal het toch nog winnen. Hij is sterker dan alle dooden saâm 5). Als een

{==456==} {>>pagina-aanduiding<<}
Vampyr, als: Die Braut von Korinth, als Don Ramiro 1) zal hij te middernacht uit zijn graf stijgen en in zijn armen zijn geliefde tot zich voeren. Wee den christengoden! Hun rijk, hun heerschappij spoedt ten einde. Reeds zag hij in den eeuwenheugenden Dom van Cordova de renzenzuilen zich onwillig betoonen, om langer dat trotsche gevaarte te steunen 2). Nog weinig tijds - en...

- sie brechen wild zusammen 
Es erbleichen Volk und Priester, 
Krachend stürzt herab die Kuppel, 
Und die Christengötter wimmern. 

Ziedaar Heine's jongelings-poëzie! Een weefsel van verheven lyriek en van wilde polemiek, van overstelpend gevoel en van bandeloozen hartstocht. 3)
In dezen zelfden bundel komt een lied voor, hetwelk ten opschrift draagt: ‘Frieden.’ In een half wakenden, half droomenden toestand meent hij Ckristus, den Heiland der wereld, reusachtig groot, met het hoofd tot in de wolken reikend, de handen zegenend uitbreidend, en de zon, de roode, vlammende zon als hart in de borst dragende, over land en zee te zien zweven. En, ten blijke hoe deze geweldige hemelbestormer bijwijlen ook de zachte aspiratiën van het Christendom heeft weten te idealizeren niet alleen, maar ook een enkele maal moet gevoeld hebben, deel ik de slotregels mede van dat gedicht, zoo als het althans in mijne Gesammtausgabe van zijn Buch der Lieder voorkomt 4):

{==457==} {>>pagina-aanduiding<<}


O Friedenswunder! Wie still die Stadt! 
Es ruhte das dumpfe Geräusch 
Der schwatzenden, schwülen Gewerbe, 
Und durch die reinen, hallenden Strassen 
Wandelten Menschen, weissgekleidete, 
Palmzweig-tragende, 
Und wo sich zwei begegneten, 
Sah'n sie sich an, verständnissinnig 
Und schauernd, in Liebe und süsser Entsagúng, 
Küssten sie sich auf die Stirne, 
Und schauten hinauf 
Nach des Heilands Sonnenherzen, 
Das freudig versöhnend sein rothes Blut 
Hinunterstrahlte, 
Und dreímal selig sprachen sie: 
Gelobt sei Jesus Christ. 


II.

Niet minder geruchtmakend en revolutionnair, wat betreft de aanvallen op sociaal en godsdienstig gebied, maar ook voor een deel niet minder wegslepend en dichterlijk schoon dan de eerstelingen zijner poëzie, waren Heine's: ‘Reisebilder.’ Het eerste deel (de herinneringen zijner Harzreise en een bundel gedichten bevattend'), misschien het lieftalligste van de vier, zag nog één jaar vóór de Gesammtausgabe van het Buch der Lieder, dus in 1826, het licht 1). De drie latere, welke gedurende de jaren

{==458==} {>>pagina-aanduiding<<}
1827-30 elkander spoedig opvolgden, doen ons den jeugdigen dichter vergezellen naar Norderney, Holland 1), Engeland, Tyrol, Genua, Lucca, Florence: in één woord, gedurende zijne reis-, en ook in meer dan éénen zin, storm-periode door het leven. In Mei 1831 vestigde Heine zich voor goed te Parijs 2).
In de Harzreise is hij nog bijkans geheel student. Hij schudt zich met welbehagen het muffe boekenstof van de schouderen, keert aan het pruikerige, schoolsche Göttingen den rug toe, snuift vrolijk de veêrkrachtige berglucht in, plukt bloemen waar hij ze vindt, maakt grappen en philosopheert over het leven met al de luchthartigheid der jeugd. Het frissche, zonnige, tintelende van Heine's prozastijl, toen reeds een meesterstijl, laat zich onmogelijk teruggeven. Het is soms geen stijl, maar een stilet 3), zoo kort, flikkerend en puntig. Alles, wat hij aanraakt, begint voor u te leven. Gij ziet de natte, glibberige ladders, langs welke hij afdaalt, als in een eindelooze diepte, tot op den bodem der sombere Clausthal'er mijnen en stemt onwillekeurig in met het vrolijke: ‘Glückauf’ van den bergwerker. Gij hijgt meê den steilen Bloksberg op, en hoort Mephisto met den paardenvoet achter den dichter aansukkelend ‘humoristisch adem scheppen.’ Gij voelt den ruwen bergwind u langs den hals snijden, terwijl de zon majestueus in het westen duikt, en trippelt met hem om te midden van al die vrolijke, woelige, echt duitsche menschen-herrie op den ‘langen Herr Philister.’ Gij verneemt het ruischen en murmelen der liefelijke Ilse, die langs ontelbare watervalletjes en in allerlei wonderlijke bochten zich heenkronkelt door het gezegende Ilse-dal. Kortom gij zijt in de Harz, en gevoelt, alsof het u zelven gold, met een soort van heimwee naar dat land van belofte, iets van hetgeen 's dichters ziel heeft bewogen, toen hij zong 4).

{==459==} {>>pagina-aanduiding<<}


Auf die Berge will ich steigen, 
Wo die frommen Hütten stehen, 
Wo die Brust sich frei erschliesset, 
Und die freien Lüfte wehen. 
 
Auf die Berge will ich steigen, 
Wo die dunkeln Tannen ragen, 
Bäche rauschen, Vögel singen, 
Und die stolzen Wolken jagen. 
 
Lebet wohl, ihr glatten Säle, 
Glatte Herren! glatte Frauen! 
Auf die Berge will ich steigen, 
Lachend auf euch niederschauen. 

De ‘Harzreise’ is misschien, al is het fragment gebleven, het meest harmonisch geheel, dat ooit uit Heine's pen is gevloeid; - het onschuldigst voortbrengsel van zijn jongelings-humor. Zijn spot heeft nog iets goedigs; zijn hart is nog rijk aan illuziëu. Vernuft en gevoel reiken elkaêr nog met zekere vertrouwelijkheid de hand. Bij het zien van een wagen vol Studenten, door één lammen, mageren knol met moeite voortgesleept, roept hij uit: ‘Arm schepsel, uwe voorouders hebben zeker in het Paradijs verbodene haver gevreten!’ - Aan den haard der eerlijke mijnwerkers neêrgezeten, en peinzend over al hetgeen er goeds en edels steekt in die eenvoudige gemoederen, ‘waarlijk,’ schrijft hij, ‘andere volken mogen gevatter, geestiger en amusanter zijn, geen hunner is toch zoo trouw, als het trouwe Duitsche volk.’
En hoe zangerig, der natuur schier afgeluisterd, klinken zijn liederen, in de Harz gedicht:

Tannenbaum, mit grünen Fingern, 
Pocht an's nied're Fensterlein, u.s.w. 

of:

Ich bin die Prinzessin Ilse, 
Und wohne im Ilsenstein; 
Komm mit nach meinem Schlosse, 
Wir wollen selig sein. u.s.w. 

of:

König ist der Hirtenknabe, 
Grüner Hügel ist sein Thron, 
Ueber seinem Haupt die Sonne 
Ist die schwere, gold'ne Kron! u.s.w. 


{==460==} {>>pagina-aanduiding<<}

Dit zijn alle juweeltjes van gevoel en uitdrukking; frissche bloemen, in wier kelk de dauwdroppel nog parelt, al waren de geuren, die er uit opstegen, - en welke ouden en jongen met hetzelfde welgevallen inademden, als een vijf en twintig jaar te voren de Franschen die van Chateaubriand's ‘Atala’ - al waren die geuren, zeg ik, niet onvermengd liefelijk noch heilspellend. Onder deze lachende bloemen toch steekt reeds hier en daar het jong-hegeliaansche addertje sissend den kop naar boven. De dennenboom, die met zijn groene vingers tegen de ruitjes tikt, waarachter de dichter met de lieftallige, kleine bergbewoonster zoo zalig zit te keuvelen, hoort zaken, welke een zonderling contrast vormen met de vrome vreedzame bergnatuur, en welke ons eerder aan zekeren Almansor uit het ‘Buch der Lieder,’ of aan zekeren rooden guillotine-marsch, en aan het: ‘Ça ira’ van den franschen trommelslager Le Grand zouden doen denken.
Heine verkeerde namelijk, toen hij zijn Reisebilder schreef, nog in het eerste vuur van den hartstocht der jonge Duitschlandspolemiek. Met het oog hierop, schreef hij dan ook aan Moser 1): ‘Het tweede deel der Reisebilder zal stellig oneindig beter zijn dan het eerste. Het daarin voorkomende boek: Le Grand 2), zal, verbeeld ik mij, juist in uw smaak vallen. Het overige, de verzen uitgenomen, is klokspijs voor de menigte, die het dan ook met veel graagte verslindt. Ik heb door dit tweede deel ontzachlijk veel aanhang en populariteit verworven. Mijn stem weêrklinkt thans wijd en zijd. Gij zult haar nog vaak hooren donderen tegen de dienders van het vrije denken, tegen de onderdrukkers der heiligste rechten. Ik zal een extra-extra-ordinair professoraat verkrijgen aan de universiteit der groote geesten. - Wat gij inmiddels, dus eindigt hij, in uw Dagblad-wereld voor het boekdeeltje doen kunt, laat dat niet. Er zal erbarmelijk op mij gescholden worden 3) en de vrienden

{==461==} {>>pagina-aanduiding<<}
zitten gewoonlijk stil. Trouwens het is voor Koninkl. Pruissische Staatsbeambten ook wel wat moeielijk om over zulk een boek ronduit hun meening te zeggen.’ - En een maand of vier later 1): ‘Dit tweede deel der Reisebilder is eigenlijk een oorlogschip, met een menigte kanonnen aan boord, - hetgeen aan de wereld natuurlijk schrikelijk heeft mishaagd. Het derde deel zal nog veel geweldiger uitgerust, en het kaliber der kanonnen zal nog zwaarder zijn. Ik heb er nieuw soort van kruid voor uitgevonden.’
Dit nieuwe soort van kruid intusschen was niet anders dan de oude ons welbekende Humor, maar die in Heine's handen een ontzettend wapen werd, naarmate hij meer zijner kracht zich bewust werd en hij veelvuldiger uit de sferen van het ideale afdaalde in de vlakte der werkelijkheid. Heine had zich, even als Ludwig Börne en andere hevige revolutionnairen, in zijne politieke verwachtingen omtrent Duitschland, na den val van het fransche Keizerrijk, bitter teleurgesteld gevoeld. Reeds, wegens zijne sympathiën voor Frankrijk, nooit bijzonder levendig met de woelingen der duitsche Burschenschaft 2) ingenomen, ergerden hem te meer de doodsche rust, de volkomen slaapperiode, welke op die tijden van schijnbare opwekking was gevolgd. Wat had het op zijne landgenooten uitgewerkt, het trommelen van Le Grand: Égalité, Liberté? - Alles was zoetjes aan tot het oude teruggekeerd. Verdubbelde aanmatiging op grond van lang verjaarde rechten, tiranny, philisterdom ter eener; - knechtszin, apathie, zwijgen uit gebrek aan moed en voorgaan in de oude sleur ter andere zijde. De afspiegeling van dien matten toestand vertoonde zich ook in de litteratuur. Algemeene malaise! - de Romantiek was in haar nadagen; Goethe was nog wel niet dood (hij stierf in 1832), maar toch zwijgend en reeds min of meer vreemd geworden aan het streven van den nieuweren tijd 3).

{==462==} {>>pagina-aanduiding<<}

In zulk een oogenblik nu sloeg Heine reveil en gaf het signaal!
Zoek in zijne Reisebilder geen aaneengeschakelde beschrijvingen. Het zijn: ‘Bilder,’ vluchtige potloodschetsjes, kleine tableaux-vivants, pikante herinneringen uit zijn jeugd, ondeugende toespelingen op Duitschland, eene ware olla podrida, eene mengeling van scherts en ernst, van wijsheid en dwaasheid, van ironie en polemiek, maar die en bloc een even weldadigen en verfrisschenden indruk doen ontstaan, als een stortbad na langdurige hitte. Zoek verder naar hoegenaamd geene kunstige objektiviteit of streng afgebakende richting. Los, dartel als de stijl, zoo huppelen ook de gedachten. Als een echt enfant terrible zegt Heine alles wat hem op het hart ligt. Niets, hoe oud, hoe deftig, hoe eerwaardig, hoe heilig ook vindt bij hem genade. Hij lacht met alle conventie, spot met alle systemen, ontziet niets en niemand; - hij is kunstenaar, dichter, humorist! Hij is de marskramer, die de groote duitsche waren-schat der XIXde eeuw, opgestapeld in veler hoofden, tot dusver een renteloos kapitaal, als kleingoed lachend en zingend in de wereld zal rondventen.

Trommle die Leute aus dem Schlaf, 
Trommle Reveille mit Jugendkraft, 
Marchire trommlend immer voran, 
Das ist die gansche Wissenschaft. 
 
Das ist die Hegel'sche Philosophie, 
Das ist der Bücher tiefster Sinn! 
Ich hab' sie begriffen, weil ich gescheidt, 
Und weil ich ein guter Tambour bin. 1) 

Het laat zich echter begrijpen, gelijk Varnhagen von Ense hem uit Berlijn schreef (zie de noot op blz. 460), dat men in Duitschland wel eenigzins verlegen was, hoe dat nieuwe genre te begroeten. Men voelde zeer goed de piqures, men diende zich ook wel eenigzins geërgerd te betoonen over het vele onvoegzame en goddelooze dat dit geschrijf kenmerkte, maar met dat al - men genoot. En evenzoo gaat het elkeen, die eenmaal het aantrekkingsvermogen dezer zeldzame causeries heeft gevoeld. Willens of onwillens, hij moet mede.

{==463==} {>>pagina-aanduiding<<}

Een gelief koosd doelwit zijner persiflages is de stad Hamburg, welke met zooveel fierheid roem draagt op haar wijdvermaarde runderribben, en waar ‘de christelijke theologen, al kibbelen zij nog zoo hevig over de beteekenis van het Avondmaal, het over die van het middagmaal steeds ten volle met elkander eens zijn!’ Zelden laat Heine dan ook na, waar hij kan, - en hij had er zijn bijzondere reden voor 1) - om zijn diep gewortelden wrok, inzonderheid tegen de millionnairs en geld-aristocraten, die in de Elbestad de hoofdrol spelen, te koelen 2). Ik durf zeggen, (zoo ver haalt hij in het 2de Deel van de Reisebilder), dat het bij mij een alleraangenaamst gevoel verwekt, te mogen weten, dat ik hier van duizenden zotskappen ben omgeven, die ik allen in mijne geschriften kan gebruiken; zij zijn voor mij om zoo te spreken zuiver honorarium, baar geld. 's Hemels zegen rust op mij, want de narren zijn dit jaar bijzonder overvloedig en, als een verstandig oeconoom, verteer ik er maar weinigen, zoek er de besten uit en bewaar de rest in het zout. Als een rijk koopman, die van genoegen zich de handen wrijvend' te midden van zijn kisten en balen ronddrentelt, zoo wandel ik hier onder de menschen en ik denk dan: gij allen behoort mij! allen zijt gij mij even dierbaar, ik houd van u zoo veel, als gij van uw geld houdt - en dat zegt veel!! En niet alleen beschouw ik al die menschen als mijn geld, maar soms heb ik aan dat geld, in mijne gedachte, reeds eene of andere bestemming gegeven...Zoo ontmoet ik b.v. nu en dan eene dikke, eenoogige dame, de vrouw van een millionnair, voor wier beschrijving ik mij een rijpaard denk aan te schaffen. Komt gemelde dame mij nu op de wandeling tegen, dan bonst mij het hart reeds van heimelijke verrukking. Ik spring in den geest al in den zadel, zwiep met de karwats, klap met de
vingers, maak met de beenen allerlei ruiter-bewegingen...en de lieve vrouw ziet mij dan aan met, een gezicht, zóó vol uitdrukking, als wilde zij mij te kennen geven: ik begrijp u; zij hínnikt met de oogen, spert de neusgaten, zet zich oogenblikkelijk in een kort drafje....En dan sta ik inmiddels, de armen over de borst gekruist, en overleg bij mij zelven, of ik haar op de stang of op de trens zal rijden, of ik haar een engelsch of een fransch zaâl zal opleggen - enz.

{==464==} {>>pagina-aanduiding<<}
De menschen, die natuurlijk niet weten, welke bijzondere bekoorlijkheden ik aan die vrouw opmerk, geven haren heer gemaal dan wel eens wenken, en fluisteren hem iets in het oor van...roué, gevaarlijk jongmensch enz...Maar mijn vriend de millionnair (ook een van mijne in het zout bewaarde vrienden) zegt dan, geen den minsten argwaan jegens mij te koesteren en...mijn edel ros ziet in mijne voorkomende hoffelijkheid louter de uitdrukking van den geheimen wensch van mijn hart, om eens door hen beide te dineren te worden gevraagd...’ enz. enz. Dan weêr gelden zijne satiren den opgeblazen Hannover'schen Adel 1), of Berlijn en de Pruissische aristocratie, of hij brengt schertsend allerlei metaphysische problemen van den nieuweren tijd ter sprake, parodiëert de starre orthodoxie, welke, krachtens haar stelsel, zelfs een Socrates naar de hel moet doemen - en door dat alles heen slingeren zich de liefelijkste bloemen der poëzie, ruischen de diepste tonen van gevoel en van weemoed.
Het derde en vierde deel der Reisebilder verplaatst ons naar Engeland, naar München, Tyrol en Italië. Intusschen, ik kan mijne lezers en vooral mijne lezeressen geenszins onbepaald uitnoodigen, om den dichter ook naar laatstgenoemde plaatsen te volgen.
De wierook, welken men hem destijds van vele kanten begon toe te zwaaien, (hij bewoog zich te München, zoo als hij aan Moser schreef, s. 206, in het ‘Foyer van de Noblesse’), schijnt hem eenigzins bedwelmend naar het hoofd te zijn gestegen 2). Terwijl hij zijne kanonnen van ‘zwaar kaliber’ met verdubbelden ijver en hartstocht tegen Monarchie, adel, geestelijkheid, ja tegen wat en wie niet al, begon af te vuren, (en ik verzeker u dat zij duchtig geladen waren!), schoot hij tevens in zijne eigene, moreel reeds min of meer wrak geworden persoonlijkheid, menige bedenkelijke bres. Wie meenen zou bv. aan Heine's hand de heerlijkheden van Tasso's geboortegrond of de kunstschatten der ‘eeuwige stad’ te zullen leeren genieten 3), die kieze zich liefst een anderen gids

{==465==} {>>pagina-aanduiding<<}
deze voert hem in liederlijk gezelschap en in slechte huizen, Wel schitteren ook in deze beide boekdeeltjes duizenden vonken van onwaardeerbaar vernuft en gevoel 1). Wel liggen ook hier, gelijk in alles wat Heine schreef, tal van goudkorrels tusschen de bladen gestrooid 2). Maar toch - waartoe het verheeld? - tegen een zoo onverholen cynisme als waarmede hier de schrijver, niet zonder kennelijk welgevallen, zich tooit, komen beide hart en schoonheidsgevoel nadrukkelijk in verzet. In deze bladen over Lucca, in zijn boosaardige aanvallen tegen graaf v. Platen, in sommige episodes der Florentynsche nachten, vooral in de beruchte Mémoires van Schnabelewopski 3) en in alles wat min of meer de getrouwe afspiegeling vertoont van zijn ‘lekker leventje’ te München 4) en van zijn sich herum amüsiren in Italië 5), hebben wij voor een goed deel het bezinksel van Heine's dichterlijk talent. Slaan wij deze bladzijden om. Hoe rijk ook aan proeven van de schitterende kracht zijner hekelwoede, zoo waait niettemin een onverkwikkelijke geur er ons uit te gemoet. Heine zelf heeft dan ook later op deze periode van zijn leven terugziende erkend, dat hij gedurende een langen tijd bij de jonge Hegelianen de zwijnen heeft gehoed 6). Met geringe naamsverwisseling zou men op haar kunnen toepassen hetgeen hij, bij zijn bezoek op het slagveld van Marengo,

{==466==} {>>pagina-aanduiding<<}
zelf ten aanzien van Bonaparte heeft gezegd 1): ‘Hier nam de generaal Bonaparte zulk eene geweldige teug uit den kelk des roems, dat hij als in een roes consul, keizer en wereldveroveraar werd: - een roes uit welken hij eerst op St. Helena weêr geheel is ontwaakt.’ Heinrich Heine ontwaakte desgelijks eerst ten volle uit zijn wilden levensroes op zijn St. Helena, zijn ziek- en folterbed in de rue d'Amsterdam te Parijs.
Gelukkig kwamen de dichter, de kunstenaar vroegtijdiger in hem tot bezinning.

III.

Parijs!! Eldorado van de droomen zijner jeugd! - Het was in Mei 1831, dat Heine, aangelokt door de Julirevolutie 2) en een weinig benauwd ook voor de dreigend uitgestoken klauwen van den pruissischen adelaar, den Rijn overstak en dat hij met een van verrukking kloppend hart voor 't eerst - en te gelijk voor goed, - de muren van dat ‘nieuw Jeruzalem’ binnentrok. Hier was hij aan gene zijde van den Jordaan, buiten het bereik van alle 2duitsche Philistijnen, in het aangebeden land van vrijheid en gelijkheid, in het middelpunt van ware beschaving en humaniteit 3).
't Is niet onaardig hem zelv' de eerste indrukken, welke Parijs op hem maakte, te hooren beschrijven.
‘Hoe verbaasd stond ik te kijken, schrijft hij, 4) bij den duizelingwekkenden aanblik van al die elegante, smaakvol gekleede menschen, die er precies uitzagen als de figuurtjes van een Modejournaal! En hoe imponeerde het mij, dat zij allen fransch spraken, iets hetwelk men bij ons alleen in de hoogere kringen doet. De heeren waren allen zoo beleefd, en de schoone vrouwen glimlachten zoo betooverend zoet, Kreeg ik onvoorziens, te midden van het gedrang, een stoot in de ribben, zonder dat men mij aanstonds beleefd om verschooning bad, dan kon ik

{==467==} {>>pagina-aanduiding<<}
wedden, dat die van een Duitscher kwam....Ik vond alles zoo amuzant, en de hemel was zoo blauw, en de lucht zoo verkwikkelijk, en bovendien bespeurde ik nog hier en daar het geflikker van de Juli-zon. De wangen der schoone Lutetia (Parijs) gloeiden nog van de heete kussen dier zon en de verloovingsruiker aan haar boezem was nog niet ganschelijk verlept....Bezocht ik den een of anderen restaurateur, aan wien men mij bijzonder had aanbevolen, dan kwam mij de Speisewirth met de verzekering te gemoet, dat hij, ook zonder zulk een aanbevelings-schrijven, mij goed zou hebben ontvangen, omdat ik zulk een fatsoenlijk en gedistingueerd voorkomen bezat, dat zich van zelf aanbeval. Nooit heeft een duitsche gaarkok, al mocht de vlegel het misschien ook gedacht hebben, mij iets dergelijks gezegd! - Ach! (voegt hij er bij), soortgelijke kleine beleefdheids-vormen, zulke onschuldige vleierijen kosten zoo weinig en zij doen toch het hart zoo goed. - God heeft ons de tong gegeven, om er onzen medemenschen iets aangenaams mede te zeggen...’ enz.
Het is met dat al opmerkelijk, dat Heine, die van kindsbeen af met Frankrijk had gedweept, die er de helft zijner dagen heeft gesleten, die er is gehuwd, die tot aan zijn dood toe met onverzwakte genegenheid aan Parijs, als ware het zijn vaderstad, is gehecht gebleven, zich toch nooit in zijn hart onder de Franschen geheel t'huis heeft kunnen gevoelen. In weerwil van zijn eigen alles behalve onbesproken levensgedrag, ondanks al zijn voorgewend Hellenisme en zijn toomelooze genotzucht, lag er niettemin op den bodem van zijn duitschjoodsch gemoed een overblijfsel van ernst, die hem geen waren vrede kou doen hebben met die tot zede geworden onzedelijkheid 1), met dat gemakkelijk laissez-aller, met die onverstoorbare luchthartigheid eener natie, die het leven zoo geheel anders opvat, dan de germaansche volken en voor wie bv. het eigenlijk wezen van den ‘humor’ zelfs een min of meer ontoegankelijk gebied vormt 2). ‘Witz’, zoo schreef Heine reeds vroeger uit Göttingen aan zijn vriend Moser 3), sprekende van Saphir, den bekenden Weener paljas: ‘Witz in seiner Isolirung ist gar nichts werth. Nur

{==468==} {>>pagina-aanduiding<<}
dann ist mir der Witz erträglich, wenn er auf einem ernsten Grunde ruht. Darum trifft so gewaltig der Witz Börne's 1), Jean Paul's, und des Narren im Lear. Der gewöhnliche Witz ist bloss ein Niesen des Verstandes, ein Jagdhund der den eigenen Schatten nachlauft, ein rothjäckiger Affe der sich zwischen zwei Spiegeln begafft, ein Bastard den der Wahnsinn mit der Vernunft im Vorbeirennen auf öffentlicher Strasse gezeugt, - nein! ich würde mich noch bitterer ausdrücken, wenn ich mich nicht erinnerte dass wir beide selbst uns zu Zeiten herablassen einen Witz zu reissen.’
Toch sympathiseerde hij gelijk ik reeds opmerkte, in tal van opzichten met de Franschen en van hier de machtige, onmetelijke invloed, welken Heine ontegenzeggelijk op het streven en den geest van zijn tijd heeft geoefend. Hij sloeg een brug tusschen de twee natiën 2). Hij verbond franschen geest met duitsche ideën. Overzien wij b.v. het voornaamste van hetgeen hij in deze tweede periode van zijn leven heeft geschreven: zijn Salon (1832-1836), zijn romantische Schule (1835), beide onder den titel van l'Allemagne in de Revue des deux Mondes opgenomen 3), zijne artikelen in de Augburgsche allgemeine Zeitung (later onder den titel van Französische Zustände en gedeeltelijk ook in zijne Vermischte Schriften bijeengevat 4),) dan bespeuren wij daarin, - hoewel overgoten met een altijd onuitputtelijken stroom van humor 5), en verbonden met een even eindeloozen guerillerakrijg tegen de Romantiek - zichtbaar den zeer ernstigen toeleg, zoowel om zin voor de voortbrengselen van Fransche kunst, politiek en litteratuur aan te kweeken op vaderlandschen bodem, als om de meestergewrochten van den Duitschen genius, de onsterfelijke gedachten aan het licht gebracht door Duitsche denkers en dichters te onthullen, te verzinlijken voor
den gewoonlijk aan lichter en prikkelender spijze gewenden Franschen

{==469==} {>>pagina-aanduiding<<}
smaak. Dat hij, bij laatstgenoemde poging, alles beschouwde uit zijn eigenaardig, nu eenmaal aan zijne overtuiging als het eenig mogelijke zich aanbiedende gezichtspunt; dat het punt van aankomst der nieuwere philosophie hem toescheen te leiden tot eene ontbinding van al het bestaande, en zij zelve een oorlog à mort te zijn geweest tegen het Deïsme, of liever tegen het Christendom - heb ik reeds gemeld. Maar zeker heeft niemand ooit de grootsche persoonlijkheden van een Kant, Fichte, Schelling, Hegel, Luther, Lessing, Goethe, Herder, Grimm 1) enz., noch zelfs die der woordvoerders van de zoozeer door hemzelv' gehavende Romantische School, in één woord, al wat Duitschland ooit op het gebied der gedachte en der kunst uitstekends of merkwaardigs heeft voortgebracht, op boeiender en genialer wijze voor den vreemdeling vertolkt dan hij 2).

{==470==} {>>pagina-aanduiding<<}

Duitschland! dit bleef toch, ondanks al zijn voorgewenden gloeienden afkeer, al zijn bittere sarkasmen, altijd het geheime troetelkind zijner gedachte. Hij behandelde het even als eene onverstandige moeder haar kind, het beurtelings overdreven liefkozend en onredelijk mishandelend; - nu eens fier op zijn ontwikkeling, dan weêr blozend over zijne lompe, onbeholpen manieren. Hij kan niet nalaten gedurig weêr aan, onder een regen van schimpscheuten, den duitschen Michel rug aan rug tegen Frankrijk te plaatsen, als wilde hij zeggen: ‘wat zijt gij toch stumperig en achterlijk.’ Maar - zoo gij in zijn ziel kondt lezen, - gij zoudt ontdekken, dat juist dat eenigzins onbeholpene en onpraktische 1) hetwelk Duitschland, zoowel als Israël (want in zijne behandeling van beide ligt eene treffende overeenkomst), kenmerkend onderscheidt, zijn geheime trots uitmaakt en verwant is aan al wat er dieps en innigs schuilt in zijn gemoed.
Hoort b.v. welk eene mengeling van ironie en heimwee er doorstraalt in deze strophen, gedicht na een achtjarig verblijf te Parijs 2).

Anno 1839. 
O, Deutschland, meine ferne Liebe, 
Gedenk' ich deiner, wein' ich fast! 
Das muntre Frankreich scheint mir trübe, 
Das leichte Volk wird mir zur Last. 
 
Nur der Verstand, so kalt und trocken, 
Herrscht in dem witzigen Paris - 
O, Narrheitsglöcklein, Glanbensglocken, 
Wie klingelt Ihr daheim so süss! 
 
Höfliche Männer! Doch verdrossen 
Geb' ich den art'gen Gruss zurück. - 
Die Grobheit, die ich einst genossen 
Im Vaterland, das war mein Glück! 
 
Lächelnde Weiber! Plappern immer, 
Wie Mühlenräder stets bewegt! 
Da lob' ich Deutschlands Frauenzimmer, 
Das schweigend sich zu Bette legt. 

{==471==} {>>pagina-aanduiding<<}

Dem Dichter war so wohl daheime, 
In Schilda's theurem' Eichenhain! 
Dort wob ich meine zarten Reime 
Aus Veilchenduft und Mondenschein. 

Luider en merkbaarder nog verraadt zich dit gevoel in zijn: Deutschland, ein Wintermärchen, gedicht in Januari 1844, nadat hij ten vorigen jare eens en voor het laatst zijn vaderland, zijne familie, en vooral zijn oude moeder had weêrgezien.

Die sonnst so leichte französische Luft 
Sie fing an mich zu drücken, 
Ich musste Athem schöpfen hier 
In Deutschland, um nicht zu ersticken. 
 
Ich sehnte mich nach Torfgeruch, 
Nach dcutschem Tabaksdampfe; 
Es bebte mein Fuss von Ungeduld, 
Das er deutschen Boden stampfe. 
 
Ich seufzte des Nachts, und sehnte mich, 
Dass ich sie wiedersähe, 
Die alte Frau, die am Dammthor wohnt 1); 
Das Lottchen 2) wohnt in der Nähe. 
 
Auch jenem edlen alten Herrn 3), 
Der immer mich ausgescholten 
Und immer grossmüthig beschützt, auch ihm 
Hat mancher Seufzer gegolten. 
 
Ich wollte wieder aus seinem Mund 
Vernehmen den ‘dummen Jungen!’ 
Das hat mir immer wie Musik 
Im Herzen nachgeklungen. 
 
Ich sehnte mich nach dem blauen Rauch, 
Der aufsteigt aus deutschen Schornsteinen, 
Nach niedersächsischen Nachtigall'n, 
Nach stillen Buchenhainen. 

{==472==} {>>pagina-aanduiding<<}

Ich sehnte mich nach den Plätzen sogar, 
Nach meinen Leidensstazionen, 
Wo ich geschleppt das Jugendkreuz 
Und meine Dornenkronen. 
 
Ich wollte weinen wo ich einst 
Geweint die bittersten Thränen - 
Ich glaube Vaterlandsliebe nennt 
Man dieses thörichte Sehnen. 

En eindelijk deze beide strophen 1), de aandoenlijkste, de dichterlijkste misschien, in welke hij ooit het heimwee naar zijn verlaten geboortegrond heeft bezongen; strophen, die als besproeid zijn met tranen 2):

Ich hatte einst ein schönes Vaterland. 
Der Eichenbaum 
Wuchs dort so hoch, die Veilchen nickten sanft. 
Es war ein Traum. 
 
Das küsste mich auf Deutsch, und sprach auf Dentsch 
(Man glaubt es kaum 
Wie gut es klang) das Wort: ‘Ich liebe dich!’ 
Es war ein Traum. 

Het heeft volstrekt niet ten nadeele gestrekt van Heine's roem, dat hij, na gedurende de eerste jaren van zijn verblijf te Parijs, zoo goed en zoo kwaad als het ging den Demagoog te hebben gespeeld (‘spelen’ is het woord), zich van lieverlede weêr terugtrok op het van nature hem aangewezen terrein, dat der dichtkunst, al heeft hij ook, naar zijn eigen bekentenis, op dat gebied menigeen meêdogenloos ‘gekrabt en gebeten’ 3). Hij besloot toen de moderne denkbeelden, gelijk wij reeds zagen, toe te passen op de ‘Letterkunde.’ De pen te voeren, op het papier te werpen hetgeen zijne ‘vrije’ Muze hem inblies, ziedaar dan ook recht eigenlijk zijn roeping. Zoo men een ‘zwaard’ zal leggen, op zijn grafzerk, naar zijne begeerte, de lauwerkrans behoort er nevens 4).

{==473==} {>>pagina-aanduiding<<}

Bovendien - hij mocht dweepen met het ‘Evangelie der vrijheid’ en met ‘Sansculottisme’ zooveel hij wilde, in den grond zijns harten was en bleef hij toch, gelijk alle kunstenaarsnaturen, niet weinig aristocratischgezind. ‘Zoodra’ ('t zijn zijne eigene woorden) ‘het door hem gepredikte Atheïsme zeer sterk naar kaas en brandewijn en tabak begon te stinken 1);’ zoodra de genius van het Communisme, welken hij steeds met de bloemenkransen der geurigste poëzie had omwonden, naakt en vuil of in afzichtelijke lompen gehuld, op de handen van het schuim der Parijsche bevolking, in alle kroegen en wijnhuizen werd rond gedragen, toen werd datgene wat hij met zijn ‘verstand’ tot dusver niet had begrepen, hem door middel van zijn ‘reukorgaan’ duidelijk; toen gingen hem de oogen open en trokken de ‘voelhorens’ zijner fijnbewerktuigde dichternatuur zich onmiddellijk terug.
Van nu af vermeed hij zorgvuldig iedere aanraking met Politiek en Theologie als ware het de beet van een dollen hond 2). Maar juist hierdoor heeft hij zich nameloos veel leed op den hals gehaald. Bij alle partijen had hij het thans gelijkelijk verkorven. In het oog der radicalen was hij een lafhartige Renegaat geworden. De lang ingehouden woede, die reeds lang op eene gelegenheid had geloerd, om wegens zoo menige pijnlijk geslagen wonde wraak te oefenen, barstte van alle kanten met daverend geweld tegen hem los. Hij, die, even als zijn doorluchtige Engelsche tijdgenoot en dichterlijke evenknie, nooit iemands gevoel, noch denkwijze, noch goeden naam had gespaard; die honderden met naam en toenaam aan de kaak had gesteld, die tegen de gansche maatschappij de hand had opgeheven - hij moest thans op zijn beurt ondervinden, hoe de hand van allen was tegen hem.
Dit zijn voor Heine harde jaren geweest!
Opgestuwd nog daarenboven door zijn van nature reeds uiterst prikkelbaar gestel (hij behoorde tot die menschen, gelijk er meer zijn, die hoogstgaarne met andere spotten, maar die zelve geen

{==474==} {>>pagina-aanduiding<<}
de minste scherts kunnen verduren 1)), steeg zijn drift, zijn woede soms boven alle palen. Zijn berucht boek tegen Ludwig Börne (1840), o.a. kan er ons een duidelijke proeve van geven. ‘Je suis sorti vainqueur, schreef hij aan een vriend, de la plus terrible crise, que les littéraleurs allemands aient eue à traverser 2).’
Ik glijd over deze jaren heen, waarin hij zich wel als schrijver maar geenszins als mensch nieuwe lauweren heeft gevlochten.
Eene oase in die woestijn van bitterheden was de verschijning van zijn: Atta Troll, ein Sommernachtstraum (1841) en voor een deel ook van zijn zooëven reeds genoemd gedicht: Deutschland, ein Wintermärchen (1844), dat begeleid werd door een bundeltje Neue Gedichte. - Hier ademen wij voor 't eerst weêr iets van de geuren, iets van het zoete en bevallige van Heine's jongelingspoëzie. Intusschen - de jongeling is tot een man gerijpt. Hij heeft gestreden, hard en bloedig gekampt. Zijn gloeiende idealen heeft hij moeten opgeven voor het kille proza der werkelijkheid. Wel is het hem gelukt, na forsche tegenweer, zijne persoonlijke tegenstanders onder de knie te krijgen, maar het groote doel, hetwelk hij had beoogd, Duitschlands bevrijding in den door hem gewilden geest, - heeft hij niet bereikt. In de politiek, op den kansel, in de litteratunr, overal hebben de gehate Philistijnen 3) het roer in handen.
Welnu - thans, na zoo lang en zoo ernstig als een Puritein te hebben gekampt, wil hij den boog eens weêr verruilen voor de lier, en als Democriet de dwaasheid om hem heen belachen.

Der Tag hat ihn müd' gemacht. 4) 


{==475==} {>>pagina-aanduiding<<}

Kom, weeke muze der romantiek, lieveling van de droomen zijner jeugd; kom, zangster van Rabelais en van Molière! Reikt uwen dichter de gouden citer der poëzie. - Hij is nog waard die te tokkelen. Hij heeft ze nog niet verleerd, de stoute vingergrepen van weleer. Het is de oude Heine nog, al is zijn gemoed iets meer bitter geworden. - Goudbeslagen zijn nog altijd de hoeven van zijn gevleugeld, melkwit ros, welk's van parelen gevlochten toomen hij lustig viert 1). Scherpgepunt zijn nog de pijlen van zijn onverstoorbaren Humor, welke hij met altijd wisse hand links en rechts afschiet. Hij weet nog te zingen van:

Das knospet und quillt, mit duftender Lust - 
Es liebt sich so lieblich im Lenze! 2) 

Hij weet nog de Atta Troll's, de tendenz-beeren uit het dichterlijke Zwabenland, die wel door ‘karakter,’ maar niet juist door ‘talent’ uitmuntten 3), te doen dansen en schommelen, al is het zeer tegen hun zin, op de maat van zijn tartende en wiegelende rijmen. Alleen - gelijk ik zoo even zeide - er zijn merkbaar eenige snaren op zijn speeltuig ontstemd. De gloei-
{==476==} {>>pagina-aanduiding<<}
ende geestdrift voor de idée, die voormaals hem bezielde 1), is zooal niet uitgebluscht, dan toch merkelijk bekoeld. Er ruischt hier en daar een ontbladerende herfstwind door de twijgen, devoorbode van den naderenden winter. Weinig intusschen heeft onze dichter gewis vermoed, dat die winter zóó ras en zóó vrees selijk voor hem op handen was!

IV.

In het jaar 1845 verbreidde zich voor 't eerst onder 's Dichters vrienden de treurmare zijner ziekte. Tengevolge eener driftopwelling bij een kleinen familietwist, door eene beroerte getroffen, bleef hij aan sommigen zijner ledematen verlamd. Drie jaren later intusschen 2) had de kwaal hand over hand verergerd reeds dat somber, dat ontzettend, dat hoogernstig karakter aan-
{==477==} {>>pagina-aanduiding<<}
genomen, waardoor het ons, als wij van Heine spreken, bijkans onmogelijk is geworden, ons dien dichter anders voor te stellen, dan gelijk hij, op de fraaie gravure van Gleyre 1), half in een laken gewikkeld, het hoofd in de kussens van zijn armstoel gedoken en steunende op de fijne, bleeke hand, de oogleden (waarvan hij er slechts één met den vinger kon oplichten) gesloten, - neêrligt met eene onbeschrijfelijke, door lijden veredelde uitdrukking op het gelaat. Hartbrekend schouwspel! Ontzettend besluit van dat vrolijk begonnen dichterleven! Zijn kwaal bestond, zoo het schijnt, in eene verweeking van het ruggemerg, en bleek alras ongeneeslijk te zijn. Acht jaren lang, krimpend onder duldelooze pijnen, bij den dag stervende om zoo te spreken, den dood langzaam ziende nader sluipen, lag hij daar - hulpbehoevender dan een kind. Wel was dit, naar zijne eigene woorden, ‘eene verschrikkelijke tragedie’ 2); eene tragedie in den trant van Shakespeare, van den King Lear. De beschouwing van dien stervenden dichter zou stof voor een boekdeel kunnen opleveren.
Heine was gehuwd. Zonderlinge echt! Begonnen met eene dier liaisons, ménages parisiens geheeten, welke door jongelieden - vooral kunstenaars - in de fransche hoofdstad veelvuldig worden aangegaan 3), werd hij eerst later, (volgens Meissner ter oorzake van een Duel) met al de vereischte vormen gesloten. Nooit heeft, zoo als hij zelf lachend placht te verhalen, zijne vrouw een enkelen regel schrifts van hem gelezen. Toch droegen zij elkaêr, gelijk men zegt, op de handen. Mathilde 4) was zijn speelpop. Haar vrolijk gesnap, haar kinderlijke uitvallen amuseerden hem.

Hör' ich sie schwatzen, 

zingt hij: 5)

Trinkt meine Seele die Musik. 

Daar hun echt onvruchtbaar is gebleven, zoo was zij hem

{==478==} {>>pagina-aanduiding<<}
‘Weib und Kind zugleich.’ Er ligt iets aandoenlijks in de wijze, waarop hij soms, - te midden zijner eindelooze echt joodsche visioenen van den grimmigen dood, den ‘bösen Thanatos,’ die op zijn valen klepper, welks draf en hoefslag hij reeds meent te hooren, hem nadert, - in droeve verzuchtingen over het lot zijner arme Mathilde, die hij als ‘wees en weduwe’ in de wereld zal achterlaten, losbarst:

Ihr Engel in den Himmelshöhn, 
Vernehmt mein Schluchzen und mein Flehn, 
Beschützt, wenn ich im öden Grab, 
Das Weib, das ich geliebet hab', 
Seid Schild und Vögte Eurem Ebenbilde, 
Beschützt, beschirmt mein armes Kind, Mathilde 1). 

Treffend zijn ook de bewijzen der diep gewortelde liefde, welke hij zijner oude moeder toedroeg 2). Alfred Meissner deelt ons in zijne reeds vermelde: ‘Erinnerungen,’ van die gehechtheid ééne merkwaardige trek mede.
‘Eens des avonds, schrijft hij, bij den kranken dichter binnentredende, hoorde ik hem aan zijn secretaris een brief dicteeren, en toen ik vroeg voor wien die brief was bestemd, gaf Heine ten antwoord: ‘voor mijne moeder!’

{==479==} {>>pagina-aanduiding<<}

- ‘Zij leeft dus nog - vroeg ik - de oude vrouw, “die am Dammthor wohnt?”’
- ‘Ach ja,’ zeide hij, ‘zij is wel is waar oud en ziek en gebrekkelijk, maar het is toch nog altijd hetzelfde warme moederhart.’
- ‘En schrijft gij haar dikwijls?’
- ‘Geregeld iedere maand.’
- ‘Wat moet uw toestand haar diep ongelukkig maken!’
- ‘Mijn toestand?’ hernam Heine. ‘O, wat dat aangaat, leven wij samen op een zeer eigenaardigen voet. Mijne moeder houdt mij voor even wèl en gezond, als ik was, toen ik haar de laatste maal te Hamburg heb gezien. Zij is oud en leest geene couranten. De enkele vrienden, die haar bezoeken, verkeeren in hetzelfde geval. Ik schrijf haar, zoo goed als het gaat, in een opgewekte bui; vertel haar van mijne vrouw en van hetgeen mij aangenaams wedervaart. En als zij dan wel eens hare bevreemding uit, dat alleen de handteekening van mij en het overige door mijn secretaris geschreven is, dan heet het, dat ik een weinig aan de oogen lijdt; dat ik evenwel spoedig zal beteren, maar dat ik op dit oogenblik niet in staat ben alles eigenhandig te schrijven. En zoo is zij gelukkig. Dat overigens, zoo besloot hij, een zoon ooit zóó krank en zóó diep rampzalig zou kunnen worden, als ik ben, dat zou toch geene moeder gelooven.’
Er ligt → ik herhaal het - iets ontzettends, iets hoog tragisch in het schouwspel dier afmattende worsteling van een gemoed, zoo vol warme, heerlijke aspiratieën, maar tegelijk zoo in zijn diepste diepte geschokt en onverzoend gebleven, als waarvan Heine's ziekbed ons getuigen doet zijn. De meest teugellooze phantasieën, de somberste visioenen over het leven en den dood en het graf en de toekomst, en zijn roem en zijn verijdelde verwachtingen, ja over wat niet al? doorkruisen wakend en droomend zijn koortsig dichterbrein, ontlokken hem nu eens de ijsselijkste Hiobs-vervloekingen, plooien dan weêr zijn lippen tot een eynischen grimlach, of doen in een heeten tranenstroom hem losbreken en vormen te samen eene Lyriek, waarvan zeker tot dusver de poëzie geen wedergade heeft aan te wijzen.
En toch - wie zou het verwacht hebben? - uit dien schijnbaar verdorden bodem (en zie hier wel een bewijs, dat deze gefolterde en geschokte lijder tot aan zijn jongsten snik een uit-
{==480==} {>>pagina-aanduiding<<}
verkoren gunsteling der Muzen is gebleven) rees noch onverwachts op den laten avond een wonderboom, zóó forsch, zóó groenend’ zóó breed getakt, dat men zou meenen, dat hij door 's dichters jongelingshand ware geplant. Ik bedoel den Romancero 1) (1851).
De Romancero is de Finale, gelijk weleer het Buch der Lieder de Ouverture was geweest van Heine's dichterleven. In den Romancero zingt Heine zijn zwanezang. Hierin verneemt gij den ruischenden nagalm van al de betooverende liederen zijner jeugd. Neen, de dichter van den ‘Almansor’ is niet, zoo als het gerucht heeft gemeld, zooals door menigeen met eene alleszins begrijpelijke graagte is geloofd, op zijn sterfbed als de verloren zoon in de armen van het gesmade Christendom teruggekeerd. Hij heeft noch de Venus van Milo, noch de dienst van de goden van Hellas ooit vaarwel gezegd in zijn hart.

Wohl tausend Jahr aus Gräzia 
Bin ich verbannt, vertrieben - 
Doch ist mein Herz in Gräzia, 
In Gräzia geblieben. 2) 

Hij is gebleven die hij was, geheel dezelfde; een ongelukkig, een verdwaald genie; half Semiet, half Helleen, half Germaan; nergens t'huis behoorende; maar van ‘den God’ wiens adem hij in zich voelde 3) met onverzwakten gloed getuigende tot dat de levensadem hem begaf. Sla den Romancero op. 't Is dezelfde op- en afklimming langs de gansche toonladder des gevoels. 't Zijn dezelfde stoute, vermetele, merg en been doordringende, maar ook zoete, wonderschoone akkoorden, als die gij verneemt in het lied zijner jeugd; nu alleen forscher, machtiger aangeslagen, daar het de ‘stervende’ zwaan is, die zijn lied zingt. Breed en vol als van ouds ruischen de tonen dezer grillige orchestmuziek. Andante, Adagio, Allegro, Menuetto, alles klinkt daaruit, als uit het ‘Buch der Lieder’, maar nog bezielder, u tegen: klagende Elegieën, roerende balladen, verhevene Lyriek, schreien en lachen, zonnegloed en nacht, eb en

{==481==} {>>pagina-aanduiding<<}
vloed. Het is als laat de dichter alle klanken, die in zijn gemoed sluimeren, nog eens hoog en vol opbruisen; als wilde hij voor 't laatst nog eens 1) al de lava uitgieten, welke zijn heete borst verzengt...! Gij vliegt met hem het leven en de wereld door. Egypte, Hellas, Perzie, middeleeuwsche Romantiek; alle poëzie en glorie van den vóórtijd, waaraan ooit zijn hart heeft gehangen, waarmede immer zijne verbeelding heeft gedweept, gij ziet ze weêr in de zonnigste tinten voor u opdagen. - Gij luistert naar de eeuwènoude Rijn-sagen, gij volgt ‘Edith Schwanenhals’ op het met lijken bezaaide slagveld, gij hoort de doodenlitanie der monniken, gij treedt achter de lijkbaar van den Perzischen dichter Firdousi, gij verneemt den vrolijken citerklank van Apollo ‘den Gott der Musika’; gij zweeft met den dichter, gedragen op de slippen van zijn mantel, naar Amerika, naar Spanje en eindelijk....naar Jeruzalem!!

Jeruzalem, eer dat ik u vergete, 
Vergeet' mijn rechterhand zich zelv' veeleer. 

Opmerkelijk inderdaad! Terwijl Heine, -, gelijk trouwens ten volle met zijn geestesrichting strookte - zijn gansche leven door er een zeker boosaardig genoegen in heeft geschept, om het Jodendom, waaruit hij was gesproten, in zijn verachtelijkste, vernederendste, karikatuur-achtige vormen, in zijn hondsgestalte 2) te doen kennen, terwijl hij niet dan bij uitzondering 3) nu en

{==482==} {>>pagina-aanduiding<<}
dan heeft getoond ook een hart te hebben voor dat Israëlitisme, hetwelk toch onmiskenbaar een der hoofdaderen uitmaakt zijner poëzie, bezong de kranke dichter hier, in den Romancero, met een ongeëvenaarden gloed de heerlijkheid, den adel van zijn oud en vermaard geslacht. Ook zijn Jeruzalem intusschen, zoo min als dat van Da Costa, - lag in het Oosten, maar verhief zijn tinnen - in het Zuiden. Jehuda ben Halevy, de groote dichter en schriftgeleerde van zijn stam, die geschitterd heeft in den bloeitijd van het ‘Spaansche’ Ridderwezen, ziehier zijn held. En in dien held verheerlijkt en vereeuwigt Heine twee gevoelens, juist die beide welke hem het naast, het innigst ooit aan het hart hebben gelegen, te weten: zijn mystisch joodsch heimweê en zijn verterende liefde voor de poëzie.
Op zich zelven toch zinspeelt hij, als hij zegt:

Auch der Held, den wir besingen, 
Auch Jehuda ben Halevy 
Hatte seine Herzensdame; 
Doch sie war besondrer Art. 
 
Jene, die der Rabbi liebte, 
War ein traurig, armes Liebchen. 
Der Zerstörung Jammerbildniss, 
Und sie hiess Jerusalem. 
 
Schon in frühen Kindestagen 
War sie seine ganze Liebe; 
Sein Gemüthe machte beben 
Schon das Wort Jerusalem. 

‘Und’, zoo luidt het in de onsterfelijke strophen die voorafgaan, de schoonste wellicht welke Heine ooit heeft neêrgeschreven; het beste althans van zijn ziel ligt er in uitgestort:

Und Jehuda ben Halevy 
Ward nicht bloss ein Schriftgelehrter, 
Sondern auch der Dichtkunst Meister, 
Sondern auch ein grosser Dichter. 
 
Rein und wahrhaft, sonder Makel 
War sein Lied, wie seine Seele - 
Als der Schöpfer sie erschaffen 
Diese Seele, selbstzufrieden. 

{==483==} {>>pagina-aanduiding<<}

Küsste er die schöne Seele, 
Und des Kusses holder Nachklang 
Bebt in jedem Lied des Dichters, 
Das geweiht durch diese Gnade. 
 
Wie im Leben, so im Dichten 
Ist das höchste Gut die Gnade - 
Wer sie hat, der kann nicht sünd'gen 
Nicht in Versen, noch in Prosa. 
 
Solchen Dichter von der Gnade 
Gottes nennen wir Genie: 
Unverantwörtlichter König 
Des Gedankenreiches ist er. 
 
Nur dem Gotte steht er Rede, 
Nicht dem Volke. - In der Kunst, 
Wie im Leben kann das Volk 
Tödten uns, doch niemals richten. - 

Heine stierf den 17den Februari 1856. Toen zijn stoffelijk omhulsel op het kerkhof van Montmartre in de groeve werd neêrgelaten, en ook daarna, werd door een algemeen ‘zwijgen’, ook van de pers, op veelbeteekenende wijze in vervulling gebracht, hetgeen hij, in dezen zelfden Romancero, als in een somber profetisch voorgevoel had voorspeld 1):

Keine Messe wird man singen, 
Keinen Kadôsch wird man sagen, 
Nichts gesagt und nichts gesungen 
Wird an meinen Sterbetagen. 

Een enkel woord tot besluit. Tien jaren zijn sedert des dichters ontslapen verloopen, en in dien tusschentijd heeft zich de algemeene opinie vrij eenparig geuit over de plaats, welke den

{==484==} {>>pagina-aanduiding<<}
gevreesden doode toekomt op den duitschen Zangberg. Als lyrisch dichter begroet zij in Heine den naasten troonopvolger van Goethe 1). Toch is de indruk, waarmede wij van hem scheiden, - en de oorzaak hiervan is volstrekt niet onverklaarbaar - over het geheel onbevredigend. Heeft Heine - zou men kunnen klagen - wel ‘al’ datgene voortgebracht, wat men, in aanmerking genomen zijn scheppend genie en zijn verwonderlijk boetseervermogen, van hem zou hebben kunnen verwachten? Hebben zijn kunstgewrochten niet alle meer of min iets ‘unfinished?’ Voor een deel is die klacht onbillijk, maar voor een deel ook schuilt in haar de aanwijzing juist van de fout, die op Heine's poëzie een zeker noodlottig vermogen oefent, te weten zijn eigen volslagen gemis aan ‘selfrespect.’ Verstaan wij elkander intusschen wel. Ik maak Heine volstrekt geen crime van zijn verregaand subjectivisme. Dat hij de wereld gedurende een halve eeuw bijkans uitsluitend met zich zelv' heeft bezig gehouden; dat zijn lied, met vlijmende sarkasmen besprenkeld, de weêrkaatsing vertoont van alle aspiratieën, verzuchtingen en twijfelingen onzer eeuw, zoo als die in bonte wanorde in zijn eigen gemoed stonden afgedrukt; dat hij met ongehoorde vermetelheid heeft uitgesproken, wat menigeen in het diepst van zijn hart denkt of begeert, - hierin juist bestaat zijn eigenaardige verdienste. Juist in die onomwonden openbaring van zich zelv', in die onbezorgde uitstorting van alles wat beurtelings zijn luim of zijn haat opwekt, in dat zonderling van-den-hak-op-den-tak springen, in dat met bliksemsnelheid overgaan van het eene gebied op het ander, juist hierin ligt de innige aantrekkingskracht welke deze Dichter oefent. - Niemand
begeert van hem de magistrale kalmte van een Goethe 2).

{==485==} {>>pagina-aanduiding<<}
Ook dat hij door zijn lijden, door zijn vreesselijken rampspoed overprikkeld, en in het volle bewustzijn zijner meerderheid, meermalen hard en onredelijk is geweest in zijn aanvallen; dat hij personen in plaats van zaken heeft aangetast, is in hem vergeeflijk. Dichters zijn fijner bewerktuigd, worden lichter ontstemd dan het gros der menschen.
Maar wat wij - ondanks alle sympathie - in hem betreuren; wat ons, bij het genot, ook van zijne beste kunstvoortbrengselen, eeuwig iets onvoldaans in het hart zal doen behouden, - het is de grenzenlooze frivoliteit, waarmede hij, die alles wist te idealizeren, die zijn ongeëvenaard talent zich bewust was, zoo vaak uit gekrenkte ijdelheid, ook datgene wat hij in zijn hart als waar en goed vereerde, heeft bezoedeld, of waarmede hij baldadig het eenmaal schoon aangelegde beeld, eigenhandig weêr heeft vernield; - het is vooral zijn teugelloos, bijkans tot wet door hem verheven sensualisme, de bron van al zijn eigene rampzaligheid, en tevens van het gif, hetwelk hij in zoo rijke mate in de hoofden en harten der jongelingschap heeft doen vloeien.
‘Speel niet met de slangen; want wie met hen speelt tot aan den rand van het graf, dien volgen zij ook in het graf en omstrengelen hem daar, en als zijn ziel dan omhoog wil, dan houden zij hem terug in het slijk’...zoo waarschuwde hem nog bij tijds een vaderlijk vriend zijner jeugd 1). Heine heeft dien hartelijk gemeenden raad in den wind geslagen 2). Hij heeft niet opgehouden met de slangen te spelen tot aan zijn dood; en zij hebben hem omstrengeld al vaster en vaster en ten

{==486==} {>>pagina-aanduiding<<}
laatste met hèm gespeeld. En de eenige wederstand, welken de arme vermocht te bieden, was een hartverscheurende kreet nu en dan, een kreet van afgrijzen en vertwijfeling, omdat zijn hart tot iets beters was geschapen.
Hetgeen men van den franschen dichter Alfred de Musset, Heine's vriend en tegenhanger, heeft gezegd, is in nog volkomener mate op hem zelv' toepasselijk. ‘Zijne poëzie is eene openbaring!’ - de openbaring niet bloot van een persoon, niet alleen van eene Époque, maar ook van eene zedelijke wereldorde. Dat Heine onverzoend is gestorven, dat hij gerebelleerd heeft tot aan zijn jongsten ademtocht, dat is ons een moreele troost en bevredigt ons ten slotte met hem.
Onze eeuw is eene eeuw van ontbinding, maar tevens van reconstructie 1). De periode der ontkenning (der Verneinung) heeft haren Zanger gehad, en geen die het Heinrich Heine zal verbeteren. Nog trilt half de wereld onder den dreunenden nagalm van dat wilde lied. Zal ook de nieuwe periode, welke wij zijn ingetreden, eens haren zanger vinden? Zullen de positieve elementen onzer eeuw die nog verspreid liggen, eens mede worden samengeraapt door een's dichters reuzenhand?

‘Es sei kein Traum!’ 

Velp.
P. Bruijn.





{==487==} {>>pagina-aanduiding<<}

De reconstructie onzer vloot. 1)

Diep doordrongen van de noodzakelijkheid om ten allen tijde eene voldoende, naar de eischen van den tijd ingerigte scheepsmagt te onderhouden, die de uitgestrekte overzeesche bezittingen van het Rijk moet helpen verdedigen, en die onzen uitgebreiden handel en nationale belangen bescherming behoort te verleenen, acht de commissie zich, met het oog op den tegenwoordigen staat van 's Rijks zeemagt, in het belang der zaak verpligt, de vrijheid te nemen om met den meesten klem bij de regering aan te dringen, dat er ernstig aan gedacht moge worden, de zeemagt overeenkomstig de finantiëele en personeele kraehten van het Rijk te ontwikkelen, ten einde, op haar steunende, zoolang mogelijk vrede te kunnen bewaren. Immers de uitgaven en verliezen gedurende een enkel jaar, zelfs gedurende eene enkele maand, waarin oorlog wordt gevoerd, kunnen grooter zijn dan het gansche kapitaal benoodigd tot het daarstellen van eene scheepsmagt, in staat om onze kusten te beveiligen tegen aanvallen van zoodanige staten, waaraan die scheepsmagt in zee het hoofd zou kunnen bieden, ten einde zoodoende de rampen van den oorlog zoolang mogelijk van den nederlandschen bodem verwijderd te houden.

Zonder eene behoorlijk ingerigte zeemagt zouden onze uitgebreide handel en onze sterk ontwikkelde scheepvaart, ja zou ons land, met eene openliggende zeckust en een met vele wateren doorsneden terrein, blootstaan aan aanvallen en strooptogten zelfs van den zwaksten tegenstander, die in weinige dagen zoude kunnen rooven, plunderen en verwoesten al wat door jaren inspanning en door noeste vlijt was tot stand gebragt en vergaard.

(Rapport der Commissie voor de kustverdediging 1864).
Zelfs zij, die in onze schets van den tegenwoordigen toestand van het materiëel der marine (zie de Mei-aflevering van dit tijdschrift) overdrijving meenen te mogen zien, geven toe, dat de vloot eene reconstructie behoeft.
Wij hebben de overtuiging niet te veel gezegd te hebben met te betoogen, dat wij bezitten: één oorlogschip in aanbouw in Engeland; twee kaperschepen (Watergeus en Marnix), waarvan

{==488==} {>>pagina-aanduiding<<}
een nog in aanbouw; één schroefschip (Java) en een raderschip (Valk), die goede diensten als trantportschepen in Indië kunnen doen, en, omdat zij nieuw zijn, dit moeten doen; ééne stoombatterij en vijf drijvende batterijen, die verre van goed zijn, maar, omdat zij bestaan en omdat, bij het ontbreken der noodige forten ter verdediging van ons vaderland tegen aanvallen uit zee, tijdelijke middelen noodig zijn, moeten bestemd worden voor de defensie; - maar, dat al de rest zoo spoedig mogelijk dient te worden vervangen en alleen gebruikt tot dat het vervangen is.
De zeilvloot moet gesloopt worden, omdat elke gulden tot onderhoud of bewaring daarvan uitgegeven verspild is, en er een dood kapitaal aan koper in zit.
De houten schroefvloot moet vervangen worden, omdat die voor defensie en actieve zeemagt nul van waarde is, en voor de politiedienst in Indië niet de meest geschikte vaartuigen telt. Beide de hoofdbestanddeelen, de zoogenaamde schroefschepen 1e kl. en 4e kl., werden onder het ministerie Lotsy ontworpen voor een gemengd doel en zijn daardoor voor geen doel geschikt.
Dat de werven verbetering in de productie-middelen behoeven, zal niemand ontkennen, die ze gezien heeft en bij buitenlandsche Rijks- of particuliere etablissementen vergeleken; vooral wanneer hij onthoudt, dat ieder millioen, besteed aan de aanschaffing van middelen, die het sneller aanbouwen van materiëel in tijd van nood mogelijk maken, tot zeker punt de zedelijke vrijheid geeft voor twee of driemalen die som minder materiëel in vredestijd te bezitten, te onderhouden en op zijn tijd te vernieuwen. Doch wij hebben gezegd, dat eene extra-uitgave van 18 millioen, waarvan 12 voor de drijvende defensie-middelen en 6 voor de werven, de marine kunnen opbeuren uit het verval; en dit te bewijzen en uiteen te zetten is de taak die wij ons voorstellen te vervullen.
Wij behoeven hierbij naauwelijks op te merken, dat ons bestek niet omvat de forten of vaste verdedigingsmiddelen voor de defensie onzer kusten en zeegaten noodig, daar deze niet behooren onder het Departement van Marine en uitgaven vorderen uit een ander hoofdstuk der staatsbegrooting.
Het zesde Hoofdstuk van de Staats-begrooting (Marine), gelijk het dit jaar is, bedraagt ruim 9 millioen gulden. Wanneer wij het staatsstuk voor ons leggen en doorzoeken, vinden wij dat de derde Afdeeling het materiëel bevat, en alzoo bijzondere betrekking heeft op ons tegenwoordig onderwerp.

{==489==} {>>pagina-aanduiding<<}


De 1e Afdeeling bevat de administratie-kosten van het Departement en der directiën van marine, inspectie van instrumenten en reiskosten, en bedraagt	ƒ 281.285
De 2e Afdeeling, loodswezen, betonning, bebakening, verlichting, quarantainedienst enz, bedraagt	ƒ 384.516
De 4e Afdeeling, personeel der zeemagt, beloopt	ƒ 3.282.806
De 5e Afdeeling, pensioenen, wachtgelden, enz.	ƒ 498.285
De 6e Afdeeling, onvoorziene uitgaven	ƒ 60.000
	_____
Totaal	ƒ 5.006.892

De 3e Afdeeling bedraagt ruim 4 millioen. Zij is dit jaar gesplitst als volgt:

Art. 18, 19 en 20. Materialen voor aanbouw, enz. en verdere verstrekkingen aan de werven	ƒ 2.133.000
Art. 21. Artillerie	ƒ 250.000
Art. 22. Scheepsstoomwerktuigen	ƒ 297.143
Art. 23. Steenkolen	ƒ 160.000
Art. 24. Herstellingen en kosten van schepen buiten 's lands	ƒ 40.000
Art. 25. Onderhoud van werven en gebouwen.	ƒ 90.600
Art. 26. Dok- en havenwerken te Willemsoord (nu bijna voltooid)	ƒ 87.300
Art. 27. Arbeidsloonen op de werven	ƒ 946.800
Art. 28. Bezoldiging van schippers enz. der werkvaartuigen	ƒ 31.311
	_____
Totaal	ƒ 4.036.154

Stel, dat, om de 9 millioen niet te overschrijden, deze afdeeling behoudens de extra-uitgave bovengenoemd, bedraagt per jaar vier millioen gulden.
Deze som kan niet geheel aan de reconstructie worden gewijd, want, afgezien daarvan, blijft per jaar noodig het volgende:

Uit art. 21, voor artillerie, behalve al het geschut en de behoeften voor de nieuwe schepen, dat als eerste uitrusting in den prijs derzelve begrepen is, is gedurende het tijdvak der reconstructie per jaar voldoende	ƒ 50.000
Uit art. 28, voor steenkolen, behalve die, welke voor den nieuwen aanbouw noodig zijn, en in den prijs der schepen begrepen, en die welke het depar-	
	_____
Transportere	ƒ 50.000


{==490==} {>>pagina-aanduiding<<}


Transport	ƒ 50.000
tement van koloniën verstrekt. Vele schepen in actieve dienst te hebben, of uit te zenden naar Indië, behalve de nieuwe bestemd om daar te blijven, en wier kolen voor de reis als eerste uitrusting in den prijs der schepen zijn begrepen, is natuurlijk gedurende de reconstructie niet wenschelijk, en daarom is het volkomen voldoende dezen post te ramen op jaarlijks	ƒ 80.000
Uit art. 25, voor het gewone onderhoud van werven en gebouwen in het tijdvak der reconstructie, waarin uit de extra uitgaven ook de werven hervormd worden, is voldoende per jaar	ƒ 40.000
Art. 28 blijft nagenoeg onveranderd, alzoo in ronde som.	ƒ 30.000
Bovendien echter eischen de schepen in dienst, gelijk de zaken nu gaan, 5 à 6 ton gouds per jaar aan reparatie, aanvulling van behoeften enz. Dit moet, bij het voornemen om schier al het bestaande op te ruimen en niet meer te repareren, dadelijk tot op ongeveer de helft terug gebragt worden, en zal ook zeker, gemiddeld over de zes reconstructie-jaren, waarin de vloot bestaat uit een aangroeijend getal geheel nieuwe en nieuw uitgeruste en een afnemend getal te sloopen schepen, niet meer bedragen dan, per jaar	ƒ 300.000
Al het overige kan nog niet zuiver tot het bouwen en uitrusten van schepen aangewend worden. De ondervinding leert, dat de vier werven te zamen, volgens de jaarlijks bij de begrooting gevoegde staten, aan werken buiten den scheepsbouw ten koste leggen 470 à 510 mille. Dit zijn de sommen uitmakend de 5e afdeeling van de zoogenaamde ‘staten der zeemagt,’ bezwaard met hun evenredig aandeel in het bedrag der 6e afdeeling dier staten, en omvatten in andere woorden de kosten der etablissementen, dat is, de gelden door de werven besteed aan werkvaartuigen, tonnen en bakens, het	
	_____
Transportere	ƒ 500.000


{==491==} {>>pagina-aanduiding<<}


Transport	ƒ 500.000
korps mariniers, proefnemingen, andere administratieën, bureaux, werf-inrigtingen, gebouwen, inrigtingen niet bepaald tot de werven behoorend - alles vermeerderd met het evenredig aandeel in de algemeene onkosten van gereedschappen, beweging, toezigt, bewaring enz. (waarvan het overige door de schepen wordt gedragen en in den prijs derzelve begrepen is). Deze kosten der etablissementen moeten ook gedurende de reconstructiejaren niet hooger dan onvermijdelijk is worden opgevoerd. Dit, te zamen met de vermindering van het aantal werven, moet in staat stellen tot het terug brengen dezer som met 20 per cent, waardoor die wordt	ƒ 400.000
	_____
Totaal	ƒ 900.000

Deze som niet te overschrijden is pligt, is zeer uitvoerbaar, doch vordert eene niet weifelende hand aan het roer!
Voor de aanschaffing van het nieuwe materiëel kan dan uit de derde afdeeling van het onveranderd budget van negen millioen per jaar worden afgezonderd ƒ 3.100.000.
Om het overzigt over onze finantiëele beschouwing zoo ligt mogelijk te maken, en den lezer zoo spoedig mogelijk de overtuiging te geven, dat wij ons niet inlaten met plannen die toch ondenkbaar zijn, zullen wij de toelichting van sommige punten van het volgende eerst aan het slot der berekening geven.
De jaarlijksche som van ƒ 3.100.000, vormt in de zes jaren, die wij voor de reconstructie stellen, een totaal van ƒ 18.600.000.
Onderwijl wordt echter gesloopt de volgende vloot:
Adolf, Hertog van Nassau, Zeeland, Evertsen, Admiraal van Wassenaer, van Galen, Anna Paulowna, Medusa, Prinses Amelia, Willem, Djambi, Zoutman, Leeuwarden, Metalen Kruis, Curaçao, Citadel van Antwerpen, Vice-admiraal Koopman, Reteh, Prinses Marie, Vesuvius, Het Loo, Reinier Claeszen, Cornelis Dirks, Soembing, Bali, Montrado, Haarlemmermeer en 13 van dezelfde soort, Hector, Vulkaan, Ardjoeno, Amsterdam, Bromo, Cycloop, Sindoro, Tromp, Kortenaer, Prins van Oranje, Doggersbank, Rijn, Prins Alexander, Holland, Sambre, en de verdere zeilvloot, 13 verdedigingsvaartuigen en de 28 kanonneerbooten - met uitzondering welligt van een paar wachtschepen.

{==492==} {>>pagina-aanduiding<<}

Dat is dus alles wat nu bestaat met uitzondering der volgende schepen, welke blijven:
De Ruijter, vijf drijvende batterijen (Neptunus, Jupiter, Orkaan, Salamander en Draak), Java, Valk, Waterloo, Marnix, drie ijzeren bootjes in Indië (Suriname, Madura en Kinsbergen), en de scheepjes Celebes en Ourust, die aan het Departement van Koloniën behooren.
De te sloopen schepen bevatten ongeveer anderhalf millioen Nederlandsche ponden koper en metaal, en hebben ongeveer elf en een half millioen aan materialen gekost, toen zij nieuw waren, behalve de machines en inventarissen.
Een schip, wegens vuur afgekeurd, en onder beheer van de Marine bij aanneming gesloopt - de Prins Hendrik - had aan materialen gekost ƒ 253,000 en bevatte 35,700 Ned. pd. koper en metaal. Het leverde ƒ 52,500 terug aan bruikbaar materiaal na aftrek der kosten van slooping.
Men mag dus veilig aannemen, dat al de te sloopen schepen te zamen eene hoeveelheid oud koper, metaal, ijzer en nog bruikbaar afval van het hout zullen terug geven, die, weder verbruikt in aanbouw, gelijk staat met eene uitgewonnen geldsom van.......................ƒ 1.300.000
Naar verhouding van den Prins Hendrik rekenende, zoude dit zijn 2 à 2½ millioen.
De uitrusting van alle die schepen, voor zooverre aanwezig, heeft ruim 5 millioen gekost. Stel dat 6 percent hiervan nog bruikbaar is om voor andere schepen te dienen, dan wint dit uit andere aankoopen ten bedrage van.......ƒ 300.000
De machines, te zamen 8261 nominale paardekrachten, hebben gekost 5¾ millioen gulden, en bevatten ongeveer 5 millioen ned. pd. gegoten en gesmeed ijzer, koper en metaal.
Bij slooping leveren zij oud gegoten en gesmeed ijzer op, respectievelijk 3 en 5 centen per n. pd. waard; oud metaal en koper, dat 80 cent waard is; nog bruikbaar zwaar smeedwerk, dat men op 15 cent kan stellen. Welligt zijn sommige ketels nog goed voor werfgebrnik, en dan 29 cent waard, of sommige machines in hun geheel elders aan te wenden en dan 60 eent waard. Tauxeren wij alles dooreen zekerheidshalve op 7 centen, dan wint het ons uit, aan ander materiaal te koopen, voor.........................ƒ 350.000

Deze posten mag men dus voegen bij de voor de re-


{==493==} {>>pagina-aanduiding<<}


constructie beschikbare middelen, die daardoor worden gebragt op	ƒ 20.550.000
Hierbij de extra-uitgave voor drijvende defensiemiddelen	ƒ 12.000.000
En de hervorming der werven	ƒ 6.000.000
	_____
Totaal	ƒ 38.550.000

Met deze som nu kan, de weinige schreden, welke reeds in de laatste jaren in de goede rigting gedaan zijn in aanmerking genomen, de vloot gereconstrueerd worden en het materiëel uit den staat van verval opgebeurd - en zulks op de volgende wijze:
plan van beconstructie.
De soorten en aantallen van schepen, die wij hier laten volgen, zullen wij straks ieder afzonderlijk behandelen, en de prijzen voor elk derzelve gesteld toelichten.

A.	Schepen voor de actieve marine;	
4 geblindeerde oorlogschepen, kostende, gereed in zee ƒ 2.200.000	ƒ 8.800.000
6 schepen van de Alabama-soort, waarvan:	
4 geheel nieuw aan te bouwen, gereed in zee à ƒ 640.000	ƒ 2.560.000
De Watergeus, die reeds dienst doet, te suppleeren	ƒ 20.000	
De Marnix vordert na 1866 welligt nog aan bouw	ƒ 50.000	
	aan uitrusting	ƒ 80.000	
	_____	ƒ 150.000
B.	Schepen uitsluitend voor de Koloniën:	

3 ijzeren geblindeerde toren-ramschepen, waarvan 2 geheel nieuw, gereed in zee à ƒ 1.800.000	ƒ 3.600.000
1, nu in Engeland in aanbouw, zal na 1866 welligt nog vorderen	ƒ 500.000
4 groote transportschepen voor troepen, waarvan 2 geheel nieuw, gereed in zee voor ƒ 400.000	ƒ 800.000
(2 zijn de Valk en Java.)	
20 schroefschepen voor politie-dienst, expeditiën enz., alle geheel nieuw aan te bouwen à ƒ 220.000.	ƒ 4.400.000
	_____
	Transportere	ƒ 20.810.000


{==494==} {>>pagina-aanduiding<<}


	Transport	ƒ 20.810.000
C.	Schepen voor de defensie van het moederland:	
3 stoombatterijen, waarvan:	
2 geheel nieuw aan te bouwen, gereed in zee à ƒ 1.500.000	ƒ 3.000.000
(de derde is de Ruyter).	
7 stoomrammen, geheel nieuw à ƒ 400.000	ƒ 2.800.000
14 geblindeerde torenvaartuigen (monitors), waarvan 13 geheel nieuw in zee à ƒ 330.000	ƒ 4.290.000
1, waarvan op het budget dezes jaars eene termijn van ƒ 150.000 is gebragt, afmaken	ƒ 180.000
5 bestaande drijvende batterijen beter pantseren aan eene zijde, en eenigzins verbeteren	ƒ 80.000
Torpedo's te beproeven en aan te schaffen; en materiëel voor versperringen, dat in voorraad zijn moet	ƒ 1.500.000
D.	De werven hervormen:	ƒ 6.000.000
	_____
	Totaal	ƒ 38.660.000

Het geringe verschil van 110 mille, tusschen deze som en de voorgaande, eischt geene behandeling, waar men in ronde sommen rekent. De voorraad der magazijnen vermeerdert of vermindert nu in één jaar dikwerf zoo veel.

Aangenomen nu, dat tot de extra-uitgave van 18 millioen besloten is, en de marine op deze wijze herbouwd zal worden, dan moeten wij aantoonen, dat zij daarmede uit den staat van verval opgeheven is en berekend voor hare drieledige bestemming. Tevens zullen wij de prijzen voor elk der nieuwe soorten van schepen aangegeven, toelichten.
A. De actieve marine. Ofschoon het eene door de vertegenwoordiging aangenomen stelling is, dat Nederland geene eigentlijke zeemogendheid meer is, en dus niet moet of mag trachten naar het onderhouden van eene oorlogsvloot op zee, hebben alle commissiën over marine-zaken erkend, dat een zeker gering aantal zeeschepen noodig is, om:
in vredestijd volk te oefenen, en alzoo de ondervinding niet te doen verloren gaan, zonder welke geene zeemagt denkbaar is, ook al is die slechts voor zelfverdediging bestemd;
in vredestijd onze vlag te toonen in vreemde havens en daardoor

{==495==} {>>pagina-aanduiding<<}
eene morele bescherming aan den handel te verleenen, die de marine niet, doch de koopvaardij wel gevoelt;
in oorlog de koopvaardij tegen kaapvaart te beschermen, ook al wordt die slechts uitgeoefend door werkelijk of in naam door den vijandelijken staat aangekochte schepen en tot buitengewoon marine-officier benoemde kaperkapiteins, (door welke kunstgrepen men nu het vredestraktaat van 1856 slechts naar de letter eerbiedigt) of zelfs alleen door ligte oorlogschepen van de Alabama-soort;
in oorlog met eene zeevarende natie op diens koopvaardijvloot de aan de onze toegebragte schade te verhalen;
de verdediging van het rijk te versterken met het in elke verdediging zoo gewigtig activiteits-element, waardoor bij een niet te overmagtigen aanval de jammeren des oorlogs van onzen eigen bodem kunnen geweerd worden;
in oorlog de gemeenschap met Indië te behouden, hetzij door snelle, hetzij door magtige schepen, naar gelang de omstandigheden dit vorderen.
Wanneer wij voor dit doel bezitten, 4 moderne gepantserde zeeschepen, niet van de reuzensoort gelijk Engeland er sommige bezit en ten deele zelfs veroordeelt (als onhandelbaar), maar van de beste soorten, welke dat land en andere staten bouwen; en 6 vlugge kruisers gelijk de Alabama, dan hebben wij grooter magt, schoon minder aantal, dan de commissie van 1852 onder Prins Hendrik noodig achtte, en oneindig meer strijdkracht dan wij in de laatste halve eeuw immer bezaten. Die actieve magt zoude zelfs in eenen strijd tusschen grootere mogendheden eenen zeer merkbaren overslag aan de schaal kunnen geven, onze staatkundige positie door haar bestaan onmiddelijk verbeteren en onze neutraliteit waarborgen.
De vier geblindeerde schepen zouden kunnen zijn, óf torenschepen, voerende elk twee torens, ieder gewapend met twee driehonderdponders; óf, indien Engeland de ongeschiktheid van het torenstelsel voor europeesche oorlogschepen bewees, schepen met 8 van de zwaarste stukken in een vast blokhuis. Zij zouden verder op de lastlijn rondom gepantserd moeten zijn, door twee schroeven snel en handelbaar gemaakt, 2500 paardekrachten ontwikkelen en daarmede 13 mijl stoomen. Dit eischt een schip van 2500 ton, naar de zoogenaamde Builders measure (B.M.) of oude engelsche meetwijze. Hoe slecht deze tonnemeting als maatstaf is, dient zij in Engeland algemeen tot het bepalen en berekenen van den prijs

{==496==} {>>pagina-aanduiding<<}


van schepen, en daar wij in dat land naar gegevens moeten zoeken om prijzen te berekenen, zien wij ons gedrongen de genoemde tonnemaat te gebruiken. De romp van zulk een schip kost	ƒ 1.000.000
De pantsering en toren	ƒ 540.000
De machine van 2500 eff. p.k.	ƒ 420.000
De wapening en uitrusting	ƒ 240.000
	_____
Schip in zee	ƒ 2.200.000

De lengte zoude zijn 77 el, de wijdte 14 el, de diepgang 6 el.
Deze schepen moeten van ijzer gebouwd zijn, en met twee schroeven voorzien.
Tot vergelijking diene de volgende opgave van twee engelsche geblindeerde schepen, waarvan één torenschip, het andere niet.
De Prince Albert, een ijzeren torenschip, is lang 78,15 el, wijd 14,63 el, gaat diep 6,10 el, meet 2529 ton (B.M.), heeft 2500 eff. paardekracht, loopt daarmede 11½ mijl, verplaatst 4020 ton, heeft eene batterij-hoogte boven het vlak der zee van 2,13 el, voert 4 zware stukken in torens, is gepantserd met platen dik 4½ eng. dm. op 18 eng. dm. djati-hout, en kostte ƒ 2.042.880.
De Favorite is lang 68,58 el, wijd 14,24 el, gaat diep 5,86 à 6,78 el, meet 2094 ton (B.M.), ontwikkelt 2000 eff. p.k., loopt daarmede 10¾ mijl, verplaatst 3116 ton, heeft eene batterij-hoogte van 2,74 el, voert 8 door de pantsering beschermde en twee onbeschermde stukken, is gepantserd met 4½ eng. duim ijzer op 26 eng. dm. djati-hout en kostte ƒ 1.764.612.
De zes schepen van de Alabama-soort moeten, gelijk deze kruiser, zijn gebouwd op snelheid en lang, daar zij hetzelfde doel hebben.
Een romp lang 62 el, wijd 9,75 el, diepgaand 4,60, verplaatsend 1438 ton, metend 985 ton (B.M.), voorzien met machines, ontwikkelend 1500 eff. p.k. zoude wel voldoen en kosten:

Voor den romp	ƒ 325.000
Voor de machine	ƒ 216.000
Voor de uitrusting	ƒ 100.000
	_____
Schip in zee	ƒ 641.000

Tot vergelijkende beoordeeling geven wij weder een paar voorbeelden.
De Alabama. was lang 61,50 el, wijd 9,75 el, ging diep 4,60 el, was hol 5,40 el, verplaatste 1400 ton, ontwikkelde 1500 eff. p.k en liep 13 mijl. Hij kostte zonder geschut ƒ 592.500.

{==497==} {>>pagina-aanduiding<<}

Onze Watergeus is lang 58 el, wijd 9,75 el, gaat diep 4,65 el, is hol 5,45 el, verplaatst 1410 ton, heeft 280 Nederl. nominale paardekrachten, en ontwikkelt dus zeker niet meer dan 840 eff. p.k. en loopt daarmede 12 mijl. De juiste prijs is ons onbekend.
B. Schepen uitsluitend voor de Koloniën.
Deze zijn van drie soorten en ieder der soorten is uitsluitend bestemd voor een der drie doeleinden, waarvoor men ten allen tijde schepen naar de Koloniën heeft gezonden, welke schepen tot nu toe echter even standvastig voor een ander, of voor verschillende andere doeleinden werden gemaakt - bijvoorbeeld alle geschikt moeten zijn om op hunne beurt te repatriëren, waardoor natuurlijk de grootste eisch van een tropisch klimaat - goede ventilatie - vooral op kleinere schepen onmogelijk kan worden vervuld.
Wij wenschen in Indië:
1o. Eenige weinige schepen voor de defensie, in staat om met elk Enropeesch schip, dat daar verwacht kan worden te slaan, en kracht bij te zetten aan de verdediging der forten - des noods ook om naar China of Japan te gaan bij het niet daar zijn van een eigentlijk oorlogschip, gelijk dan in den regel het geval zonde wezen.
2o. Transportschepen, altijd gereed liggend en voor niets anders bestemd dan om troepen te voeren naar een punt waar ons gezag moet worden gehandhaafd, omdat de ondervinding leert, dat onlusten zoo veel gemakkelijker, goedkooper en met minder opoffering van menschenlevens worden beteugeld, wanneer men dadelijk eene, zij het dan niet talrijke magt naar de plaats kan zenden, dan wanneer men wachten moet op schepen, die voor andere doeleinden uit zijn, en dan nog niet te best voor troepenvervoer geschikt, binnenkomend, nog wat ingerigt en voorzien moeten worden, enz., terwijl de opstand tijd heeft zich te organiseren en uit te breiden.
3o. Schepen voor de politie-dienst, dat is, beteugelen van zeeroovers, ondersteunen van expeditiën enz. Kortom het doel, dat de schroefschepen 4e klasse nu zouden bereikt hebben indien zij daartoe niet ongeschikt waren gemaakt, ten behoeve van het heen en weder varen naar Nederland.
Voor deze doeleinden wenschen wij aangebouwd en naar Indië overgebragt te zien, om daar te blijven, de volgende ijzeren schepen, waarvan de beide eerste soorten met houten huid omgeven en gekoperd:

{==498==} {>>pagina-aanduiding<<}


3 IJzeren torenschepen, rondom de lastlijn gepantserd en voor het middendeel ook tot het opperdek, en ingerigt als ramschepen, lang 70 el, wijd 13,40 el, diepgaand 5,00 el, waarmede zij ook in Soerabaja binnen kunnen, metend 2100 ton (B.M.), ontwikkelend 1200 à 1600 eff. paardekracht met twee schroeven, om 12 mijl te stoomen, dragende vier zware stukken in twee torens. Zulk een schip kost aan den romp	ƒ 840.000
Aan de pantsering en torens	ƒ 420.000
Aan de machine	ƒ 288.000
Aan de uitrusting	ƒ 252.000
	_____
Schip in zee	ƒ 1.800.000

Gelijk gezegd is zoude het schip, nu te Birkenhead in aanbouw, in deze categorie vallen.
Dat schip is lang 70 el, wijd 13.40 el, gaat diep 5,45 el, is hol 8,09 el, meet 2100 ton (B.M.), zal ruim 1200 paardekracht ontwikkelen en 12 mijl moeten loopen, heeft 2 schroeven, en kost met uitrusting doch zonder geschut, ƒ 1.620.000.
De Scorpion en Wyvern, schepen van dezelfde soort, doch iets kleiner, en gebouwd in Engeland voor de opgestane Zuider-Staten van N. Amerika, doch door het Engelsch gouvernement overgenomen, zijn lang 67.10 el, wijd 12.90 el, gaan 4,50 el tot 4.90 el diep, meten 1857 ton (B.M.) en liepen 10 en 10½ mijl. De machines zijn iets minder krachtig en de schepen voeren hetzelfde geschut in gepantserde torens, zijn mede op de lastlijn rondom, en voor het middendeel tot het opperdek gepantserd. Zij zijn voor zeeschepen wel bruikbaar, blijkens de genomene proeven, doch voor een tropisch klimaat te weinig ruim. De voorgestelde soort is dus eene verbetering van deze type, waarvan de prijs ƒ 1.316.952 was.
4 Transportschepen, waarvan echter twee vervallen door de daartoe te bestemmen Java en Valk.
Deze schepen moeten allen slechts ligt gewapend zijn, doch met vele sloepen, waaronder een stoombarkas, voorzien.

Eene lengte van 50 el, wijdte van 10 el, diepgang van 4 el en effectief vermogen van 800 p.k. is voldoende. Zij meten dan 825 ton (B.M.) en kosten: de romp	ƒ 247.500
de machine	ƒ 115.200
de uitrusting	ƒ 40.000
	_____
Schip in zee	ƒ 402.700


{==499==} {>>pagina-aanduiding<<}

Daar twee schroeven de beste voortstuwers zijn voor deze schepen, en spoed onder stoom geene hoofdzaak is, zoude men in elk der nieuw te bouwen twee der beste machines van onze te sloopen schroefschepen 4e kl. van 80 nederl. nom. p.k. kunnen stellen.
De aanbonw dezer schepen heeft de minste haast, daar de bestaande schepen, grootendeels ontwapend, zeer goed provisioneel aan het doel beantwoorden zouden. Het dusdanig gebruik van 4 bestaande machines noemen wij op, om te bewijzen, dat onze begrooting der bij slooping der bestaande vloot te verkrijgen baten niet opgeschroefd is.
Een schip als de Engelsche Greyhound meet 878 ton (B.M.), is lang 52.60 el, wijd 10.12 el, gaat 4.10 el diep, loopt met 745 eff. p.k. 10 mijl, verplaatst 1175 ton water, en kost geheel gereed ƒ 360.000.
Onze Reteh-klasse, die, hoewel nu niet geschikt voor het doel, bijna ongewapend en aanvankelijk ruimer gebouwd, bijvoorbeeld met een ligt bovendek meer, bijna voldoen zoude, is lang 43 el, wijd 9.12 el, gaat diep 4.15 el, loopt 8 à 9 mijl met 119 Nederlandsche nom. p.k. (of waarschijnlijk 300 effectieve), verplaatst 710 ton en kostte aan den romp en machine ƒ 264.000, complete wapening en uitrusting ƒ 61.000, totaal ƒ 325.000.
20 schroefschepen voor politie-diensten enz. in de Koloniën. Deze scheepjes met twee schroeven voorzien, speciaal voor de Koloniën gebouwd, kunnen juweelen zijn wat handelbaarheid, vlugheid, luchtigheid en gezond verblijf betreft. Om ze naar Indië te brengen, zullen zij ongewapend en tijdelijk van bijzondere luiken enz. voorzien moeten worden. Het is een immer te betreuren feit, dat onze matrozen zoo lang voeren op schepen, bedorven, omdat ze in de hooge Kaapsche zee moesten kunnen varen; en daardoor sommige schroefschepen voor Indië haten.
Wij zouden de bedoelde schepen lang maken 38 el, wijd 7.20 el, diepgaand niet meer dan 22 palm. Zij zouden dan kosten:

De romp	ƒ 108.000
De machine	ƒ 56.000
De uitrusting	ƒ 44.000
De inrigting voor overvoer	ƒ 10.000
	_____
	ƒ 218.000

Tot voorbeelden van vergelijking kunnen in zekere mate dienen de talrijke schepen der Penguin-klasse in de engelsche marine.

{==500==} {>>pagina-aanduiding<<}

Deze gunboats zijn lang 44,20 el, wijd 7,72 el, gaan diep 2,80 el, meten 425 en verplaatsen 410 ton, ontwikkelen met machines van 80 nom. p.k. 340 à 365 eff. paardekracht, loopen daarmede allen 10, sommigen 11 mijl, kosten ƒ 230.000 gereed in zee.
Onze schroefscheepjes 4de kl. (Haarlemmermeer, enz.) zijn lang 38 el, wijd 8,16 el, gaan 30 à 32 palm diep, meten 285 en verplaatsen 586 ton, hebben 80 Ned. nom. p.k. en ontwikkelen dus waarschijnlijk ongeveer 200 eff. p.k., loopen 8 mijl en kosten met hunne volle uitrusting ƒ 256.000.
C. De maritieme middelen voor de defensie van Nederland.
De keuze der soorten, de aantallen, de benuttiging van de bestaande batterijen: de Ruyter, Neptunus, Jupiter, Orkaan, Salamander en Draak, zijn gegrond op het doorwerkt en onzes inziens voortreffelijk rapport der commissie, zamengesteld uit hoofdofficieren der zee- en landmagt en den direkteur van scheepsbouw, en benoemd bij Z.M. besluit van 3 Junij 1864. Dat rapport is later, in overeenstemming met de inzigten der commissie gedrukt en publiek gemaakt, doch verre van algemeen bekend, waarom wij ons geregtigd en het tevens nuttig achten, er hier eenige deelen uit over te schrijven, welke onze voorstellen motiveerden.
Wij laten alle beschouwingen, waarop de kenze der voorgestelde forten enz. enz. gegrond is, weg, als niets gemeen hebbend met ons onderwerp.

‘De commissie heeft als grondstelling erkend en opgevolgd, dat de verdediging van havens, reeden en vaarwaters door vaste sterkten behoort te geschieden, bijgestaan door drijvend materiëel.
Zoowel wegens de kostbaarheid van drijvend materiëel, dat aan de eischen des tijds voldoet, en uitsluitend tot één doel - de binnenlandsche verdediging - bestemd is, als uithoofde van de moeijelijkheid om het te bemannen, waartoe een talrijk, wèl geoefend en voor een deel zeer bekwaam personeel gevorderd wordt, moet de toedeeling van drijvend materiëel met spaarzaamheid geschieden, en alleen dáár, waar zulks voor eene goede verdediging volstrekt noodzakelijk is. Het streven zal dus zijn, de eischen aan drijvend materiëel zco beperkt mogelijk te stellen.

a. Het drijvend materièel voor de binnenlandsche verdediging.

Uit hoofde de levende kracht der verdediging te water uit den aard der gesteldheid van ons land in twee afdeelingen verdeeld moet wor-
{==501==} {>>pagina-aanduiding<<}
den, welke om de noord en om de zuid post zullen vatten, en daarbij het zoo even aangevoerde in aanmerking nemende, oordeelt de commissie het gebiedend noodzakelijk, dat het drijvend materiëel, hetwelk voor de binnenlandsche verdediging bestemd, en, zooals gezegd, daartoe uitsluitend gebezigd zal worden, van zoodanigen diepgang zij, dat het op alle vaarwaters, de bovenrivieren uitgezonderd, gebruikt kan worden. In geen geval mag dus de diepgang meer dan 33 palm bedragen, hetgeen, bij het ontwerpen der daartoe voor te stellen vaartuigen als maximum behoort aangenomen te worden.
Een zoodanige diepgang laat toe, om snelheid met zware pantsering of pantsering met zwaar geschut te verbinden, zonder dat de vaartuigen ongeschikt worden om in diep water of, bij gunstige omstandigheden op de zeekust gebruikt te worden.
Eenvondigheid moet op den voorgrond staan, en daarom is het wenschelijk zoo min mogelijk verschillende soorten van vaartuigen te doen aanmaken. Ware het mogelijk met ééne soort van vaartuigen te volstaan, dan zoude dit zelfs het verkiesselijkst wezen, maar dit is niet te bereiken, omdat voor de eischen van diepgang, snelheid, bewapening en beveiliging zekere grenzen bestaan, die niet overschreden mogen worden, en wijl het niet mogelijk is een vaartuig te ontwerpen, dat aan al die voorwaarden gelijktijdig voldoet. Naarmate van het doel, dat men voor oogen heeft, staan eenige der voorname eischen op den voorgrond, en de inrigting van het vaartuig moet er naar geregeld zijn.
Uitgaande van het bovenstaande, oordeelt de commissie, dat er twee soorten van gepantserde vaartuigen voor de binnenlandsche verdediging bepaald noodig zijn, namelijk:

1o.Stoomrammen, bij welke de werking door den schok te verkrijgen de hoofdzaak uitmaakt, en de bewapening daaraan geheel ondergeschikt is;

2o.Eene soort van monitors, dat wil zeggen zwaar gepantserde vaartuigen met een beweegbaren toren, waarvan de weerbaarheid gelegen is in het geschut dat zij voeren, en die daarbij voldoende beweegbaarheid moeten bezitten.

De commissie stelt deze laatste soort van vaartuigen met te meer vertrouwen voor, omdat in N. Amerika, volgens het jaarverslag van den secretaris van Marine, gebleken is, dat de monitorklasse van gepantserde schepen, gewapend met weinig zeer zwaar geschut in draaijende torens, bewezen heeft bijzonder geschikt te zijn voor haven-verdediging en voor de diensten op de kust, terwijl in zekere omstandigheden deze vaartuigen door hun groot weérstand biedend vermogen hebben getoond, dat zij ook bij aanvallende ope-
{==502==} {>>pagina-aanduiding<<}
ratiën goed te gebruiken zijn. Hierboven is reeds betoogd, dat 33 palm het maximum van diepgang is voor vaartuigen bestemd voor de binnenlandsche verdediging. Als stoomram ingerigt mag men veronderstellen, dat die diepgang zal toelaten om het vaartuig eene voldoende bewapening te verschaffen.
Voor de monitors is het wenschelijk dat de diepgang minder zij, opdat zij ten allen tijde de Zuiderzee kunnen bevaren, in havens als Harlingen, Enkhuizen, Medemblik en Hoorn een toevlugts-oord kunnen vinden, en ook op vaarwaters als het Spuy, de Oude Maas en de Noord gebruikt kunnen worden. Met het oog hierop behooren zij niet dieper dan 24 palm te gaan.
De commissie acht het niet nuttig in verdere bijzonderheden te treden omtrent de inrigting van het drijvend materiëel dat noodig wordt geoordeeld. Zij zal bij de gestelde eischen van diepgang alleen nog opgeven, dat zij het wenschelijk acht die vaartuigen, wegens de sterkte die zij behoeven, van ijzer te bouwen, en, ter verkrijging van wending onafhankelijk van vaart van twee schroeven te voorzien. Verder komt het haar voor, dat, wat de snelheid der stoomrammen betreft, eene 10-mijls vaart voldoende is, terwijl ten opzigte van de wapening der monitors en stoomrammen geschut van het zwaarste kaliber, waarvoor die vaartuigen geëigend zullen zijn, gebezigd moet worden.
Zooals nader uit dit verslag zal blijken, stelt de commissie voor, voorloopig gebruik te maken van de bestaande drijvende batterijen, en nog twee stoombatterijen te doen aanbouwen. De diepgang der nieuwe stoombatterijen mag niet meer dan 58 palm bedragen, opdat zij met laag water het Texelsche gat in en uit kunnen gaan. Zeer groote snelheid is voor deze vaartuigen wenschelijk. Het drijvend materiëel, voor 's lands verdediging bestemd, behoort daarvoor steeds in gereedheid te zijn, en voor geene andere diensten in tijd van vrede gebruikt te worden, dan om het personeel der marine te oefenen, opdat men er in oorlogstijd goede diensten van moge verwachten. Zonder dat de kommandanten, officieren, onder-officieren en mindere schepelingen deugdelijk bekend zijn met al de eigenschappen der schepen of vaartuigen waarmede zij in gevecht gaan, voor zooverre de behandeling van het schip of de behandeling der batterij betreft, en zonder dat de kommandanten met alle bijzonderheden der vaarwaters bekend zijn in de stelling, tot welker verdediging hunne onderhebbende bodems bestemd zijn, is het niet denkbaar, dat, met betrekkelijk geringe strijdkrachten, groot voordeel kan worden verkregen.
De commissie kan er dan ook niet ernstig genoeg op aandrin-
{==503==} {>>pagina-aanduiding<<}
gen, dat maatregelen worden genomen, om het personeel der marine die hoogst noodzakelijke kennis te doen verkrijgen.

b. Versperringen.

Als men vroeger mogt aannemen, dat de verdediging van het voornaamste gedeelte van ons land, na het voltooijen van de Utrechtsche linie, verzekerd was, dan steunde zulks op het denkbeeld van veiligheid tegen aanvallen van de zeezijde wegens de bezwaren verbonden aan de vaart langs onze kust en op onze stroomen, zoolang de schepen voor hunne bewegingen afhankelijk waren van den wind.
Men vertrouwde er op, dat de vijand met geene ondiepgaande zeilvaartuigen over zee zoude komen, om de operatiën van zijn leger te ondersteunen, zoodat onze weinig diepgaande, zwaar gewapende kleine vaartuigen, in gunstige stellingen opgesteld, of gesteund door landbatterijen, het doordringen op onze stroomen krachtdadig konden betwisten.
Sedert de stoomkracht op oorlogschepen, zelfs van geringen diepgang, werd toegepast, is het voordeel, dat de verdediging aan de bodemsgesteldheid en het klimaat van ons land ontleende, grootendeels verloren gegaan, en zijn wij juist van de zeezijde het meest kwetsbaar geworden. Hierin werd echter te gemoet gekomen door de vernielende uitwerking van het horizontaal granatenvuur. Dit gaf aanleiding om de belangrijkste stellingen met een groot aantal granaatkanonnen te bewapenen, met het oogmerk om de kans van treffen te vermeerderen, en in de hoop van den vijand, die het waagde eene positie te forceren, door een krachtig te gemoet komend, evenwijdig en vervolgeud vuur zooveel schade toe te brengen, dat onze zwakkere scheepsmagt de zwaar gehavende des vijands met goed gevolg zou hebben kunnen bestrijden. Mogt het haar niet gelukken die te verslaan, dan verwachtte men toch, dat zij te veel zoude hebben geleden om bij magte te kunnen wezen, een aanval op de reduit-stelling van het land te ondernemen.
Zoolang de aanval met houten schepen geschiedde, was het mogelijk, dat zij onder de werking van een krachtig granaatvuur te gronde gingen; doch nu men een aanval met gepantserde kan verwachten, bestaat er weinig waarschijnlijkheid dat zulke schepen of vaartuigen, onder stoom, in den korten tijd gedurende welken zij aan het vuur van kustbatterijen blootgesteld blijven, zoodanig zullen worden gehavend, dat wij de hoop mogen voeden om met onze geringe scheepsmagt in staat te zullen zijn, den vijand het doordringen op onze stroomen te beletten, en zulks te minder, uithoofde

{==504==} {>>pagina-aanduiding<<}
het te gemoet komend en vervolgend vuur nog geringen uitwerking op gepantserde schepen heeft dan het evenwijdig vuur, dat in weinige minuten kan worden doorloopen.
Men mag er dus niet meer aan denken, aan de zeemagt de taak op te dragen om een vijand, dien zij níet op zee kan verslaan, het doordringen op onze stroomen te beletten. De commissie is van gevoelen, dat zulks thans niet anders te beletten is dan door middel van versperringen, die goed bewaakt en krachtig verdedigd worden.
Maar ook hieraan zijn eigenaardige bezwaren van technischen aard verbonden. Eene versperring door palen en ondiepe vaarwaters is zeker een der meest afdoende. Zij belemmert den afloop van het water niet veel, eene zaak van zooveel gewigt voor de oeverlanden; zij kan tijdig gemaakt worden en is moeijelijk weg te ruimen, uithoofde de stompen van palen voor ondiepgaande vaartuigen nog zeer gevaarlijk zijn. Zulke versperringen zijn alleen aan te leggen ingeval de diepte minder dan 50 palm bedraagt.
Zinkschepen kunnen slechts dienen in wateren, waar de diepte minder dan 100 palm is, en eene zoodanige versperring zal wel afdoende zijn, maar kan nadeelig voor de afwatering wezen. In wateren van meer dan 100 palmen diepte zijn slechts drijvende versperringen aan te wenden, die, om wederstand te kunnen bieden, aan den schok van stoomrammen, zeer sterk en dus uiterst kostbaar moeten zijn. Door de vaste overtuiging, dat ons land niet zonder versperringen tegen aanvallen van de zeezijde te verdedigen is, en bij het diep gevoelde besef der noodzakelijkheid om de vaarwaters af te sluiten, die tot het hart des lands leiden, is de commissie tot het besluit gekomen, in weêrwil van de bezwaren en moeijelijkheden daaraan verbonden, versperringen als een onmisbaar bestanddeel in ons stelsel van verdediging op te nemen, als het eenige afdoende middel om de gevaren af te wenden, welke in zoo hooge mate de onafhankelijkheid van het Rijk bedreigen. De commissie beschouwt de financiële en technische bezwaren, aan het tot stand brengen van afdoende versperringen verbonden, van zoodanig belang, dat zij het niet geraden acht een bepaald voorstel te doen betreffende de soort van versperringen voor elke plaats noodig. Een onderzoek van de plaatselijke gesteldheid, van den aard des bodems, van de rigting en de sterkte der stroomen, zoomede van alle daarop betrekkelijke zaken en omstandigheden, zou vooraf behooren te gaan, en met dien arbeid zoude veel tijds verloopen, voordat daarop gegronde, volledige plannen en ontwerpen in gereedheid waren, om bij het rapport der commissie gevoegd te worden.
Zij oordeelt het onderwerp der versperringen zóó gewigtig te zijn,

{==505==} {>>pagina-aanduiding<<}
dat zij meent te moeten voorstellen, daarvoor eene afzonderlijke commissie te benoemen, zamen te stellen uit officieren der zeemagt en der genie, ingenieurs van den waterstaat en van de marine.
Die commissie zoude de lokale gesteldheid op de haar aangewezene plaatsen moeten onderzoeken, en voor elke plaats de soort van versperring, die zij het doelmatigst achtte opgeven met begrooting van kosten en wijze van uitvoering, opdat het daartoe benoodigde, gemakkelijk te verkrijgen, of in gereedheid zij, en alzoo de zekerheid verkregen worde, dat alle versperringen binnen den kortst mogelijken tijd kunnen worden daargesteld.
Alle behoeften waaromtrent geene zekerheid bestaat van die altijd voetstoots te kunnen verkrijgen, moeten in voorraad voorhanden zijn.
Wat drijvende versperringen betreft, is de commissie niet tot het besluit gekomen om ze voor te stellen, dan na gezette overweging, waardoor zij de overtuiging heeft erlangd, dat zulke afsluitingen kunnen worden verkregen met stevige vlotten, op onderlinge afstanden van 25 tot 50 el, voor en achter geankerd, en daarover zware scheepskettingen gespannen, die stevig met de ankerkettingeu der vlotten en met de vlotten zelve verbonden moeten wezen.
Als een dubbele rij vlotten over een vaarwater gelegd wordt en elke rij eene afsluitings-ketting draagt; als op 200 El voor deze vlotten een ketting dwars over het vaarwater gezonken ligt, waaraan op afstanden van 5 El dennenbalken verbonden zijn, die tot aan de lijn van hoog water drijven, en dienen moeten om het stukslaan van de schroeven te veroorzaken en de vaart der stoomrammen te stuiten; als aan deze, balken touwnetten vastgehecht worden, die ook met de vlotten verbonden zijn, en wanneer hierbij torpedo's worden aangewend, dan acht men zoodanige versperring, als zij goed bewaakt en verdedigd wordt, een der krachtigste middelen van versperring.
Groote breedte en diepte van het vaarwater, sterke stoom en andere omstandigheden zullen welligt oorzaak zijn, dat dergelijke hindernissen niet overal, waar zij wenschelijk zouden wezen, gemaakt of in stand gehouden kunnen worden; maar de commissie heeft toch gemeend hare denkbeelden te moeten verduidelijken, ten einde te doen uitkomen, hoe krachtig zij de zamenstelling van zulke versperringen wenscht.

c. Bewapening.

De commissie heeft groote moeijelijkheden ondervonden bij het overwegen van de bewapening, die voor de vaste en drijvende middelen van verdediging vereischt wordt.

{==506==} {>>pagina-aanduiding<<}

De proeven hier te lande gedurende de twee laatste jaren genomen, zijn niet voldoende om de uitwerking van geschut op gepantserd boord te leeren kennen, uithoofde de grootste afstand, waarop geschoten is, slechts 183 el heeft bedragen.

Bij gemis van de noodige gegevens om op goede gronden eene bepaalde geschutsoort aan te wijzen voor de bewapening der kustbatterijen, heeft de commissie gemeend niet beter te kunnen doen, dan die bepaling te zoeken in den afstand, waarop men eene zekere uitwerking erlaugt. Die uitwerking is het doorboren van een goed zamengesteld scheepsboord, gepantserd met deugdzame ijzeren gerolde platen van 4½ Engelsche duim of 0,114 el dikte, niet alleen door volle projectielen, maar vooral ook door holle, ingerigt om te springen.

Voor de bewapening, zooals die in de verschillende stellingen zal worden opgegeven, heeft men in het algemeen geschut van zwaar kaliber op het oog; geschut, dat vermogend is om op 1000 en tot op 2000 el afstand de uitwerking te volbrengen die zoo even omschreven is................................
(N.B. noch de marine, noch de armeé bezit één enkel stuk in staat om op slechts 500 el die uitwerking te doen! Mag dit zoo blijven?)

d. Watermijnen of torpedo's en middelen, die strekken om de vaart langs de kusten en op de stroomen en rivieren moeijelijk te maken.

De torpedo's of watermijnen bieden een middel aan de hand, om op eene betrekkelijk min kostbare wijze eene groote vernieling daar te stellen. Onder het bereik van het vuur van batterijen en in verband met versperringen gelegd, maken zij op naauwe vaarwaters en rivieren een allerkrachtigst middel van verdediging uit. In zeer groote hoeveelheid over het watervlak verspreid, zullen zij ook tot de verdediging van breede stroomen of vaarwaters met vrucht kunnen medewerken.
Ofschoon het denkbeeld om watermijnen te gebruiken reeds van langen tijd dagteekent, is de zaak toch nog nieuw wat de doelmatigheid der inrigting betreft, namelijk om die zoo te maken, dat de ontsteking goed verzekerd is en juist op het verlangde oogenblik plaats heeft. In den laatsten tijd hebben de torpedo's in den Amerikaanschen oorlog gunstiger uitwerking gehad dan in het begin van dien oorlog.

{==507==} {>>pagina-aanduiding<<}

Volgens pas bekomen inlichtingen hebben de jongste krijgsgebeurtenissen in Noord-Amerika een nieuw licht over het gebruik van torpedo's verspreid. Uit hetgeen de ondervinding daar geleerd heeft, blijkt, dat zij op den bodem van een belangrijken stroom (de Jamesrivier) gelegd en door middel van electriciteit ontstoken, eene zeer voordeelige uitwerking hebben gehad. Hoe meer uit ervaring blijken zal, dat, in dier voege aangewend, het gebruik van torpedo's op doelmatige en eenvoudige wijze kan geschieden, des te meer zal de waarde er van verhoogen. De inlichtingen, waarop hier gedoeld wordt, komen voor in eene nota, door een harer leden ter kennis van de commissie gebragt. Die nota behelst zulke wetenswaardige bijzonderheden, dat de commissie gemeend heeft niet beter te kunnen doen dan, gebruik makende van de haar daartoe verleende vrijheid, dit stuk bij haar verslag over te leggen. 1)

{==508==} {>>pagina-aanduiding<<}

Onmiddelijk na het uitbreken van den oorlog moeten alle schermen, tonnen en bakens weggenomen en de vuurschepen ingetrokken worden. In gevallen van blokkade, of wanneer een aanval op het land te verwachten is, behooren de kustlichten niet meer ontstoken te worden, hetgeen ten gevolge zal hebben dat het aandoen van de

{==509==} {>>pagina-aanduiding<<}
kust, van uit zee, op eene vooraf bepaalde plaats hoogst moeijelijk zal zijn. Ten dienste van onze oorlogs-vaartuigen moeten de weg te nemen bakens en tonnen door geheime merken worden vervangen. Het zoude nuttig zijn om te dien einde een stelsel van geheime bebakening te doen ontwerpen.


{==510==} {>>pagina-aanduiding<<}

e. Telegraphen.

Het is voor de kustverdediging eene zaak van het hoogste belang, dat er middelen bestaan om met den meesten spoed berigten en bevelen te kunnen overbrengen. De telegraphie biedt hiertoe de gelegenheid aan; men zorge derhalve, dat er een stelsel van telegraphen en signalen in werking zij gebragt, waardoor alle punten van militair belang van Zeeuwsch Vlaanderen af tot aan het Vlie, met de centrale stellingen worden verbonden.

De verschillende zeegaten tot de stellingen tot de kustverdediging behoorende zullen achtereenvolgens worden behandeld.
Dit onderwerp is gevoegelijk te splitsen in twee hoofd-afdeelingen, al naarmate de aanval om de noord of om de zuid geschiedt.

I. Het noordelijk deel des rijks en de kusten van Holland.

A. De stelling den Helder-Texel.

Eenstemmig hecht de commissie aan deze stelling groote waarde.
De gronden, waarop dit gevoelen berust, zijn in hoofdzaak als volgt.
De waarde der stelling is tweeledig, namelijk 1o. uit een krijgskundig oogpunt beschouwd, wegens haar groot strategisch gewigt; en 2o. uit een staatkundig oogpunt, dat wil zeggen, beoordeeld naar hare belangrijkheid voor de groote mogendheden, al naarmate van den min of meer geduchten staat van tegenweer waarin zij verkeert.

{==511==} {>>pagina-aanduiding<<}

Wat het eerste gezigtspunt betreft, moge het voldoende zijn te wijzen op de omstandigheden, waarop het strategisch gewigt gegrond is, als: het Texelsche zeegat is een voorname toegang tot de Zuiderzee; het Nieuwe Diep is als eene veilige ligplaats voor onze vloot te beschouwen; onze legermagt, die op de kust van Noordholland werkzaam is om landingen te beletten, kan zich op die stelling steunen, en in geval van nood daarop terug trekken; den vijand wordt het gebruik eener goede haven ontzegd, zoomede van al de hulpbronnen, welke Willemsoord kan opleveren, eene zaak van groot gewigt, wijl zonder het bezit eener haven geen geland legercorps zich kan staande houden; eindelijk is het noodzakelijk, dat de maritieme etablissementen voor vernieling des vijands beschermd worden.
Ten opzigte van het tweede gezigtspunt is op te merken, dat voor Engeland, voor Frankrijk, zelfs voor Duitschland, de stelling Helder-Texel eene begeerlijke zaak uitmaakt, omdat elk dier mogendheden, met eene der andere in oorlog zijnde, van de stelling het grootste nut kan trekken als steunpunt en toevlugtsoord bij de operatiën ter zee; elke der oorlog voerende partijen zal trachten om er zich meester van te maken, of om althans zich het gebruik er van te verzekeren. In de handen eener groote mogendheid zou deze belangrijke stelling, waaruit zeer gewigtige operatiën kunnen plaats vinden, hoogere waarde verkrijgen en krachtiger verdediging vereischen tot bescherming eener vloot met transportschepen op de reede van Texel, welke alsdan zou mpeten afgesloten en voor den vijand ontoegankelijk gemaakt worden. Deelt men die stelling in dezen zin de grootste kracht toe waarvoor zij vatbaar is. dan zal daardoor niet alleen de gelegenheid tot het sluiten van eene alliantie met eene der naburige mogendheden bevorderd worden, maar ook ons aanzien bij den vreemde zal in waarde stijgen.
Alleen beschouwd uit het oogpunt van onze verdediging, behoeft de stelling niet ingerigt te worden voor zulk eene groote krachtsontwikkeling als gevorderd wordt met het oog op haar staatkundig gewigt. De commissie heeft gemeend te moeten voorstellen wat voor eigen verdediging noodzakelijk is, het aan de regering overlatende te beoordeelen, of staatkundige redenen haar nopen kunnen de kracht der verdediging te verhoogen...............
(Dit klinkt nu als satire, doch is waarschijnlijk toen, in October 1864, niet zoo bedoeld, daar de commissie niet vooruit konde zien dat zelfs aan het voor onze verdediging noodige niet de hand zou worden geslagen).
Om aan dit gewigtig doel te beantwoorden, stelt de commissie voor torens of gemetselde batterijen te bouwen:

{==512==} {>>pagina-aanduiding<<}

1o Op de Laan; 2o op de Hors; 3o op den Zuidwal; 4o op den hoek der Harssens aan het einde van den leidam......
Bovendien moeten den vijand door versperringen hinderpalen in den weg worden gelegd, die van zoodanigen aard zijn, dat, als hij er zich een weg door wil banen, hem zulks veel moeite zal kosten, zoodat hij lang wordt opgehouden en dien ten gevolge geruimen tijd aan de werking onzer batterijen is blootgesteld.

De maritieme middelen die hier verlangd worden maken een onderdeel uit van het drijvend materiëel, dat voor de verdediging van het noordelijk deel des rijks, wel te verstaan het Texelsche zeegat en de Zuiderzee met de stelling van Amsterdam, alsmede voor de beveiliging van de kust der provincie Holland bestemd is.
De onderdeelen moeten elkander ondersteunen, naar gelang 's vijands operatiën plaats vinden. Later, als men tot de behandeling der bijzonderheden overgaat, zal blijken, waaruit het drijvend materiëel moet bestaan.

De vraag of het noodig is den toren (op de Laan) geheel of gedeeltelijk te pantseren, heeft een onderwerp van bijzondere overweging uitgemaakt. De commissie heeft de noodzakelijkheid erkend, om het metselwerk, dat regtstreeks aan het vuur van vijandelijke schepen is bloot gesteld, tegen vernieling te beveiligen: op dien grond is zij tot het besluit gekomen, dat drie vierde gedeelten van het oppervlak des torens gepantserd zullen moeten wezen.....

Deze overwegingen hebben de commissie tot het besluit geleid om voor te stellen, het meest blootgestelde gedeelte van het oppervlak des torens (op de Hors) te pantseren, over de uitgestrektheid van een boog van ongeveer 180o, en overigens op gelijke wijze als voor den toren op de Laan noodig is geoordeeld..........

Wat het getal en de soort der zware vuurmonden zoowel als de pantsering betreft, moet de toren op den Zuidwal overeenstemmen met dien op de Hors.........................

De toren op de Harssens moet gepantserd wezen, en bewapend met 8 vuurmonden..........................

Maritieme middelen voor de verdediging vereischt.

De verdediging van het Texelsche zeegat en van de Vliestroomen

{==513==} {>>pagina-aanduiding<<}
hangt te zamen met die van de Zuiderzee. Ten einde de zoo noodzakelijke spaarzaamheid aan drijvend materiëel in acht te nemen, mag de maritieme magt, voor de verdediging gevorderd, niet versnipperd worden. Zij moet vereenigd blijven zooveel de omstandigheden dit slechts zullen toelaten. Uit dien hoofde zal de commissie in eens opgeven het drijvend materiëel, dat voor de binnenlandsche verdediging van het Noordelijk deel des rijks bestemd is; te weten: 3 stoomrammen en 8 monitors.
Zoolang de voorgestelde nieuwe verdedigingswerken voor de stelling van den Helder-Texel niet zullen zijn gebouwd, is de commissie eenparig van gevoelen, dat in de stelling aanwezig moeten zijn 3 stoombatterijen die niet meer dan 58 palm diepgang mogen hebben om ook bij laag water het Texelsche gat te kunnen in- en uitgaan. Maar ook na de voltooijing van de bovengenoemde werken zullen stoombatterijen aldaar van veel nut zijn.
Uitgaande van het beginsel, dat de actieve marine krachtig moet medewerken om op de kust der Noordzee landingen des vijands te bemoeijelijken, veronderstelt de commissie, dat steeds in de stelling van den Helder-Texel gepantserde ramstoomschepen van de actieve marine, het drijvend materiëel, voor de binnenlandsche verdediging bestemd, zooals het hiervoor is opgegeven, zullen ondersteunen................................

B. De Zuiderzee en de stelling van Amsterdam.

Wanneer men overweegt welk doel de vijand kan hebben, als hij met zijne scheepsmagt op de Zuiderzee doordringt, dan komt men tot het besluit dat zulk eene operatie geen hoofdaanval kan wezen, mits de stelling van Amsterdam in goeden staat van verdediging verkeert. Is die voorwaarde behoorlijk vervuld, zoodat er voor de hoofdstad geen gevaar te duchten is, dan kan 's vijands oogmerk niet anders wezen dan om, of de stelling van den Helder-Texel ook door het Vlie aan te vallen, of op de kusten aan de Zuiderzee gelegen te landen. Wat het eerste betreft, zoo is niet te verwachten dat een aanval, langs de Vliestroomen op de stelling van den Helder-Texel gerigt eene gunstige uitkomst zal opleveren, als die stelling in den staat van verdediging zal zijn gebragt, welken de commissie heeft voorgesteld. En wat het landen op de kusten aangaat, met uitzondering van Harlingen, is er eigentlijk geene plaats, die een object voor den vijand kan uitmaken. De vijand zal tijdelijk de eene of andere haven kunnen bemagtigen, vernieling of plundering aanrigten, brandschattingen eischen - en dit kan op verschillende plaatsen geschieden, - maar operatiën, die voor de verdedi-
{==514==} {>>pagina-aanduiding<<}
ging des lands ernstige gevolgen kunnen hebben, liggen buiten zijn bereik.
Voor ondiepgaande oorlogsvaartuigen, namelijk vaartuigen niet dieper dan 33 palm gaande, zijn de toegangen, om in de Zuiderzee te dringen, vrij menigvuldig.
Eene volledige afsluiting daarvan is onuitvoerbaar, want in zulk eene groote kom is van versperringen weinig vrucht te verwachten: er zouden er te vele moeten zijn; hoe die te bewaken en te verdedigen? Maar uit de voorafgegane beschouwing volgt ook dat zulks niet noodig is. Verder is in het oog te houden, dat, afgescheiden van den tegenstand dien wij kunnen bieden, het bewaren van de Zuiderzee geene gemakkelijke zaak voor den vijand zal wezen. Uit de inlichtingen, die de Commissie van een bekwamen binnenloods, tijdens zij de stelling Helder-Texel bezocht, heeft bekomen, blijkt onder anderen: dat het zeer moeijelijk en bijna ondoenlijk is, om zonder tonnen of bakens, in den blinde, door het Vlie naar de Zuiderzee te varen met 33 palm diepgang; dat het zelfs voor een loods zeer moeijelijk zou zijn, om dit zonder tonnen of bakens te doen, ook om uit de Texelstrook naar de Zuiderzee te gaan.
Van verankerde schok-torpedo's zal met vrucht in de Vlie-stroomen gebruik gemaakt kunnen worden, uithoofde, al wierden zij opgevischt, toch de vijand daardoor tot meerdere voorzigtigheid zou worden aangespoord.
Wenschelijk is het dat torpedo's, door elektriciteit te ontsteken, in den mond der havens aan de Zuiderzee gelegen, geplaatst worden. Doch op elke wijze zou, in verband met de inzigten aangaande de hulp aan Friesland te verleenen, door Harlingen in oorlogstijd tot eene veldvesting in te rigten, ook de verdediging van de haven aldaar daaronder begrepen moeten zijn, ten einde tot steunpunt voor eene maritieme defensie van de Zuiderzee te strekken.
Ten opzigte van de stelling van Amstcrdam is er eene overweging, waaraan de Commissie veel waarde hecht: die overweging geldt de geheel andere verhouding, waarin die stelling tot de kustverdediging staat dan tot de algemeene verdediging des rijks tegen aanvallen van de landzijde. Immers, ten aanzien van deze laatste vormt zij eene reduit-stelling, gedekt door drie voorgelegene liniën van defensie, althans indien deze voltooid zijn; met betrekking tot de kustverdiging daarentegen ligt de stelling van Amsterdam in de eerste of buitenste linie, en staat zij alzoo bij oorlogsgevaar aan onmiddelijken aanval bloot.
Met het oog op de krachtige ondiepgaande strijdmiddelen, die tegenwoordig over zee kunnen worden aangevoerd, acht de Com-
{==515==} {>>pagina-aanduiding<<}
missie het, meer dan ooit te voren, dringend noodzakelijk den toegang tot Amsterdam langs het Pampus voor den vijand te sluiten. Door de veranderingen die er hebben plaats gehad in de wijze van oorlog voeren, zoo te land als te zee, is de hoofdstad van het Rijk meer dan vroeger aan vijandelijke aanvallen blootgesteld. Mitsdien oordeelt de Commissie, dat de stelling van Amsterdam ook van de landzijde in voldoenden verdedigbaren staat moet worden gebragt, daar de bemagtiging van Amsterdam door een gelande legermagt ligt de verovering van het geheele land zou kunnen ten gevolge hebben. Zij meent uit dien hoofde, dat de uitvoering van al hetgeen aan de verdediging der stelling van Amsterdam ontbreekt geen langer uitstel gedoogt...........
Sinds de concessie tot afdamming van het IJ en het graven van een scheepvaart-kanaal door Holland op zijn smalst is verleend, behoort men de verdediging der stelling van Amsterdam te onderscheiden in eene tijdelijke of voorloopige en eene blijvende, zoo als zij zal moeten wezen nadat het bovengemelde werk zal zijn uitgevoerd.

De blijvende verdediging der stelling van Amsterdam van de Zuidzeezijde.

Als het IJ droog is gemaakt moet men zorgen, dat de toegang van het kanaal aan den vijand ontzegd wordt: tot dat doel is noodig, aan den mond van het kanaal een volkomen stormvrij fort te bouwen, tevens de sluizen verdedigende, die aldaar zullen liggen...
Volgens haar gevoelen is er geen drijvend materiëel opzettelijk noodig voor de blijvende verdediging der toegangen tot Amsterdam langs de zijde van het Pampus. De stoomrammen en monitors, tot de maritieme magt van het noordelijk deel des lands behoorende, zuilen zooveel mogelijk medewerken tot verdediging der Zuiderzee, en kunnen zich terug trekken op Amsterdam............

Tijdelijke verdediging der stelling van Amsterdam.

In den toestand, zooals die thans is, ligt Amsterdam geheel bloot van de zijde der Zuiderzee, zoodat eene geringe magt des vijands voldoende zou wezen, om de hoofdstad in gevaar te brengen. Men bedenke slechts welk een nadeeligen invloed een begin zelfs van bombardement of van beschieten der stad op de bevolking zoude hebben. Zulk een toestand mag niet langer duren; de commissie beveelt dringend aan om daarin te voorzien, en zulks te meer, wijl er nog vele jaren zullen verloopen alvorens het kanaal door Holland op zijn smalst voltooid is.
De commissie hecht alzoo veel waarde aan eene goede tijdelijke verdediging; zij oordeelt dat daaraan kan worden voldaan door het

{==516==} {>>pagina-aanduiding<<}
aanleggen van de kustbatterij bij Durgerdam en Immetjeshorn, in den zin zoo als die door het comité van defensie zijn voorgesteld.

Wat de soort van versperring betreft die hier behoort te worden aangewend, zij moet door plaatselijk onderzoek worden bepaald. Maar hier vooral acht de commissie door electriciteit te ontsteken torpedo's dringend noodzakelijk.
Eindelijk is het noodig om de tijdelijke verdediging te ondersteunen door hulp der marine, waarvan in deze positie met vrucht zal kunnen worden partij getrokken. De commissie stelt voor daartoe te bestemmen 2 der voorhanden drijvende batterijen, met gepantserde voor- en achterfronten, doch beter gepantserd dan thans het geval is; verder, zoolang zij aanwezig zijn, eenige verdedigingsvaartuigen of kanonneerbooten.

C. De monden van de Eems en de Dollart.

De commissie deelt geheel en al in de beschouwingen van het comité van defensie aangaande dit gedeelte van de kustverdediging des rijks.
Wat de maritieme middelen betreft, oordeelt de commissie, dat voor de verdediging der stelling zelve geen drijvend materiëel benoodigd is, ook niet voor de bewaking van de monden van de Eems, wijl de actieve zeemagt daarin zal kunnen voorzien. Zij is van gevoelen, dat hier de aanwending van torpedo's, vooral in den havenmond, nuttig zal zijn.

D. De kusten van Noord- en Zuid-Holland, van den Helder af tot aan den Hoek van Holland.

Eene landing zonder zwaar geschut kan langs de geheele Noordzeekust van Holland geschieden; echter zijn er enkele punten, die bijzonder verdienen de aandacht te vestigen als, 1o. Petten; 2o. het gedeelte der kust tusschen Zandvoort en Wijk aan Zee, en 3o. ter Heijde.
Op het eerste en laatste punt is de gelegenheid tot landen zeer gunstig, en het tweede kan voor den vijand aanlokkelijk wezen wegens de nabijheid van Amsterdam.
Zoo lang onze scheepsmagt op de reede van Texel moet post vatten, zou zij alleen dan tijdig genoeg aanwezig kunnen zijn, als eene landing in hare nabijheid op de kust van Noordholland geschiedde. Wanneer echter de werken tot verbetering van de waterwegen der beide groote koopsteden van het Rijk naar zee zullen zijn uitgevoerd, dan zal de actieve zeemagt in de nieuwe havenmonden gunstiger stellingen erlangen, om, geholpen door het weinig diepgaand drijvend materiëel, dat om de noord en om de zuid

{==517==} {>>pagina-aanduiding<<}
van Holland gestationeerd is, eene landing op onze kust krachtig tegen te werken en tot eene gewaagde onderneming te maken, zonder nog de heerschende zuidwesten en vooral noordwesten stormen in aanmerking te nemen, die onze kust tot basis van operatie voor een aanvallend leger ongeschikt maken.
Het is dus meer waarschijnlijk, dat de vijand eerst zal trachten om een dier nieuwe havenmonden te bemagtigen, ten einde eene geschikte ontschepingsplaats en operatie-basis te erlangen.
Hieruit volgt de volstrekte noodzakelijkheid om elken nieuwen haven of riviermond aan de Noordzeekust te versterken en krachtig te verdedigen.

De Noordzeemond van het kanaal door Holland op zijn Smalst.

Uit het voorafgaande is gebleken, dat als het Noordzeekanaal eenmaal bestaat, de havenmond van dat kanaal als een der gewigtigste punten van de kust te beschouwen is; een punt waarvan het bezit moet worden verzekerd. Zonder in bijzonderheden te treden, wat voor als nog voorbarig zou zijn, oordeelt de commissie, dat tot verdediging van dien havenmond een krachtig werk en, in verband daarmede, versperringen zullen worden gevorderd. Zij acht dien havenmond, zooals reeds is opgemerkt, eene zeer geschikte plaats te zijn tot opstelling voor de actieve zeemagt, met het doel om landingen te beletten of te bemoeijelijken, doch is van gevoelen, dat hier aan de locale verdediging geen drijvend materiëel behoort te worden verbonden.

De Noordzeemond van den nieuwen waterweg naar Rotterdam.

De strategische belangrijkheid van den mond van den nieuwen waterweg naar Rotterdam steunt op dezelfde gronden, als die van den havenmond van het Noordzeekanaal naar Amsterdam. Maar bovendien is het op te merken, dat het maken van den nieuwen rivier-arm, gepaard gaande met de afdamming van het Scheur, van grooten invloed zal zijn op de gevolgen eener landing op den Hoek van Holland................................
De breedte van den nieuwen riviermond is te groot om in de behoefte der verdediging door één werk te voorzien. Uit dien hoofde, en na bezigtiging van het terrein, is de commissie tot de overtuiging gekomen:

1o.dat er twee sterke verdedigingswerken aan den nieuwen riviermond zullen worden vereischt, welke werken een zoodanig tracé moeten hebben, dat in alle rigtingen een krachtig vuur kan worden gegeven;


{==518==} {>>pagina-aanduiding<<}

2o.dat er geen drijvend materiëel, speciaal voor de verdediging ter plaatse, noodig is.

Voorts oordeelt de commissie dat ook deze nieuwe riviermond eene gunstig gelegen plaats van opstelling voor de actieve zeemagt zal zijn.

II. De kustverdediging van het zuidelijk deel des rijks.

A. De monden van de Maas.

De beide rivierarmen, die het eiland Rozenburg vormen, namelijk het Scheur of Sluissche Diep en het Brielsche Diep, maken een gewigtig onderwerp der kustverdediging uit, omdat zij onmiddelijk toegang verleenen tot het hart des lands, terwijl er bovendien gelegenheid bestaat om zoowel op het eiland Rozenburg als op de westkust van Voorne te landen. Het Scheur en het Brielsche Diep moeten derhalve gesloten kunnen worden, zoodanig, dat men den vijand tevens belet zich meester te maken van eene haven.....
Thans ligt het Scheur geheel open; het is derhalve noodig maatregelen te beramen voor de verdediging van dien rivierarm, in afwachting dat de werken voor den nieuwen waterweg zullen zijn uitgevoerd.

Tijdelijke verdediging van het Scheur of Sluissche Diep.

Wijl het een tijdelijken toestand geldt, oordeelt de commissie dat geene werken op den vasten wal tot verdediging der versperring moeten worden aangelegd.
Die taak behoort naar haar gevoelen vervuld te worden door drijvend materiëel, en zij verlangt daartoe te bestemmen eene der bestaande drijvende batterijen van de kleinste soort, die geheel gepantserd zijn.

Verdediging van het Brielsche Diep.

Wat de bewapening van het waterfront der vesting Brielle en van de havenbatterij aldaar betreft, is in het oog te houden, dat men voornamelijk moet trachten vuur te brengen op den elleboog van het vaarwater..............................
Op het gebruik van torpedo's in het Brielsche Diep, door elektriciteit te ontsteken, wordt met kracht aangedrongen, en tevens opgemerkt, dat die ook voor de tijdelijke verdediging van het Scheur zijn aan te wenden.

B. Het Goereesche gat en het Haringvliet.

Het Haringvliet maakt, bij het aangenomen stelsel van verdedi-
{==519==} {>>pagina-aanduiding<<}
ging des rijks, een deel van het zuidelijk frontier uit; voorts vormt het een der beide toegangen uit zee naar het Hollandsch Diep.

Even als door het comité van defensie is geschied, hecht de commissie groote waarde aan eene krachtige verdediging van het Haringvliet. Al dadelijk heeft zij, ten gevolge van de omwenteling, die in het zeewezen heeft plaats gegrepen, de overtuiging verkregen, dat de maritieme middelen, daartoe door het comité verlangd, niet meer in aanmerking konden komen.

De commissie is naar aanleiding van het vorenstaande van gevoelen:

1o.dat er eene versperring van het vaarwater moet wezen bij de Hoornsche hoofden;

2o.dat ter verdediging daarvan twee werken moeten worden gemaakt, het eene op den wal van Voorne, en het andere op de Slijkplaat...............................


De vesting Hellevoetsluis.

De bewapening dezer vesting, voor zooveel de kustverdediging betreft, behoort te bestaan uit 6 vuurmonden no. 1 en 6 vuurmonden no. 2 en ten minste 8 mortieren van 29 dm........
Als de vesting in staat van verdediging wordt gesteld, dan moeten de haven en de mond van het Voornsche kanaal door versperringen kunnen worden gesloten.
Eindelijk zullen hier torpedo's zeer bepaald moeten worden aangewend, terwijl door allerlei drijvende ligchamen, als balken, trossen enz. hindernissen in het vaarwater te leggen zijn, om den vijand onder het vuur der batterijen van Hellevoetsluis op te houden.

De positie bij de Hoornsche hoofden.

Voor zooveel het gezigt op het vaarwater en de buitenhelling des dijks betreft, is de voordeeligste plaats voor den aanleg van het werk buitendijks tusschen de eerste en tweede krib; maar de bouw zou daar uiterst kostbaar wezen, omdat het werk in diep water zou komen te liggen en wijl het bijna geheel gepantserd zou moeten zijn. Om die redenen oordeelt de commissie, dat de aanleg binnendijks de voorkeur verdient.

Op de Slijkplaat, in de zuidwestelijke rigting van het werk aan de Hoornsche hoofden, zal een toren moeten worden gebouwd. Tusschen de beide verdedigings-werken is eene drijvende versperring noodig, waarbij ook torpedo's moeten worden aangewend.

{==520==} {>>pagina-aanduiding<<}

De toren behoort rondom gepantserd te zijn............

Het Volkerak.

De forten Prins Frederik en de Ruijter liggen, van vuurlijn tot vuurlijn gerekend, bijna 2200 el van elkander............
Om die onmogelijkheid weg te nemen is het noodig, dat er tusschen de forten Prins Frederik en de Ruyter een derde verdedigingswerk ligt, waardoor het mogelijk zal wezen, krachtige kruisvuren op de vaarwaters van het Volkerak te kunnen brengen, onverschillig aan welke zijde van de Middelplaat het diepe vaarwater, dat vroeger aan verandering onderhevig was, loopt.
De commissie is van gevoelen, dat zulk een werk niet kan worden ontbeerd, en stelt dienvolgens voor, op de bank genaamd de Middelplaat een toren te bouwen.
Torpedo's behooren ook hier te worden aangewend........

De toren op de Middelplaat.

De toren op de Middelplaat moet liggen N.W.t.W. van het fort de Ruyter, en ook N.O. ½ O. van het fort Prins Frederik. Die toren moet rondom gepantserd zijn.

D. De stelling op het Hollandsch-Diep.

Het Hollandsch-diep is voor de verdediging van het zuidelijk frontier des rijks van zeer groot belang, uithoofde een zoo breede stroom niet dan onder gunstige omstandigheden door een leger kan worden overgetrokken.

Uit dien hoofde is het noodzakelijk om het Hollandsch-diep tegen overmagtige aanvallen van de zeezijde af te sluiten; opdat onze flottille achter de afsluiting het overtrekken van den stroom zou kunnen te keer gaan.
Na te hebben bepaald, dat er eene afsluiting op het Haringvliet en eene in het Volkerak moet zijn, is onderzocht, of daardoor eene voldoende afsluiting van het Hollandsch-diep werd verkregen.
De commissie oordeelt, dat daarop niet voldoende kan worden vertrouwd, en dus eene meer achterwaartsche stelling voor de verdediging van het Hollandsch-diep noodzakelijk is.

Nieuwe Verdedigingswerken in de Stelling op het Hollandsch-Diep.

Om de stelling Willemstad-Numansdorp voor eene krachtige verdediging vatbaar te maken, zijn behalve de bestaande werken nog noodig:

{==521==} {>>pagina-aanduiding<<}


1o.Een toren op het hooge zand, en wel zooveel mogelijk op het westelijk einde van die bank;

2o.Eene batterij heöosten Willemstad op het buitendijks gelegen terrein bij de nieuwe of benedensluis, omstreeks 1300 El van de vesting.

Verder zouden torpedo's in het vaarwater langs den noordelijken oever van het Hollandsch-Diep, bij de buitensluis gelegd, eene nuttige uitwerking kunnen hebben, namelijk om 's vijands scheepsmagt al dadelijk te dwingen, zich digter onder het vuur van den zuidelijken oever te bewegen, dan anders het geval zoude wezen.
De toren op het hooge zand moet strekken tot bestrijking van het vaarwater, in verband met de waterfronten van Willemstad en het fort bij Numansdorp, als mede tot verdediging der versperring.
Het bovenplat van het gebouw moet niet minder dan 7 El boven gemiddeld hoogwater gelegen, en de toren voor drie vierde deelen van zijn omtrek gepantserd zijn.
De aau te leggen batterij aan de benedensluis zal met den toren zamenwerken tot de verdediging der versperring, welke anders niet krachtig genoeg kan plaats vinden.

Drijvend materiëel voor het zuidelijk deel des Rijks.

Het drijvend materiëel, bestemd voor de verdediging van het zuidelijk deel des rijks, behoort te bestaan uit:

1o.vier stoomrammen; en

2o.zes monitors.

Verder moeten de twee overblijvende drijvende batterijen der voorhanden vaartuigen van die soort in de stelling op het Hollandsch-diep ter beschikking van den bevelhebber der zeemagt worden gehouden. Ofschoon niet gepantserd in de zijden, kunnen deze vaartuigen met vrucht worden gebruikt, als de voorfronten beter gepantserd worden.

E. De Westerschelde.

De verdediging van de zeegaten en stroomen, die van de zuid regtstreeks toegang tot hart des lands verleenen, afgehandeld zijnde, kan in zekeren zin de eigentlijke taak der commissie beschouwd worden geëindigd te zijn. De Zeeuwsche stroomen verschaffen toegang tot het Volkerak en tot Noord-Braband: wegens den langen weg, dien de vijand zou moeten volgen, is het niet waarschijnlijk dat eene hoofd-operatie langs die zijde zal geschieden, en in een oorlog met een zeer overmagtigen vijand kan de bemagtiging van Zeeland alleen geen operatieobject uitmaken.

{==522==} {>>pagina-aanduiding<<}

Om die redenen en uithoofde van de beperkte sterkte onzer strijdkrachten, zoowel te land als te water, heeft het comité van defensie aangenomen, dat Zeeland niet onder de regtstreeksche verdediging des Rijks behoort begrepen te wezen, maar dat aan de Zeeuwsche eilanden beveiliging tegen operatiën van ondergeschikten aard, en met eene geringe magt ondernomen, kan worden verleend uit de stelling van Willemstad, wijl aldaar eene mobiele magt aanwezig moet zijn, die naar de bedreigde plaats kan worden overgebragt, en met hulp der zeemagt den vijand moet trachten te verdrijven.
De commissie, zich met deze grondstellingen geheel vereenigende, beschouwt derhalve de Zeeuwsche stroomen als buiten de eigentlijke defensie des lands gelegen, en is dus van gevoelen, dat aan de verdediging der Westerschelde geene bepaalde maritieme middelen moeten worden toegekend.

Sterkten aan de Westerschelde.

Al is de beveiliging, welke de vestingwerken van Vlissingen aan de etablissementen der marine verschaffen, gebrekkig voor zooveel het vernielen door eene vijandelijke vloot betreft, toch moet de vesting behouden worden zoolang de werven te Vlissingen bestaan......

Aan het einde van haar verslag genaderd, ontveinst de commissie zich geenszins, dat er groote uitgaven zullen worden gevorderd tot het ten uitvoer leggen van hare voorstellen; uitgaven, die echter uit den aard der zaak over een zeker aantal jaren verdeeld, en daardoor betrekkelijk minder drukkend voor de natie zullen zijn.
De commissie heeft evenwel, bij den tegenwoordigen toestand van het zeewezen en der krijgskunst, geen minder kostbaar stelsel kunnen ontwerpen, wilde zij niet tot halve maatregelen hare toevlugt nemen, waarvan de gevolgen verderfelijk zouden kunnen zijn. Immers, men zou dan meenen, dat er in de behoefte van 's lands defensie naar behooren was voorzien, men zou daarop vertrouwen, en het tijdstip eenmaal aangebroken zijnde, dat de voorgestelde verdedigings-middelen op de proef moesten worden gesteld, zouden zij blijken onvoldoende te zijn, en voor een kalm vertrouwen zou de bitterste teleurstelling in de plaats treden.
Zulk een toestand mag de commissie niet voorbereiden, en zij moet dan ook eerbiedig de vrijheid nemen aan de Regering te adviseren, om hare voorstellen in hun geheel aan te nemen, en daarbij

{==523==} {>>pagina-aanduiding<<}
vooral afdoende maatregelen te treffen, om op het gewilde oogenblik over een genoegzaam aantal goed brnikbare verdedigers te kunnen beschikken, ten einde aan dat defensie-stelsel kracht en leven bij te zetten; hierin toch zullen onze organisatiën zeker te kort schieten.

Tot zooverre dit rapport, dat de hoogste autoriteit op het punt der kustverdediging is, zijnde alle vroegere opgaven natuurlijk zoo goed als van onwaarde geworden door veranderde omstandigheden.
De slotsom is, dat de marine moet:

1o.de stoombatterij de Ruyter en twee andere stoombatterijen bestemmen voor de stelling Helder-Texel;

2o.Zeven stoomrammen en veertien monitors gereed hebben voor het noorder- en zuider-deel te zamen;

3o.De bestaande drijvende batterijen beter pantseren, en twee bestemmen voor de tijdelijke verdediging van het Y, twee voor het Hollandsch-Diep en één in de Scheur of Sluissche Diep;

4o.Torpedo's beproeven en aanschaffen;

5o.Zulk materiëel voor versperringen, waarvan geene zekerheid bestaat het ten allen tijde voetstoots te kunnen verkrijgen, aankoopen en in voorraad houden.

De stoombatterijen mogen 58 palm hoogstens diepgaan, zegt de commissie, en moeten groote vaart hebben door twee schroeven. Twee torens met zwaar geschut voerend en geen tuig (dat voor alle defensie-vaartuigen tegenwoordig meer dan doelloos is) moeten zulke schepen zijn: lang 66 el, wijd 13,20 el, waardoor de romp meet 1850 ton (B.M.) en 2000 à 2400 effectieve paardenkrachten vordert.
De kosten van zulk een schip zijn:

Voor den romp	ƒ 666.000
Voor de pantsering en torens	ƒ 420.000
De machine (400 P.K.N.)	ƒ 300.000
De uitrusting	ƒ 114.000
	_____
Schip in zee	ƒ 1.500.000

Wij hebben weder gezocht naar een punt van vergelijking.
Italië heeft niet lang geleden eenige, door hooge autoriteiten zeer geprezen ijzeren batterijen gebouwd, lang 65 el, wijd 13,60 el, diepgaand 5,20 tot 5,70 el, verplaatsend 2725 ton,

{==524==} {>>pagina-aanduiding<<}
voerende eene wapening die 220 ton weegt, met inbegrip der artillerie-behoeften, en loopend 11 mijl. De prijs dezer geblindeerde schepen was, gereed in zee, nog geen 3 millioen francs.
Onze reeds meermalen genoemde de Ruyter is lang 60 el, wijd 14,46 el, gaat 6,10 el diep (of meer), verplaatst 2800 ton, heeft 400 Nederl. nom. P.K., dus welligt 1000 à 1200 effektief vermogen, draagt 168 ton artillerie-materiëel, loopt 9 à 10 mijl. De prijs van dit herhaaldelijk gewijzigd schip is niet meer te berekenen en zoude ook geen maatstaf van vergelijking zijn.
De stoomrammen, die, gelijk de commissie teregt zegt, niet moeten bedorven worden als ram, om ze te wapenen met geschut, behoeven zoo groot niet te zijn als men soms meent. De commissie acht eene 10 mijls vaart voldoende, doch denkt welligt aan een schip dat 1000 ton verplaatst en dus evenveel weegt. Wanneer men van alle wapening afziet, behalve die welke entering beletten kan, kan het schip kleiner zijn en daardoor met meer zekerheid den geweldigen schok doorstaan. Snelheid weegt tegen het minder gewigt op, want de dynamica bewijst, dat een romp van 640 ton met 12½ mijls vaart geworpen tegen een vijandelijk schip eene even geweldige werking heeft als 1000 ton met 10 mijls vaart: 640 × 12½ × 12½ toch geeft een ‘levende kracht’ van 100000, even als 1000 × 10 × 10.
Het kleine schip kan alleen met zekerheid den schok zelf doorstaan, en heeft bovendien meer kans het vijandelijke te bereiken dan het groote doch zooveel tragere.
Ergo stellen wij voor: de stoomrammen te bouwen lang 54 el, wijd 7,20 el, gevende dit een romp van 520 ton (B.M.). De diepgang moet, gelijk de commissie opgeeft, 33 palm niet overtreffen. Twee schroeven, gedreven door machines van een gezamentlijk effektief vermogen van 1000 à 1100 paardekrachten, maken zulke schepen snel draaijend en handelbaar, en zij maken tevens mogelijk een goed deel van het achterschip zonder eenig gevaar ongepantserd te laten.

De romp van zulk een ram kan kosten	ƒ 223.600
De machine (180 P.K. Nom.)	ƒ 114.000
De uitrusting (natuurlijk geen tuig)	ƒ 32.000
	_____
Schip in zee	ƒ 369.600

Een voorbeeld te vinden ter vergelijking dezer schepen is niet

{==525==} {>>pagina-aanduiding<<}
gemakkelijk, want de type is nieuw. Alleen wat de snelheid betreft kan het volgende dienen.
De Kwangtung, van de engelsche marine, voor den oorlog in China gebouwd, is lang 54,90 el, wijd 7,32 el, hol 3,95 el, diepgaand 3,25 el, droeg 130 ton kolen of voor 22 etmalen halve kracht, dus meer dan onze ramschepen behoeven zouden en liep 11 mijl met 150 nom. P.K. Het voerde 6 zware stukken en kostte met de machine doch zonder uitrusting ƒ 288.000. De machine, in een eenigzins vroeger tijdperk en vooral met het oog op zuinig werken gemaakt, ontwikkelde slechts 600 effectieve paardenkrachten ongeveer.
De zoogenaamde monitors of torenschepen voor kustverdediging mogen, zegt de commissie, maar 24 palmen diepgaan.
Dan moeten zij lang zijn 38 el, wijd 8,40 el, hol 3 el; zulk een romp meet 450 ton (B.M.), verplaatst 500 ton, behoeft 500 à 600 effektieve paardenkrachten om met twee schroeven onder de gunstigste omstandigheden 10 mijl te stoomen. Elk dezer scheepjes kan een toren, gewapend met twee zware stukken voeren, rondom de lastlijn gepantserd zijn en voor het middendeel ook tot boven toe. Van tuig is natuurlijk geen sprake.

De romp kost	ƒ 216.000
De machines	ƒ 72.000
De uitrusting	ƒ 42.000
	_____
	ƒ 330.000

Eene der grootste scheepsbouw-firma's in Engeland bood aan scheepjes, lang 39,60 el, wijd 8,53 el, hol 3,05 el, diepgaand 2,14 el, metend 470 ton (B.M.), verplaatsend 500 ton, stoomend minstens 9 mijl met 500 effektieve paardenkrachten, onuitgerust te leveren voor 25000 pd. sterling per stuk (ongeveer ƒ 296.000.)
Het toestaan van iets meer diepgang maakt, dat men het scheepje iets kleiner en onkostbaarder, en, met hetzelfde vermogen, iets sneller kan maken.
Ten slotte een woord over de bestaande drijvende batterijen.
De Jupiter en Draak zijn rondom gepantserd met goede platen.
Daar zij echter, vooral de laatste die gemaakt is van een zeilfregat 2e kl., niet sterk zijn van inhouten enz., zijn de pantserplaten in eenen onvoordeeligen toestand, en zullen eer beschadigd worden dan gewoonlijk. Daardoor kan het in een

{==526==} {>>pagina-aanduiding<<}
gevecht hoogst wenschelijk zijn, dat het schip de middelen bezitte zich met eene of andere zijde van of naar den vijand te wenden. Ook kentering van het tij, wind, enz. kunnen dit wenschelijk maken. Daarom moet in elk dezer schepen een stoommachinetje van bijv. 10 paardenkrachten met eene kleine turbine of andere inrigting, en alleen in staat om het vaartuig te doen wenden, ook al is een der kettingen, waarvoor het ten anker ligt, afgeschoten, worden geplaatst.
De Neptunus, Orkaan en Salamander behoeven dergelijke machinetjes nog meer dan de vorige. Deze schepen toch zijn in de zijden geheel ongedekt, en moeten dus altijd het voorfront naar den vijand gerigt kunnen houden, ook al verplaatst de laatste zich. Zonder dat beteekenen zij niets, dan dat zij den vijand een of twee granaten kosten, waarmede ze te vernielen.
Deze batterijen hebben voor en achter eene soort van schild, dat eenige jaren geleden met eene soort van gehamerde pantserplaten is bekleed, die later bleken voor dat doel ten eenemale ongeschikt te zijn.
Bovendien reiken deze schilden niet tot het water, en beteekenen, ook al beschermden zij de manschappen aan de stukken eenigszins, niets voor de veiligheid van het schip zelf.
Deze fronten behoeven dus verandering, verlenging, kleinere poorten, betere pantsering. Onzes inziens echter zoude men dit slechts op het voorfront moeten toepassen en het stoomtuig achter plaatsen. Wij kunnen ons geen geval denken, waarin men aan het achterfront iets hebben kan.
Op die wijze veranderd, kunnen deze batterijen, opgenomen in het voorstel der commisie, als tijdelijke middelen van defensie, zeer ten nutte gebruikt worden, zoolang zij duren.
En hiermede gelooven wij, voor zooverre het voor den niet ingewijden lezer van belang en voor hem verstaanbaar is, ons ‘stelsel’ ontwikkeld, en onze voorafgaande beweringen en cijfers voldoende gestaafd te hebben, althans wat het drijvend materiëel betreft.
Omtrent torpedo's zullen wij wel spoedig meer weten. De dagbladen melden, dat de Regering proeven gaat nemen met deze werktuigen.
Deze verdedigingsmiddelen zijn niet kostbaar; en het materiëel voor versperringen bestaat uit: dennen- en ander masthout voor palen, vlotten, enz.; oude schepen, kettingen en ankers van onverschillige soorten en vormen, touwen en netten.

{==527==} {>>pagina-aanduiding<<}

Een goed deel daarvan is altijd te verkrijgen en behoeft dus niet in vredestijd in voorraad te zijn.
De som van één en een half millioen gulden voor torpedo's en versperrings-materiëel bestemd zal daarom voldoende mogen geacht worden voor tijd van vrede.

Ten slotte de werven. Wij bestemden daarvoor 6 millioen der buitengewone uitgave.
Aan oude schepen - om met een voorbeeld ons denkbeeld te verduidelijken - gaf men een grooten voorraad water. Toen men stoom-machines in de schepen ging zetten, en het te duur werd om meer dan het onvermijdelijke gewigt in de schepen mede te voeren, gaf men, in plaats van dien watervoorraad, condenseer-toestellen om in zee zoet water te maken.
Zoo willen wij ook doen. Vroeger had men groote vloten gereed liggen. Wij krompen de vloot in, zooveel maar mogt, omdat materiëel, vooral in dezen tijd van verandering, altijd in waarde achteruitgaat. Doch dan moeten onze werven goed zijn ingerigt om in tijd van behoefte snel aan te bouwen en te repareren.
Vraagt men of de werven verandering behoeven? Men overwege de navolgende punten.
Wij gaan, dit is blijkbaar uit vele verschijnselen en onafhankelijk van het al of niet volgen van het hier ontwikkeld plan, onze schepen voor een goed deel van ijzer maken. Ook de commissie voor de kustverdediging stelt bij uitsluiting ijzeren schepen voor.
Toch moet de Minister van marine (in de memorie van beantwoording behoorende bij de begrooting dezes jaars) zeggen, dat wij niet ingerigt zijn op het bouwen - en hij had er kunnen bijvoegen, repareren - van ijzeren schepen.
Een ander punt! Vraag Nederlandsche officieren naar het werkelijk vermogen onzer marine-stoommachines, - gij zult vernemen: twee en een half maal het nominaal!
Vergelijk hiermede de ‘Times’ van eenige dagen geleden (19 April 1866) en gij leest het onderstaande, welk voorbeeld wij kiezen omdat het in een dagblad dat in elks bereik is voorkomt, en wij ons persoonlijk konden overtuigen van de waarheid.
Following upon the contractor's trial of her machinery on the 11th inst., and in accordance with the arrangements of the Con-
{==528==} {>>pagina-aanduiding<<}
troller of the Navy, the armoured screw corvette Pallas, 6 guns, 2,372 tons, 600-horse power, Captain Matthew Connolly, made her trials of speed with full and half-boiler power, at her sea-going draught of water, over the measured mile in Stokes Bay, near Portsmouth, yesterday, the results being satisfactory in the highest degree as regards the machinery of the ship, but not quite so satisfactory in relation to the ship herself, if the rate of speed she attained with full-boiler power is considered simply in conjunction with the extraordinary power developed by her engines and the immersed area of her midship section or displacement. The Pallas is 225ft, in length between perpendiculars, with an extreme breadth of 50ft. On leaving Spithead for Stokes Bay yesterday morning her draught of water was-forward 18ft. 3in., and aft. 24ft. lin. The immersed area of her midship section at this draught was, as nearly as possible, 750 square feet, and her displacement 3,700 tons. The height of her gun deck from the water-line was measured, and found to be, - at the bow port cill, 10ft.; at central battery port cills, 8ft.; at after port cill in the captain's cabin, 8ft. 9in.
The propelling power of the ship consists of a pair of engines, manufactured by Messrs. Humphreys and Tennant, of the collective nominal power of 600 horses. The specifications of the Admiralty in their contract for these engines, as also for those ordered at the same time for the Bellerophon, Lord Clyde, and Lord Warden, stipulated that they should exert six times their nominal power with boilers of the size usually employed bij the Admiralty - namely, 19ft. of heating surface and seven-tenths of a square foot of firebar to the nominal power. The boilers of the Pallas, therefore, have 11.400 square feet of heating surface, and 420 square feet of fire-bar. As the source of power in all engines is the coal burnt, and as all boilers supplied to the Admiralty are as nearly alike in their proportion as possible, it follows that the quantity of coal burnt wil be in direct proportion to the size of the furnaces - i.e., to the area of fire-bar - and hence the perfection of the engines of the four ships must be measured bij their development of power, if all other things can be rendered equal. The engines of the Pallas are built on the system known as ‘Woolf's,’ each engine having two cylinders - the smaller one, into which the steam first enters from the boilers, being 5lin. in diameter, and the large

{==529==} {>>pagina-aanduiding<<}
cylinder, into which the steam expands from the smaller one, having a diameter of 102in. The length of stroke, with both, is 3ft. 3in., and the contract speed is 75 revolutions per minute. The surface condensers are of the kind introduced by the late Mr. Samuel Hall, in 1830, and are of sufficiently ample dimensions to condense all the steam generated by the boilers, and without the aid of injection water.................Average power of Pallas...3,768-horse power.
Toch betaalt Engeland niet veel meer voor de nominale paardekracht (of 6 effektieve) dan Nederland voor de nominale van 2½ effektieve.
Wij moeten minstens ééne werf hebben waar men inrigtingen heeft om groote zoowel als kleine stoomwerktuigen te repareren en tevens, voor zooverre het reparatie-werk gedoogt, ook nieuwe nu en dan te maken; opdat onze ingenieurs, die andere belangen vertegenwoordigen, de fabriekanten (wien wij hun werk niet ontnemen, maar tot krachtsontwikkeling dwingen willen) gelijk in Frankrijk geschiedt, kunnen voorgaan in het maken van moderne machines; en het aangeven van den toon bij de marine in plaats van bij de nijverheid blijve, daar de laatste in ons land den prikkel van eene ruime concurrencie mist.
Een derde punt! Wij kunnen onze schepen niet zelve dokken.
Vroeger zonden wij onze schroeffregatten naar Frankrijk of Engeland. IJzeren schepen behoeven nog meer malen gedokt te worden. En wat voor middelen bezitten wij? De dokken te Hellevoetsluis zijn ongenaakbaar voor groote schepen, door gebrek aan waterdiepte. Dat te Vlissingen is buiten de liniën van defensie gelegen. Van de twee dokken te Nieuwe Diep, is het oude dok goed bruikbaar gelooven wij; maar het dure nieuwe is ondanks herstellingen die de diepte en dus de waarde er van zeer verminderd hebben, nog verre af van de zekerheid, dat het immer op den duur bruikbaar zal zijn.
Nog eene zaak! Wij moeten eene gepantserde vloot hebben en onderscheidene gepantserde torens bouwen, willen wij ons verdedigen, - en kunnen geen enkele pantserplaat in ons land vervaardigen met de bestaande middelen. Even goed als wij het materiëel, dat voor versperringen noodig en niet voetstoots te verkrijgen is, in voorraad moeten hebben, zullen wij van de in Engeland te bestellen pantserplaten eenen voorraad van millioenen guldens rentelooze waarde moeten bezitten; omdat, al

{==530==} {>>pagina-aanduiding<<}
wisten wij drie maanden alles vooruit, wij nog bij het dreigen van oorlogsgevaar den tijd zouden missen om ons uit Engeland te voorzien. Is het echter niet veel beter onze toch niet te verdedigen rijkswerf te Vlissingen aan partikulieren af te staan, tegen verpligting zich in te rigten op het maken van die zware platen, waaruit door eene eenvoudige bewerking met ééne magtige machine de pantserplaten op 's rijks werf te Amsterdam zonder moeite kunnen gerold worden, even goed als in Engeland. Die bron van materiaal zoude bij oorlogsgevaar niet ophouden te vloeijen. Alleen dan kan die gestopt zijn, wanneer 's vijands overmagtige vloot werkelijk voor de kust ligt en Zeeland bemagtigde. Doch dan is ook het oogenblik van gepantserde schepen bouwen en pantserplaten maken voorbij!
Dit alles wijst op de dringende noodzakelijkheid van hervorming. Wij zouden willen het volgende:
Het aantal werven verminderen. Die te Nieuwe-Diep is onmisbaar, maar moet (wij spreken van de werf en niet van het kommandement der marine) veel meer een onder-departement van Amsterdam worden, zoodat vanhier materiaal, ja zelfs werkvolk, naar behoefte daarheen wordt gezonden.
Aan aanbouw moet men niet denken in het Nieuwe-Diep. De grond deugt er niet voor hellingen en machineriën; er is geene huisvesting voor werklieden in de plaats, zoo zelfs, dat die welke er van Amsterdam worden gedetacheerd tijdelijk gekaserneerd zullen moeten worden, hetgeen toch ook goedkooper is dan het geven van voldoend kostgeld.
Amsterdam moet de groote, eenige werf van aanbouw, stoomtuigfabrikage, pantsering enz. worden. Concentratie van middelen geeft vooral bij den scheepsbouw groote voordeelen. Ook het personeel wordt bekwamer op één groote dan op meerdere kleine werven.
Hellevoetsluis moet niets zijn dan twee drooge dokken, die, jammer genoeg, daar en niet elders liggen, en daarbij eene smederij en zeer beknopte inrigting voor reparatie.
Vlissingen moet opgeheven worden; doch wij zouden het ondoelmatig achten dit niet ten meesten voordeele der marine te doen, want wanneer men de werf eenvoudig aan het domeinbestuur overgaf of er een spoorweg-station of entrepôt van maakte, zoude daartegenover nog niet staan, dat men de waarde aan de zeemagt vergoedde in eene buitengewone verhooging van

{==531==} {>>pagina-aanduiding<<}
hoofdstuk VI. Het is wel waar, dat het voor het rijk hetzelfde is; doch daar dit laatste volkomen bij magte is eene zeemagt te betalen, gelijk wij aan ons zelven en onze kinderen verpligt zijn te onderhouden - doch er toch nog niet zoo gemakkelijk toe te krijgen is, moet de marine voorzigtig zijn en minstens behouden wat zij heeft. Zij moet van werktuigen enz. die zij aanvoert wel inkomende regten betalen aan het rijk! Daarom moet men een voorstel van partikulieren aannemen, gelijk er reeds een gedaan is en nog wel meer aannemelijke volgen zullen, en de werf afstaan of overdoen, doch den gebruiker niet laten betalen in geld, dat in de schatkist verdwijnt, maar in zekere verpligtingen, door hem op te leggen artikelen te leveren, die andere partikulieren niet voortbrengen kunnen of willen, omdat zij niet veel winst opleveren.
Verschillende staal- en ijzerwerken kunnen te Vlissingen (ten gevolge van bijzonder geschikte ligging voor aanvoer, en andere voordeelen) gemaakt worden tegen prijzen gelijk aan die van het buitenland, waarvan wij nu in dit opzigt geheel afhankelijk zijn. Het is van het grootste belang voor de marine om aan ons beste zeegat, de Westerschelde, eene partikuliere inrigting in het leven te roepen, die de rijks-inrigting, zooveel de marine zelve nuttig acht, vervangt, en schepen bouwen of repareren kan, - doch niet, gelijk eene rijkswerf, vestingwerken en verdedigers behoeft op dat geïsoleerde punt.
Om dit alles uit te voeren behoeven de werven in groote trekken:
Nieuwe-Diep. - Inrigtingen tot het repareren van ijzeren en gepantserde schepen; eene kazerne voor tijdelijk gedetacheerd werkvolk; twee schroefbooten voor geregelde gemeenschap met Amsterdam ter vervoer van materialen en volk;
Amsterdam. - Meer terrein; inrigtingen tot het repareren en maken van stoom-werktuigen, tot het verrigten der laatste bewerking van het fabriceren en het verder verwerken van pantserplaten; meer magazijnen, die zich kunnen vullen met de materialen voor de reconstructie der vloot; een groot drijvend ijzeren droog-dok; middelen om, zoolang het Noordzee-kanaal niet bestaat, schepen over de Zuiderzee te brengen - bijv. eene soort van ijzeren kameelen; uitbreiding der smederijen; sleephellingen om ijzeren defensie-vaartuigen geheel gereed in conservatie te houden buiten het water; spoor- of tram-wegen;
Hellevoetsluis. - Hellingen tot conservatie van ijzeren defen-
{==532==} {>>pagina-aanduiding<<}
sie-vaartuigen, bijvoorbeeld in verband met het boven-droog-dok; en geringe uitbreiding der smederij.
Dit alles kan met eene buitgewone uitgave van zes millioen gulden voldoende daargesteld worden, alhoewel eene grootere som daaraan besteed nog niet min voordeelig ‘belegd’ zoude zijn.
Het is onmogelijk op dit punt meer in bijzonderheden te treden zonder ons opstel geheel ongeschikt te maken voor dit tijdschrift. Reeds moeten wij in dit opzigt toegevendheid verzoeken!

Wij werden genoopt tot het schrijven, de redactie waarschijnlijk tot het plaatsen, en, naar wij hopen menig lezer tot het doorbladeren - mogt het zijn ook tot het overdenken - van dit stuk, door de vaste overtuiging dat Nederland gevaarlijk spel speelt met zijne zeemagt - of liever, zijne volstrekte onmagt ter zee.
Nog is de menschheid niet rijp voor het duizendjarig vrederijk, en is niet de geheele aarde ons vaderland; maar hebben wij een door de natuur in sommige opzigten misdeeld, doch door de geestkracht onzer vaderen met rijke bezittingen gezegend landje te beschermen, en toe te zien, dat men niet met een paar schepen in Amsterdam Java kome veroveren, of eene aan onzen rijkdom geëvenredigde schatting eischen.
En wij eindigen gelijk wij begonnen - de Independenzia of elk ander modern schip van den kleinsten staat kan op dit oogenblik onze geheele marine in onze eigene zeegaten straffeloos trotseren, en Amsterdam ligt letterlijk een bombardement uit te lokken; doch eene extra uitgave van 18 millioen over zes jaren verdeeld kan de marine wat het materiëel betreft ‘all right’ maken, en het overige moet (behoudens de oefening van een kader en eene kern van kanonniers) aan den volksgeest worden overgelaten.

Amsterdam, April 1866.


{==533==} {>>pagina-aanduiding<<}

Een aardbeving als redder in den nood.

Den 17den November scheepten zich vier zendelingen van het eiland Lifuka, een der tot de Haabai- of Hapaïgroep van den Tonga- of Vriendschaps-Archipel in den Stillen Oceaan behoorende eilanden, op het Zendingsschip ‘John Wesley’ naar Tongatabu in, waar zij eene bijeenkomst in Nukualofa wilden bijwonen. Met schoon weder en gunstigen wind naderde men met groote snelheid het doel der reis. Ten 2 ure 's nachts kreeg men land in het gezicht en de koers werd daarnaar gewijzigd; maar in den morgen van den 18den November, ten 4 ure 20 min., stiet het schip bij het kleine eilandje Tan op een koraalrif en raakte, na herhaaldelijk gestooten te hebben, daarop vast. De branding sloeg over het dek; alles werd doornat en toen, tegen 6 ure, onder vreeslijk kraken de achtersteven stuk sloeg, vulde zich het schip spoedig met water. Het gevaar was dreigend. Ieder oogenblik stond het te vreezen, dat het wrak geheel en al door de branding stuk geslagen of van het rif naar het diepe water teruggetrokken en in den afgrond verzwolgen zou worden....Daar, ten 5 u. 40 min., begint plotseling de aarde te beven, eenige ontzettende golven komen aanrollen, heffen het wrak omhoog en dragen het over het rif heen in een slechts drie voet diep water. Het schip was weg; maar alle passagiers en zelfs de lading werden door dezen treffenden samenloop van omstandigheden gered.

{==534==} {>>pagina-aanduiding<<}

De aardbeving werd in uitgestrekten kring waargenomen. Zij was vrij hevig op de eilanden Lifuka en Vavan, waar de klokken bleven stilstaan, schilderijen heen en weder slingerden, en vensterglazen rammelden, en zelfs werd zij, volgens den ‘Times’ van 9 Maart 1866, op belangrijken afstand west-zuid-west van de Tonga-eilanden, op 24o zuider breedte en 173o 30 wester lengte van Greenwich, omstreeks hetzelfde uur, in volle zee waargenomen op het Amerikaansche schip ‘Syren,’ kapitein Morse. Zij deed zich daar geyoelen als eene sterke trilling gepaard met een oorverdoovend geraas.

(Melbourne Chronicle en Wesleyan Missionary Notices.)






{==535==} {>>pagina-aanduiding<<}

Het Roelantslied.

Door M.A. Perk.

Wie ooit het voorrecht had het schilderachtige gebergte te bezoeken, dat als een reuzenmuur zich tusschen Frankrijk en Spanje verheft, zóó beroemd om den rijkdom en de verscheidenheid der natuurtooneelen, die er den reiziger telkens in verrukking brengen en menigmalen opgetogen doen stilstaan om ten volle te genieten van het schoon dat zich aan zijn blik vertoont, - vergeet niet licht de indrukken, daar ontvangen. - Helaas! dat ik hier niet uit eigen ervaring spreken kan, maar alléén op gezag van anderen moet getuigen! Wagen zal ik mij dan ook niet aan een beschrijving dier heerlijke panoramaas en schitterende vergezichten, vriendelijke badplaatsen en trotsche wouden, woeste stroomen en afschrikbarende afgronden, donderende watervallen en stoute bergpassen, die er elkander afwisselen. - Ook mag ik als bekend veronderstellen, dat de Pyreneën zijn samengesteld uit verschillende bergketens, afgebroken door liefelijke dalen, welke te doorkruisen een waar genot moet wezen. De zoele, zuidelijke atmosfeer, door de frissche berglucht afgekoeld, maakt er de ademhaling zóó gemakkelijk en vrij: terwijl de zachte luchtstroom, dien men met volle teugen inzwelgt, de borst zóó weldadig doortintelt. Wie zou zich ook niet rijk beloond achten voor de doorgestane, aan het opklimmen onafscheidelijk verbonden vermoeienissen, als hij daar dan den blik om zich heen slaat en laat rusten hetzij op de lachende en pittoreske heuvels,

{==536==} {>>pagina-aanduiding<<}
die het dal omzoomen en allengs overgaan in steile, kale berggevaarten, of op de vruchtbare, met boomen en bloemen en allerlei plantengroei bekleede akkers, door zacht murmelende, heldere beekjes besproeid, - of op de hutten en schuren en eenzame woningen en kleine gehuchten, die het tooneel stoffeeren en er de meest mogelijke verscheidenheid aan bijzetten?
Alles ademt daar vrede en rust. Alles spreekt er u van kalmte en geluk. - De landelijke tafereelen aan het herdersleven ontleend, wisselen bij iederen voetstap elkander af...Hier ziet men den baskischen herder in zijn voorvaderlijk costuum, tredende naar buiten en zijne kudde voor zich uitdrijvende om haar in de vruchtbare en bloeiende beemden aan de hoede zijns trouwen honds over te laten, terwijl andere arbeid hem naar zijn stal terugroept...Daar aanschouwt men den landman, vrolijk, opgeruimd den akker bebouwende, het erfdeel van zijn vader, sints onheugelijke jaren het eigendom zijner familie...Ginds valt de blik op een jonge deern, die blootsvoets maar rap ter been, het steile bergpad beklimt, gebukt onder den last van maïs- of tarwebrood, melk of eieren, - het voedsel, dat hare broeders of verwanten reikhalzend verbeiden en dat hun de honger zóó heerlijk zal kruiden, - om straks in allerijl huiswaarts te keeren en de door haar geplukte en saamgebonden maïsbladeren en varenkruiden aan het vee in de schuur te brengen...Maar wat beteekent dat schrille, snerpende gekras, dat daar weêrklinkt en het hoofd onwillekeurig doet omwenden?...Het is het geluid, gemaakt door de beide wielen van het eenige vervoermiddel, in het gebergte gebezigd: een ruwen, uit een met planken omgeven stuk hout vervaardigden, wagen, van voren voorzien van een ijzeren staaf, die zijn vaart bij de afdaling der steile hellingen en holle wegen moet stuiten. Dit gepiep kondigt reeds op grooten afstand zijn nadering aan en waarschuwt den ruiter bij tijds zijn paard op het breedste punt van het pad in te houden en zich de gelegenheid te verschaffen het voertuig voorbij te laten. En ziet, weldra bespeurt men in de verte een jongen, met den blos der gezondheid op de wangen, den drijver van het span ossen, dat den wagen voorttrekt...Soms ook ontmoet men er een jongeling, forsch en flink gebouwd, uit wiens blikken stoutmoedigheid en vastberadenheid spreekt; die, met
den knapzak op den rug en het geweer over den schouder, alleen of door eenige makkers vergezeld, den weg inslaat naar

{==537==} {>>pagina-aanduiding<<}
de bosschen, welke den bergtop omkransen en wier breede, dichtgebladerde takken de stralen der zon onderscheppen en zich uitspreiden over een tapijt van het molligste gras. Daar gaat hij den wolf bestoken in zijn hol, den wolf, wiens wreedheid en bloeddorst schrik en ontsteltenis in de gehuchten verwekt heeft. De tranen en wanhoop zijner buren en magen hebben een teedere snaar doen trillen in zijn borst. Vol moed aanvaardt hij zijn gevaarlijken tocht. Aller wenschen en gebeden vergezellen hem. 't Is geen vuig winstbejag dat hem drijft! De premie op het dooden van het roofdier gesteld, staat in geen verhouding tot de gevaren aan den strijd verbonden. De jager kan licht een gansche bende vereenigd vinden, daar waar hij gedacht had een enkelen vijand te zullen aantreffen. En wee dan den vermetelen knaap! Geen stoutheid, geen list helpt hier. Geen moordtuig baat. Alléén een overhaaste vlucht biedt nog een flauwe kans op redding en is voor hem het eenige middel om niet het slachtoffer te worden zijner zelfopofferende liefde!
Dergelijke tooneelen leveren alle baskische valleien in het Pyreneesche gebergte op. In dit opzicht gelijken allen op elkander. - Eén dal is er evenwel, dat zich van al de anderen onderscheidt, en den geschiedvorscher of dichter, die in zijn nabijheid vertoeft, nog om een andere reden met onwederstaanbaren aandrang tot zich lokt en hem den pelgrimsstaf doet opnemen tot een belangstellend bezoek.
Het is een vlakte, merkwaardig door de herinnering aan een grootsche gebeurtenis, die der poëzie de stoffe geleverd heeft voor de heerlijkste ficties. 't Is de vallei van Roncevaux, ter plaatse waar men de grensscheiding tusschen Frankrijk en Spanje vindt, op een kleinen afstand van een der wegen, welke beide landen aan elkander verbinden, die van St. Jean le Fort naar Pampelona. Bij Luzaïde of Valcarlos (naar welke laatste plaats het Spaansche deel der vlakte haren naam ontvangen heeft), op het punt waar de voor rijtuigen bruikbare weg ophoudt, slaat men te voet of op een muildier gezeten een bergpas in, die nu eens rijst en dan weder daalt tusschen kastanjebosschen met hun donker loof en zware takken. Maar de bosschen verdwijnen meer en meer. Allengs bespeurt het oog niets dan rotsen en met allerlei varenkruiden bekleede steilten. - Welhaast houdt alle plantengroei op. Het is doodsch en woest in het rond. Slechts naakte, kale rotsblokken ontwaart de blik, totdat bij een kronkeling van het

{==538==} {>>pagina-aanduiding<<}
pad het tooneel eensklaps verandert en een kreet van blijde verrassing ontlokt. Twee wegen doen zich op, beide uitloopende op een vallei, door hooge bergen ingesloten. Die aan de linkerhand voert door een bosch, langs enkele, meerendeels door smokkelaars bewoonde hutten over den Col de Roncevaux, ook wel Port de Valcarlos, of naar een verlaten kapel die aan zijn voet wordt aangetroffen, port d'Ibaneta geheeten, naar een uitgestrekte, vruchtbare vlakte, aan den anderen kant begrensd door den Pic d'Altabisçar. Van verre reeds trekt een klooster, een zwaar massief groot gebouw, dat men voor een middeleeuwsche sterkte houden zou en door Augustijnermonniken bewoond wordt, den blik tot zich. Eenige huizen zijn er om heen gegroepeerd. Hieronder een herberg en de douane. Schilderachtig is dit oord. - De omtrek levert verscheidene vriendelijke landschappen en belangwekkende punten op, een bezoek overwaard. De beek die de muren der kloosters besproeit, ontspringt op den zóó even genoemden Altabisçar.
Met een onverschilligen blik zou men de liefelijke, rijk met hout beplante vallei wellicht doortrekken, omdat zij op iedere andere gelijkt, zoo niet in het midden zich een kruis verhief, dat onwillekeurig den oningewijden reiziger met vragenden blik doet stilstaan, maar menigen wijsgeer reeds stof tot overpeinzingen schonk en menigen poëet de snaren zijner lier deed tokkelen.
In die vlakte, de vlakte van Ronceyaux geheeten, leeft de herinnering voort aan een groot feit, door de overlevering met sterksprekende, schitterende tinten gekleurd. Hier rust het overschot der twaalf Paladijns van Karel den Groote, en sneuvelde Roelant, zijn neef, wiens strijdhandschoenen en laarzen, naar men zegt, in het klooster bewaard worden; dezelfde Roelant, wiens naam aan de groene oevers van Vader Rijn aan een liefelijke sage is verbonden. Hier is het, dat de groote keizer een bloedige nederlaag leed, de eenige die hij nooit gewroken heeft, en die nog heden ten dage in het dialect van Neder-Navarre, onder den titel van: ‘Altabiçaren canlena, het lied van Altabisçar,’ een lied, waarvan een perkamenten handschrift uit de 12e eeuw zich in het klooster San Sebastian moet bevinden, in dezer voege bezongen wordt:
‘Een kreet wordt gehoord, in het midden van het Baskische gebergte, - En de bewoner van het huis treedt naar buiten en luistert toe, staande voor zijn deur, en roept: ‘Wat is er

{==539==} {>>pagina-aanduiding<<}
gaande? Wat wil men van mij?’ En de hond, die sliep aan de voeten zijns meesters, spitst de ooren en springt op en vervult met zijn geblaf den omtrek van Altabisçar.
Op den col van Ibaneta klinkt een verward geluid. Het nadert. Links en rechts weêrklinkt het tegen de rotsen. 't Is het doffe gedruisch van een leger dat optrekt. - De onzen hebben het beantwoord van de toppen hunner bergen. - Zij hebben met hun horens het sein gegeven. En de bewoner van het huis wet zijn schichten. - Zij komen! Zij komen. Welk een woud van speeren! Hoe lustig wapperen de veelkleurige banieren! Hoe schitteren de wapenrustingen! - ‘Hoe sterk zijn ze? knaap, tel ze goed!’ ‘Een, twee, drie, vier, vijf, zes, zeven, acht, negen, tien, elf, twaalf, dertien, veertien, vijftien, zestien, zeventien, achttien, negentien, twintig.’
‘Twintig en nog duizenden daarboven! - Het zou tijd verloren zijn met ze te tellen! -’....Laat ons de gespierde en vlugge handen ineen slaan, - de rotsen losrukken, - ze van den top des bergs naar beneden smakken, - tot op hun hoofden! - Laten wij hen verpletteren en dooden! - Wat hadden zij te doen op onze bergen, de mannen van het Noorden? Waarom zijn zij onze rust komen verstoren? - Toen God de bergen schiep, was het omdat hij wilde dat de menschen ze niet zonden overschrijden....
Maar de rotsen rollen naar beneden en vermorselen gansche benden. Het bloed stroomt. Stuiptrekkende liggen daar de uitcengereten lichamen. - O, wat tal van gekneusde en verbrijzelde beenderen! Welk een zee van bloed!...
Vlucht, vlucht gij allen, die nog kracht over hebt en een paard! - Vlucht, koning Carloman met uw zwarte pluimen en uw roode kaproen! Uw veelgeliefde neef, de sterke Roelant ligt daar neder. Hij is een lijk! - Zijn moed heeft hem niets gebaat....En nu, Basken! verlaten wij de rotsen. Spoedig den bergtop afgedaald, onze pijlen afgeschoten op de vluchtelingen! - ‘Zij vluchten! - Zij vluchten!...Waar is het woud van speeren? Waar zijn de veelkleurige banieren, die daartusschen wapperden zóó lustig en vrij? - Geen stralen werpen hun met bloed bevlekte rustingen meer af! - Hoe sterk zijn ze? Knaap, tel ze goed!’ - ‘Twintig, negentien, achttien, zeventien, zestien, vijftien, veertien, dertien, twaalf, elf, tien, negen, acht, zeven, zes, vijf, vier, drie, twee, een! Eén...geen

{==540==} {>>pagina-aanduiding<<}
enkele is er zelfs meer over...’ Het is volbracht!! - Bewoner van het huis! Gij kunt met uw hond terugkeeren, naar uwe woning, uwe vrouw en kinderen omhelzen, uwe wapenen schoonmaken en met uw horen samenbinden, u ter ruste begeven en in vrede slapen!...De arenden zullen in den nacht aan al die verpletterde lichamen zich komen vergasten en de beenderen zullen tot in eeuwigheid daar liggen bleeken!...

De geschiedenis bevestigt volkomen het feit, bezongen in het lied van Altabisçar. Eginhart, de geheimschrijver en kanselier van Karel den Groote, heeft het in zijn ‘Vita Caroli Magni’ en in zijne ‘Annales’ vermeld. Hoewel hij het gewicht er van poogt te verminderen, laat hij zich nogtans het woord ontvallen: ‘deze nederlaag vergalde in Karels hart al de vreugde over de in Spanje behaalde overwinning.’ Ook de anonieme schrijver van het leven van Lodewijk den Vrome, bijgenaamd Astronomus, spreekt er van; terwijl er nog op gezinspeeld wordt in een charter van Karel den Kale van het jaar 845, een charter, waarvan de echtheid misschien betwijfeld zou kunnen worden, maar dat toeh bewijst, dat in de grijze oudheid aan de werkelijkheid van het voorval vast geloofd werd. Voorts deelt een kroniek van Alfonzus den Wijze uit de 13de eeuw mede, dat der Franschen ondergang berokkend is door de vertwijfeling van een christelijk bergvolk, 't welk zich tegen Karels heerschappij verzette. Daarenboven leeft de herinnering van het gebeurde voort in de middeleeuwsche letterkunde van alle volken en in de overleveringer van de meeste streken, tot welke de naam des grooten keizers doorgedrongen is.
Ziehier dan wat er voorviel.
Te Paderborn was in 777 een Sarraceen, Ibnala, gouverneur van Sarragossa, aan het hoofd van een aanzienlijk gezantschap, de hulp van den machtigen Karel komen inroepen tegen Abderrhaman, den prins van Cordova. De kans was voor den vorst te schoon om niet gebruik te maken van de verdeeldheid zijner vijanden tot uitbreiding zijner heerschappij en tot ondersteuning der verdrukte christenen. Hij trok dus aan het hoofd van een talrijk leger in het voorjaar van 778 de Pyreneën over en Spanje binnen, splitste zijn heir in tweeën, veroverde met het ééne deel Pampelona en sloeg het beleg voor Sarragossa, vereenigde daar zijn gansche macht, maakte zich van de stad meester, en trok,

{==541==} {>>pagina-aanduiding<<}
na eerst een groot leger verslagen te hebben, met een ontzaglijken buit beladen en van gijzelaars vergezeld, op. Zijn doel was de hoofdmacht der vijanden aan den anderen oever der Ebro te gaan bestoken. Doch de tijding van een opstand der Saksers deed hem van dit plan afzien. Hij keerde dus terug door het Bastische gebergte over Roncevaux. - Maar de terugtocht zou niet zoo gelukkig zijn. Aangelokt door den rijken buit, verbitterd over de nadeelen, die zij bij den doortocht der Franschen geleden hadden, loerden de bewoners van dat arme hoogland, de Basken of Gascogners, een christelijke volkstam, in het dal van Roncevaux op de achterhoede, die, met de bewaking der bagage belast, door Karels dapperste krijgsbevelhebbers aangevoerd werd. Duizenden woeste Hooglanders, als hongerige wolven in de masten kastanjebosschen opeengehoopt, wachtten op de bergruggen van den Altabisçar de legioenen af, die langzaam van Roncevaux naar den Port d'Ibaneta optrokken. Al wat strijdbaar was, had aan de roepstem der hoofden gehoor gegeven en zich gewapend. Karel trekt voort. Geen het minste vermoeden heeft hij van het gevaar, dat een deel der zijnen bedreigt. Zijn hoofdmacht bereikt den top des bergs, en daalt af naar Gallië, zonder een enkelen vijand te hebben bespeurd...Maar de achterhoede, die de bloem des lands in hare rijen telt, had nauwelijks het bergpad betreden, of een stortvloed van rotsblokken en ontwortelde boomstammen daalt op haar van den top der rotsen met donderend geraas neder. Al wat deze op hun weg ontmoeten verpletteren zij of sleuren het mede in den afgrond. Wie nog staande bleef, ijlde in de grootste wanorde naar de vallei terug...Maar de Basken hadden hun taak nog niet volbracht. Als een sneeuwlawine stuiven zij naar beneden. Zij beginnen een zwaren, onverzoenlijken, bitteren strijd, een strijd op leven en dood. Hun lichte wapening en de gesteldheid van den bodem, geven hun de overhand op de zwaar
gewapende Franschen. Noch hun krijgstucht, noch hun vreeslijk oorlogstuig, waaraan zij zoo vaak de overwinning te danken gehad hadden, niets kon dezen redden. Opeengedrongen in een nauwe vallei, belemmerd in hun bewegingen, vielen zij onder de slagen der Hooglanders of sneuvelden, getroffen door de scherpe punten der schichten, die hun maliën-kolders als linnen doorboorden. De vijand maakt zich meester van de bagage en verstrooit zich daarop in de dalen en het gebergte. - De avond daalt neder en hult de vallei in

{==542==} {>>pagina-aanduiding<<}
zijn vale sluiers. Eenzaam is alles er weder en rustig. Alleen het gekerm of het gereutel der stervenden, die daar een bangen en langen dood verbeidden, verbreekt de nachtelijke stilte voor een oogenblik.
Tot de gevallene aanvoerders behoorden Eginhart, grootmeester van Karels huis, Anselmus, 's vorsten paltzgraaf of plaatsvervanger en Rutland of Rhuodlandus of Roelant, graaf en bevelhebber der kusten aan het kanaal. -
Is het dan wonder dat de diehterlijke overlevering zich aanstonds meester maakte van deze noodlottige gebeurtenis, die wel een diepen, onuitwischbaren indruk aan beide zijden der Pyreneën moest achterlaten, en dat, - toen allengs verschillende redenen medewerkten om haar, met behoud van het hoofdfeit, van aard te doen veranderen, - er eindelijk een heldendicht ontstond, hetwelk een eerste plaats ingenomen heeft in de reeks der volksvertellingen, die zich tot den Carolingischen cyclus ontwikkeld hebben?

Immers te midden der ellenden, waaronder het Frankrijk der middeleeuwen verzuchtte en wegkwijnde, geplaagd als het was door de wanregeering van zwakke, nietsbeteekenende koningen en gekweld en geteisterd door de rampen, die de invallen der Noormannen over het arme land brachten, - leefde er de herinnering voort aan een wondervollen en luisterrijken tijd, een tijd waarin de macht der vorsten tot een onvergelijkelijke grootheid gestegen en de roem der natie heinde en ver verspreid was. Ik bedoel de heugenis van Karel den Groote, wiens reuzengestalte zoo verre, oneindig verre boven zijne voorgangers, tijdgenooten en nakomelingen uitsteekt, dat hij den blik van alle volgende eeuwen onwederstaanbaar tot zich trekt; wiens genie in den nacht van onkunde de schitterendste stralen afwierp, die voor den fakkel der hedendaagsche beschaving nog geenszins verduisterden; wiens streven om het geluk zijner onderzaten te bevorderen door hen te ontwikkelen en in het genot eener wijze wetgeving te stellen, hem in één adem met een Cyrus, een Pericles, een Numa doen noemen. De heugenis van den veroveraar, die zijne zegevierende legers voerde over de toppen der Alpen en Pyreneën, in de vlakten van Italië, langs de oever van Rijn en Maas, van Weser en Oder, van Weichsel en Donau tot aan die der Ebro, van den noorder-oceaan tot aan de Siciliaansche zee, en die Muselmannen en heidenen, Saksen en Lon-
{==543==} {>>pagina-aanduiding<<}
gobarden, Bavaren en Bataven en zoovele andere volken onder zijn juk bracht of door den schrik zijner wapenen aan zich cijnsbaar maakte. De heugenis van den keizer, die een nieuw Romeinsch rijk stichtte, de letteren herstelde, wetenschap en kunst, verlichting en volkswelvaart bevorderde, een nieuw leven in Europa wekte en een licht ontstak, dat niet uitgebluscht zal worden, zoolang dat der zon onze aarde beschijnt; van den hervormer, die, - al gelukte zijn werk niet ten volle, en al werden zijne reuzenplannen niet verwezenlijkt, en al stortte eerlang
na zijn verscheiden het gebouw ineen, dat hij met zooveel inspanning en trots zóóveel tegenstand opgetrokken had, - een indruk achterliet, welke onvergankelijk is gebleken te zijn. Na zijn dood werd hij het onderwerp van alle gesprekken. Grijsaards, die zijn tijdgenooten waren geweest, gewaagden van hem in hun onderhoud met hun zonen met opgetogenheid en geestdrift. Met elk jaar rees zijn beeld in de herinnering der volken en nam het toe in omvang en kracht. Hoe benarder de stand van zaken werd, met des te heerlijker tinten werd het gekleurd. Met ingenomenheid vestigde zich op hem aller blik. In de ellenden van het heden was de gedachte aan hem een troost en een wraak te gader. Nooit, bij geen ramp, bij geen ridderspelen, bij geen overwinning zelfs, vergat de Muzenzoon den grooten Karel. Bij hem zochten steeds poëten en romanciers de geliefkoosde onderwerpen hunner zangen. Aan hem schreven zij als aan den waardigsten al wat er schitterends en gewichtigs onder zijne voorgangers was voorgevallen en onder zijne opvolgers plaats greep, toe. Hun verbeelding, zich verschuilende achter het gezag van den onvergelijkelijken held, poogde de onwaarschijnlijkste dingen waarschijnlijk te maken door er zijn magischen naam in te mengen. De groote keizer werd monarch op het gebied der poëzie. De Karel der werkelijkheid, der historie werd herschapen in een idealen. De lichtgeloovigheid der onontwikkelde schare, de barbaarschheid, die in de 9de en 10de eeuw heerschten, de verwarring van namen, plaatsen en feiten, alles werkte daartoe mede. Welhaast omzweefde dan ook een wondervolle aureool zijn beeld, zooals zich dat grifte in de harten zijner stamgenooten. En daar de eerste eeuwen na hem, niet bij machte te waardeeren wat hij op zedelijk en geestelijk gebied geweest was, met diepe bewondering van hem gewaagden als van den geweldigen oorlogsheld, den onwederstaanbaren overwin-
{==544==} {>>pagina-aanduiding<<}
naar, werden aan zijn naam
ook de namen verbonden van de twaalf pairs, die zijn getrouwe gezellen geweest waren in den krijg en in zijn roem en in zijne gevaren gedeeld hadden. Allengs ontwikkelden zich dus verschillende legenden, die zich vastknoopten aan de eene of andere historische gebeurtenis of verhalen, door de fantazie in het leven geroepen, beide bestemd den nooit volprezen keizer en diens getrouwen te verheerlijken. De sleutels van het heilige graf en de rijke geschenken, die hij als blijk van vriendschap van Harun-Al-Raschid ontving, het luisterrijke gezantschap door keizerin Irene van het Oost-romeinsche rijk, hem gezonden tot het sluiten van een verbond, de vaandels en trofeeën, door zijne krijgsbevelhebbers aan zijne voeten neêrgelegd als het aandeel der Franken en Kastieljanen in den buit op de Mooren behaald, al de bewijzen van eerbied en ontzag, door de soevereinen van Europa en Azië den grootsten man zijner eeuw geschonken, werden, overeenkomstig de overdreven voorstelling der dichters, voor het onwetende, lichtgeloovige nageslacht de verplichte schatting van vasallen en overwonnen vorsten. Gereeden ingang vond het sprookje, dat hij Spanje, een deel van Azië en van Afrika had ten onder gebracht. De verbeelding voerde hem naar Jeruzalem en Constantinopel, naar de Nijloevers zelfs, en deed hem er allen denkbaren roem inoogsten en de schitterendste lauweren plukken. Een wonderglans omstraalde zijn ros en zijn zwaard en zijn persoon, maar ook zijne medgezellen, baronnen en ridders. En zoo werd er met zijn naam een gansche cyclus van heldendichten gestempeld, waarin beurtelings de krijgsmoed, het geloof, de liefde, de vriendschap met stoute kleuren afgemaald worden en wier vorm aan de 12de of 13de eeuw doet denken, maar die ongelijk veel vroeger moeten zijn ontstaan, en, langen tijd mondeling bewaard in losse fragmenten, door den eenen of anderen onbekenden Homerus verzameld en gedost zijn in het gewaad, waarin
zij tot ons kwamen. -
Onder die gedichten bekleedt dan dat wat de nederlaag van Roncevaux tot onderwerp heeft, een eerste plaats. Zijn titel is: ‘Chanson de Roncevaux’ of ook Chanson des gestes de Roland, omdat het behoorde tot die soort van verhalen, waarin de lotgevallen van den held, naar wien zij genoemd zijn, medegedeeld worden en die door minstreelen, troubadours, trouvères of vinders, singghers of segghers, of sprooksprekers of hoe verder die organen der publiciteit bij de verschillende volken heeten, bezongen werden, of ook aan de

{==545==} {>>pagina-aanduiding<<}
hoven door bijzonder hiervoor aangestelde en bezoldigde personen, hetzij aan den maaltijd op feesten, hetzij ter korting der lange avonden op de kasteelen, met begeleiding van muziek werden voorgedragen. Die Chansons bestonden niet uit enkele strofen of coupletten, maar uit vele duizenden verzen, verdeeld in groepen, afzonderlijke stanzen of tiraden behelzende. De Chanson de Roncevaux werd ook wel naar Roelant genoemd, omdat al de heldenmoed, in den slag tentoongespreid, in hem is verpersoonlijkt.

Het is een merkwaardig gedicht, dat Roelantslied! En wel mag het een kennismaking overwaard geacht worden. In de laatste dertig jaren is het als uit het stof der vergetelheid opgedolven. Geleerden in verschillende landen hebben het tot het voorwerp van hun studiën gemaakt en de resultaten dier studiën aan hun landgenooteu medegedeeld. In ons vaderland wijdde Dr. W.J.A. Jonckbloet er eenige bladzijden aan van zijn voortreffelijke Geschiedenis der Midden-Nederlandsche dichtkunst, (1851). Gervinus in zijne Geschichte der Deutsche Dichtung, (1853); Wilhelm Grimm in zijn ‘Ruolantes liet’ (Gött. 1838); Monin in zijn ‘Dissertation sur le roman de Roncevaux’ (1832); Francisque Michel in zijn ‘La Chanson de Roland ou de Roncevaux’ (1838); F. Génin, die met een texte critique, een vertaling van het gedicht uitgaf in de taal der 16de eeuw (1840); Bourdillon, die een manuscript der 13de eeuw deed drukken (1841), na daarvan cerst een vertaling in het voorgaande jaar (1840) het licht te hebben doen zien; dr. Wilhelm Hertz in zijn: ‘Das Rolands liet. Das älteste französische Epos übersetzt (1851); L. Vitet, in zijn prachtig opstel: ‘La chanson de Roland’ voorkomende in de Revue des deux mondes van 1 Juni 1852; J.H. Bormans in zijn ‘La chanson de Roncevaux, fragments d'anciennes redactions Thioises, avec une introduction et des remarques’ (1864); Alexis de Saint Albin in zijne ‘Traduction de la chanson de Roland, poème de Théroulde (1865); Adolphe d'Avril in zijn ‘La chanson de Roland, Traduction nouvelle avec une introduction
et des notes’ (1865); en wellicht anderen nog, die mij niet bekend zijn, vestigden op het gedicht niet alleen de aandacht van het ontwikkeld publiek, maar wekten er ook in hooge mate de belangstelling voor. Het bevat trouwens een schat van schoonheden, die tot dusver voor niet velen onzer landgenooten ontsloten was, en verdient ten volle meer algemeen

{==546==} {>>pagina-aanduiding<<}
niet alleen gekend, maar ook gewaardeerd te worden. Ook den lezers van dit tijdschrift, aan wetenschap en letteren gewijd, op wie ten aanzien onzer chanson het ‘onbekend maakt onbemind’ van toepassing mocht zijn, moet zij geen vreemdelinge blijven. - Ik wensch een poging te wagen om hen er eenigszins mede vertrouwd te maken, overtuigd van hun belangstelling in onderwerpen als dat wat ik behandelen ga. Bij mijne schets van den gang en inhoud des gedichts, zal ik eenige opmerkingen voegen over zijne waarde uit een litterarisch, historisch en aesthetisch oogpunt. - Voortbouwend op de grondslagen, door de geleerden wier geschriften ik zooeven aanhaalde, gelegd, en aan hen ontleenende wat van mijn gading was, ga ik toch bij mijn onderzoek mijn eigen weg. In elk geval is de vorm, waarin ik mijn beschouwingen mededeel, mijn eigendom.

II.

In de allereerste plaats moet de vraag naar den oudsten, oorspronkelijksten tekst ons bezighouden. Het origineel bezitten wij niet, ten minste het is tot dusver niet gevonden. Verschillende lezingen van het gedicht zijn er in omloop in onderscheidene talen. Het zal wel geen betoog behoeven, dat wij niet in het latijn of in het duitsch of in een andere niet-Romanische taal 1) het oorspronkelijke lied moeten zoeken noch bij gemis daarvan dat, wat daaraan het naaste grenst. Daarenboven wijzen de dichters anderer natiën op een fransch lied, als op de bron, waaruit zij putten.

{==547==} {>>pagina-aanduiding<<}

De Pfaffe Chunrat, die tusschen de jaren 1173 en 1177 het ‘Ruolantes liet’ op verzoek der gemalin zijns meesters, vermoedelijk hertog Hendrik de Leeuw, vervaardigde, getuigt met even zoovele woorden, dat hij zijn gedicht ontleende aan een in Frankrijk geschreven boek, hetwelk eerst door hem in het latijn en daarna in het duitsch werd overgezet. Het oudste handschrift van zijn lied, het Heidelbergsche of Paltische genaamd, opgeluisterd door afbeeldingen tusschen den tekst, is uit de 12de eeuw afkomstig en moet in zijn geheel, (uit het midden is er een stuk weggevallen en verloren gegaan), 9250 verzen bevat hebben. Een tweede, het Straatsburgsche, bestaat uit groote fragmenten, behelst 4621 verzen en dagteekent uit denzelfden tijd. Nog een paar andere stukken zijn er van dit lied voorhanden, ongeveer van denzelfden ouderdom, het eene te Schwerin, groot 940 verzen, en een ander veel kleiner te Stuttgart. Een nieuwe bearbeiding van Chunrats gedicht, een soort van parafrase werd door een Oostenrijkschen dichter, zekeren Stricker, in het begin der 13de eeuw vervaardigd.
Insgelijks wijst op een Fransche bron een Latijnsch gedicht, dat misschien ook tot op de 12de eeuw kan teruggebracht worden en tot opschrift draagt: de bello in Runcivallo. Ook bestaat er nog een gedeelte van een Oud-Engelsch gedicht uit de 14de eeuw, waaraan een uit Frankrijk overgebrachte sage ten grondslag schijnt te liggen. - Verder bezitten wij nog vier verschillende fragmenten in het Oud-Nederlandsch, achtereenvolgens ontdekt in de bibliotheken van 's Gravenhage, Brussel, Rijssel en Loos, allen afkomstig uit de 13de eeuw. De oorspronkelijke tekst van het Haagsche fragment, dat klaarblijkelijk een vertaling uit het Fransch en wel van het zoo straks te vermelden lied van Théroulde is, moet, volgens Dr. Jonckbloet, wiens getuigenis als dat van een bij uitstek bevoegden rechter zeker door niemand zal gewraakt worden, veel ouder zijn. Uit de vergelijking der onderscheidene fragmenten blijkt dat zij wel niet tot een en hetzelfde gedicht behooren, maar toch aan een en dezelfde bron ontleend zijn. Met het oog op het Haagsche manuseript durven wij veilig die bron voor een fransche houden. Voorts vinden wij bij Nederlandsche schrijvers van de 13de en 14de eeuw een aantal toespelingen op ons gedicht. - Ook het IJslandsche lied, waaruit de in 1500 door Chr. Peterzen vervaardigde Dcensche Kronijk van Karel den Groote gesproten is,

{==548==} {>>pagina-aanduiding<<}
is ongetwijfeld van Romanische afkomst. Eindelijk beroept de Oud-Italiaansche bewerking van het gedicht, betiteld ‘La Spagna,’ door zekeren Florentijner, genaamd Sostegno di Zanobi, - die uit 40 boeken bestaat en waarvan een handschrift uit de 14de eeuw aangetroffen wordt, - zich als bron op, ‘een boek’, waarschijnlijk, als we de vele trekken van overeenkomst met den Franschen tekst van den reeds genoemden Turold of Théroulde in aanmerking nemen, ook een Fransch boek. - Dus hebben we de Fransche handschriften in oogenschouw te nemen. Terwijl zij, wat de hoofdzaak betreft, op hetzelfde nederkomen, kan men niet ontkennen, dat zij in ondergeschikte punten dikwerf van elkander afwijken.
De heer Monin heeft in 1832 een verhandeling (hierboven reeds vermeld) in de Sorbonne verdedigd over twee manuscripten van het lied van Roncevaux, die van Versailles en van Parijs, beide berijmd in de 13de eeuw, en die elkander aanvullen en volgens hem den geheelen tekst bevatten. Zijn slotsom was echter dat aan beide een korter, beknopter, zaakrijker, minder gerekt en meer episch gedicht moest zijn voorafgegaan. Een letterkundige van Genève, de heer J.L. Bourdillon, meende dit te hebben gevonden. Het eerste, door Monin reeds besproken, manuscript, waarvan een afschrift op de bibliotheek van Parijs was geplaatst en dat hij in 1822 reeds ontdekt had, vergeleek hij op verschillende reizen, daartoe opzettelijk ondernomen, met andere teksten, en tot het besluit gekomen, dat het zijne 't echte, oorspronkelijke Roelantslied was, heeft hij dit vertaald en daarna uitgegeven. Intusschen bleek het eerlang dat hij zich door het inlasschen van varianten en vooral door het weglaten van gansche stukken (te zamen 860 verzen, het tiende gedeelte van het geheel), zooveel vrijheid veroorloofd had, dat het oorspronkelijke onherkenbaar is geworden. - Verder heeft men nog op de bibliotheek te Lyon een perkamenten handschrift uit het begin der 14de eeuw, dat aan de beide genoemden ontleend, ze in een beknopteren maar niet beteren vorm samengevat heeft: twintig verzen brengt het tot vier en soms tot niets terug. In plaats van 8000 verzen telt het er slechts 3000, hoewel het compleet is, terwijl er een aantal verkeerde lezingen in voorkomen. - Ook op het Trinity-college te Cambridge vindt men een handschrift op papier uit de 16de eeuw, waarvan de onderteekening: le livre des XII pairs, voor den niet hoogen

{==549==} {>>pagina-aanduiding<<}
ouderdom der redactie pleit. - Nog bestaan er op de bibliotheek van San Marco te Venetië twee manuscripten uit de 14de eeuw, in een half Italiaansch, half Fransch patois. - De oudste, merkwaardigste en oorspronkelijkste tekst, volgens de getuigenis van alle Fransche geleerden, is die van Théroulde of Turoldus, in de Bodleïaansche boekerij te Oxford door den heer Francisque Michel ten jare 1837 ontdekt, en door hem, op last van den toenmaligen minister Guizot afgeschreven en uitgegeven. Die tekst dagteekent uit het begin der 12de eeuw of misschien nog van vroeger, gelijk sommigen meenen. Maar het handschrift bewijst in elk geval niets tegen den hoogeren ouderdom, waartoe men het gedicht zelf op in- en uitwendige gronden zou kunnen doen opklimmen. Wij zullen op dien ouderdom later terugkomen, wanneer wij het lied hebben leeren kennen.
De laatste woorden luiden aldus: ‘Hier eindigt het verhaal van Turold.’ Beteekent dit, dat deze Turold de dichter, of wel de afschrijver of misschien de redacteur er van was? of is die naam uit de bron, waaruit de onbekende dichter, die zich op de overlevering meer dan eens beroept, put in het gedicht overgegaan? Wij weten dit niet. Zooveel is echter zeker, dat een benedictijner-monnik van dien naam Willem den Veroveraar naar Engeland vergezelde, hem vele diensten bewees en na diens troonsbeklimming (1066) tot abt van Malesbury, daarna van Peterborough werd aangesteld. Is deze nu onze Turold, dan moet het door hem afgeschreven of vervaardigd gedicht, of de bron, waaruit de dichter der 12e eeuw putte, reeds uit de elfde eeuw dagteekenen. Zou de bijzonderheid dat de oudste text te Oxford gevonden is, hier ook eenig licht geven? Daarenboven pleit, behalve de taal, de lof aan de Normandische soldaten in het lied toegezwaaid, als zouden zij de beste krijgers van de wereld zijn, - een lof die alleen uit den partijdigen mond van een hunner landslieden komen kan -, nog voor de Normandische afkomst des dichters of redacteurs. Met volle recht wordt dus die Oxfordsche text, naar Turold of Théroulde genoemd, voor de oudste gehouden en als van Normandische afkomst beschouwd, daargelaten nu den ouderdom des gedichts.
Wel kan oppervlakkig het eenige bevreemding wekken, dat de oudste tekst geen Provençaalsche is, daar vermoedelijk toch wel het eerst de nederlaag van Roncevaux in het dialect van Zuidelijk-Frankrijk bezongen geweest zal zijn. Maar waarom kan men niet aannemen, en hiermede zou het geopperde bezwaar geheel wegvallen,

{==550==} {>>pagina-aanduiding<<}
dat de karolingische sage het gemeengoed geworden is van het gansche, de Romanische taal sprekende volk, en er terstond gelijktijdig in de verschillende dialecten liederen gedicht werden, die dezelfde feiten aan de vergetelheid ontrukten?
Vast staat het echter dat Turold's ‘Chanson des gestes de Roland’ de oudste redactie is die wij kennen van het verhaal aangaande den Roncevaller-slag. Sommigen willen wel die eer toekennen aan de Latijnsche kroniek van Turpijn, die, valschelijk toegeschreven aan den aartbisschop van Reims van dien naam, den tijdgenoot van Karel den Groote, en eveneens uit de 11de eeuw afkomstig, het leven en de daden des keizers beschrijft, en een goed deel van den inhoud wijdt aan den tocht naar Spanje en de daarop gevolgde nederlaag bij Roncevaux, en wier gezag door Paus Calixtus II (gestorven 1124) eenige jaren na hare verschijning bevestigd werd. Maar gesteld dat zij even oud was als het lied van Turold, dan blijkt het nog ten duidelijkste dat dit laatste den palm der meeste oorspronkelijkheid verdient weg te dragen, als wij in aanmerking nemen het bepaalde doel en standpunt des onbekenden schrijvers der kroniek, die zijn geschrift, om het des te meer ingang te doen vinden, stempelde met den naam van den beroemden aartsbisschop. De gansche aanleiding tot de spaausche expeditie is, volgens den gewaanden Turpijn, de last, door den heiligen Jacob van Compostella den monarch opgedragen om zijn overschot aan de hand der Saracenen te ontrukken en dezen te verdrijven en aldus den Christenen de bedevaart naar de plek waar dit overschot rustte, gemakkelijk te maken. Zijn standpunt verraadt hij daarenboven door de indirecte aanbeveling, welke hij tot de vorsten richt om talrijke kerken te bouwen en de kloosters rijkelijk te begiftigen. Zonder deze voorzorgsmaatregelen zou Karel, zegt hij, ongetwijfeld der verdoemenis ten prooi geweest zijn bij zijn dood. Ook eindigt hij met de vermaning om uit het voorbeeld van Karel te leeren, dat degeen, die de macht der kerk uitbreidt, zich eene plaats in het Paradijs bereidt, en met behulp der heiligen, ter wier eere hij Basilieken gebouwd heeft, ten hemel vaart.
Die kroniek is mijns inziens een klooster-legende, een compilatie van volksliederen, wier stoutheid en kracht zij verloren deed gaan, een product van de reactie der geestelijkheid tegen de strekking der andere gedichten, die hetzelfde feit maar niet van haar standpunt bezongen, en die men leekenspiegels van hun tijd zou kunnen noemen.

{==551==} {>>pagina-aanduiding<<}

Daarenboven kan de kroniek, wanneer men haar legt naast Turolds gedicht, in weerwil der schoonheid van enkele deelen, den toets der vergelijking niet doorstaan.
Doch is nu deze chanson de bron, waaruit alle andere dichters hebben geput en die ook Chunrat gebruikte? Dit kan maar niet zoo voetstoots worden aangenomen. Bij een aantal treffende punten van overeenkomst merken wij te veel verschil op om dit als een uitgemaakte zaak te mogen beschouwen. Ook wijkt zij van de andere fransche manuscripten en fragmenten af. Op sommige plaatsen stemmen deze woordelijk met haar overeen: op andere, bij gelijken zin, verschillen zij van haar in de uitdrukking; elk heeft zijne eigenaardigheden. Voorts wordt die naam van Turold in geen ander handschrift aangetroffen. Alleen durven wij op de gronden, die wij straks bij 't onderzoek naar den ouderdom van het fransche gedicht zullen ontwikkelen, veilig aannemen, dat Turolds chanson het naaste moet grenzen aan het oorspronkelijke, zoo dit ooit in schrift heeft bestaan, en dit tot nader order vervangt, en dat wij dus, waar wij den roman van Roncevaux of van Roelant noemen, haar op het oog hebben. Wij zullen haar ten grondslag leggen aan onze verdere beschouwingen en gaan nu over tot het schetsen van haar gang en inhoud.

III.

Sints zeven jaren, dus luidt het verhaal, is koning Karel, de groote keizer, in Spanje. Geen kasteel dat weêrstand biedt, geen stad, die hare poorten niet opent. Sarragossa alléén, op een hoogen berg gelegen, houdt stand. Een ongeloovige, koning Marsilie, die Mahomet dient en Apollo aanbidt, regeert daar. Ellende zal daarom over hem komen. - Zijn toestand is benard. Hij raadpleegt zijne grooten. Meer dan 20.000 mannen omringen hem. Wij wonen de vergadering, in de open lucht gehouden, bij. ‘Hoe het dreigend gevaar af te wenden?’ vraagt de vorst. ‘Ik heb geen leger meer, in staat om slag te leveren. Raadt mij en doet mij een middel aan de hand om de schande en den dood te ontgaan!’ Maar niemand antwoordt, niemand behalve Blancandrijn.
Dat was een verstandig man en tevens iemand van beproefde trouw en grooten moed. Hij slaat voor om tot list de toevlucht te nemen en gezanten te zenden aan Karel met rijke geschenken en hem te bewegen aftetrekken, onder de belofte

{==552==} {>>pagina-aanduiding<<}
dat Marsilie op St. Michielsdag te Aken zal komen om 's keizers suzereiniteit te erkennen en het Christendom te omhelzen; verlangde hij gijzelaars, men zou dan 10 of 20 zonen van baronnen in zijne handen stellen. Was hij afgetrokken, dan vergat men maar het gansche verdrag. Misschien liet hij dan wel, die wreedaard! de gijzelaars onthalzen, maar beter was het dat dezen, - al behoorde daaronder ook 's sprekers eigen zoon, dien hij bereid was ten offer te brengen, - hun hoofden kwijt raakten, dan dat het schoone Spanje verloren ging!
En allen, als uit één mond, roepen: ‘Hij heeft gelijk!’
Het voorstel wordt dus aangenomen....De geschenken zijn weldra gereed en tien der koenste baronnen bestijgen hun prachtig opgetuigde muildieren en begeven zich op weg. Olijftakken, de zinnebeelden van den vrede en der onderwerping, houden zij in de hand...
Nu verandert het tooneel. Wij zijn te Cordova. Daar houdt Karel, na de verovering en verwoesting der stad zijn hof. Wij treffen ook hem aan in de open lucht, in gezelschap van Olivier en Roelant en zóóvele andere kinderen van het zoete Frankrijk. Daar zijn er wel 15.000 bij elkander. Die ridders zijn gezeten op witte zijden tapijten en vermaken zich met allerlei spelen. Karels zetel is van goud. Men herkent hem terstond. Van verre valt hij reeds in het oog. Zijn sneeuwwitte baard, zijn edele en welgevormde gestalte, zijn fiere houding, zijn indrukwekkend gelaat, gansch zijn voorkomen verraden aanstonds zijn hoogen rang. Men behoeft hem niet aan wie hem zoekt te wijzen. De gezanten rijden bij hun aankomst terstond op hem toe en brengen hem hun eerbiedigen groet.
Bij monde van Blancandrijn kwijten zij zich van hun last. De keizer bedenkt zich eenige oogenblikken, naar zijn gewoonte om niet op staanden voet te antwoorden. Eindelijk vraagt hij op welken grond hij Marsilies beloften vertrouwen kan, en ontvangt tot bescheid dat men 10 of 15 of 20 gijzelaars tot onderpand zal geven. - Den gezanten wordt een nachtverblijf gereed gemaakt. En den volgenden morgen na de mis roept Karel zijne baronnen, buiten wie hij niets wil doen, ter raadsvergadering op. Allen zijn tegenwoordig: hertog Ogier en de aartsbisschop Turpijn en Olivier en graaf Roelant en Ganelon, die het verraad zal plegen. Meer dan 1000 Franken bevinden zich daar. Karel deelt hun den voorslag des vijands mede. Roelant staat op en

{==553==} {>>pagina-aanduiding<<}
waarschuwt tegen de trouweloosheid der heidenen, die den vorst meer dan eens misleidden, en twee zijner gezanten, Basal en Basilie nog onlangs hebben doen ombrengen. Hij dringt levendig aan op de verwerping van de vredesvoorslagen en op de voortzetting van den krijg. De gevallene makkers moeten ook gewroken worden! De keizer antwoordt neen noch ja, maar strijkt over zijn baard met de hand en krult zijn knevel om. Alle Franken zwijgen. - Ganelon alleen (die ook wel op andere plaatsen Ganes genoemd wordt) wil dat de voorslag worde aangenomen en beweert, dat wie iets anders verlangt zich niet om hun leven bekommert en als een dwaas handelt. Ook Neimes, de getrouwste der vasallen, stemt met dien raad in. Daar Marsilie overwonnen is, zegt hij, en om genade vraagt, moet de verschrikkelijke krijg niet voortgezet worden; hij biedt zich zelven aan om als onderhandelaar naar Sarragossa te vertrekken. Hetzelfde doen Roelant en Olivier; ook Turpijn. Maar Karel heet hen te zwijgen en wil hen niet laten gaan. De baronnen moeten kiezen. Roelant stelt Ganelon zijn stiefvader voor, die hierop verschrikt en ontsteekt in heftigen toorn. Als het God behaagt dat hij terugkeert, zweert hij, zal hij dat Roelant betaald zetten. Deze lacht om de bedreiging, en verklaart zich nogmaals bereid in zijne plaats te gaan. Maar aan Ganelon wordt de gevaarvolle zending opgedragen. En na den keizer, wiens zuster hij gehuwd had, zijn vrouw en zoon, dien hij wel nimmer zal wederzien, te hebben aanbevolen, aanvaardt de gezant met bedreigingen op de lippen en wrok tegen Roelant en de 12 pairs in het hart, den tocht, een tocht waarvan hij denkt niet te zullen terugkomen. Vooraf echter reikt de keizer hem zijn handschoen toe, het onderpand van het hem gegeven mandaat. Doeh Ganelon laat den handschoen op den grond in 't stof vallen. Slecht voorteeken! roepen de ridders. De keizer maakt er een kruis over om het ongeluk te bezweren. Ganelon ontvangt den staf en een brief, en vertrekt in
allerijl.
Hij begeeft zich naar zijn woning en maakt de noodige aanstalten. Hij rust zich ten prachtigste uit. Gouden sporen doet hij aan zijn voeten, en zijn goed zwaard Murgleis gordt hij aan.
Zijn strijdros Tachebrun bestijgt hij. Zijne ridders zeggen hem weenende vaarwel en beklagen hem. Zij willen hem vergezellen om hem bij te staan in tijd van nood. Ganelon weigert. Beter is het dat hij alléén omkomt. Zij moeten bij hun terug-
{==554==} {>>pagina-aanduiding<<}
keer zijne vrouw groeten en zijn zoon Boudewijn als heer erkennen en trouw blijven!
Hij gaat op weg, en haalt de sarraceensche afgezanten in, die hem onder een grooten olijfboom afwachten. Blancandrijn spreekt hem over Karel en diens krijgsbedrijven en roemt ze, maar beklaagt zich over de baronnen die hem aanzetten. Ganelon schuift de schuld op Roelant en in zijn antwoord straalt de haat door, dien hij dezen toedraagt. ‘Zoolang Roelant leeft, zal er geen vrede zijn!’ Beiden spreken ten laatste af om den man, dien zij om zijn vermetelheid en den invloed, dien hij op den keizer had, en wegens de liefde die de Franschen hem toedroegen, voor den gevaarlijksten tegenstander hielden, in een hinderlaag te lokken en te doen vallen.
Eindelijk komen zij te Sarragossa aan. Zij begeven zich naar den Koning, die omringd door 20,000 Sarracenen, gezeten is op een prachtigen troon. Blancandrijn zegt dat het gezantschap zich van zijn taak gekweten heeft en dat Ganelon belast is met het antwoord. Deze spreekt op stouten toon en eischt dat Marsilie het Christendom zal aannemen, en dreigt hem bij weigering hiervan met een smadelijke gevangenis en een nog smadelijker dood. De heiden verbleekt van woede en toorn. Hij neemt zijn gouden staf op en wil den onbeschaamden gezant te lijf, maar wordt door zijn gevolg in zijn opzet gestuit, terwijl Ganelon naar het zwaard grijpt en zich te weêr wil stellen. De twist wordt door de aanwezigen bijgelegd. De Frank verklaart dat niets ter wereld hem weêrhouden zal zijn zending ten einde toe te volbrengen. Hij werpt zijn mantel van de schouderen en met de hand op het gevest van zijn zwaard, deelt hij den koning mede dat Karel hem de helft van Spanje wil laten, maar de andere helft zal afstaan aan Roelant zijn neef, - een lastige buurman! - en reikt hem den brief van zijn vorst over. Rood van toorn verbreekt de koning het zegel en doorloopt met een oogopslag den inhoud.
‘De keizer eischt dat Marsilie ten zoen voor den moord aan Bazal en Basilie gepleegd, zijn oom den kalif zal zenden! Op die voorwaarde alleen kan het verdrag gesloten worden!’ Marsilies zoon vordert dat hem verlof gegeven worde den onzinnigen Ganelon te straffen. Deze trekt op het vernemen van die woorden, zijn zwaard en zwaait het, leunende tegen den boom. De koning verwijdert zich inmiddels met zijn beste en trouwste

{==555==} {>>pagina-aanduiding<<}
raadslieden. Blancandrijn is er bij, die zijn vorst de met den Frank onder weg gemaakte afspraak mededeelt. De haat, dien beiden den dapperen Roelant toedragen, verzoent hen. Ganelon, in tegenwoordigheid van Marsilie gebracht, ontvangt diens verontschuldigingen over het gebeurde en wordt met rijke geschenken overladen. Karel is het onderwerp van hun gesprek. De heiden, die meent dat de keizer wel twee honderd jaren reeds oud is, vraagt waarom hij den krijg niet moede wordt, na zoovele vorsten tot den bedelstaf gebracht en zooveel landen te hebben verwoest. ‘Dit zal nooit gebeuren,’ is het antwoord, ‘zoolang Roelant leeft! Den keizer in het open veld te bestrijden en te overwinnen zal nooit gaan! Er bestaat een beter middel.’ En nu wordt het verraad beraamd en geklonken: Marsilie zal het voorstel, dat hem gedaan is, in schijn aannemen!...De keizer zal dan aftrekken met zijn heir en terugkeeren naar het zoete Frankrijk!...Een deel zijner krijgers zal achterblijven met Roelant en Olivier....Dan moesten dezen door een machtig leger overvallen en verdelgd worden!...Met den dood der beide helden zou 's keizers macht gefnuikt zijn!...Hij zou niet langer kunnen denken aan krijg, wanneer hij Roelant verloren had!...Marsilie zou in het rustig bezit blijven van zijn schoon land!...Ook Frankrijk zou vrede hebben! - Na wederzijdsche eeden, die van Ganelon op de reliquiën van zijn zwaard, en van Marsilie op het boek waarin de wet van Mahomet vervat was, ontvangt de Frank de prachtigste en kostbaarste geschenken van de heidensche ridders. Ook de koningin Bramidonie biedt hem twee armbanden aan, versierd met de uitnemendste gesteenten. Verder belooft hem Marsilie, als de aanslag gelukt, jaarlijks tien met gond beladene muildieren. De verrader neemt nu de terugreis aan, 700 met goud beladen kameelen als geschenken voor den keizer met zich voerend. - Hij komt te Galna, de stad die Roelant, - dit is juist honderd jaren geleden, zegt de
dichter, - veroverd heeft en die sinds dien tijd verlaten was, en waar de keizer den uitslag der zending van zijn baron afwachtte. De meineedige biedt den vorst de slentels van Sarragossa aan, verhaalt dat de kalif en 300,000 gewapende mannen zich ingescheept hebben, omdat zij onder den scepter van Marsilie niet langer wilden leven noch het Christendom omhelzen, maar dat een storm hen overvallen had en allen daarbij waren omgekomen. De koning zou naar Frankrijk komen en den keizer zijne onderwerping betuigen en

{==556==} {>>pagina-aanduiding<<}
zich met Spanje laten beleenen en het Christendom aannemen. - En Karel, verheugd over den goeden uitslag van Ganelons zending, prijst den verrader en breekt met zijn leger op.
In de diepte der valleien trekken inmiddels de goedgewapende Heidenen. Zij houden stand in een woud op een berg, en wachten daar het krieken van den morgen af. God! welk een ramp dat de Franschen het niet hebben bemerkt?

De nacht is rustig. Karel evenwel heeft onheilspellende droomen, waarin hij voor Ganelon gewaarschuwd wordt. Maar hij slaapt door en ontwaakt niet. De ochtend breekt aan. Hij stijgt te paard. ‘Zie deze passen en kromme wegen,’ zegt hij tot zijne baronnen en vraagt hun aan wien hij de achterhoede zal toevertrouwen. Ganelon antwoordt: ‘aan mijn stiefzoon, Roelant, dapperder dan wie er geen baron is.’ De koning ziet hem hierop gramstorig aan en zegt dat hij een duivel in menschengedaante is, wien doodelijke haat in het harte woont. Roelant stemt nogthans gereedelijk in den voorslag toe, betuigt zijn stiefvader zijnen dank voor de hem toegedachte eer, en vraagt den kelzer om den boog, dien hij in de hand hield. ‘Hij zou dien niet laten vallen zooals Ganelon den handschoen.’ 's Keizers gelaat betrekt. Hij woelt met de hand in den baard en kan zijne tranen niet weêrhouden. Op raad van Neimes, zijn besten vassal, neemt hij genoegen in het plan en geeft Roelant zijn boog. Ook wil hij hem de helft zijns legers laten; de Paladijn verlangt niet meer dan twintig duizend wakkere Franken. Hij staat er dan voor in, dat de keizer gerust de bergpassen kan doortrekken en stijgt te paard. Bij hem blijven onder anderen Turpijn en Olivier en ook de graaf Walther (Gualters) van Luz, zijn vasal, wien hij gelast om met duizend Franken de bergpassen te bezetten. Het leger gaat op marsch.
Hoe hoog zijn die bergen! Hoe donker die dalen! Hoe zwart die rotsen! Hoe diep die ravijnen! - Een sombere droefgeestigheid bevangt de Franken. Het doffe gedruisch hunner voetstappen hoort men vijftien mijlen ver. En als zij den vaderlandschen bodem naderen en Gascogne voor hun blik verrijst, bestormt hen met onwederstaanbaren aandrang de gedachte aan hun erf, aan hun edele vrouwen en teedere kinderen. Hun oogen baden zich in tranen, die van Karel niet het minst. En op de vraag die hertog Neimes tot hem richt, waarom hij zoo

{==557==} {>>pagina-aanduiding<<}
treurig is en zijn droevig gelaat met zijn mantel bedekt, antwoord hij dat des nachts een engel hem in den droom verschenen was en gewaarschuwd had tegen Ganelon, die Frankrijk ten verderf zal brengen. Een geheimzinnige vrees beklemt hem, dat Roelant, dien hij bij de achterhoede liet, den dood niet ontkomen zal. En...‘God! wat zal het zijn, zucht hij, als ik hem zal moeten missen, hem wiens weêrga er niet bestaat.’ En hij stort bittere tranen, en 100,000 Franken, op dit gezicht bewogen, sidderen als zij denken aan Roelant. - Ganelon, de meineedige heeft hem aan de heidenen verkocht voor goud en zilver, schitterende stoffen, paarden, kameelen en leeuwen!

Nu verplaatst het gedicht den lezer met zijn verbeelding naar een ander tooneel. Marsilie verzamelt zijn leger, zijn baronnen, graven, hertogen, emirs en zonen van senatoren. In drie dagen tijds zijn 400,000 man bijeen. De trommen worden door gansch Sarragossa geroerd; het beeld van Mahomet op den hoogsten toren ten toon gesteld; geen heiden die niet met moed is bezield. En ziet, daar begeven zij zich op weg met verhaasten tred en zetten hunne paarden aan; zij trekken de sombere valleien binnen en weldra hebben zij de achterhoede der Franken in het oog. Marsilies neef vraagt zijn handschoen, en daarmede het verlof Roelant te mogen bekampen. Hij ontvangt dit. Tevens ziet hij zich elf baronnen uit het leger aangewezen, wier namen en dapperheid vermeld worden, om met hem de twaalf pairs te bestrijden en de Franken te verdelgen. Met hen zijn honderd duizend Sarracenen, die zich des avonds in een hinderlaag leggen en den terugkeer der zon verbeiden.
Het morgenrood gloort aan de kimmen. De Sarracenen wapenen zich en moedigen elkander aan. Zij spitsen zich op de heldenfeiten die zij zullen volbrengen. Eindelijk zijn zij strijdvaardig. Zij bestijgen hunne rossen. Het is helder dag geworden en fel schijnt de zon. Het goud der rustingen flikkert. Duizend klaroenen schallen. Die klank treft der Franken oor. Olivier voegt Roelant toe, dat een heete kamp hen wacht. ‘Dit geve God,’ is het kloeke antwoord. ‘Laten wij denken aan onzen koning. Men moet voor zijn Heer weten te lijden, hitte en koude verdragen, zijn leven wagen. Dat elk zich ten strijde toeruste en zijn pligt vervulle! Zorgen wij dat men van ons iets goeds kan zeggen in de liederen, die men op ons zou kunnen

{==558==} {>>pagina-aanduiding<<}
dichten. Christenen! aan onze zijde is het recht. De heiden heeft ongelijk. Nooit zal ik een slecht voorbeeld geven!’
Olivier beklimt een hoogen boom en ziet in het dal de vijandelijke drommen naderen. Hij roept Roelant, zijn gezel. ‘Welk een gedruisch! God! welk een beweging! Wat schitterende wapens! Wat een heete kamp wacht onze Franken. Ganelon wist het wel, de verrader, de meineedige!’
Roelant legt hem het zwijgen op. Hij wil geen kwaad hooren van zijn stiefvader. - De Franken zijn vol moed, niettegenstaande Olivier hun het geduchte aantal vijanden meldt. Allen zijn bereid hun bloed te storten voor de zaak huns meesters! - Olivier verzoekt Roelant wegens de groote overmacht des vijands op zijn elpenbeenen horen, Olifant genaamd, te blazen. Dan zou de keizer op het vernemen van het geschal terugkeeren en met hen strijden. - Roelant weigert. Hij zou zich daardoor onteeren en dat voor een heiden!...nooit! Hij zon met zijn zwaard Durandal 1) zulke slagen uitdeelen, dat het tot het gevest droop van het bloed en er geen heiden overbleef. Al waren de vijanden nog zoo sterk, des te vuriger werd zijn moed. ‘God en zijne engelen zouden niet dulden, dat Frankrijks roem ging tanen!’ Olivier houdt aan en herhaalt zijn verzoek tot driemaal toe. Steeds ontvangt hij hetzelfde antwoord: Ik wil liever sterven dan schande laden op mijn hoofd! - Dapper is Roelant, en Olivier is wijs. Maar beiden hebben een bewonderenswaardigen moed. Zoodra zij te paard gestegen zijn en in de wapenen, zullen zij geen van beiden den strijd mijden om den dood te ontgaan!...
De Heidenen naderen, op wraak bedacht.
De aartsbisschop Turpijn spreekt den Franken moed in en vermaant hen aan God vergiffenis te vragen voor hunne zonden en belooft ieder, die in den strijd zal sneven, het bezit van het paradijs. De Franken stijgen van hunne paarden en knielen neder en ontvangen 's bisschops zegen en absolutie. Als boete legt de godsman hun op om geen vijand te sparen.
De Franken richten zich op, en Roelant, die aan Olivier toegeeft dat Ganelon hen voor goud verkocht heeft, zegt dat de keizer hen zal wreken, en dat hun zwaarden de rekening moeten vereffenen.

{==559==} {>>pagina-aanduiding<<}

Met zijn schitterende wapenrusting om de leden, op zijn goed paard Veillantif gezeten, een wapperende witte vaan in de hand, is Roelant schoon om te zien. Met opgeruimden blik rijdt hij vooruit, door zijne dappere makkers gevolgd. De vijand nadert. De held meet hem met den blik. Nog een enkel woord om zijn getrouwen moed in te spreken....Olivier vermaant hen de schuld van hun veegen toestand niet te werpen op Karel noch op de voorhoede. Zij weten niets van hen af, daar Roelant niet op zijn horen wilde blazen!
Dat allen nu maar pal staan en dapper strijden, en bij den kreet: ‘Montjoie!’ aan hun Heer denken!
Hierop herhalen allen die leus. Met welk een vuur! Hoe moedig zijn zij, die allen! Zij maken zich op en spoeden zich voort. Zij zullen den aanval doen. Wat kunnen zij beters verrichten? Maar de Sarracenen deinzen niet terug. Sarracenen en Franken, zij staan tegen over elkander.
De strijd ontbrandt....
Hoe nu naar eisch de beschrijving van de heldenfeiten van Roelant, Turpijn en Olivier weder te geven en hun slagen te tellen? Alles is even grootsch en stout in het tooneel, dat de dichter van den slag maalt. 't Eerst geraken de hoofden handgemeen, dan wordt de strijd algemeen. Die onbedwingbare phalanx, die nooit terugdeinst en voor niemand zwicht, bezaait den grond met lijken. Doch ook zij zal vallen onder de slagen der telkens door nieuwen aanvoer van moedige krijgers ververschte vijanden. - Stapels lijken wijzen den weg aan, dien Roelant heeft gevolgd. Zijn arm ziet rood van het bloed, dat hij vergoten heeft, zijn paard druipt er van. Men moest eens zien welk een slachting hij aanricht! Met paard en al hakt hij ruiters midden door met één slag. 100,000 Sarracenen waren reeds gevallen. Maar ook menige Frank sneefde er in het prilste zijner jeugd. Helaas! zij zullen noch hun moeders, noch hun vrouwen, noch hun vrienden in Frankrijk wederzien, die hen aan gindsche zijde der bergen wachten! -
Intusschen is Karel treurig en der felste wanhoop ten prooi. Waartoe? Kan hij ze met zijn tranen te hulp snellen? Een ongelukkige dag voorwaar, waarop Ganelon hem den droeven dienst bewees naar Sarragossa te reizen. De verrader zal de gerechte straf niet ontgaan! De galg, waaraan hij te Aken het leven verloor met vijf-en-dertig zijner bloedverwanten, die niet

{==560==} {>>pagina-aanduiding<<}
op zulk een dood gerekend hadden, heeft hem zijn verraad duur doen bekoopen. - Inmiddels spaart de dood de Franken niet. Bij duizenden vallen de Heidenen. Maar de onzen ook. De besten hunner sneven. - Terzelfde ure geschiedden er in Frankrijk allerlei teckenen: woedende stormen loeien, de winden zijn als losgebroken, de donder ratelt, de bliksem flikkert, regen en hagel vallen neder bij stroomen. De aarde beeft: de zou verduistert; ieder siddert en velen zeggen: ‘het einde der wereld is nabij.’ Zij weten het niet! Zij bedriegen zich, die allen! Het is de groote rouw der natuur over Roelants dood.

Nu treedt Marsilie ten tooneele met zijn hoofdmacht. Tot dusver bleef hij op den achtergrond. Van verre had hij de slachting, onder de zijnen aangericht, aanschouwd. Terwijl de gedunde rijen der Franken een oogenblik ademhalen en de strijd verflaauwt, laat de koning de trompetten schallen. Hij rukt met zijn hoofdmacht aan. De Franken scharen zich, als om bij hen steun en bescherming te zoeken, achter Roelant en Olivier en de twaalf pairs. Turpijn spreekt hun moed in. Hij vermaant hen pal te staan en niet terug te deinzen. Wel zal deze dag hun laatste zijn en geen nieuwe zon over hun hoofden opgaan; maar hij zegt hun het bezit van het heilige paradijs toe. Die woorden ontvlammen de Franken in vurige geestdrift. Niet een die niet den kreet, ‘Montjoie!’ aanheft! Met ongekende woede wordt de strijd hervat. Zag men ooit meer dooden opeengestapeld! meer wonden en meer verminkingen! Hoe vliet het bloed bij stroomen over het groene gras! Hoe strijden de onzen met den moed der wanhoop! Tot viermalen doen zij de aanvallers afdeinzen. Bij den vijfden schok vallen allen, allen op zestig helden na, die God spaart. Duur zullen ook dezen hun leven verkoopen.

Nu wordt het tijd, dat Roelant den olifant blaast. Het gezicht van al die dappere helden, die daar liggen te stuiptrekken of reeds den laatsten adem uitgeblazen hebben, doet zijn hart breken. ‘Welk een ramp voor het zoete Frankrijk!’ zucht hij. ‘Och, dat keizer Karel maar hier ware! Hoe hem herwaarts te ontbieden! Zoo hij zijn horen eens aan den mond zette?’ Olivier zegt, dat dit hem op dat oogenblik met schande zou overladen en dat het beter is te sterven. Toen het tijd daarvoor was en hij er hem om vroeg, had Roelant zijn wenk in den

{==561==} {>>pagina-aanduiding<<}
wind geslagen. Nu was het te laat. Daarenboven bezat hij er de kracht niet meer toe, daar zijn beide armen geheel met bloed bedekt waren. - Roelant wil toch zijn plan doorzetten en nu dreigt Olivier, dat dan nooit zijn edele zuster Alde als gade in zijne armen zal rusten. Voorts verwijt hij hem, dat door zijn halstarrigheid het leger in het verderf is gestort.
Dwaasheid is nog geen moed. De Franken zijn door zijn onbezonnenheid gevallen. ‘Hadt gij naar mij geluisterd, dan zou de keizer hier geweest zijn, en de veldslag ware gewonnen: dood of levend zouden wij Marsilie in handen hebben. Uwe vermetelheid, Roelant! is oorzaak van onzen ramspoed. Den grooten Karel zullen wij niet meer dienen! Ons laatste oogenblik is nabij!’
De aartsbisschop Turpijn hoort de beide vrienden en berispt hen en legt hun twist bij. Hij raadt Roelant den horen te blazen, al mocht het hen zelven niet meer helpen. De keizer zou echter terugkeeren en hen wreken. Die Spanjaarden mochten niet meer huiswaarts keeren! De Franken zouden met tranen in de oogen en het hart door rouw verscheurd, den lijken hunner gevallen broeders een eerlijke begrafenis bezorgen, en beletten dat hun overschot door wolven, zwijnen en honden verslonden werd.
Onze held zet den olifant aan zijn mond. Hij blaast uit al zijn macht. Het geluid weêrkaatst door de lange dalen en verspreidt zich tusschen de hooge bergen. De echo herhaalt het op een afstand van dertig mijlen. Karel en de zijnen hooren het. ‘De onzen zijn overvallen en leveren slag,’ roept de keizer. Maar de sluwe Ganelon antwoordt, dat die taal, door een anderen mond gesproken, leugentaal zou verdienen te heeten. - Roelant blaast steeds door en blaast zóó hard dat hem het bloed uit den mond springt en de slapen van zijn hoofd bersten. ‘Als Roelant zoo blaast, moet hij wel in hoogen nood verkeeren,’ roept Karel. De verrader herneemt op schamperen toon, dat de keizer oud is en als een kind redeneert. ‘Kent gij dan Roelant niet?’ voegt hij er bij. ‘Voor een enkelen haas blaast hij den ganschen dag. Zijn hoogmoed is niet uit te staan. Voorwaarts! Waartoe langer te talmen. Ons Frankrijk is nog ver!’
En Roelant blaast en blaast al voort. Zijn aangezicht is vol bloed en de inspanning veroorzaakt hem groote smart. Hertog Neimes raadt den dapperen te hulp te snellen. Wie den kei-
{==562==} {>>pagina-aanduiding<<}
zer van dit voornemen poogt af te brengen, heeft den held zeker verraden. Karel geeft aan zijn leger last de schreden te wenden.
Hij krijgt achterdocht tegen graaf Ganelon en laat hem gevangen nemen, en met smaad overdekken. Honderd keukenknechts moeten hem bewaken. Zij trekken hem den baard uit en geven hem stok- en vuistslagen, doen hem een keten om den hals als een beer en zetten hem tot overmaat van schande op een lastdier!
De Franken maken allen spoed. Voort gaat het, langs diepe afgronden, door sombere bergpassen. Daar is er geen, die niet zuchtende, tot zijn buurman zegt: ‘Als wij Roelant ten minste nog maar in leven vinden....Wat slagen zullen wij dan niet gezamenlijk uitdeelen!’ Helaas! Waartoe! IJdele pogingen! Zij waren te ver. Zij kunnen niet tijdig genoeg op het tooneel van den strijd aankomen....

Nu treedt Roelant weder op. Hij ziet om zich líeen. In het rond, op de bergen, in de vlakte, overal waarheen hij de oogen wendt, overal gesneuvelde Franken. De edele ridder stort heete tranen en bidt voor hen. ‘Baronnen! God schenke u zijne genade! Hij opene het paradijs om uwe zielen op te nemen. Hij doe u rusten op de heilige bloemen! Nooit heb ik betere oorlogshelden dan gij waart gezien! Zoolang reeds diendet gij ons en hebt ons vele landen helpen veroveren! Frankrijk, mijn zoet vaderland, gij hebt zoovele brave zonen verloren!...Fransche baronnen!...Door mijn schuld is het dat gij sterft!...Ik kan u niet te hulp komen of verdedigen! God helpe u, de God, die nooit liegt....Ik zal van verdriet sterven, als ik niet in den strijd val! Olivier, mijn broeder! ten strijde op nieuw!’
En met Durandal in de vuist werpt hij zich in het dichtste gedrang. De vijanden vlieden voor hem, als het sidderende hert voor de honden. Als leeuwen strijden de christenen. Zij richten een vreeselijk bloedbad aan. De aartsbisschop spaart geen woorden om hen aan te moedigen. Koning Marsilie op zijn moedig ros nadert nu. Roelant valt hem aan en houwt hem de rechterhand af en slaat zijn zoon Jurfalen het hoofd af en vat dat bij de blonde lokken. Op dit gezicht ontzinkt den Sarracenen de moed.
‘Help, Mahomed!’ roepen zij. ‘Wreek ons. Nooit zullen die vervloekten wijken. Vlucht! vlucht.’ En op dien kreet vlieden er houderd duizend heen. Zij vlieden voor goed. Vrees niet dat zij zullen terugkeeren!

{==563==} {>>pagina-aanduiding<<}

Maar wat beteekent die vlucht, zoolang Marganices, koning van Carthago en Aethiopië, de oom van Marsilie, met zijn vijftig duizend. zwarte Mooren overblijft op het slachtveld? In dolle woede, onder het aanheffen van hun heidensche krijgslens, komen zij aanrennen. Roelant bemoedigt de zijnen. Zij moeten hun leven ten duurste verkoopen. Als Karel tegenover elk hunner vijftien vijanden vindt liggen, zal hij hen zegenen! - Op nieuw ontbrandt de strijd. De heidenen, starende op het kleine aantal Franken, schijnen zeker van de overwinning. Marganices sluipt achter Olivier heen en doorboort hem den rug met zijn speer. Doodelijk gewond, heft deze zijn zwaard op en klieft den vijand den kop, onder den uitroep: ‘Vervloekte heiden! noch bij uw vrouw, noch bij eenig meisje van uw land zult gij u er op beroemen mij of een ander te hebben verslagen,’ en terwijl hij zich in het gedrang der strijdende partijen werpt, deelt hij zijn slagen uit en roept hij Roelant te hulp. Deze snelt in allerijl toe, maar op het gezicht van zijn bloedenden en stervenden vriend valt hij van smart in onmacht.
Olivier, wiens oogen door het bloedverlies verduisterd zijn, heeft zijn vriend niet herkend. Werktuigelijk heft hij het zwaard op en doet het nedervallen op den helm van Roelant, die ten gevolge van den slag weder bijkomt en hem op zachten toon vraagt of hij dit met opzet deed. Olivier bidt hem om vergiffenis en ontvangt haar terstond. Hij omhelst zijn vriend; zij geven elkander den afscheidskus...een afscheid voor immer! En daar hij den dood voelt naderen, stijgt Olivier van zijn paard en knielt neder, beveelt Gode zijn ziel en zegent Karel en het zoete Frankrijk en Roelant zijn gezel...en...geeft den geest. Het hart van onzen held bezwijkt onder het wicht van zijn wee. Hij staart op het lijk van den dierbare en spreekt met diepen weemoed over de dagen, die zij samen in de volmaaktste vriendschap hadden doorgebracht. Nu Olivien dood is, heeft voor hem het leven alle waarde verloren. Het is hem een last geworden. Hij bezwijmt; maar daar hij vast in den stijgbeugel zit, kan hij niet vallen. -

In dien tusschentijd zijn alle Franken, op Turpijn en Walther na, gesneuveld. Deze laatste daalt doodelijk gewond van het gebergte af, waar hij den Saraceen had bekampt. Hij roept Roelant te hulp. Deze komt bij, en ziet niemand dan de twee helden. Te zamen storten zij zich nog eenmaal op de Mooren. Menigeen doen zij in het stof bijten: Roelant twintig, Walther

{==564==} {>>pagina-aanduiding<<}
zes, Turpijn vijf vijanden. De Spanjaarden omsingelen hen. Walther valt, Turpijns paard stort onder hem dood ter aarde, op vier plaatsen is hij zelf gekwetst. Maar met zijn zwaard in de hand werpt Roelant zich op de heidenen. Vierhonderd hunner omringen hem: hij velt er eenigen neder, de anderen verwondt hij. Dit heeft later Karel getuigd. En ook de Geste vermeldt het, en hij die daar op het slagveld was, de dappere, heilige Gilles. - Roelant strijdt voort. Nog eenmaal blaast hij den olifant, waaraan hij een zwakken klank ontlokt. - Karel hoort het. Hij laat zijn klaroenen, 60000 in getal, schetteren. Dit geluid dringt tot der Sarracenen oor door: ‘Wee ons,’ roepen zij. ‘Welk een onheilsdag! Daar komt Karel terug, de groote keizer. Al onze aanvoerders liggen daar neder in 't stof. Blijft Roelant in leven, dan begint de strijd op nieuw, en Spanje gaat voor ons verloren. Nooit zal hij door een gewoon mensch worden overwonnen. Wachten wij ons wel te dicht in zijne nabijheid te komen. Doorboren wij hem met onze schichten!’ - En het regent pijlen, werpspiesen, lansen en dolken op de helden. Roelants schild wordt op vele plaatsen doorboord en splijt; zijn pantser is vol gaten, maar zijn lichaam blijft ongedeerd. Veillantif echter, met twintig wonden bedekt, stort dood ter aarde. Na dien laatsten aanval gewaagd te hebben, vlucht de vijand. - Verstoken van zijn paard kan de held hen niet nazetten. - Hij snelt op den doodelijk gewonden Turpijn toe, verbindt diens gapende wonden, drukt hem aan 't hart, legt hem zachtkens op het groene gras, en vraagt hem of zij hun stervende gezellen, die zij zóó liefhadden, aan hun lot moeten overlaten, en of hij ze niet zou gaan halen en bij hem brengen?’ ‘Gaat, zegt Turpijn, wij zijn meesters van het slagveld gebleven; kom spoedig weder!’ En nu keert Roelant terug naar het tooneel van den bloedigen strijd, zoekende op den berg, zoekende in het
dal. Hij vindt zijn trouwe makkers en brengt ze een voor een bij den bisschop, die hen weenend zegent.
Maar toen de beurt aan Olivier kwam, en hij het lijk van den geliefden vriend aan zijn borst knelde en het daarna op een schild bij de anderen lei, toen verbleekte zijn gelaat, toen begaven hem zijne krachten en in zwijm valt hij neder.
De bisschop, hoe ook door bloedverlies uitgeput, neemt den olifant en strompelt langzaam en met moeite naar een beekje om water te putten en zijn vriend er mede te laven. Maar met den dood worstelende valt hij ter aarde met het gelaat

{==565==} {>>pagina-aanduiding<<}
tegen den grond. - Als Roelant weder bijkomt, ziet hij den heiligen held liggen. Hij heft den blik hemelwaarts, vouwt de handen, bidt God het paradijs te ontsluiten voor den goeden krijgsman van Charlemagne. Hierna treedt hij toe op het bebloede lijk van den prelaat, legt diens blanke handen kruiselings op de borst en roept hem een treffend vaarwel toe.
Maar op zijn beurt voelt hij zijn einde naderen. Zijn hart verheft zich tot God. Hij roept den engel Gabriël om bijstand aan. In de eene hand neemt hij den olifant, waarvan hij niet scheiden wil, in de andere Durandal, zijn zwaard, en beklimt een kleine verhevenheid. Onder een boom zet hij zich daar neder, het gelaat naar Spanje gekeerd, en verliest het bewustzijn op het groene gras. De dood is nabij.
Maar wie sluipt daar op hem toe? Een Saraceen is 't, die achter een rotsblok verscholen, te midden van een aantal lijken, den held bespied heeft. Hij zag hem vallen en richt zich nu ijlings op, snelt naar hem toe, vat hem aan onder den uitroep: ‘Overwonnen is de neef van Karel! Mij het zwaard! Ik neem het mede naar Arabië!’ Hij poogt Durandal te trekken. Maar de held opent de oogen en zonder iets anders te zeggen dan dit ééne woord: ‘Gij behoort niet tot de onzen!’ geeft hij den heiden zulk een slag met den elpenbeenen horen, dat hij met verbrijzelde hersenpan dood ter aarde valt. Met zulk een kracht wordt de slag toegebracht, dat de horen berst.
Nu voelt hij zijn gezicht benevelen. Zijn gelaat is loodkleurig. Hij staat op en begeeft zich naar een bruin rotsblok. Tot tien maal houwt hij er op met Durandal. Het staal knarst, maar geen stuk breekt er van af. ‘Welk een rouw en smart zou het zijn, om het in de handen der heidenen te laten vallen!...God beware Frankrijk voor die schande!’...En hij slaat en hakt, maar de stukken steen vliegen van het rotsblok. Durandal blijft ongedeerd. Hij spreekt zijn onafscheidelijken medgezel toe en vermeldt de diensten die het hem bewees, de heldendaden die hij er mede bedreef, de kostbare reliquiën die het bevat. ‘Heilige Durandal! Zou een heiden u dan moeten bezitten?...God, onze Vader! bespaar deze schande aan Frankrijk!’...
Zijn einde voelende naderen, strekt Roelant zich op den grond uit, boven op zijn zwaard en den olifant. Naar Spanje keert hij het hoofd, opdat Karel en de zijnen zouden kunnen weten, dat hij als overwinnaar stierf. Hij slaat zich op de borst

{==566==} {>>pagina-aanduiding<<}
en vraagt God om vergiffenis voor zijne zonden. Het verledene komt hem voor den geest, zoovele dingen, zoovele schoone gevechten herinnert hij zich. Hij denkt ook aan het zoete vaderland, aan zijne vrienden en vasallen, aan Karel, zijn heer en meester, ook aan zijn eigen toestand. Hij kan zijne zuchten en tranen niet weêrhonden. ‘Mijn God! onze waarachtige Vader! gij, die nooit liegt, die Lazarus uit de dooden opwektet en Daniël uit den leenwenkuil verlostet, behoedt mijn ziel! ontruk haar aan de gevaren, waaraan de door mij bedreven zonden haar blootstellen!’ Hij biedt God zijn rechterhandschoen aan. Gabriël neemt dien in ontvangst en draagt met den heiligen Michaël de ziel des graven in het Paradijs...

Roelant is dus niet meer. Maar de held blijft het middelpunt des gedichts door de schildering der droefheid die zijn verscheiden verwekt, en der wraak, die niet zou achterblijven, wraak op den vijand en op den verrader. De dichter wijdt aan die schets het laatste deel zijns lieds.
De wreker was nabij, toen de ziel des helds naar het Paradijs werd gevoerd. Karel, dus gaat het verhaal voort, komt te Roncevaux aan. Geen pad, geen duimbreed gronds, dat niet met lijken is bezaaid. De keizer roept met luider stem zijn neef en de twaalf pairs. Niemand antwoordt. ‘Waarom o God! was ik niet bij den strijd!’ roept hij, en in zijn wanhoop rukt hij zich den langen baard uit, en het gansche leger treurt. Niemand, wien de tranen uiet uit de oogen leken. De een beweent een zoon, de ander een broeder, een derde zijn neef of vriend of zijn heer! - Neimes ontwaart in de verte een stofwolk op twee mijlen afstands. Het is de vluchtende vijand. Hem najagen! luidt het bevel door Karel gegeven. Wraak! is aller leus...Eerst worden de vereischte maatregelen genomen om de wilde dieren te verhinderen de lijken der verslagene helden te verslinden. Zij moeten blijven liggen. Niemand mag ze aanraken. Een wacht wordt er bij geplaatst.
De keizer gaat weder op marsch. Maar de duisternis valt. Zullen de heidenen aan de gerechte wraak ontkomen? Karel bidt, en op zijn gebed gaat de zon niet onder. Een engel verzekert hem, dat hij gerust den strijd kan aanvaarden en zich wreken over het verlies van Frankrijks bloem. En de zon staat stil en de heidenen worden achterhaald. En vreeselijk is de slachting

{==567==} {>>pagina-aanduiding<<}
die onder hen aangericht wordt. Wie niet viel onder der Franken zwaard, verdronk in de Ebro.
De keizer stijgt van zijn paard, en dankt God voor den zegen. Nu eerst gaat de zon onder. En daar het te laat is om naar Roncevaux terug te keeren, kampeert het leger. Aller harten zijn vol rouw over Roelant en de twaalf pairs en de Franken, gevallen in den slag. De slaap overmant hen echter spoedig, ten gevolge van hun vermoeidheid. Dien nacht had men niet noodig schildwachten uit te zetten! - Ook Karel slaapt eindelijk in weêrwil zijner bittere smart in. In den droom verschijnt hem een engel, die hem waarschuwt dat een nieuwe slag ophanden is en allerlei treurige teekenen doet aanschouwen!
Marsilie was naar Sarragossa ontkomen. Uitgeput en verminkt bereikt hij zijne hoofdstad. Hij legt de wapenen af en valt op het groene gras in onmacht. De gansche stad is in diepen rouw gedompeld. Bradimonie geeft zich aan hare droefheid over. Meer dan 30.000 mannen zijn bij haar en vervloeken Karel en het zoete Frankrijk. Zij verbrijzelen in hun woede de beelden hunner goden. Gelukkig komt juist bij tijds de Emir van Babel, admiraal Baligant, - wien Marsilie in het eerste jaar van Karels komst in Spanje om hulp gevraagd had, - met een talrijke vloot en een geducht leger aan. De Emir met een gevolg van zeventien koningen en zoovele graven en hertogen, dat hun aantal niet op te geven is, stapt aan wal. Hij is voornemens Karel in Frankrijk te gaan bestoken en hem zijn kroon te ontnemen. Als hij verneemt, dat de keizer zoo dicht in zijne nabijheid is, verheugt hij zich met groote vreugde. Hij besluit terstond hem op te zoeken en slag te leveren. Marsilie biedt hem de sleutels van Sarragossa aan en erkent zijne suzereiniteit. Spanje behoort voortaan aan den Emir. - Het leger gaat op marsch.
Karel was inmiddels naar Roncevaux teruggekeerd in den vroegen morgen en zoekt Roelants lijk. Hij weent op het gezicht der dooden. Hij herinnert zich het woord, eens door zijn neef tot hem gesproken, dat hij, als hij kwam te sneuvelen, met het gelaat naar het vijandelijke land gekeerd zou nederliggen. Zoo vindt hij hem dan ook in het groene gras, in de nabijheid van drie rotsblokken, die de sporen dragen der slagen van Durandal. Hij valt in onmacht en telkens als hij tot zichzelven komt, barst hij uit in weeklachten. ‘Roelant! mijn vriend!’ dus

{==568==} {>>pagina-aanduiding<<}
spreekt hij in bittere, bittere smart, terwijl hij met eigen hand het lijk overeind zet, ‘Roelant! dat God uwe ziel in het paradijs opneme bij de gezaligden! Wat zijt gij, helaas! in Spanje komen doen! Voortaan zal er geen enkele dag voor mij voorbijgaan zonder tranen...Ik heb geen vriend meer!...Ik heb nog wel bloedverwanten, maar geen enkelen zooals gij...Ik keer terug naar Frankrijk...In mijn paleis zal ieder mij vragen: Waar is de dappere bevelhebber?...Ik zal antwoorden: gebleven is hij in Spanje! gebleven mijn neef, door wien ik zoovele landen heb veroverd...Volkeren zullen opstaan...Wie zal mijn heirscharen aanvoeren, zooals gij? Wie mijn troon steunen! Frankrijk, mijn zoet Frankrijk! Zij, die hem hebben gedood, hebben u een zwaren slag toegebracht!’...
Het gansche leger stemt in met die klaagtoonen. Toen Karel eindelijk aan zijn billijke smart lucht genoeg gegeven had, besluit hij de laatste eer te bewijzen aan de gestorvene helden. Men verzamelt hun overschot, ontsteekt daarbij reukwerk en myrrhe, zegent en bewierookt de lijken en begraaft ze met groote staatsie.
Allen, uitgezonderd Roelant, Olivier en Turpijn, wier lichamen naar Frankrijk zullen worden vervoerd op wagens, met zijden kleeden overdekt.
Daar daagt, terwijl er toebereidselen tot den aftocht gemaakt worden, de voorhoede der heidenen op, die den slag aankondigt. En Karel ontrukt zieh aan zijn smart en wapent zich. Hij bidt God om hulp. Rabel en Guinemant zullen de plaatsen van Olivier en Roelant innemen. De een ontvangt Durandal en de andere den olifant. Met 15,000 jonge dappere Franken zullen zij de voorhoede uitmaken. De keizer laat den baard over het harnas hangen. De Franken volgen dit voorbeeld na. Dit is hun herkenningsteeken. - Ook Baligants heir is in slagorde geschaard. En de strijd vangt aan. Des Emirs goede hoedanigheden worden nog door den dichter geschetst: ‘God! welk een man,’ zegt hij, ‘als hij Christen geweest was!’ Met afwisselend geluk wordt er den ganschen dag gestreden. Wonderen van dapperheid worden er verricht.
Eindelijk, tegen den avond geraakt de keizer handgemeen met den Emir. Hun kamp wordt voor een oogenblik gestaakt. Baligant spreekt Karel toe en noodigt hem uit zijn vasal te worden en hem naar het Oosten te vergezellen! ‘Dat zou een groote laagheid zijn!’ is het bescheid...‘Omhels gij mijn geloof en

{==569==} {>>pagina-aanduiding<<}
dien den God der Christenen en ik zal u liefhebben!’ Op nieuw worden de zwaarden gekruist. De keizer wordt gewond en wankelt. Maar een engel ondersteunt en bemoedigt hem, en hij herneemt zijn moed, en met een enkelen slag klieft hij den Emir den kop. - Nu vlieden de Sarraeenen en de Franken jagen hen na. De vluchtende vijand moet zwaar boeten voor de nederlaag bij Roncevaux. - Op de mare van de nederlaag sterft Marsilie door rouw en wanhoop verscheurd. Zijn ziel wordt onder het gewicht harer zonden de prooi der demonen. - Karel dringt het onverdedigde Sarragossa binnen en verbrijzelt de afgodsbeelden. Wel hem, dien God beschermt!...Men doopt de Sarracenen, doopt er meer dan 100,000. Zij, die weêrstand bieden, worden opgehangen of verbrand. Bradimonie alleen wordt gespaard. Zij moet mede naar Frankrijk. De keizer wil dat zij uit eigen beweging zich bekeere!
Volkomen is de wraak...Het leger trekt af, nadat Sarragossa een bezetting van duizend dappere ridders heeft gekregen. Te Bordeaux wordt Roelants horen met goud gevuld op Severijn's altaar nedergelegd. Daar kunnen de pelgrims hem nog zien. De lijken der drie Paladijns werden te Blaye in de St. Romanskerk begraven. Men trekt verder naar Aken. Daar roept de keizer zijne baronnen op om Ganelon te richten.
Maar daar verschijnt in zijne zalen een lieftallige schoone. Wie is zij? - Alde. ‘Waar is,’ vraagt zij, ‘Roelant, mijn verloofde?’ Op die woorden voelt Karel zijne doodelijke smart herleven. Hij weent bitterlijk. ‘Alde, mijn zuster, mijn geliefde vriendin! hij van wien gij spreekt, is niet meer! Maar in zijne plaats wil ik u een echtgenoot geven, uwer waardig...Het is Lodewijk, ik kan het u niet beter zeggen, mijn zoon die eens mijn rijken zal bezitten!’ ‘Dat zijn vreemde woorden!’ luidt het antwoord. ‘Is Roelant gestorven, dan kan God niet willen dat Alde langer leeft!’...Zij verbleekt, valt aan 's keizers voeten neder. Zij is dood, voor altoos dood! God zij harer ziel genadig! - Eerst gelooft Karel dat zij in onmacht gevallen is. Hij richt haar op. Maar toen hij zag dat zij gestorven was, zorgde hij voor een plechtige begrafenis.
De dag spoedt ten einde. Maar Ganelon moet nog gericht worden. Gebonden is hij naar Aken gebracht. Lijfeigenen geeselen hem, toen hij aan een paal gebonden was. Zoo wacht hij zijn vonnis af. De keizer beschuldigt hem 20,000 Franken, Roelant,

{==570==} {>>pagina-aanduiding<<}
Olivier en de twaalf pairs verraden te hebben. Ganelon werpt de beschuldiging van verraad verre van zich. Hij heeft zich slechts op Roelant willen wreken, die zijn dood beraamd had. Dertig zijner bloedverwanten staan hem ter zijde. Aan hun hoofd is Pinabel, een welsprekend en dapper man, die belooft hem voor schande te zullen vrijwaren, en ieder die hem durft te veroordeelen, ten tweekamp zal oproepen. De baronnen hooren Pinabel aan en willen Ganelon vrijlaten op voorwaarde dat hij den keizer voortaan trouw zal dienen!...
Want dwaas is degeen, die met Pinabel den kamp zou aanvaarden. - Thierry alleen, de broeder van den hertog van Anjou, durft het doodvonnis uitspreken. Hij verklaart zich bereid tegen ieder van Ganelons bloedverwanten zijn eisch met het zwaard vol te honden. De tweekamp vangt aan. Ieder heeft medelijden met Thierry, wiens nederlaag en dood men voorziet. Lang duurt de strijd. Hij wordt te voet voortgezet, toen de beide ridders van het paard gestort waren. Eindelijk behaalt Thierry de overwinning en Ganelons bloedverwanten worden ter galge verwezen. Hij zelf sterft den dood der verraders. Vier wilde paarden trekken hem in stukken. - Bradimonie omhelst het Christendom, uit volle overtuiging, en ontvangt bij den doop den naam van Juliana.
Eindelijk daalt de nacht op het aardrijk neder. Gabriel verschijnt aan de sponde des keizers, en voegt hem van Godswege toe: ‘Karel, trek op, koning Vivian te hulp, naar Imphe, de stad in Syrië, die de heidenen belegeren. De christenen roepen u met luider stem om bijstand aan!’
En de keizer weent, trekt zich aan den witten baard en roept uit: ‘o God, hoe moeitevol is mijn leven!’ -
Hier eindigt de geste, door Turold verhaald.

(Vervolg en slot volgt.)





{==571==} {>>pagina-aanduiding<<}

Eenige hulpmiddelen der hedendaagsche geneeskunde.

Door Dr. A.P. van Mansvelt.

Molière heeft van de geneesheeren van zijn tijd een niet vleiend en zeker niet gevleid portret geschilderd. Leefde hij thans, en wilde hij de tegenwoordige medici portretteeren, dan zou hij, om billijk te zijn, niet mogen nalaten stethoskoop, oogspiegel en vele instrumenten daarenboven er bij af te beelden, en, kon hij daardoor ook menig kluchtig tooneel scheppen, bespottelijk zou hij de geneeskunde thans moeielijk kunnen maken. Deze instrumenten toch zijn hulpmiddelen voor navorsching en onderzoek, en, waar ernstig streven is, moet satire zwijgen. Ook al vroeg thans Molière of de patienten veel bij die fijne onderzoekingen winnen, dan zou de geneesheer gerust zijn sarkastischen blik kunnen doorstaan, en volmondig: ja antwoorden. Waarop nu dat ja en het vertrouwen, waarmede dat antwoord gegeven mag worden, steunt, dat wensch ik den lezer in de volgende bladzijden duidelijk te maken.

Voorheen zag men in het menschelijk organisme iets, dat niet aan de algemeene wetten der stoffelijke natuur onderworpen was. Wel zag men, dat bekende krachten er op de gewone wijze op werkten, maar tot leven, meende men, werd er nog iets meer vereischt, dan gewone natuurkrachten, er moest eene afzonderlijke levenskracht zijn, die de zamengestelde machine in bewe-
{==572==} {>>pagina-aanduiding<<}
ging hield. Men durfde een levend organisme zoo niet aan, om er de wetten, die mineralen en doode voorwerpen beheerschen, zonder omwegen op toe te passen.
Was het organisme ziek, dan werd die levenskracht in hare werking belemmerd door andere krachten, die haar vijandig waren en die zelve ook niet onder het bereik der gewone natuurwetten vielen: er werd een strijd geleverd tusschen geheimzinnige elementen 1), en de levenskracht moest ondersteund worden, door geneesmiddelen, die even geheimzinnig werkten. Die geheimzinnigheid opende natuurlijk een ruim veld voor kwakzalverij en voor nog iets, dat, verhevener in aard en bedoeling, echter voor de natuurwetenschappen weinig minder gevaarlijk is: voor bespiegeling. Bespiegeling is voor den denkenden mensch noodig om zijn geest en gemoed te verheffen, maar zij mag geene uitspraken doen, zonder hare resultaten door waarneming en proefneming aan de natuur zelve getoetst te hebben.
Toen men algemeen begon in te zien, dat onderzoek en ervaring vereischten waren om de waarheid te naderen, toen men begreep, dat ook het menschelijk organisme, om in gezonden en zieken toestand gekend te worden, moest worden onderzocht even als ieder ander voorwerp der natuur, toen deed de geneeskunde eene schrede voorwaarts. Men stelde zich niet meer tevreden met het denkbeeld, dat er een vijand in het lichaam zat, die verjaagd moest worden; men zocht den zetel van dien vijand, men trachtte zijn wezen en zijne krachten te leeren kennen, en, al zoekende, vond men meer en meer het wezen der ziekten in afwijkingen in de verrichtingen, en deze weder veroorzaakt door afwijking in de zamenstelling der organen.
Een eerste gevolg van nauwkeuriger onderzoek was de ontdekking, dat men oneindig minder wist, dan men gemeend had, maar dit was een prikkel om verder te gaan. Talrijke arbeiders togen aan het werk, ieder kon zich bezighouden overeenkomstig zijn aanleg en zijne keuze, en ieder, die wilde zoeken, kon schatten aan het licht brengen. Uit deze wijze van arbeiden ontwikkelde zich een geheel nieuwe toestand. De meerdere arbeid eischte dringend verdeeling. Kon vroeger een genie als dat van Hippocrates en Galenus, van Boerhaave en anderen, het gebied der geheele geneeskunde overzien en zelfs uitbreiden, nu

{==573==} {>>pagina-aanduiding<<}
kwamen er zoovele feiten aan het licht, dat ieder onderdeel wel de geheele aandacht van een man vergde. Zoo ontstonden de specialiteiten, en daardoor was het mogelijk dat mannen van genie, zich aan één onderwerp geheel wijdende, hun onderwerp van alle zijden beschouwden, onderzochten en er dieper en dieper in doordrongen. Daardoor kwam het ook aan het licht, dat verscheidene plaatselijke gebreken en kwalen, die men vroeger uit onbekendheid met hun aard aan algemeene dispositie van den lijder toeschreef, wel degelijk ook plaatselijke oorzaken hadden, die ook door plaatselijke behandeling konden opgeheven worden. En hiermede meen ik twee kenmerken der hedendaagsche geneeskunde aangegeven te hebben, ontwikkeling van specialiteiten en plaatselijke behandeling.
Bij het meer nauwkeurige plaatselijke onderzoek der verschillende organen van het menschelijk lichaam, zijn er nieuwe hulpmiddelen geboren. Enkele daarvan worden reeds vrij algemeen begrepen en gewaardeerd.
Van andere echter wordt door niet-geneeskundigen nog dikwijls naar bedoeling en beteekenis gevraagd, en over enkele daarvan aan den belangstellenden lezer inlichting te geven is mijn doel in deze bladzijden. Ik zal mij bepalen tot het bespreken van eenige hulpmiddelen voor onderzoek en behandeling bij keelziekten en oorziekten en het gebruik van den thermometer. Mogen mijne mededeelingen, hoe onvolledig ook, den lezer instaat stellen, de richting der tegenwoordige geneeskunde te begrijpen en haar streven te waardeeren.
Onder de veroveringen, waarop de geneeskunde met zelfvoldoening mag wijzen, behoort de oorheelkunde. Eer wij tot haar zelve overgaan eenige woorden over den anatomischen bouw van het gehoorwerktuig. Het menschelijk gehoorwerktuig bestaat uit drie afdeelingen. De eerste is: de oorschelp met den uitwendigen gehoorgang; deze wordt door het trommelvlies gescheiden van de tweede: de trommelholte, waarover nader; de derde is zeer zamengesteld, bestaat uit eenige kanalen en buisjes in de beenmassa van het slaapbeen gelegen, en werd door de oude anatomen zeer openhartig: het doolhof geheeten. Dit doolhof eindigt in eene buis, die open is aan de zijde der hersenen: den inwendigen gehoorgang. Door dezen treedt de gehoorzenuw uit de hersenen in het doolhof, en verdeelt zich daar in fijne vezeltjes. Het doolhof is van de trommelholte gescheiden door een beenwand, waarin 2 openingen zijn: het ronde en het ovale venster die gesloten zijn door vliesjes. In de trommelholte bevinden zich 3 beentjes, de gehoor-
{==574==} {>>pagina-aanduiding<<}
beentjes. De wijze nu waarop het geluid tot de gehoorzenuw komt is deze. De trillingen van het geluidgevend lichaam deelen zich aan de lucht mede, vinden ook haar weg door den uitwendigen gehoorgang en planten zich over op het trommelvlies. In het trommelvlies is een van de gehoorbeentjes (de hamer) zóó vastgegroeid, dat het door de trillingen van het vlies in schommeling geraakt. Deze schommelingen deelt het mede aan het tweede gehoorbeentje (het aanbeeld), dat ze weder overbrengt op het derde beentje (de stijgbeugel). Deze stijgbeugel is met zijne voetplaat vastgegroeid op het vliesje van het ovale venster, en brengt hier zijne bewegingen op over, zoodat dit vlies in trilling geraakt. Deze trillingen planten zich
voort op de vloeistof waarmede het doolhof gevuld is, en waarin de eindvezeltjes der gehoorzenuw drijven, waarop dus de geluidstrillingen werken. Deze trillingen verwekken in de hersenen de gewaarwording van geluid.
De trommelholte is niet geheel van de buitenlucht afgesloten, maar staat daarmede in gemeenschap door eene buis (de trompet van Eustachius), die uitkomt in den zijwand van de keelholte. Is die buis verstopt, dan is het gehoor belemmerd; deze verstopping is eene van de verschillende oorzaken waaruit oorsuizen en doofheid kunnen ontstaan.
Men krijgt dan het onaangename gevoel van spanning en het lastige galmen in het oor, dat dikwijls zinking wordt genoemd en niet zelden tot vreugde van den lijder plotseling met een sterken knal ophoudt. Die knal, die den lijder zoo sterk toeschijnt door dat hij in het gehoorwerktuig zelf trillingen veroorzaakt zóó sterk als slechts bijzonder krachtige geluiden in de buitenwereld vermogen te doen, die knal is het gevolg van het plotseling herstellen van het evenwicht tusschen de luchtdrukking in en buiten de trommelholte.
Klaagt nu iemand over doofheid, oorsnizen of andere bezwaren in het gehoor, dan zal de oorheelkundige in de eerste plaats hebben te onderzoeken, in welke afdeeling van het gehoorwerktuig de oorzaak der bezwaren zich bevindt.
Om den uitwendigen gehoorgang en het trommelvlies te onderzoeken zal hij bij volwassen personen gebruik maken van den oorspieqel. De inrichting van dit instrument is de volgende:
Ieder weet, dat men door een helder verlicht spiegeltje een bundel lichtstralen kan doen werpen, waar men wil. Is de spiegel hol, dan kan hij op één plekje meer lichtstralen concentreeren dan een vlakke spiegel. Is er in den spiegel eene

{==575==} {>>pagina-aanduiding<<}
kleine opening, dan wordt de hoeveelheid licht, die hij terugkaatst nauwelijks merkbaar verminderd. Hierop nu berust het gebruik der oor-, keel-, en oogspiegels. Zij zijn: ronde, holle spiegels, in wier midden zich eene opening bevindt. Wil men nu de buitenste afdeeling van het gehoorwerktuig onderzoeken, dan plaatst men den patient zijdelings voor een raam, dat helder licht doorlaat, met het oor dat men onderzoeken wil van het raam afgewend. Het licht, dat boven en langs zijn hoofd door het raam komt, verlicht den spiegel, en deze draait men zóó, dat hij zijn lichtkegel in het oor werpt. Hierdoor overziet men dadelijk het eerste gedeelte van den uitwendigen gehoorgang, maar van zijn verder verloop ziet men nog niets. Dit komt, door dat hij niet recht, maar gebogen is: het gezicht wordt door zijne bocht gestuit. Het gebogen gedeelte bestaat uit kraakbeen, en loopt van de oorschelp tot aan het slaapbeen, waar de gehoorgang verder een kauaal in de beenmassa uitmaakt, en recht genoeg is om doorzien te worden. Wil men nu den geheelen gehoorgang doorzien, dan moet men de oorschelp eenigzins naar achter en boven trekken, het kraakbeenige kanaal, dat met de oorschelp zamenhangt volgt deze beweging, waardoor de buiging verdwijnt en men eene rechte buis voor zich krijgt, die men bij voldoende verlichting kan doorzien. Bij het onderzoek van het oor nu, begint men met op den gehoorgang zelven te letten, men ziet of er eenig vreemd voorwerp, een gezwel, enz. in aanwezig is. Dikwijls is hij zoo met haar begroeid, dat men er niet diep in kan zien: tot opheffing van dit bezwaar maakt men gebruik van een klein trechtertje, dat men voorzichtig er inschuift, en dat natuurlijk de haartjes op zijde drukt. Door dit trechtertje werpt men nu het licht tot op het trommelvlies, en kan dus zien of de kleur hiervan normaal is, of er openingen in zijn, enz.
Bij kinderen kan men, de oorschelp een weinig naar achter trekkende, dikwijls zonder spiegel of trechter het trommelvlies zien.
Dikwijls vindt men in den gehoorgang vreemde voorwerpen, vooral propjes watten, die men door uitspuiten of met een fijn tangetje verwijdert, waarna dikwijls de doofheid plotseling genezen is. Vindt men in de buitenste afdeeling niets afwijkends, dan moet de kwaal dieper gezocht worden. Men zal dan vooral hebben te onderzoeken of de trompet van Eustachius de lucht goed doorlaat, en dus de lucht in de trommelholte met die van den dampkring in evenwicht kan blijven.

{==576==} {>>pagina-aanduiding<<}

De trompet van Eustachius kan door verschillende oorzaken vernauwd of gesloten zijn. Is de keelholte ontstoken, zooals bij verkoudheid, dan kan de zwelling van haar slijmvlies de opening der trompet toedrukken. De buis zelve kan in de ontsteking deelen, het slijmvlies, dat haar van binnen bekleedt is dan gezwollen, waardoor hare opening vernauwd of gesloten wordt, er kunnen slijmpropjes in geraakt zijn. Hoe zal nu de geneesheer zijn onderzoek bewerkstelligen? Hij zal trachten zelf lucht door de buis te drijven, en te hooren of dit gelukt. Om de lucht er in te blazen gebruikt hij een gebogen buisje, catheter, waarvan de ring aan dezelfde zijde geplaatst is als de bek (a). Dit buisje schuift hij door den neus, daarbij met de punt glijdende over den bodem der neusholte. Voelt hij dat deze punt door den neus heen is, dan keert hij ze naar buiten, dus naar de wang toe, want in deze ligt de opening der trompet. De ring vóór den neus uitstekende wijst hem nu aan, welken stand de bek heeft. Zacht heen en weder schuivende, voelt hij of de punt in eene opening glijdt, en zoo ja, dan meent hij de opening der trompet bereikt te hebben. In het voorste gedeelte van den catheter (b) zet hij nu het kegelvormige mondstuk (c) van eene gutta-percha bol. Knijpt hij deze zamen, dan is het duidelijk dat de lucht, die er in bevat is, haar uitweg moet nemen door den catheter: is deze dus in de opening der trompet geplaatst, dan moet de lucht ook door deze laatste heen dringen. Nu moet de geneesheer nog weten, of de catheter waarlijk in de opening der trompet gekomen was.
Wanneer hij nu zijn oor met dat van den lijder zóó kan verbinden, dat de zwakke geluidsgolven niet kunnen ontsnappen, maar zijn eigen trommelvlies moeten treffen, dan kan hij beoordeelen wat er in het onderzochte oor gebeurt. Hiertoe heeft hij het middel in eene caoutchouc-slang, wier eene uiteinde hij plaatst in den uitwendigen gehoorgang van den lijder, het andere in zijn eigen oor. De werking hiervan is geheel gelijk aan die der spreekbuizen, (spreekhoorns), die de dooven in hun oor zetten. Is nu de catheter goed geplaatst, drijft de geneesheer de lucht uit de ballon dus in de trommelholte van den lijder, dan ontstaat daardoor in deze holte een zwak gesuis, een flauw zuchtend geluid. De trillingen van dit geluid en de indringen de lucht zelve, brengen het trommelvlies van den lijder ook in trilling, deze trilling deelt zich mede aan de luc htkolom in zijn uitwendigen gehoorgang, deze luchtkolom vormt door de caout

{==577==} {>>pagina-aanduiding<<}
chouc-slang één gesloten geheel met den uitwendigen gehoorgang van den geneesheer, wiens trommelvlies dus deelt in alle golven der luchtkolom, en hij hoort, en wel zeer duidelijk, of de lucht in de trommelholte van den lijder dringt.
Eene bedenking zal de lezer hier misschien maken. Kan men, door lucht in de trommelholte van een lijder te drijven, zijn trommelvlies niet doen barsten? Wanneer het inblazen niet ruw geschiedt: neen. De opening der trompet toch is niet rond, maar langwerpig, spleetvormig. De punt van den catheter is rond, zoodat naast deze nog ruimte overblijft. De lucht uit den catheter stroomende, dringt in de trompet en trommelholte, en veroorzaakt daar hoogere drukking, waardoor een gedeelte lucht er weder uitgedreven wordt en langs den catheter ontwijkt. Hierop berust ook de mogelijkheid om slijmpropjes uit de trompet op deze wijze in de keelholte te blazen.
Somtijds is het voldoende de trompet éénmaal weder geopend te hebben, om den onaangenamen toestand van den lijder te doen ophouden, somtijds moet de bewerking dikwijls, (weken en maanden lang) worden herhaald. Op dezelfde of soortgelijke wijze als de lucht, kan men ook dampen of vloeistoffen, die men met trompet of trommelholte in aanraking wil brengen, inblazen.
Om de trompet te openen is er nog een ander middel, dat, wanneer zij niet zeer vast toegekleefd is, voldoet. Dit berust daarop, dat gedurende het oogenblik van slikken de opening der trompet door de zamentrekking van eenige verhemelte-spieren eenigzins meer gapend wordt. Om op een gegeven oogenblik te kunnen slikken is het noodig, dat men iets in den mond hebbe, dat doorgeslikt mag worden; zonder dat is het onmogelijk om meer dan twee of driemalen achter elkander de slikbewegingen te maken. Men laat den patient een slokje water in den mond nemen, maar nog niet doorslikken. Daarna plaatst men den bek van een catheter, die echter thans aan den caoutchouc-ballon is vastgeschroefd in den ingang van den neus, en sluit dezen hermetisch er om heen, door de neusvleugels er op te drukken. Op een afgesproken teeken slikt nu de patient: op dat oogenblik perst men de lucht uit den ballon in de neusholte, waar zij de opening der trompet thans meer gapend, dan anders vindt, en daardoor gemakkelijker indringt. Bij doofheid, die pas korten tijd bestaan heeft, geeft deze eenvoudige kunstbewerking dikwijls een schitterend resultaat: het is volstrekt niet zeldzaam, dat personen, vooral kinderen die ze onder-
{==578==} {>>pagina-aanduiding<<}
gaan, schrikken van den onverwachten hevigen knal, en daarna verbaasd zijn, dat zij weder even goed hooren als vóór de doofheid.
De beschrevene methoden van onderzoek en behandeling, vinden dagelijks hare toepassing in de oorheelkunde, die wij hiermede verlaten. Had zij lang te worstelen tegen vooroordeel, dat zich op hare onzekerheid grondde: nu zij wetenschappelijk beoefend wordt en reeds op vele resultaten mag wijzen, gaat zij zeker eene schoone toekomst tegen en kan velen tot zegen zijn.

Een ander gebied, waarop thans meermalen zekerheid verkregen wordt in gevallen, waar vroeger de grootste scherpzinnigheid zich tot meer of min aannemelijke gissingen moest bepalen is dat der keelziekten. Op dit gebied heeft de geneeskunde schitterende veroveringen aan te wijzen: het is geene grootspraak, dat het haar nu en dan wordt vergund aan stommen de spraak, ja zelfs aan zangers den vollen rijkdom hunner stem weder te geven. De naam van een der krachtigste hulpmiddelen bij de behandeling der keelziekten is vrij algemeen bekend: waarschijnlijk is er niemand onder mijne lezers, die nooit van den keelspiegel heeft gehoord, zelfs de naam van eene lastige en gevaarlijke keelziekte: de polyp in de keel, is vrij algemeen berucht geworden hier te lande, toen zij eene stem dreigde tot zwijgen te brengen, die onbeschroomd werd verheven, waar zij de overtuiging van haren bezitter te verkondigen had.
Wat is nu de keelspiegel? Om dit te weten, moet men zich eerst duidelijk maken, wat men onder keel verstaat. De keel is eene ruimte, gelegen achter de neus- en mondholten: van achteren en ter zijde gesloten, van onderen voorzien van twee openingen, waarvan de achterste den toegang geeft tot den slokdarm, de voorste tot de luchtwegen. Deze voorste opening laat de lucht onmiddelijk stroomen in het strottenhoofd (dat zich uitwendig laat zien en voelen als de welbekende Adamsappel). Het strottenhoofd zelf is het bovenste gedeelte der luchtpijp, die zich in takjes verdeelt, welke in het longweefsel uitloopen. Het is het orgaan, waar de stem wordt voortgebracht. Men zal gemakkelijk begrijpen, dat afwijkingen in dit orgaan zeer spoedig hinderlijk zijn, zoowel voor de stem, als voor de ademhaling, ten opzichte der laatste zelfs gevaarlijk en doodelijk kunnen worden: kinkhoest en croup geven daar dikwijls de treurige bewijzen van.
Door den keelspiegel nu kan men de keelholte en het strotten-
{==579==} {>>pagina-aanduiding<<}
hoofd, en daarmede vele der afwijkingen, die daariu voorkomen, te zien krijgen.
Den oorspiegel beschreef ik reeds. Deze heeft echter slechts eene rechte buis te verlichten: de keelspiegel moet deelen zichtbaar maken, die niet onmiddelijk in de gezichtslijn liggen, die dus alleen in een spiegel aanschouwd kunnen worden: hij is dan ook meer zamengesteld dan de oorspiegel.
Bij den keelspiegel behoort vooreerst eene lamp, aan alle zijden omgeven door een scherm, dat het licht slechts door ééne opening laat; van de kamer, waarin men het onderzoek doet, worden de luiken gesloten, zoodat men slechts één lichtbundel heeft, die uit de opening in het scherm stroomt. Voor deze opening wordt eene lens geplaatst om het licht, dat zich anders zon verspreiden, te verzamelen. De sterke lichtbundel, die door deze lens komt, wordt opgevangen op een hollen spiegel, die in het midden eene kleine opening heeft. Deze holle spiegel is somtijds op een bril bevestigd, dien de waarnemer draagt, somtijds aan de lamp, somtijds aan een voorhoofdband, zooals op de figuur.
Hierop ontbreekt het scherm om de lamp en de verzamelende lens, die tusschen de vlam en den hollen spiegel geplaatst is. De figuur is ontleend aan: de keelspiegel en zijne aanwending, akademisch proefschrift van T. Halbertsma. Leijden 1863.
Bij het onderzoek nu draait men dezen hollen spiegel zóó, dat de lichtbundel, dien hij terugkaatst valt in den wijd geopenden mond van den patient: wiens tong plat op den bodem der mondholte moet liggen. Aangezien de geheele kamer verder donker is, kan men in den sterk verlichten mond alles, wat men zien wil, duidelijk waarnemen. Wil men nu in de keel zelve, en in de dieper gelegen deelen zien, dan brengt men achter in den mond een klein, helder spiegeltje, aan een langen steel bevestigd. Door dezen steel hooger of lager te houden, draait men het spiegeltje totdat het den vereischten stand heeft. Het licht, dat van den hollen verlichting-spiegel komt, laat men vallen op het platte keelspiegeltje, dit kaatst den ontvangen lichthundel naar de lager gelegen deelen, met andere woorden: het licht doorloopt eerst de mondholte, vindt aan het einde daarvan een spiegeltje, waardoor het gedwongen wordt van richting te veranderen en de keel in te gaan. Het spiegeltje, dat zóó gericht is, dat het de lichtstralen, die er uit den hollen spiegel op vallen, moet kaatsen op een bepaald deel, b.v. op

{==580==} {>>pagina-aanduiding<<}
de stembanden, moet nu natuurlijk omgekeerd het beeld van die stembanden langs denzelfden weg kaatsen naar den hollen spiegel; het oog, dat nabij dezen geplaatst is, ontvangt dus dat beeld; met andere woorden ziet de stembanden helder verlicht.
Het behoeft geen betoog, dat door dit hulpmiddel vele keelziekten, waarover men vroeger alleen uit de verschijnselen kon oordeelen, en wier wezen men dikwijls slechts zeer onvolledig kon nagaan, nu herkend, en, wat voor den lijder het aangenaamst klinkt, met goed gevolg behandeld kunnen worden. Nu men toch in den keelspiegel de zieke plaats kan zien, kan men ze op geleide van denzelfden spiegel behandelen. Zweren, die men op iedere andere plaats van het lichaam met nitras argenti (helsche steen) zou aanstippen, waren vroeger in de keel buiten het bereik des gencesheers, nu kan men ze veilig aanraken, zonder vrees om de omringende plaatsen te beleedigen. Het denkbeeld om in het strottenhoofd, op de stembanden eene operatie met snijdende werktuigen te verrichten, zou vroeger eene onmogelijkheid hebbeu geschenen: thans worden zulke operaties met een goed gevolg bekroond. Dat overigens de behandeling van den keelspiegel veel oefening vereischt, zal niemand verwonderen, als men bedenkt hoe klein het gezichtsveld, hoe bewegelijk en gevoelig de organen zijn, waarmede men te doen heeft.
Met dit gedeelte van ons onderwerp hangt eene geneeswijze te zamen, wier uitgebreide toepassing ook aan den jongsten tijd te danken is. Ik bedoel de toediening der geneesmiddelen door inademing.
Bij vele ziekten is het van belang het geneesmiddel in aanraking te brengen met het zieke deel, de kwaal plaatselijk te behandelen. Bij de oogen geschiedt dit door indruppeling, bij uitwendige wonden door verbinden of wasschen, bij het tandvleesch door mondspoelingen, enz. Om nu het inwendige van het strottenhoofd, de luchtpijp, de longen plaatselijk te kunnen behandelen moest men de geneesmiddelen in een vorm brengen, waaronder zij deze deelen kunnen bereiken, en die vorm is de dampvorm. Enkele stoffen bevinden zich bij voorkeur in dien vorm (chloor, ammonia); anderen nemen hem door warmte aan (water, iodium, kwik); anderen echter (nitras argenti, aluin) niet. Met deze, voor zoover zij in water oplosbaar zijn, kan men een anderen weg inslaan. Men lost ze in water op, en van deze oplossing maakt men een nevel. Om dit doel te be-
{==581==} {>>pagina-aanduiding<<}
reiken heeft men velerlei toestellen uitgedacht, die echter tot twee klassen zijn terug te brengen. Zij strekken om van de vloeistof een fijn straaltje met kracht te doen spuiten tegen een voorwerp, dat het straaltje breekt in uiterst kleine deeltjes, die dan als eene wolk om het voorwerp zweven, of om door een luchtstroom de vloeistof door een fijn buisje te laten opzuigen, en, zoodra zij aan het bovenste uiteinde van dit buisje gekomen is, eveneens fijn verdeeld voort te blazen. Deze laatste inrichting is, als galanterie-artikel, bekend onder den naam van: rafraichisseur.
Wil men nu bij een patient, die b.v. lijdt aan bloedspuwing, de zieke plaats der long in aanraking brengen met een geneesmiddel, dan laat men hem den mond wijd openen, de tong plat drukken op den bodem der mondholte, en langzaam en diep inademen terwijl men hem zulk eene wolk toeblaast. In dezen toestand kan het geneesmiddel mededrijven met de lucht, die ingeademd wordt en bereikt dus met deze de binnenvlakte der luchtwegen en der longen.
Ook minder diep gelegen deelen: het strottenhoofd, de achterwand der keelholte zijn vollediger toegankelijk voor geneesmiddelen; op deze wijze toegediend, dan op andere wijzen.

Thans wensch ik nog een instrument te bespreken, dat eerst in de tweede helft dezer eeuw aan het ziekbed algemeen in gebruik gekomen is, en groote diensten bewijst ter herkenning van den gang van verschillende ziekten. Ik bedoel den thermometer.
Bij al wat leeft en ademhaalt is stofwisseling de eerste voorwaarde van bestaan. Planten en dieren moeten stof uit de buitenwereld opnemen, tot bestanddeelen van hun lichaam verwerken, en verbruikte stof weder afgeven. In het dierlijk organisme wordt het voedsel voornamelijk in de maag verteerd, dat wil zeggen, in zulk een toestand gebracht, dat de bruikbare bestanddeelen er van verder door de darmwanden heen kunnen opgezogen worden in een stelsel van vaatjes en kanaaltjes, dat ze in het bloed brengt; dit voert ze het geheele lichaam door in alle organen, welke weder uit het bloed opnemen, wat ze er uit noodig hebben; in de afzonderlijke organen worden ze weder in andere stoffen omgezet. Deze omzetting is eene scheikundige werking, waarin de langzame verbinding met de zuurstof, waarvan het organisme door de ademhaling voorzien wordt, de hoofdrol speelt. Bij iedere scheikundige verbinding wordt warmte ontwikkeld,

{==582==} {>>pagina-aanduiding<<}
dit heeft dus ook plaats in ieder orgaan van het levende, dierlijke lichaam. De aldus ontwikkelde warmte verliest het lichaam weder langs verschillende wegen: de longen ademen koude lucht in, maar warme uit; de huid straalt warmte uit, enz.
De koudbloedige dieren (visschen, kruipende dieren) ontwikkelen natuurlijk door hunne stofwisseling evenzeer warmte als de warmbloedige dieren (vogels, zoogdieren), maar geven van die warmte meer of minder af, naarmate van de stof, waarin zij zich bevinden: zij hebben dus geen eigen warmtegraad. Een kikvorsch heeft in kond water eene lagere temperatuur dan in water, waarvan door de zonnestralen de warmte verhoogd is. De warmbloedige dieren daarentegen zijn voorzien van inrichtingen, waardoor zij onder alle uitwendige omstandigheden in gezonden toestand inwendig nagenoeg dezelfde temperatuur behouden, met andere woorden: de schaatsenrijder, die zich warm heeft gereden, de verkleumde baanveger en de toeschouwer in de warmgestookte kamer, of, wil men grootscher voorbeelden: de Eskimo en de Javaan hebben inwendig ongeveer dezelfde temperatuur. Inwendig, dit woord schrijf ik cursief, want het uitwendige bekleedsel van het lichaam, de huid, heeft een zeer veranderlijken warmtegraad, en daarin ligt grootendeels de inrichting, waardoor de inwendige warmtegraad zoo constant is. In koude lucht wordt de huid ook koud, zij krimpt zamen, sluit daardoor hare poriën, hare bloedvaten worden nauwer, en daardoor straalt het lichaam minder warmte uit. - Door verschillende oorzaken, b.v. sterke beweging wordt de inwendige warmteproductie vermeerderd: de huid wordt warm en straalt meer warmte uit, zij bedekt zich met vocht, dit vocht verdampt en die verdamping ontneemt aan het lichaam een groot deel zijner warmte. Uit deze twee voorbeelden kan men begrijpen hoe het mogelijk is, dat het lichaam in koude en warme omgeving zijn eigen warmtegraad behoudt. De temperatuur der huid gevoelen wij, zoodat wij meenen 's winters kouder te zijn, dan 's zomers; zoodra de huid warm wordt, gevoelen wij geen hinder meer van de koude.
Dit alles geldt voor gezonden toestand. Wanneer echter het bloed, dat aan de organen brandstoffen brengt, sneller dan gewoonlijk wordt rondgedreven, dan zal de verbranding ook sneller geschieden. In de afzonderlijke organen, b.v. de spieren, heeft dit plaats, wanneer zij werkzamer zijn, dan op andere tijden, doch deze lokale warmteverhooging, doet de algemeene

{==t.o. 582==} {>>pagina-aanduiding<<}


{== afbeelding 
	==} {>>afbeelding<<}
    


{==583==} {>>pagina-aanduiding<<}
temperatuur niet stijgen. Wel stijgt zij echter wanneer in het geheel organisme de verbranding sneller is. Heeft die versnelling slechts korten tijd plaats, dan gaat haar invloed verloren door de compensatie-inrichtingen, waarvan ik gesproken heb, houdt zij echter langer aan, dan kan men de verhooging van temperatuur waarnemen. Deze langdurige versnelling van bloedsomloop en verbranding nu, vinden wij bij alle ziekten, die met koorts gepaard gaan. Zooals bekend is, werd vroeger de koorts afgemeten naar het aantal polsslagen in de minuut. Dit zou ook zeer goed zijn indien de koorts alleen invloed op den pols uitoefende, doch dit is het geval niet. Beweging, spreken, gemoedsaandoening, allerlei omstandigheden doen den pols versnellen of vertragen, deze mag ons dus alleen tot maatstaf dienen, wanneer men zeker is, dat geen der opgenoemde oorzaken tot zijne wijziging werkzaam is.
Evenmin kunnen andere koortsverschijnselen ons tot maatstaf dienen: hevigheid van het delireren, glinsteren der oogen, dorst, bleeke of donkerroode gelaatskleur, en al zulke verschijnselen meer, die veel indruk op de omgeving maken, zal de een vertoonen wanneer hij slechts ligt ongesteld, de andere slechts wanneer hij zwaar ziek is.
Alleen de hoogte der temperatuur is eene zekere maatstaf voor de afwijking van den gezonden toestand, met andere woorden: voor de hevigheid der koorts. Om de lichaamstemperatuur te bepalen, heeft men niet genoeg aan den warmtegraad der huid, deze is toch. zooals wij reeds bespraken, zeer afwisselend, men moet dus den kwikbol van den thermometer in het lichaam brengen. De gesloten hand vormt wel eene holte, door het levende lichaam omgeven, doch hare huid is dikwijls te dik of te droog om de inwendige warmte aan den thermometer mede te deelen, beter plaatst met hem in de okselholte, die als de arm tegen de borstkas gedrukt wordt aan alle zijden van de buitenlucht wordt afgesloten, en dus allengs de eigen warmte van het lichaam verkrijgt.
Ook plaatst men den thermometer wel in den mond, onder de tong, waar hij ook spoedig de temperatuur van het lichaam zal aangeven. Wil men nu den gang eener koortsziekte nagaan, dan meet men een of meermalen daags (doorgaans 's morgens en 's avonds) de temperatuur en schrijft de cijfers op. Om den gang nog gemakkelijker te kunnen overzien maakt men van de waargenomen cijfers eene lijn (curve, grafische lijn) op de volgendewijze.
Op eene horizontale lijn richt men op gelijke afstanden lood-
{==584==} {>>pagina-aanduiding<<}
lijnen op, welke door horizontale lijnen, ook op gelijke afstanden van elkander, gesneden worden. Voor de onderste lijn plaatst men het cijfer van den thermometergraad, onder welken de temperatuur vermoedelijk niet zal zinken, b.v. 36o. C, bij de lijn daarboven, plaatst men een hooger cijfer, b.v. 36,5, of 37, naar mate men meer of minder nauwkeurig wenscht op te teekenen, de lijn daarboven krijgt weder een cijfer, dat even veel hooger is, tot men de vermoedelijke hoogste grens heeft bereikt b.v. 41o C. Nu zet men, bij de eerste temperatuurbepaling een kruisje op de eerste vertikale lijn, ter hoogte, die beantwoordt aan het gevonden cijfer, de tweede waarneming teekent men evenzoo aan, en zoo verder alle waarnemingen. Verbindt men nu die kruisjes door eene lijn, dan zal het stijgen en dalen van die lijn volmaakt beantwoorden aan het stijgen en dalen der temperatuur, en dus zal men met een oogopslag den gang der ziekte kunnen overzien. Nevenstaande figuur zal dit duidelijker maken. Het betreft een meisje met mazelen.


{== afbeelding 
	==} {>>afbeelding<<}
    

In dit geval waren dagelijks 2 waarnemingen gedaan 1 's morgens en 1 's avonds. De eerste, die hier opgeteekend is, was eene avondwaarneming, de volgende de ochtendwaarneming van den volgenden dag, enz. De getallen zijn: 38,0; 39,7; 39,3; 39,6; 38,8; 38,7; 38,9; 38,4; 38,3; 38,1; 38,0; 38,0; 37,6; 38,4; 37,7; 37,6; 37,2.
Wanneer men de lijn ziet, zal men, reeds zonder de getallen na te gaan, kunnen zeggen, dat hier na eene koortsverheffing de zieke begon te herstellen, welk herstel slechts door eene kleine verheffing werd afgebroken.

{==585==} {>>pagina-aanduiding<<}

Deze gang der temperatuur in koorts-ziekten kan ons zeer gewichtige inlichtingen geven. Men kan er het naderen eener zware ziekte dikwijls uit voorzien, want sommige ziekten kenmerken zich door een eigenaardigen gang der warmte in het eerste tijdperk, waarin zij overigens nog niet van elkander te onderscheiden zijn; men kan zien of de eene of andere aandoening met koorts gepaard gaat; of er gedurende het herstellen uit eene ziekte zich weder onverwacht koorts vertoont, hetgeen ons doet vermoeden, dat er eene nieuwe aandoening ontstaan is, die zich nog op geene andere wijze kenbaar maakt: kortom de thermometer is een werktuig van groote waarde aan het ziekbed.
Hiermede hoop ik den lezer van de behandelde zaken een bruikbaar overzicht gegeven te hebben, terwijl ik hem toewensch, dat hij ze nimmer uit ervaring nauwkeuriger leere kennen.

Verklaring der plaat.

Keelspiegel.


c.Verlichtingspiegel, bevestigd aan het voorhoofd van den waarnemer.

b.Keelspiegeltje, gehouden in de keel van den patient.

a.Hand, waarmede de patient de tong plat op den bodem der mondholte houdt.


Oorheelkundige instrumenten.


a.Bek van den catheter.

b.Gedeelte van den catheter, waarin

c.het kegelvormige stuk der guttapercha bol past.






{==586==} {>>pagina-aanduiding<<}

Leidt elke weg naar Rome?

Door Johan Gram.

Mijnheer Mauslinz stond boven het fraaije hor van 't linkerraam zijner voorkamer te gluren, en geeuwde zoo merkbaar, dat mevrouw Mauslinz, die aan het regterraam 't zijden voorschoot glad gestreken, een stofje van den penant geveegd had, en nu haar beide duimen in een perpetuum mobile oefende, ook geeuwde.
Niets is helaas zoo aanstekelijk!
Toen zag mijnheer Mauslinz plotseling om, stiet door die snelle beweging de fraaije kooi met de drie mooije rijstvogeltjes van het teenen tafeltje af, en bleef ontsteld staan.
‘Mijn Smirna's tapijt! die lieve diertjes!’ klaagde de dame, opvliegende, en zonder eenige dankbaarheid te toonen voor eene aandoening, die aan den geeuw-duo een einde had gemaakt.
‘Wil ik je helpen, vrouwtje?’ vroeg hij zoetsappig.
‘Met geeuwen?’ insinueerde mevrouw snibbig.
‘Je hebt me ten minste gelegenheid genoeg gegeven om mij daarin te oefenen,’ antwoordde hij kordaat, inmiddels met het opgeruimdste gezigt der wereld den voorbijgaanden procureur Salk groetende.
‘Mijnheer verveelt zich in mijn bijzijn...’ hernam mevrouw spijtig, terwijl zij op het tapijt zoo boende en veegde, alsof de gansche menagerie van een dierentuin er op feest gehouden had.
‘Verontrust je niet: gewoonte is een tweede natuur,’ ging hij flegmatisch voort.

{==587==} {>>pagina-aanduiding<<}

‘Zoo?’ vroeg zij sarcastisch, zich oprigtende en hem schijnbaar bedaard aanziende. ‘Dat spreekwoord heeft weinig waarde; anders zou Mauslinz daareven wel opgevlogen zijn, en met varker en blik alleronderdanigst het kooitje gereinigd hebben.’
Dat ging te ver. De heer des huizes voelde 't bloed naar zijn hoofd stijgen; hij greep naar rotting en hoed, stapte de voorkamer uit, en smeet de voordeur digt, alsof hij zich voor eeuwig van het soliede heerenhuis wilde scheiden, dat zoo menigeen om het deftig voorkomen hem benijdde.
Gevoeliger punt had mevrouw inderdaad niet kunnen aanraken. Mevrouw Mauslinz was tien jaren geleden de weduwe van wijlen den heer Jan Pieter Verdonk, een werkzaam man van groote reputatie, die het leger zoo lang van verbrand laken, kartonnen schoenzolen en slecht verguldwerk had voorzien, en die met enkele hoofdofficieren, wier linkerhand, volgens christelijke pligt, niet weten mogt waarmeê de regter gevuld werd, op zúlk een goeden voet had gestaan, dat de man schatrijk geworden was.
Helaas! dat voorbeeld aller echtgenooten en aannemers had mevrouw Verdonk met anderhalven ton en - troosteloos achtergelaten. Indien zij op blonde lokken en een blank, kleurig gelaat had mogen roemen, zou die weduwenstaat haar minder onvcrdragelijk zijn geweest. Nu waren dat zwart en die ligte rouw een gruwel voor eene tanige facie met een paar donkere oogen en magere wangen, die niets meer schuwden dan de weerkaatsing van dat zwart, dat akelige zwart.
Had mevrouw haar rijken aannemer dan niet lief gehad? Betreurde zij hem dan niet in haar hart?
Zij wist het zelve niet; hij had er haar geen tijd toe gegeven. De ‘groote zaken’ hadden 's mans leven geheel ingenomen. De aannemer had eenvoudig het beheer van zijn inboedel, het leveren van zijn diné en de zorg voor zijn huishouden aanbesteed en gegund aan - mevrouw Verdonk. Aan 't ontbijt greep mijnheer 't eerst naar de brieven en couranten, soms naar zijn broodje, nooit naar de hand zijner vrouw. Den ganschen dag was hij de man van zaken, en geen avond verliep er, of Verdonk kwam, steeds van eene vergadering, ten één ure thuis, om zich in zijn afzonderlijk slaapvertrek ter ruste te begeven, en dat leven jaar in jaar uit voort te zetten.
Als hij opstond, hinderde hem soms 't gezang van de arme

{==588==} {>>pagina-aanduiding<<}
schoenlappers-vrouw in 't slop achter zijn tuin, die den ganschen dag neuriënde aan de waschtobbe stond, terwijl haar man in 't smal vertrekje, al kloppende en lappende, vrolijk meêzong. Eens was hij op 't punt van een vergelijking te maken, die echter door de groote zaken weêr uit zijn brein verdrongen werd.
Mevrouw had haar huwelijksleven, helaas door geen kinderen gezegend, doorgebragt met het voorbeeldeloos poetsen der rijke zilverkast, het lezen van stichtelijke lektuur, van alle preeken die ten voordeele van allerlei slagtoffers uitkwamen, van fransche romans en met het uitoefenen van een streng toezigt op de drie meiden, die den boen- en wrijfhartstogt harer meesteresse niet in alle opzigten deelden.
Toen nu mevrouw Verdonk ongeveer een jaar weduwe was, bleven de pretendenten niet achterwege. Op het inlegblaadje van ‘de christelijke huisvriend’ had men er zelfs vijftien onder elkaâr kunnen tellen. Zij koos er een zestal uit, dacht er eens over na, poetste voorzigtig met een veêrtje de stof van de vleugelen van den Amor, die boven de pendule pronkte, en herleidde het zestal tot een drietal. Juist bragt de oudste meid het derde deel van de Trois mousquetaires en de laatste aflevering van het bijbelsch dagboek binnen. Verstrooid opent de mijmerende weduwe het deeltje, en op 't zelfde oogenblik valt er een rozé-briefje uit, aan het adres van mevrouw de weduwe Verdonk. Verrast opent zij het, en ademt den patchouli-geur in, dien het verspreidt. De inhoud is streelend, want haar oog glinstert, en zij blikt even in den spiegel, alsof zij zich wilde overtuigen, dat de vleijerij van den aanzoeker waarheid is. De pretendent was de heer Manslinz, volgens zijne bekentenis in 't briefje, de zelfde man, die haar sedert vier weken dagelijks een prachtigen ruiker bezorgde, die honderden malen voorbij wandelde, die halve nachten met dweependen blik naar het huis tuurde: kortom, die zonder de weduwe Verdonk niet leven kon. Er was een gloed in dien brief, die de weduwe beviel. De anderen hadden à la Verdonk hun inschrijvingsbiljet gezonden, en van sommen, van geld gesproken; deze beschouwde haar als de dame de ses pensées. Hij kon zonder haar niet leven. Zulke romantische denkbeelden had zij alleen in Dumas gelezen; in het leven had zij die nooit gekend. En juist door het scherpe contrast, dat deze vereering met Verdonk's prozaïsche behandeling vormde, trok dit haar zoo bijzonder aan.

{==589==} {>>pagina-aanduiding<<}
De andere brieven gingen in een laadje der secretaire; dit rozébiljetje onder haar korset.
Wij hopen niet, dat dit gedrag der éénjarige weeuw eenig lezer ergernis geeft. Immers, hoe levendiger de smart over het verlies is, des te meer doet zich de behoefte aan troost gevoelen. Al stond er op Verdonk's grafsteen:
‘betreurd door zijne ontroostbare weduwe’



was dit immers de sleur, die de steenhouwer volgde, omdat de man wist, dat alle weduwen van vier weken ontroostbaar zijn. Alles bij elkaâr genomen was het ook alleen het toegeven aan eene oude formule, die niets bewijst en tot niets verbindt. Men is eene ‘ontroostbare weduwe,’ zoo als men b.v. ‘den onderdanigen en gehoorzamen dienaar’ in een brief verblijft. Doch wee dengene, die, zulks letterlijk opvattende, ons gelasten zou, zijn valies of zijn kind te dragen.
Wanneer de schim van Verdonk, gelijk in Heiberg's ‘eine Seele nach dem Tode,’ bovengenoemde uitdrukking op den grafsteen zal gelezen hebben, zal zij glimlagchend de schouders ophalen, en stil wegsluipen, om gewis hetzelfde lot te ondergaan, dat de Philister uit de aangehaalde satire ondervond.
Doch vergeten we voor die uitweiding de rozenkleurige liefdesverklaring van Mauslinz niet.
Klaartje Verdonk was nu reeds zes en veertig jaren. Voor hare dusgenaamde ‘seconde Jeunesse’ was dit wat oud, doch de ridderlijke wijze, waarop Ludwig Mauslinz haar van zijne platonische liefde verzekerd had, was oorzaak, dat zij toegaf aan zijne vurige bede, en hem dienzelfden avond stil binnen liet om zijne zaak te bepleiten. Hij deed dit met zulk een talent, zulk eene warmte, dat Klara haar zes en veertig-jarig hoofd met valsche lokken op zijn boezem liet rusten, en het ‘ja’ uitsprak.
Verheugd over den uitslag, stapte Mauslinz dien avond naar zijn eenvoudig gemcubeld vertrek.
Twee en een half jaar geleden was Ludwig Mauslinz nog de kamerdienaar van baron Pooldag, die in de bruine liverei met geel boordsel op het achterbankje van den phaëton gezeten was. De oude baron was gestorven en had Ludwig een vast weekgeld nagelaten, waarop deze onmiddelijk kamers gehuurd en zich in een eenvoudig maar deftig pak gestoken had. Voor de weduwe, die deze bijzonderheden eerst later vernam, had juist deze voor-
{==590==} {>>pagina-aanduiding<<}
malige betrekking haar lichtzij. Een kamerdienaar in burgerkleeding is de aap van zijn meester. Hij bootst hem soms zoo treffend na, dat menigeen zich in zijne identiteit vergist. Voorkomendheid en gedienstigheid is daarenboven zijn tweede natuur. Door zijn onbescheidenheid, die het emplooi eigen is, weet hij haarfijn op welke aristokratische wijze men een liefdesbetrekking aanknoopt of afbreekt. Hij is de postillon d'amour van zijn heer. Kortom, in menig opzigt kan een gewezen kamerdienaar van aanleg een benijdenswaardig minnaar zijn. En een weduwe, die door haar eersten echtgenoot niet begrepen is; een weduwe, die in Dumas en een paar bundels preeken al het voedsel voor haar geest vindt, kan met een kamerdienaar op non-activiteit zeer gelukkig zijn.
Mauslinz ten minste stal het hart der weduwe, en dit vooral toen hij de bijzondere kieschheid had, om zijn ferm zwart haar onder een pruik te verbergen, ten einde in de oogen van het publiek niet te zeer de ‘jonge’ man der vijftigjarige weduwe te zijn.
Doch, ‘niet steeds is de liefde bestendig van duur,’ zong Tollens. Zoo ook hier. Numero een was den ganschen dag uit; numero twee had niets te doen en snuffelde in alle kasten en hoeken. Verdonk vloog door de gangen, zonder van iemand notitie te nemen; Mauslinz schoof als een ijsbeer overal heen, had allerlei voorwendsels om in de keuken te komen, wanneer de jonge werkmeid, een frissche deern met koontjes als appelbloesem, er toevallig alleen was, en - dan vergat hij zijn pruik! Verdonk bragt het geld in huis, en Mauslinz sleepte het er uit, want hij had eene manie, een ongelukkige manie, die we later zullen ontdekken. En dit laatste gold zwaar bij mevrouw, die zoo ontzaggelijk gehecht was aan hare twee percents en hypotheken.
Dit waren zoo vele redenen voor haar, om vergelijkingen te maken tusschen haar eersten en tweeden echtgenoot, waarvan de slotsom dan niet ten voordeele van den ‘Schmeichelnden Ludwig Mauslinz’ bleek te zijn.
In de nevelen van het verledene bezien, verscheen haar Verdonk de aannemer, ontdaan van al zijne gebreken: zijn uithuizigheid, zijn verregaande achteloosheid jegens zijn vrouw en zijn ‘eeuwige zaken, zaken.’ Daarentegen droeg hij een stralenkrans van bankbiljetten, wierp haar de mnntjes in haar beurs en liet haar volkomen vrijheid. En in de werkelijkheid zat dan die dikke Duitsche smulpaap voor haar, die in de keuken van baron Pooldag te veel ondervinding van rumsauzen, poddingen

{==591==} {>>pagina-aanduiding<<}
en vol-au-vents had opgedaan, om zich er nu niet op te laten onthalen, en die met een fijne flesch uit Verdonk's wijnkelder te kruiden.
Al zijn lieve oplettendheden en ophemelende bijnamen konden het verdriet niet uitwisschen, dat de jaloersche en gierige bejaarde echtgenoote ondervond.
Die jaloezie was nog toegenomen, toen mevrouw Mauslinz, bij den dood van haar broeder, het eenige kind tot zich genomen had, dat nu een bevallig negentienjarig meisje was.
Het echtpaar was misschien minder spoedig tot deze filantropische daad overgegaan, indien mevrouw het niet als een uitkomst had beschouwd, dat zij nu een aangenomen kind en derhalve een erfgename van haar vermogen had. Zij had het wat dikwerf betreurd, dat gemis van kinderen. Niet om de kinderen zelf, maar om de geruststellende gedachte, dat het groote vermogen niet zoo verdeeld werd en in handen van die tallooze begeerige achterneven en nichten kwam.
Toen mevrouw daar straks heel bits die beleedigende zinspeling op Mauslinz's vorig emplooi gemaakt had en de gewezen kamerdienaar met hooge borst en met denzelfden stap van baron Pooldag de straat was opgegaan, liet zij zich achterover in den leunstoel vallen, en verzonk in diep gepeins. Daarna stond zij eene poos voor het portret in olieverf van numero een, ging dat van numero twee met minachtenden blik voorbij, en verdween uit het vertrek met den onmisbaren sleutelmand aan haar linkerarm.
De gelegenheid is nu uitstekend om een naauwkeurigen inventaris der voorkamer over te leggen. Een ieder hebbe de goedheid, die met de meubelen van zijn smaak te stofferen, waarvoor hem gaarne twee tot drie bladzijden wordt afgestaan.
Wie, even als mijnheer Mauslinz, meer van figuren dan van stillevens houdt, kan op het trottoir der Hoofdstraat met hem wedijveren, wiens blik het minste ontgaat.

II.

Het was ontzettend druk in de Hoofdstraat; de flaneurs der stad: de deftige leegloopers met hun pince-nez, de officieren, die met hun tijd geen raad wisten, en de dames evenmin met hare omvangrijke crinolines: dit alles wemelde door elkaâr, boog, knikte en laehte, bekeek zich van ter zijde in de welkome

{==592==} {>>pagina-aanduiding<<}
spiegelruiten der groote magazijnen, en kritiseerde elkaâr onmeedoogend met het bekoorlijkste gezigt der wereld.
De deftige Mauslinz had geen oogen genoeg, om alles op te merken, en elk lief gezigtje te bezien. Toch deden de kleine groene oogen van het roode gelaat dit zóó van terzijde, en zonder bijna het hoofd te bewegen, dat de fatsoenlijke rentenier niemand ergernis gaf. Er ontging den bedaarden, deftigen man niets, en voor zijn pleegkind, Martha van Ongen, hem onder die menigte bespeurde, had zijn vossenblik haar reeds bereikt. Met een gemengd gevoel van trots en ijverzucht zag hij niet alleen menigen knijpbril haar bezien, maar ook bejaarde heeren 't bevallig figuurtje nastaren. Waarlijk, zij verdiende die bewondering. Het slanke, bevallige figuurtje met haar donkerbruine levendige oogen en de ligt blonde haren, die in een modieus net gevangen zaten en boven door een cokette toque met grijze veer bedekt waren: 't was een betooverend geheel. Met haar veerkrachtig voetje, dat het schoone geslacht uit afgunst ‘een kindervoet’ noemde, wipte ze van het trottoir, en kwam haar ‘oom ijsbeer’, gelijk zij hem noemde, te gemoet.
‘Zoo, zoo, aan 't flaneren!’ voegde hij haar vriendelijk toe.
‘Omdat ik wist, dat ik u hier vinden zou, oom,’ antwoordde zij vlug, met een heldere, zangerige stem.
‘Is dat een kompliment of een scherpe zet, ondeugend ding?’ vroeg Mauslinz meesmuilend.
‘Oomlief, vinnigheden zeggen, kan ik niet; in dit opzigt doe ik uw opvoeding geen eer aan. - Maar,’ hernam zij lagchend, en om de dreigende bui op oom's gelaat te doen wegdrijven, ‘nu oom mij eenmaal bij zich geroepen heeft, raakt hij mij niet kwijt. Ik mag immers meê?’
‘Wel zeker, kindlief’, zei oom, haar vriendelijk mondje met witte tanden bewonderende, ‘als je tante maar niet jaloers wordt.’
Martha deed alsof zij dit laatste niet hoorde. Toch scheen de cokette haar weêrwraak te nemen, toen een paar modieus gekleede heertjes haar beleefd groetten, en zij onmiddellijk haar oom toefluisterde.
‘Wie zijn dat toch, oom, die twee elegante heeren? ze komen wel twintigmaal daags langs ons huis voorbij.’
‘Voor mejufvrouw, natuurlijk!’ zei hij knorrig. ‘Die leegloopers!’

{==593==} {>>pagina-aanduiding<<}

‘Voor de rijstvogeltjes, denk ik, oom,’ antwoordde de onverstoorbare spotster.
‘Domme leegloopers!’ herhaalde hij.
‘'t Kunnen er ook renteniers bij zijn, oom!’
‘Waar kom je van daan, dat je zoo vreesselijk hatelijk zijt?’
‘Uit de voorkamer thuis, oom,’ fluisterde de onverbeterlijke kwelgeest, ‘'t zat misschien in de atmosfeer.’
Doch Martha kende haar oom sints zes jaren, en in de afwezigheid harer tante spaarde zij hem niet.
Hier kwam de dressuur van den kamerdienaar den tegenwoordigen rentenier uitnemend te stade; hij vond het veel te aardig om met het bevallig nichtje door de straten te flaneren, dan dat hij zich boos zou maken. Derhalve stapte hij met lakkij's gelatenheid over die vinnigheden heen, en zeî eenvoudig:
‘Je weet, praatstertje, dat oom een zwak voor zijn nichtje heeft, maar oefen je niet in dat kunstje van pikante dingen te zeggen. De menschen lagchen er om, en vreezen je misschien, maar - vrienden maak je er niet mee.’
‘Quand le diable fut vieux il se fit ermite,’ lachte Martha; oom keek slim voor zich, en lachte gemaakt, want hij verstond geen fransch; 't nichtje wist dit en vermaakte zich met den schijn dien hij aannam, alsof hij 't begreep.
‘'t Is niet de bedoeling om iemand pijnlijk te treffen, maar eer de onbedwingbare lust om zoo iets pikants te zeggen, oom,’ ging Martha nu ernstiger voort.
‘Ja wel! Je toekomstige man mag wel een maliënkolder dragen.’
Oom keek haar met zijn loerende oogen even van ter zijde aan; iets dat hij met bijzonder talent ongemerkt wist te doen.
‘Mijn toekomstige man!’ lachte Martha voor zich heen.
‘Denk je daar nooit aan?’ vroeg hij met uitvorschenden blik.
‘Ik heb er geen tijd toe,’ jokte zij bekoorlijk. ‘Toilet, bezoeken, die eeuwige rêverie van Rossello, die ik nooit leer, de tijdschriften: dat alles neemt mijn tijd zoo in, dat ik er waarlijk niet aan denk.’
‘Maar kindlief, mij kunt ge dat gerust toevertrouwen; ik zal 't niet aan je tante zeggen. Heeft nog niemand je zoo'n aardig klein briefje in de handen gestopt, hé?’ En zijn rood gezigt naderde 't rozé-bakkesje.
‘Kom oom!’ haalde zij de schouders op.

{==594==} {>>pagina-aanduiding<<}

‘Nu, daar is een pretendent naar je hand. Zoo ge lust hebt, kunt ge hem zien.’
‘Waarlijk!’ lachte zij, ofschoon eenigzins nieuwsgierig.
‘Aangenomen?’ vroeg oom, quasi ernstig.
‘Ongetwijfeld!’ antwoordde zij spottend. ‘Ik heb er immers 't meeste belang bij? Is hij blond of zwart?’
‘Geen van beiden.’
‘Rank of gezet?’
‘Je zult zelf oordeelen.’
‘En hoe heet de gelukkige sterveling, die van zijn goeden smaak zulk een schitterend bewijs geeft?’ vroeg zij, op koddig gezwollen toon.
‘Lees het maar op de deurpost,’ was 't flegmatisch antwoord, terwijl Mauslinz in de Kerkstraat aan de bel trok van een huisje met twee verwelooze lage ramen en een gebarsten stoep, waarop eenige kinderen zaten te bikkelen. Met de zindelijk witte gordijnen en de groene horren kon men het voorkomen der vervallen woning kaal maar knapjes heeten.
Martha las lagchend op het witte bordje:
‘J. van Dolk, kunstschilder, 2 maal bellen.’
Een bengel van een jaar of twaalf, met een servet om zijn hals geknoopt en een vork in zijn hand, trok fluitende de deur open, en keek beiden brutaal aan, zonder een woord te spreken.
‘Is mijnheer van Dolk thuis, ventje?’ vroeg Mauslinz.
‘Dan moet je twéémaal bellen!’ snaauwde de jongen, en sloeg de deur weêr digt.
Een oogenblik later werd ze wederom geopend door een klein, ineengedrongen mannetje, met een pet op 't, naar evenredigheid, groote hoofd, en een donkerbruinen jas aan, die terdege was digtgeknoopt. De sluike haren en de verbrande kleur op 't gelaat voltooiden den type van een niet onaardig melkboertje. Zijn linksche, half stuursche, half verlegen manieren, de bescheiden en bloode toon zijner stem verrieden in den man, die buigende opendeed en verzocht boven te gaan, een niet zeer expansief karakter, iemand die zwaartillend moest zijn.
Toen hij hen nogmaals uitgenoodigd had den trap op te gaan en zich naar 't atelier te begeven, volgde hij hen stil.
Mauslinz klopte, en een aangename, beschaafde stem, die Mauslinz echter verschrikt deed opzien, riep: entrez!
Toen de parvenu binnentrad, vloog plotseling zijn hoed af,

{==595==} {>>pagina-aanduiding<<}
maakte hij een diepe buiging, die geheel bij den voormaligen bruinen jas met geel boordsel behoorde, en verwenschte zich in stilte van ganscher harte.
‘Dag Mauslinz, wel kom je de kunst beschermen, man?’ klonk het hoogst gemeenzaam, eenigzins spottend antwoord van een jongman, die opgestaan was en, bij 't zien van Mauslinz, eenvoudig weêr was gaan zitten. Doch toen hij daarop Martha ontwaarde, vloog hij op, boog sierlijk en scheen plotseling dien lust tot spotternij te laten varen.
De rijzige gestalte van den jongenheer, die met uitnemenden tact de honneurs waarnam, maakte een bijzonder gunstigen indruk op Martha. In tegenstelling met de aristokratische wereld, die in 't algemeen de kunst wel lijden mag, maar liefst zonder de kunstenaren, even als men de fijne schotels roemt, zonder met den kok kennis te willen maken, geloof ik, dat zij op 't oogenblik eenige neiging had, dit volkomen om te keeren. Zij had er misschien reden toe. Want, gelijk deze tempel der kunst, de eerste dien zij bezocht, zich aan haar voordeed, was de Muze slecht gehuisvest.
Voor den vuilen, stoffigen planken vloer was de welwillende tusschenkomst van Martha's sleepjapon een weldaad. Dit hielp echter zoo weinig. De muren waren grijs geverfd, met allerlei krijt-omtrekken en verf beklad en gedeeltelijk bedekt met eenige schilderstudien. In het midden hing een spiegel, die sints lang de gewoonte verloren had om de voorwerpen te weêrkaatsen. Martha had beschrijvingen gelezen van schildersateliers, waarin het wemelde van harnassen, antieke kasten, meubelen, koper, fluweel en satijn: hier was niets van dit alles te zien. Een geel geverfd kastje, waarop de Venus de Milo en de slaaf van Michel Angelo in gips prijkten; eene kopie van Rembrandt's Anatomische les; vier matten stoeltjes en een ezel: dit was 't geheele mobilair, dat door 't hoog invallend licht niettemin een aardigen, ofschoon kouden aanblik had.
‘Is 't veroorloofd?’ vroeg Mauslinz den jongman onderdanig, terwijl hij nieuwsgierig naar 't doek keek.
‘Ga gerust je gang,’ antwoordde de jongman vriendelijker dan straks, doch met in 't oog vallende gemeenzaamheid. ‘Beoefent mejufvrouw de kunst ook?’ vroeg hij Martha, die op een der vier matten stoelen gezeten was.
‘Zoo als alle jonge jufvrouwen die hebben moeten beoefenen,

{==596==} {>>pagina-aanduiding<<}
mijnheer: met dezelfde lust als, naar ik mij verbeeld, de miliciens exerceren. Als we van 't kostschool komen, laten we de zépia verdroogen en houden de landschapjes voor de verjaardagen gelukkig op. Niets vonden we vervelender dan de teekenles; of ja - den teekenmeester vonden we nog akeliger...’
De jongman lachte hartelijk. Mauslinz keek schijnbaar naar het doek op den ezel, doch gluurde met een gezigt, gloeijende van toorn, tusschen een kleine opening van ezel en doek, om Martha en den jougman terdege gade te slaan.
‘Dus die eerste kennismaking met de kunst was niet aangenaam?’ vroeg hij vrolijk.
Martha wilde juist antwoorden, toen het melkboertje van daar straks, die voortdurend achter in de kamer aan een schilderspalet had staan knoeijen, en in alle opzigten de laatste plaats ingenomen en de minste rol gespeeld had, bedeesd voor den dag kwam, en, den jongman onderdanig aanziende, bedaard en stil zeî:
‘Als het mijnheer den graaf schikt, zou ik nog zoo graag een uurtje voortgaan, want als 't portret zóó moet droogen...’
Verbaasd keek Martha op, en kon haar oogen niet gelooven. Wat was dit voor een mystificatie? Werd de schilder nu een ‘mijnheer de graaf?’ en de melkboer een knnstenaar?
De jongman bespeurde hare verwarring en vermaakte er zich een oogenblik meê. Daarop zei hij op zijn aangenamen toon:
‘Ik ben de schuldige, mejufvrouw. Ik heb een oogenblik gepronkt met eens anders veeren. Want ik beken openhartig, dat ik dadelijk bemerkte, dat u mij voor den schilder hield. Mag ik mij dus aan u voorstellen: graaf van Burk. En met wie heb ik 't bijzonder genoegen van te spreken?’
‘Martha van Ongen, mijnheer de graaf!’ antwoordde 't meisje, sierlijk buigend, doch in 't minst niet verlegen.
‘En hier hebben we onzen goeden van Dolk, den man, die de kunst lief heeft als een jongeling zijn ideäal,’ sprak van Burk warm, op van Dolk wijzende, die nu Manslinz verzocht voor het doek te mogen gaan zitten, en den verwarden parvenu een stoel aanwees.
Martha kon van hare verbazing bijna niet bekomen. Een oogenblik zweefde er een glimlach over haar gelaat, toen zij zich herinnerde, dat de jonge graaf van Burk, dien zij hier voor 't eerst zag, de eigen neef van baron Pooldag was, dien haar stiefoom als kamerdienaar gediend had. Nu ging haar een licht

{==597==} {>>pagina-aanduiding<<}
op over de zonderlinge verlegenheid van haar stiefoom bij 't binnentreden. Het schalksche kind dacht met zeker leedvermaak aan de voetangels en klemmen, waarin de nieuwbakken kunstbeschermer op het terrein dier muze geraakt was.
En vooral vreemd mogt het heeten, dat én de jonge graaf van Burk én Mauslinz elkaâr ontmoetten bij een priester dier muze, dien de publieke opinie als zoodanig nog niet gewijd had, want wie kende van Dolk? Van Dolk had stil studiën gemaakt, zich met zijn kunstbroeders niet ingelaten en alleen voor de kunst geleefd. Hij was stil, afgetrokken, saai voor zijne omgeving, en toch, zoo hij eens aan 't praten geraakte, kon hij soms met een enkel woord zijn gedachten zoo juist en breed uitdrukken; dan dreef de wolk weg, die zijn voorhoofd rimpelde: 't ijs was gebroken.
De jonge graaf had, op aanbeveling van van Dolk's huisbaas - nu een kunstkooper, doch die vroeger Burk's oude pantalons en laarzeu gekocht had, - den schilder eenige schilderijen laten schoonmaken, en was op die wijze met hem in kennis gekomen. Hij had enkele zijner studiën bewonderd, had den overdreven bescheiden man leeren waardeeren, en eindelijk besloten hem zijn levensgroot portret te laten schilderen, onder voorwaarde, dat van Dolk het op de tentoonstelling in de hoofdstad zou exposeren.
De naauwgezette kunstenaar was huiverig voor 't laatste.
Doch de jouge graaf had met opzet van geen tegenspreken willen hooren, en van Dolk had 't hoofd gebogen, en het geduld van den graaf in het poseren op de zwaarste proef gesteld. Jan van Burk's eigenliefde was er nu eenmaal meê in 't spel, om het verbaasde publiek het gond te laten zien, dat hij uit het Californië der kunst ontdekt en opgedolven had; hij offerde zich op, en bleef zelfs dán voorbeeldeloos gelaten, wanneer de veeleischende, stille van Dolk ten vier ure, met een onnavolgbaar flegma, van 't doek schrapte, wat hij ten tien ure 's morgens begonnen was daarop te brengen. Inderdaad, 't waren twee zonderlingen bij elkaâr.
Even naauwgezet als van Dolk met zijn kunst was, even weinig scheen van Burk zich om zijn ouden adel te bekommeren. ‘Hoe ouder mijn adel wordt, hoe hooger ze geschat wordt, en toch is ze daarom eigenlijk nog minder waard,’ durfde hij beweren; ‘als mijn voorvader, aan wien we dien titel te danken hebben, tot belooning zijner heldendaden, dien adelbrief nu kreeg, zou hij minder geteld worden dan ik.’ Hij hechtte dus geen waarde

{==598==} {>>pagina-aanduiding<<}
aan zijn adel, doch zeî dikwerf lagchende, dat het heel natuurlijk was, dat hij, eenmaal in 't bezit van dien titel, ook van de daaraan verbonden voorregten gebruik maakte.
Aan zijne echt beleefde vormen herkende men den edelman, die in dit opzigt conservatief bleef, in tegenstelling met de meeste liberalen, die hun titel door speeches, minder door vormen en daden regtvaardigen. Overigens was hij geen diepzinnig denker. Hij was te Leiden gepromoveerd tot dokter in de regten met een dissertatie, geschreven door een behoeftigen student, tegen een honorarium van vier honderd gulden, met eene flinke recensie daaronder begrepen. Voor een diplomatische betrekking ontbrak het hem aan talenten. Leeg loopen verveelde hem echter, en toen den vertegenwoordiger van dien ouden adellijken stam, door den commissaris des konings, bij 't provinciaal gouvernement eene betrekking van commies werd aangeboden, om welke negen en twintig kandidaten, onder welk aantal zeer kundige, eerbiediglijk gevraagd hadden, nam hij dit postje aan en beschouwde de zeventien bonderd gulden als een zakgeldje dat niet te verwerpen was. Had Jan van Burk geweten, dat verscheidene sollicitanten uitnemende aanspraak op die betrekking hadden doen gelden, hij had het baantje ongetwijfeld geweigerd. Nu was 't hem een tijdverdrijf; de lastige kwestiën behandelde eenvoudig zijn adjunctcommies, dien hij nu en dan een kistje cigaren of een cadeautje van zijn buitenlandsche reizen meebragt.
Wat Mauslinz's bekendheid met van Dolk betreft, deze had een paar dagen geleden van de oude keukenmeid vernomen, dat boven hare zuster in de Achterkerkstraat een schilder woonde, die 't portret van een heel voornaam heer schilderde, en zoo sprekend, dat hare znster, die de kamers ‘knap hield,’ onlangs bij 't binnentreden van 't atelier verbaasd was blijven staan, want zij dacht dat de groote meneer in levenden lijve voor haar stond. Mauslinz, die sints lang Martha's portret wilde laten maken, had besloten er bij gelegenheid eens heen te gaan, en het toeval was hem hierin spoedig behulpzaam geweest.
Toen de man, met het groote hoofd in de schouders gezakt, voor zijn ezel stond, de mannelijke trekken van den graaf scherp bezag, en daarop met zijn penseel aan den gang toog, bragt Jan van Burk het onderhoud weer op hetzelfde onderwerp terug.
‘Die kennismaking met de kunst was eenigzins geforceerd,’ antwoordde Martha, ‘maar de kunst zelve heb ik er niet minder

{==599==} {>>pagina-aanduiding<<}
lief om. Er moet immers ook publiek zijn om haar te bewonderen en toe te juichen.’
‘En wat bewondert dat publiek soms, onder't welk mejufvrouw de strafbare bescheidenheid heeft zich te rangschikken! Wat is dat publiek anders dan een gros bonhomme, zoo als Topfer in zijn Menus-propos d'un peintre Genièvois zegt. Kent u Topfer.’
‘Topfer? Neen, ik heb er nooit iets van gelezen.’
‘Lees dat, mejufvrouw. Mij heeft Topfer verteld wat kunst is. Voor dien tijd was ik een verdoold schaap: hij heeft mij op 't regte pad gebragt, bekeerd en onderwezen.....’
‘Dat u nn een van zijn regtzinnigste volgelingen is.’
‘Wezenlijk, ik dweep er meê.
‘Als oom met kor-oesters,’ zei het enfant terrible.
‘Een mondje dat niet stil staat! mijnheer de graaf!’ waagde de nu bloedroode Mauslinz met een schamperen lach te zeggen.
‘Van de fontein,’ hernam de graaf ‘in het sprookje, waaruit fraaije edelsteenen sprongen, zou men 't even jammer vinden, als die stil stond. - U doet misschien meer aan muziek?’
‘O ja, veel meer; doch uit diep pligtbesef, niet uit vermaak. Anderhalf jaar oefen ik mij reeds om de rêverie van Rossello zóó te spelen, dat ik er meê brilleren kan; en elken dag, na twee uren studie, sluit ik mijn pianino met den zeer onchristelijken wensch, dat er toch nooit een Rossello geweest was, die zulk een allerverschrikkelijkste rêverie gecomponeerd had. Nu zal ik na al dat vergeefsch getob nog wat anders moeten opzoeken, want brilléren op partijen met het een of ander stuk moet ik: - kan een knnstpaardje in den circus komen zonder een polka te dansen of door zeven hoepels te springen?’
Jan van Burk lachte zoo hartelijk als hij maar kon; van Dolk hield met schilderen op en keek haar aandachtig aan, en Mauslinz, die van verontwaardiging met zijn linker voet voortdurend op den grond had zitten stampen, stond nu op en zag haar van ter zijde met verkropte woede aan.
‘De charge op die dressuur is toch wat overdreven, dunkt me, ofschoon ik 't over het algemeen volkomen met u eens ben.’
‘Mijnheer! Er verloopt geen dag, of ik herinner mij dat ik vier jaren lang een kostschool bezocht heb, dat duizend gulden 's jaars kostte, en zou ik nu de interest van dat kapitaal niet moeten voldoen? zou ik mij ergens durven vertoonen, zonder te schitteren?’

{==600==} {>>pagina-aanduiding<<}

‘Laat dit uw minste vrees zijn, mejufvrouw, uw spiegel en uwe hoorders moeten er u borg voor wezen.’
Martha boog even.
‘En de litteratuur, mejufvrouw?’ vroeg Jan van Burk.
‘Ik zou dag en nacht lezen, mijnheer, indien ik niet het onwaardeerbaar geluk had van eene tante te bezitten, die er mij aan herinnert, dat niets zoo verderfelijk is dan lezen, en dat kouzen stoppen en de wasch rekken meer ontwikkelen dan het lezen van Macbeth of Wilhelm Meister's Lehrjahre. En om die vermaning kracht bij te zetten, doet de goede vrouw den ganschen dag niets dan Dumas en preeken lezen. Rozine en Bartolo bij elkaar! Dáárom lees ik alleen's nachts. Ik lees natuurlijk alles wat op den Index voor de dames staat - bewonder mijn opregtheid, - en daarom zal ik over mijn lektuur niet verder uitweiden.’
Van Burk lachte; van Dolk keek haar verbaasd aan en stond een oogenblik in gepeins, alsof hij 't slank, levendig figuurtje in zijn geheugen wilde prenten. Mauslinz zat onheilspellend met zijn stok op den vloer te trommelen.
‘Wat kost zoo'n portret ongeveer, mijnheer van Dolk?’ vroeg Mauslinz om wat te zeggen en 't gesprek een andere rigting te geven.
‘Zoo'n portret.....mijnheer.....ik weet het niet.....’ antwoordde van Dolk sufferig, blijkbaar verdiept in zijn werk.
‘Ik weet het niet?’ schudde Mauslinz half verbaasd, half toornig 't hoofd.
‘Geen praktisch man, mijnheer Mauslinz!’ zeî van Burk. ‘Van Dolk, vrindlief!’ rigtte hij zich tot den kunstenaar, ‘welke schadevergoeding dunkt je billijk voor zoo'n portret?’
‘Ik weet het waarlijk niet, mijnheer de graaf, ik heb er nog niet om gedacht. Maar ik weet wel, dat ik alléén schilder wat mij bevalt, en niet bereid ben tegen een of anderen prijs een ieder, die dit maar verlangen mogt, op 't doek te brengen.’
‘Wat een geboren diplomaat!’ riep van Burk ironisch uit. ‘Wat een onafhankelijkheid! Ik wou dat de gansche bureaucratie en al de kwispelstaartende Engelsche honden onzer zamenleving hier aan de deur stonden om zulke onpraktische taal aan te hooren. Wat zal je 't ver brengen!’
‘De kunst is de zonneschijn van mijn leven!’ zeî de schilder met een lach op 't verbrande gelaat. ‘Als ik 't daar ver in breng, ben ik tevreden. - Uw hoofd wat schuiner, mijnheer van Burk.’
‘Maakt u geen schilderijen, mijnheer van Dolk?’ vroeg Maus-
{==601==} {>>pagina-aanduiding<<}
linz, om zich een houding te geven. ‘U heeft misschien van mijn kabinet wel gehoord en ik zou van u ook wel wat willen nemen.’
‘Zoo Lndwig - pardon, - mijnheer Mauslinz,’ herstelde van Burk verlegen, ‘die lust heeft er al vroeg in gezeten. Ik herinner me nog, dat je litographien van oom op je kamer.....’
‘Amour sacré de la patrie!’ op geaffecteerde wijze geneuried door iemand, die de deur met veel beweging opensmeet, stoorde gelukkig deze hoogst onwelkome en ongelegen herinnering van den graaf.
‘Párdon, párdon!’ riep de binnentredende met dezelfde onnatuurlijke basstem. Ik dacht mijn vriend van Dolk alleen te vinden, daarom trad ik zoo sans façon binnen.
De heer met de tamboermajoorstem boog zeer deftig, en begaf zich naar de schilderij op den ezel. Ofschoon hij zeer modieus gekleed en vol pligtplegingen was, deed zijn geheel voorkomen eenigszins denken aan een zeer gevierd circusrijder in zijn goede dagen. Dat zeker iets, waardoor de gentleman zich onderscheidt, was hem niet toebedeeld.
Van Dolk stelde hem, op zijn verzoek, zeer bedaard aan het gezelschap voor als mijnheer Frits Krops, schilder.
Frits Krops boog en keek een oogenblik naar 't portret.
‘Als je soms wat ziet, Krops, zal 't me pleizier doen dat je 't zegt,’ sprak van Dolk bescheiden.
‘Onze vriend heeft le défaut de sa qualité,’ fluisterde van Burk tot Martha.
‘Ja, mijnheer de graaf,’ lachte Krops, die een scherp oor had, doch dit onjuist had verstaan, ‘le feu sacré is ons deel. Maar er moet veel gedaan worden, om dat vuur te onderhouden,’ sprak hij en krulde de punt van zijn knevel, en speelde met zijn gouden ketting en bekeek zijn ligt gele glacés, alsof dat alles voedsel voor 't feu sacré was.
Van Burk boog even toestemmend.
‘Amice!’ ging Krops voort, zich tot van Dolk wendende, ‘ik vind dat het er goed uitziet. Je zult er succes meê hebben.
“Op de tentoonstelling, gelooft u 't ook niet?” vroeg van Burk. “Op de expositie?” keek Krops verwonderd op, terwijl er zekere teleurstelling op zijn gelaat zigtbaar was. Zoo! zend je het daar heen, van Dolk?’
‘Mijnheer de graaf wil het,’ antwoordde de schilder bedaard, de schouders ophalende.

{==602==} {>>pagina-aanduiding<<}

‘Soit! nous verrons! Maar - wat op een atelier bevalt, is daarom voor een tentoonstelling nog niet altijd geschikt. En tout cas, bonne chance, vrindlief! Was mijnheer van Burk gister avond in de opera?’ vroeg hij, zich tot den graaf wendende. ‘Wat heeft die chanteuse die rol van Alice uitmuntend opgevat. C'était splendide. 't Speet me, dat ik alleen de twee laatste akten kon genieten; ik was met jonkheer van Bonzen en baron Melgdam op de jagt geweest, en we waren wat laat thuis gekomen. Een uitmuntend jagtterrein op Schoonoord!’
‘Schildert u jagttafereelen, mijnheer Krops?’ vroeg van Burk.
‘Soms, mijnheer de graaf, soms; maar ik ben een hartstogtelijk jager, weet u, en men kan niet altijd schilderen.....mijnheer von Mauslinz,’ sprak Krops nu dezen aan, die inmiddels quasi een studie aan den muur stond te bezien, doch wiens oogen onafgebroken op Martha en don graaf gerigt bleven, ‘mijnheer von Mauslinz, 't is me een groot genoegen eens kennis met u te maken. Ik heb al menigmaal over uw mooije colleetie hooren praten, en ik zou gaarne in de gelegenheid zijn, uw kunstverzameling ook eens te bewonderen.’
Mauslinz's borst zwol, vooral bij dat streelende ‘von.’ De tegenwoordigheid van dien verwenschten graaf van Burk temperde echter dat genoegen, en was oorzaak, dat Mauslinz zich niet in al zijn grootheid durfde vertoonen.
‘Wat ik heb, mijnheer Krops, is niet zoo bijzonder veel,’ antwoordde hij met nederigen trots. ‘Ik heb een mooijen Scheffer, een Louis Meijer uit zijn goeden tijd, een Isaby, een Verveer, waarvoor men mij duizend gulden geboden heeft, een geestigen David Bles, en zoo al meer. Als u lust heeft, dat eens te komen zien: mijn huis staat voor u open.’
Langer durfde hij niet spreken, uit vrees van den draad van 't gesprek dat van Burk met Martha voerde, niet langer te kunnen volgen; praten én hooren was een eigenschap, waarin Mauslinz zich zijn leven lang met succes geoefend had.
‘Plus que charmant!’ antwoordde Krops met een sierlijk gebaar. ‘Als 't u niet derangeert, kom ik morgen tusschen drie en vier uur. Want morgen.....voyons.....’ en hij legde nadenkend den prachtigen ivoren knop van zijn jonc tegen zijn kin, ‘voyons: van tien tot twaalf schilder ik aan mijn “rêverie champêtre;” om een uur komt jonkheer van der Hallen; - ja, om half drie zal ik zoowat vrij zijn, mijnheer von Mauslinz.’

{==603==} {>>pagina-aanduiding<<}

‘Eenvoudig Mauslinz, als 't u belieft, mijnheer,’ herstelde de parvenu, terwijl zijn gelaat zoo rood werd als een kalkoensche haan, daar hij op van Burk's gezigt een onderdrukt glimlachje bemerkte.
Krops hield zich alsof hij die verbetering niet opmerkte, en begaf zich wederom naar den ezel, waar hij achter van Dolk, die stil en ingetogen stond te schilderen, een bewonderenswaardige kennerspose aannam.
‘Flink,’ zei hij, op beschermende wijze knikkende, ‘flink! Je bent een echte realist, hoor!’
‘Is dat,’ vroeg van Burk ‘een kompliment, mijnheer, of een verwijt?’
‘Ja.....ziet u.....'t is in veler oog een verdienste, maar voor hen die de natuur zoeken te idealiseren, is 't geen aanbeveling.’
‘Realisme, ideaal, 't zijn mooije woorden, maar ik begrijp ze niet best. Wát is realisme, wát is ideaal?’
Van Dolk keek even op en zeî met nadruk:
‘Ideaal is een hol woord, waarmeê iedereen schermt en dat niemand bijna kent. Sommigen noemen de antieken idealen, en geen volk als de Grieken hebben in hunne beelden de natuur getrouwer teruggegeven. Anderen houden 't ideaal voor een zekere regelmatigheid die men in de natuur bijna nooit vindt; en de Grieken begrepen juist, dat in die toevalligheden het bekoorlijke der natuur gelegen is. Het realismus is een deugd. Elke voorstelling moet reëel, naar de werkelijkheid zijn. Elk realist in den goeden zin schildert Venus niet als een dikke boerin, maar evenmin een flinke boerendeern als een ranke Diana; alles is in de natuur, maar - alles is er op zijn plaats.’
Al pratende was de koele, phlegmatische toon van het stijve, onbevallige mannetje warmer geworden. De laatste woorden sprak hij met een gloed, die vooral uit zijn mond wonderlijk scheen.
‘Dat is gezonde taal, van Dolk!’ riep van Burk opgewonden uit. ‘Daar zal mijnheer Krops voor moeten zwichten. Een vesuvius onder een sneeuwberg: 't is al te verraderlijk!’ voegde hij, Martha aanziende, er bij.
‘Ja Krops, als je er meer van wil weten, lees dan maar eens dat: “A propos d'un cheval” van Victor Chcrbuliez, een uitstekend werk. Ik houd anders niet van redeneren over kunst; men komt er niet verder meê met al dat gepraat. Wie wat te

{==604==} {>>pagina-aanduiding<<}
zeggen heeft of wat gevoelt, moet er meê voor den dag komen en daarmeê uit.’
Krops bleef hem verbaasd staan aangluren. Nog nooit had hij van Dolk zoo lang en zoo goed hooren spreken. Hij scheen volstrekt niet genegen de discussie voort te zetten, en lachte gedwongen. Mauslinz werd het te eng. Hij wist niet wat hij nog langer in dat vervelend gezelschap doen zou, en verzocht Martha zich voor 't vertrek gereed te maken.
Van Burk verzekerde Martha dat hare kennismaking hem zeer aangenaam geweest was; Krops noodigde Mauslinz en zijn nichtje met zijn gedwongen basstem tot een kijkje op zijn atelier, en van Dolk boog heel stijf en koeltjes.

III.

In de zaal van den kunstkooper Raafs, van Dolk's huisbaas, stond een klein schilderijtje op een stoel bij 't raam. Graaf van Burk lag met zijn gelaat zoo vlak op 't doek, dat zijn knevel het vernis bijna raakte.
De lange, stijve Raafs met zijn witten das en langen zwarten jas stond, met de armen over elkaâr geslagen, deftig achter hem. Raafs had het ver gebragt. Als uitdrager en schatter had hij gedebuteerd en toen het hem spoedig gebleken was, dat de handel in schilderijen oneindig voordeeliger was dan die in oude kagchels, flesschen, matrassen en verweerde spiegels, had de man allengs aan alle jonge kunstenaren, die veel talent en ledige beurzen hadden, de gelegenheid aangeboden, hunne paneeltjes te verkoopen, ze bij hem te beleenen, of - waarmeê hij zeker de kunst uog 't meest meende te baten, - hun geld voor te schieten en dat later met paneel of doek, natuurlijk zoo onbaatzuchtig mogelijk, te verrekenen. Van uitdrager tot kunstkooper is de overgang zoo outzaggelijk gering. Voor beiden is de hoofdvereischte: zeker instinkt om een laag bod op het best gekozen oogenblik te doen, de zwakke zij van den kooper te onderkennen, en voorts de aanleg om zijn geweten, zoo noodig, een onbepaald verlof te geven.
‘School van Wouwerman’ mijnheer de graaf, zeî Raafs vol overtuiging, ‘als 't van hemzelf niet is.’
‘Dat kan mij weinig schelen, mijnheer Raafs, als 't maar mooi is. Wat moet dat kosten?’

{==605==} {>>pagina-aanduiding<<}

‘'t Zou een prachtige pendant voor uw van Berchem zijn.’
‘Hm! zoo vorderen we niet. Wat vraag-je voor die schilderij?’
‘Kán zulke kunst betaald worden?’ vroeg Raafs, 't hoofd schuddend.
‘Die vraag zal gaauw opgelost zijn, Raafs. Bespaar mij die inleiding; ik ken die aria reeds lang, en we moesten maar onmiddellijk tot de finale overgaan.’
‘Altijd even orgineel, die mijnheer de graaf!’ lachte Raafs bij zich zelven. ‘Ja, ik vraag er voor zes honderd vijftig gulden. - Te veel?’ vroeg hij, van Burk's verbazing ziende. ‘Niets te veel. Viel u in een ander geure, dan zou ik u voor een honderd vijftig gulden knappe schilderijen kunnen leveren. Ginds staan er vijftien modernen; in deze kast heb ik een Ten Kate, die ik voor twee honderd geef; maar de markt van de oudhollandsche kunst is hoog, weet u’
‘Je praat er over als een kruidenier van zijn boter!’ zeî van Burk met iets minachtends in zijn toon.
‘U spreekt bout, graaf!’ zeî de deftige Raafs geraakt.
‘Gewoonte! Ik ben rond voor de vuist.’
‘Een mooije eigenschap,’ hernam Raafs, zeer geraakt en zijne positie vergetende ‘maar die met de ‘burgerlijke beleefdheid.....’
‘Met de burgerlijke valschheid bedoel je,’ viel de graaf hem lagchend in de rede, ‘niet overeen te brengen is. Daarom noemen de menschen mij excentriek. Vergeet daarbij niet, vrind Raafs, dat ik van adel ben, en dat in den regel dat woord beleefdheid steeds “burgerlijk” tot adjudant heeft. Doch ik zit weêr te bazelen. Dat schilderij is me te duur, hoor. Daar spreken me niet meer over. A propos, ik laat mijn potret bij van Dolk maken, heb je dat al eens gezien?’
‘Pardon, graaf, dat wist ik niet. Een groote eer voor van Dolk. 't Is een goed mannetje, maar een suffert; hij zal 't niet ver brengen. De vent heeft talent, nu ja, maar hij heeft geen slag om het aan de markt te brengen. Het publiek zal niet naar de Achterkerkstraat loopen om er een potret van van Dolk te gaan zien. Talent te hebben is goed, maar men moet het exploiteren, zoo als ouders hun mooije dochters: overal vertoonen, en zoo goed mogelijk opsieren. Cadeaux of souvenirs aan invloedrijke kunstliefhebbers; teekeningetjes wijd en zijd uitgedeeld aan menschen, die in allerlei kringen uw naam noemen; zich overal zooveel mogelijk innestelen: dat is de manier om er

{==606==} {>>pagina-aanduiding<<}
te komen. Dat begrijpt zoo'n man niet. Hij zou misschien beroemd kunnen worden, en nu wordt hij niets, omdat hij voorgeeft de kunst te veel te eerbiedigen, om ze als een chevalier d' industrie te behandelen.
“Domme menschen, mijnheer de graaf, erge domme menschen! Wat hij nu nog is, is hij door mij geworden. Hij kwam bij me, ik zag dat er wat in zat, en ik heb hem een stootje gegeven. Ik heb hem zoo wat moed ingesproken, en eens wat laten retoucheren. Maar 't is jammer, dat ventje heeft zulke vreemde manieren en werkt zoo bitter langzaam, dat er niet veel met hem te beginnen is. Het spijt mij, dat u mij dit niet eer gezegd heeft, dan had ik u Frits Krops aanbevolen, een knappe kerel, die veel succes heeft met zijn werk. Dien heb ik ook den grooten stoot gegeven.”
“Zat hij in de beeren?” vroeg van Burk, Raafs spottend aanziende.
“Krops?” vroeg Raafs, eenigzins onthutst en alsof hij van Burk's geheime bedoeling niet begreep. “Heere, neen! De kerel maakt veel te goede zaken; 't is een gentleman van 't hoofd tot de voeten.....”
“De kleeren maken den man, hé!” insinueerde de graaf.
“Bij de grootste lui in trek, graaf.”
“Als portretschilder?”
“Ook al. Gisteren heeft hij nog met twee adellijke heeren gejaagd; 't is zulk een schutter, dat hij voor Baron Sams een stuk wild heeft aangeschoten.”
“Dan raakt hij ze later met een schilderij zeker ook, hé?” plaagde de graaf ondeugend.
“Dat moet hij weten, maar 't is een knap kunstenaar, daar blijf ik bij!” eindigde Raafs netelig.
“Die veel aan u te danken heeft,” zeî van Burk lagchend, terwijl hij opstond, en nog een blik vol bewondering op een prachtig portret van van der Helst wierp.
“Als ik plaats had gehad, was dát schilderij mij geweest,” zeî hij opgewonden.
“Kom, graaf, het was u geen ernst. Mijnheer Bolleman heeft het direkt gekocht. Ik stak er drie honderd meê in 't zakje; dat kwam me toe voor zoo'n goed schilderij. Maar geen plaats te hebben...dan máákt men er plaats voor.”
“Zou je willen gelooven, Raafs,” zei de graaf, den schouder van den kunstkooper met den knop van zijn stok aanrakende,

{==607==} {>>pagina-aanduiding<<}
“dat ik het niet bergen kan, en er mij daarom een pak van 't hart gaat, nu het verkocht is?”
Dit zeggende stapte de graaf de kamer uit, terwijl Raafs met zijn schuddend hoofd en zijne regterhand eene pantomime maakte, die in woorden gebragt, uitdrukte: “wat een bluf en beweging! de man heeft nu mooi praten!”
De lange, deftige Raafs maakte nog eene beweging aan de deur en stapte toen het zijvcrtrek in, waar hij Frits Krops, Marianne, zijn eenig kind, en mijnheer Pool, een dagbladschrijver, vond, die, ieder met een glaasje cherry voor zich, druk zaten te praten.
“Maar, beste, goede Krops, wees zoo bescheiden niet,” hoorde Raafs den journalist met overtuiging zeggen. “Waartoe zouden de dagbladen anders dienen, zoo zij geen groote namen fabriceerden. Het nageslacht, dat was vroeger goed, zoo als de kruiwagen en de ploeg vóór de locomotief. Maar om 't nageslacht bekommeren we ons nu niet meer; we zijn ons eigen nageslacht. Het komt er eenvoudig op aan om met den stroom meê te gaan, en 't juiste oogenblik te grijpen! - Mag ik zoo vrij zijn, me nog maar eens familiaar in te schenken. - Zie je, Krops, dat is maar de kwestie. Ik zal voorloopig van een bezoek op je atelier spreken, en zoogenaamd den wensch uiten, dat de kunstenaar de aanstaande tentoonstelling met zulk een gewrocht verrijke. Zie je, dat is het eerste kanonschot. Zoo komen er verscheiden, en dán eerst de schitterende optogt: precies zoo als 't bij de opening der Staten-Generaal gaat. - Apropos, heb je ook cigaren bij je, amice?”
Krops had met genoegen geluisterd, en hield Pool onmiddellijk een gevulden cigarenkoker voor.
“Kom Frits, je drinkt niet,” zeî Marianne gastvrij, terwijl zij opstond om zijn glas te vullen.
Wanneer een timmerman haar bij 't opstaan had gadegeslagen, zou hij ongetwijfeld gemompeld hebben, dat zij uit het lood gezakt was. Enkele trekken van het scherp gelaat toonden voldoendc aan, dat haar leeftijd van vijf en dertig jaren, dien de oude Raafs steeds opgaf, slechts een opgaaf bij benadering moest wezen. Ook wat haar blonde lokken betrof, zou men het een ligte taak gevonden hebben, om het bijbelsch gezegde “dat de haren onzes hoofds allen geteld zijn,” bij haar in praktijk te brengen. Doch wat de natuur ontnam, wist zij door de kunst te ver-
{==608==} {>>pagina-aanduiding<<}
goeden, en op zekeren afstand was de “oude jongejufvrouw” in haar niet te bespeuren. In hare conversatie verried zij helaas! heel onmenschkundig haar leeftijd, door steeds over achttien- of twintigjarige meisjes als van kinderen te spreken, door erg naïf te willen zijn, en een bijzonderen aanleg te toonen om achter alle familiezaken te komen.
“Die mijnheer Pool weet het wel,” zeî Raafs lagchend, terwijl hij uit een fraaije snuifdoos, met eene pastelteekening van onzen grooten van Os prijkende, heel deftig een snuifje nam. Ik had daar graaf van Burk bij me, Frits; die schijnt dat Dolkje erg te protegeren. Hoe zit dat toch? Moet dat melkboertje er zoo boven op?’
Frits keek eenigzins verrast op.
‘Was graaf van Burk bij u? Daar straks zaten we nog bij van Dolk te praten. Hij schildert het portret van den graaf, en 't ziet er knap uit; 't is eonsciëncieus gedaan; ik twijfel niet aan zijn succes, als dat bloode ventje er toe besluiten kan het te exposeren.’
‘Ik had je zoo graag bij graaf Burk aanbevolen...dat zoo'n manneke daar nu tusschen moest komen...’ zeî Raafs, zijn voorhoofd gewigtig rimpelende.
‘Hé ja pa,’ viel Marianne op sleependen toon in ‘dat is erg jammer voor Frits; 't is ook dom van u, dat u er niet eer aan gedacht heeft,’ voegde zij er met een gezigt van een bedorven zestien-jarig kind bij.
Frits raakte even lief kozend haar scherp kinnetje aan, en dit teeder bewijs beloonde zij door met haar linker- en zijn regterhand eene telegrafische gemeenschap te onderhouden, die Marianne vóóral zeer welkom scheen.
Indien het een engagement in den vorm geweest ware, had de lezer er reeds vroeger de communicatie van moeten ontvangen. Dit was het echter niet. Raafs was altijd buitengewoon vriendelijk jegens Krops geweest, en had nooit eenige gelegenheid verzuimd om hem bij zich te noodigen en hem gastvrij te onthalen. Dat was een kolfje naar Krops' hand. Marianne was altijd allerliefst; zij beschouwde hem als haar broeder, zeide zij, en langzamerhand was zij zoo doordrongen geworden van dat denkbeeld, dat zij al het gemeenzame eener zuster in hare verhouding tegenover hem had aangenomen. Op een zomeravond zaten zij zamen in den tuin, en lag Marianne, door hare poëtische stemming welligt onbewust van de pose van haar

{==609==} {>>pagina-aanduiding<<}
stoffelijk omhulsel, met hare handen en hoofd tegen de ruime borst van Frits Krops geleund. Zij was geheel gevoel en reciteerde een versje van Lamartine, terwijl Krops in 't genot van een keurig merk van Raafs' Laubenheimer eenige vergoeding zocht voor een tijdverdrijf, dat hem in dit geval niet zeer aanstond. Doch plotseling staat de oude Raafs verbaasd voor hen. Marianne springt op als de verraste Diana, en Krops trekt een gezigt als een eerlijk man, dien men ondanks zich zelven heeft ingesloten, en nu van inbraak met voorbedaehten rade beschuldigt. ‘Ja ja,’ lachte Raafs, ‘ik ben ook jong geweest, kinderen; kleur er maar niet van; ik begrijp 't al, we behoeven er geen woord meer over te spreken. Geluk er meê, en laat al die woorden en franje maar rusten.’ Dat was een netelig geval voor Krops geweest. Doch hij had zich voor 't oogenblik onderworpen, Marianne's handdruk in 's hemels naam beantwoord en zich zoo goed mogelijk geschikt, in zijne rol van ‘minnaar bij overrompeling.’ Van eene andere zijde leverde zij hem dan ook ontzaggelijke voordeelen op, daar Raafs nu zijn schilderijen kocht, waarmee hij vroeger zoo dikwerf bleef zitten, zijn kunstwerk overal hemelhoog verhief, en hem kortom een reputatie bezorgde, die toch wel mogt opwegen tegen de niet zeer aangename betrekking van minnaar tegen wil en dank.
‘Zeg dat niet, nufje,’ beantwoordde de oude na den uitval zijner dochter, ‘ik heb er dikwerf genoeg aan gedacht, maar die graaf Burk is zoo'n eigenzinnige meneer: er valt niet veel met hem te praten. Van Dolk zal en moet nu door hem gepousseerd worden; naar andere namen luistert hij niet.’
‘Wat zal die Van Dolk een mooije figuur in den salon van den graaf maken! Hemel! wat een vent! Pool, kon je in de courant daar niet eens een satire op schrijven?’
‘Ik kan er eens over denken,’ zei Pool lagchend, terwijl hij heel gemeenzaam naar de karaf met Sherry greep, en zich een vierde glas inschonk. ‘Ik ken dien naam van Dolk niet; die man heeft geen reputatie; Verveer, Bosboom, Rochussen, Krops: die kennen we, maar van Dolk - nooit gehoord! En zou dat mannetje zoo op eens beroemd willen zijn...? Dien spreken we nader.’ -
Intusschen kwam een blozend dienstmeisje een helderwit tafellaken over het groeue tafelkleed spreiden, en begon zij toebereidselen voor het klaarzetten van het diné te maken.
‘Ferm Pool’ zei Krops in zijn vuistje lagchende, terwijl hij

{==610==} {>>pagina-aanduiding<<}
opstond om Pool daartoe als 't ware ook uit te noodigen. ‘Die rijke Mauslinz was ook bij van Dolk, met zijn nichtje, mijnheer Raafs. Wat een interessant kopje heeft dat meisje, zoo espiègle als 't maar kan. Van Bnrk had werk met haar.’
‘Eeu pretentieus nest, dat heele Juffertje Mauslinz!’ zeî Marianne scherp. ‘Dat kind heeft een beweging en verbeelding, of 't eeu prinses was, en ze wordt letterlijk uit medelijden door haar oom en tante gehouden.’
‘Bij van Dolk was ze om te stelen, en tegenover van Burk toonde zij een tact, die menige dame van aanzien haar benijden zou.’
‘'t Doet me plezier,’ hernam nu Marianne zeer bits en 't hoofd nijdig achterover werpende, ‘dat het kind in u een aanbidder meer telt: Iemand, die het zoo bitter noodig heeft, moest liever hare handen uitsteken om haar eigen brood te verdienen dan mooije praatjes houden met een graaf, die 't nooit ernstig meenen kan...’
‘Met uw goedvinden’ antwoordde Krops beleedigd ‘iedere dame heeft niet zoo dadelijk de overtuiging, dat een heer zulke bedoelingen heeft. Dat is eene uitzondering, die den regel maakt.’
‘Wat zijn die verliefde menschen toch susceptible, mijnheer Raafs!’ meesmuilde Pool, die nog niet opstond, ofschoon het dienstmeisje nu de soepterrine en den kouden rib reeds had opgebragt.
‘Ja, ja, ja!’ lachte Raafs gemaakt, inwendig verstoord over die oneenigheid en dat lange bezoek van Pool, die hem eerst voor de tweede maal bezocht. ‘Kom, kom, kinderen, aan tafel, we houden mijnheer Pool misschien ook maar op.....’
‘Volstrekt niet, mijnheer Raafs. Of liever, ik heb mijn tijd voor mijn tafel verpraat; als het u niet derangeert, zou ik maar heel familiaar hier willen blijven, en á la fortune du pot meê eten........geen omslag, als 't u belieft.’
Raafs keek wat vreemd op, doch wist er niet veel op te antwoorden. De meid bragt nog een couvert, Pool ging heel prettig naast den gastheer zitten, en stak zijn servet in 't stropje. Krops, die zevenmaal in de week bij Raafs at, liet zich door de krachtige soep vermurwen, en ontplooide zijn somber gelaat, terwijl Marianne, die berouw over hare ondoordachte woorden had, met allerlei lieve attenties het gezegde zocht te doen vergeten.

(Wordt vervolgt).






{==611==} {>>pagina-aanduiding<<}

Het Roelantslied.

Door M.A. Perk.

(Slot.)

III.

Men kent nu den inhoud en den algemeenen gang des gedichts.
Vele bijzonderheden stipte ik slechts even aan en enkele herhalingen liet ik weg. De hoofdtrekken echter deelde ik, zoo goed ik kon, mede. Hoe onvolledig mijne schets ook zij, de lezer kan zich nu eenig denkbeeld maken van het geheel. Men moet evenwel de keurige vertaling in proza van Alexis de St. Albin of de metrische overzettingen van Adolphe d' Avril (Fransch) en van Wilhelm Hertz (Duitsch) of de schitterende, met een poëtische tint overgoten analyse van Vitet lezen, om van de schoonheid der chanson zich eenige voorstelling te vormen. En volkomen zal ongetwijfeld het genot zijn dergenen, voor wie, bij voldoende vertrouwdheid met Turolds taal, de toegang tot het oorspronkelijke openstaat. Het getal der zoodanigen kan nochthans uit den aard der zaak niet groot zijn.
Welk een kracht! Wat treffende gedachten! Wat stoute denkbeelden, al persen ook de naïfste anachronismen en sommige buitensporige overdrijvingen ons onwillekeurig een glimlach af!
Ik heb niet veel meer dan een geraamte kunnen leveren zonder leven en glocd. Ten volle gevoel ik, nu ik op de schoonheid des lieds wil wijzen, hoe zwak en dor mijne schets geweest is. Op gevaar af de grenzen, voor dit opstel bestemd, te overschrijden, moet ik als proeven een paar plaatsen in haar geheel mededeelen.

{==612==} {>>pagina-aanduiding<<}

Ik kies daartoc een deel van het gesprek tusschen Olivier en Roelant, voor den aanvang des strijds. Olivier vraagt den held op zijn horen te blazen om Karel te waarschuwen. Tot driemaal toe herhaalt hij die bede. En tot driemaal toe ontvangt hij, wel in verschillende vormen, maar in wezen toch hetzelfde antwoord. Men heeft hierin een bewijs willen zien van het onhandig samenlappen van verschillende heldensagen tot een geheel, een samenlappen, waarvan trouwens de Chansons de geste menig spoor dragen en ons gedicht ook de blijken vertoont. Doch ik zou meenen dat hier ten minste de herhaling met opzet geschiedt.
Hoe natuurlijk is het immers niet, dat Olivier aanhoudt en dat hij telkens met slechts geringe wijziging hetzelfde bescheid bekomt! Dit aandringen en dit weigeren doen des te beter de grootheid van het nijpende gevaar en van Roelants heldenmoed en onversaagdheid uitkomen. Ziehier een dier antwoorden:

‘Roelant, mijn vriend! blaas den clephant, 
Zoo zal Karel dat hooren, die den bergpas doorkruist. 
Ik sta u er voor in, de Franken ziet gij keeren!’ - 
‘Verhoede dit God,’ voegt Roelant hem toe, 
‘Nooit zegge iemand van mij, dat 'k voor een heiden op mijn hoorn ging blazen. 
Nooit zal mijn geslacht het verwijt hiervan hooren. 
Wanneer ik in de hitte van den slag straks zal zijn, 
Zal ik met Durandal èn duizend èn zevenhonderd slagen uitdeelen! 
En gij zult mijn lemmet dan rood zien van bloed. 
De Franken zijn moedig en dapper zullen zij strijden, 
Niets zal den Spanjaard den dood doen ontgaan!’ 

Wat stoutheid en moed! Wat bewustzijn van kracht! Welk edel vertrouwen op zijn krijgers! -
Een ander fragment. Geen strijdhaftiger houding en moediger taal dan die van Roelant bij de nadering des vijands, toen Olivier hem zijn halstarrigheid verweet:

Toen Roelant zag dat er slag geleverd zou worden 
Nam hij een houding aan, trotscher dan die van luipaard en leeuw. 
De Franken spreekt hij toe; tot Olivier richt hij het woord: 
‘Heer gezel! mijn vriend! spreek toch niet aldus. 
De keizer heeft ons zijn Franken toevertrouwd, 
Twintig duizend liet hij er ons, 
Voor zoover hij dit weet is daaronder geen lafaard, niet één. 
Men moet voor zijn Heer groote rampen verdragen, 
En heftige koude en hitte en alles doorstaan. 

{==613==} {>>pagina-aanduiding<<}

Zijn lijf en bloed moet ieder voor hem ten offer graag brengen. 
Tref gij met uw speer en ik met Durandal, 
Mijn goed zwaard, dat de koning mij gaf! 
Als ik sterf, zal hij die 't bezit kunnen zeggen: 
Dat zwaard hoorde eens aan een dapperen held!’ 

Hoe eenvoudig en gespierd zijn die woorden! Dat is heldentaal. Toewijding aan den vorst, aan de eer van Frankrijk; de liefde van den krijger voor zijn zwaard, dat hem zoo vaak het pad ter overwinning baande; de bereidwilligheid om zijn leven te offeren op het altaar der eer, dat alles is hier uitgedrukt in weinige woorden, zonder valsche praal, zonder grootspraak of ijdelheid. -
Aanschouwt ook het tooncel van droefheid bij Roelants verscheiden. De engelen hebben zijn ziel hemelwaarts gevoerd. Maar reeds voordat hij den jongsten snik gaf, is de natuur in diepen rouw gedompeld. Een floers bedekt den hemel en heel de aarde beeft, de winden zijn als losgelaten.

Een vreeslijke orkaan teistert Frankrijk. 
Den donder hoort men rollen en huilen den wind. 
De regen plast: de hageljaeht locit; 
De bliksem flikkert en valt telkens neêr. 
En de aarde beeft waarlijk 
Van St. Michiel te Parijs tot Sens, 
Van Besançon tot de haven van Wissant 
Geen huis waarvan de muren niet scheuren. 
Op den middag heerscht de grootste duisternis. 
Geen ander licht aan den hemel dan het vuur van den bliksem. 
Niemand wien dit tooneel niet met angst en beving vervult. 
En velen zeggen: ‘Het is gedaan! Het einde der wereld is daar!’ 
Zij weten het niet. Daar is niets toch van aan. 
't Is de groote rouw der natuur over den dood van Roelant. 

Welk een tafereel! Hoe stout zijn die tinten! Hoe krachtig is deze schets! -
Niet mindere aandacht verdient nog een ander fragment.
Ik bedoel dat, waarin een trek wordt medegedeeld, die zooveel overeenkomst heeft met hetgeen men verhaalt van Leonidas bij de Thermopylen. De Griek raadde voor den strijd zijn makkers hun laatsten maaltijd te houden, en beloofde hun voortaan samen aan te liggen bij Pluto. Turpijn vermaant hier bij den aanvang van den slag zijne gezellen hun plicht te doen en niet te vluchten, en zegt hun toe dat zij in den hemel zullen uitrusten van hun vermoeienis. Eenvoudig en toch verheven is zijn toespraak:

{==614==} {>>pagina-aanduiding<<}


‘Baronnen! hebt toch geene kwade gedachten in u. 
Ik bid u er om in den naam van God, vlucht niet! 
Dat niemand op ons een schandlijk lied kunne zingen. 
Beter is het strijdend te sneven! 
Ons lot is beslist. Hier vinden wij ons eind'! 
Is deze dag voorbij, op aard' zullen wij niet meer zijn. 
Maar voor één ding sta ik u in: 
Dat 't heerlijk Paradijs u wacht en gij bij de uitverkoornen zult wonen!’ 

En dan dat roerende tafereel, waarin Roelant ons voorgesteld wordt zijn vasallen bij den stervenden aartsbisschop brengende, opdat deze hen zou zegenen en hun zijne absolutie geven, en zij aldus bij elkander in het hemelsch vaderland mochten blijven...En dat andere, waarin de held op het gezicht van zijn gestorven trouwen vriend Olivier in onmacht valt...En dat, waarin de zwaar gekwetste kerkvorst met wankelende schreden water wil gaan halen tot lafenis van zijn bezwijmden vriend...
En de beschrijving van Karels rouw over het verlies zijns onvergetelijken neefs....En het optreden en sterven van de lieftallige Alde....
Noode bedwing ik den lust die plaatsen in haar geheel mede te deelen. Bij hoe menig schitterend en treffend fragment stond ik niet gaarne even stil!

IV.

Voorwaar, heeft ooit eenig lied aanspraak mogen maken op den naam van heldendicht, dan is het de ‘Chanson de Roland.’ Om dit te bewijzen moet ik eerst rekenschap geven van wat ik onder zulk een gedicht versta, om dan te kunnen nagaan in hoeverre ons lied aan de gestelde eischen voldoet.
In het Fransch heet het épopée en wij noemen het ook dikwijls naar een Grieksch woord epos. De groote verscheidenheid van vorm en stof, die deze dichtsoort omvat, maakt het eenigszins moeilijk er een algemeene en tevens nauwkeurige bepaling van te geven. Althans, wanneer men zich niet slechts tot het uitwendige bepaalt. Want in dat geval zou het voldoende zijn te zeggen: een heldendicht is een gedicht, dat de daden van een held of van helden bezingt.
Doch die bepaling is onvolledig. Er behoort iets meer bij. Elk gedicht dat een held bezingt is daarom nog geen helden-dicht. Dit gevoelt ieder terstond en behoeft dus geen nader betoog.
Ziehier in mijn oog de eenvoudigste en meest afdoende bepaling: Een epos is een dichterlijk verhaal, dat de lotgevallen en harts-
{==615==} {>>pagina-aanduiding<<}
tochten van een persoon, wiens karakter en leven de belangstelling wekt, schetst en tevens tot achtergrond heeft een bedrijf of gebeurtenis, die, hetzij in de werkelijkheid, hetzij in des dichters verbeelding, een geschiedkundig belang heeft, diens geest ontvonkt en hem edel en grootsch toeschijnt. Het moet zich dus kenmerken door eenheid, verhevenheid en belangrijkheid.
Zoowel de hoofdpersoon als de hoofdgebeurtenis moeten de spil uitmaken, waarop alle voorstellingen, episoden en beschrijvingen uitloopen, derwijze dat de belangstelling er voor niet verdeeld of afgeleid, maar steeds in hoogere mate gewekt wordt. Al die bijzondere voorvallen moeten van elkander afhangen, in nauw verband staan tot het hoofdonderwerp, maar toch niet van zulk een gewicht zijn, dat met het wegvallen er van de eenheid van het geheel verbroken wordt. Zij hebben geen andere taak te vervullen dan het bijzetten van afwisseling en verscheidenheid. - Het epos moet verder door verhevenheid zich kenmerken. Daarom mag het onderwerp niet al te jeugdig zijn noch behooren tot een tijdperk der geschiedenis, waarmede de lezer te goed vertrouwd is. De oudheid des helds of der gebeurtenis is gunstig voor de verbeelding des dichters. De goed gestaafde historie zou hem beletten de waarheid te kort te doen, de feiten op te sieren of te vergrooten. Daarom kiest het heldendicht bij voorkeur personen of voorvallen, die niet geheel en al tot het rijk der verdichting en evenmin tot dat der zuivere historie, doch tot het zoogenaamde mythische deel der geschiedenis behooren, of die althans zich leenen tot de inkleeding der verdichting, en die bij gevolg niet geheel onbekend zijn en toch der vinding en verbeelding vrij spel laten. Tot het wezen des heldendichts behoort dan ook het bovennatuurlijke. Bovenmenschelijke kracht en hoogere tusschenkomst laat het invloed hebben op de ontknooping. Maar dit bovennatuurlijke treedt niet dan spaarzaam op. Het moet geworteld zijn in de volksbegrippen en, hoe strijdig ook met den gewonen loop der dingen en de wetten der natuur, het voorkomen hebben van waarschijnlijkheid. Alle overlading moet daarbij geschuwd worden. Van geen eigendunkelijke willekeur des dichters mag er in dit opzicht sprake zijn. Deze mag niet vergeten dat hij de daden en ondernemingen van menschen aan menschen voorstelt. -
Ook de belangrijkheid is een hoofdvereischte van het ware heldendicht. Krijgsbedrijven en persoonlijke dapperheid, hoe ongeëvenaard ook, kunnen in het verhaal koud en vervelend worden. Daarom

{==616==} {>>pagina-aanduiding<<}
moet de hoofdpersoon de lieveling zijner natie zijn, de stichter van een rijk of de verlosser zijns lands, of wel de hoofdgebeurtenis hoog geroemd wezen en gewichtige gevolgen gehad hebben. En daar het heldendicht niet voor een enkel tijdperk of een enkel land bestemd is, maar voor lezers uit alle tijden en onder alle volken aantrekkelijkheid bezitten moet, is een zijner karaktertrekken dat de tooneelen, die het schildert, hoe verscheiden ook van aard, nu eens treffend en roerend, dan weder grootsch en stout, de snaren van het menschelijk gemoed doen trillen en dat de karakters der verschillende personen, die er handelend en sprekend in optreden, de aandacht boeien en de belangstelling wekken; de slechte zelfs niet uitgezonderd, die verwondering en medelijden, geenszins haat of verachting mogen inboezemen.
De meeste kunstrechters zijn voorts van oordeel, dat het epos altoos een gewenschte uitkomst hebben moet, terwijl de tijd of duur der handeling zich niet juist kan laten bepalen. Maar vast staat het, dat de dichterlijke beschrijving levendig en niet eentoonig, de taal stont, de beelden grootsch moeten zijn. Al wat wuft en gemaakt is, behoort streng te worden gewraakt. -
En toetst men nu aan deze eischen, over welke men het vrij wel in de knnstwereld eens is, onze Chanson de geste, geen betoog behoeft het dan dat zij daaraan ten eenemale beantwoordt. Heb ik noodig dit in bijzonderheden aan te wijzen? Ziet dan op den vorm allereerst. Eenvondig, indrnkwekkend is de stijl. Vrij en zonder studie rollen de verzen daarheen, en zonder smuk. Een poëtische gloed ligt over het geheel, een gloed, niet het gevolg van een opeenstapeling van woorden, vergelijkingen of metaphoren, maar voortvloeiende uit den aard des onderwerps en de grootheid van den persoon. Gemeenplaatsen ontbreken. Alle langwijligheid is vermeden. De dingen worden bij haren naam genoemd, zooals de bijbel doet en Homcrus en Dante. Snel en aangrijpend is de schildering. Niet tot het minutieuse vervallende, geschiedt zij met groote breede trekken. Sober zijn de woorden. Waar is er jacht op effect! De liefelijkste naïveteit paart zich aan waarachtige grootheid. -
Let op den inhoud. Welk een eenheid van actie, in spijt der vele episoden en talrijke tooneelen, die men er uit zon kunnen lichten en op zich zelve doen staan! Op den achtergrond een allermerkwaardigste, goed gestaafde gebeurtenis, wel door de sage van aard eenigszins veranderd, maar die toch werkelijk een his

{==617==} {>>pagina-aanduiding<<}
torischen grond heeft; op den voorgrond een hoofdfiguur, die de belangstelling verdient door zijn karakter en rang en die de aandacht trekt en blijft boeien ook na zijn dood; die al grooter en grooter wordt naar gelang het drama zich ontwikkelt en het oogenblik zijn verscheidens nadert; en die het middelpunt nog altoos is en de oogen op zich houdt gevestigd, ook daar waar de keizer zich afzondert van zijn gevolg en alleen het lijk des gevallenen helds gaat zoeken, ook daar waar dc schoone Alde even optreedt. Met wat hierop nog verder volgt, is zulks minder het geval. Die korte verschijning van Alde echter besloot waardiglijk, naar men vermoedt, het oorspronkelijke. Maar dit was niet genoeg voor het gevoel en de verbeelding des volks. Het verraad moest gestraft en het slachtoffer er van verheerlijkt worden door de duurzaamheid en het schitterende der wraak, door den dood van Marsilie en de nederlaag van het groote leger, door de straf van den verrader, wiens naam voor altoos geschandvlekt was. -
Doch nu rijst er een andere vraag, die ik beantwoorden moet voordat ik verder ga. Heeft Roelant werkelijk bestaan? Is hij een historische persoon? Sommigen ontkennen dit. Ten onrechte naar ik meen. Daargelaten nog de mededeeling van Eginhart, die Hruodlandus telt onder de bij Roncevaux gevallen helden, een mededeeling evenwel, wier echtheid betwijfeld wordt; daargelaten de bloemen en rotsen die in de Pyreneën worden aangetroffen en naar Roelant geheeten zijn; de volksvertellingen der onwetende Basken, die van Karel den Groote en Roelant gewagen; het lied van Altabiscaren, dat zijn naam noemt; de Roelantsrots, die reeds in een schenkingsoorkonde van het jaar 918 vermeld wordt; de getuigenis van Aegidins van Parijs, die in 1200 het gedicht Karolinus vervaardigde en daarin den door Roelant gekloven rotssteen, die nog altoos in de Pyreneën getoond en la brêche de Roland genoemd wordt, en diens hoorn herdenkt, dat alles daargelaten, - kunnen wij ons beroepen op twee beelden, die in de kerk te Verona worden aangetroffen en die de oudheidkenners tot de negende eeuw terugbrengen, en waarvan het een, dat een zwaard in de hand houdt, waarop het woord Durindarda geschreven staat, Roelant moet voorstellen en het andere Olivier. Verder op het mausoleum door den uitnemenden oudheidkundige Père Mabillon, (in het begin der 18de eeuw) te Meaux in de abtdij Saint Taron ontdekt, en hetwelk deze meent dat opgericht is ter eere van Ogier den Deen, ook een der 12 pairs en helden uit den fabelkring van

{==618==} {>>pagina-aanduiding<<}
Karel, die aldaar als monnik gestorven zou zijn. Het is, volgens Mabillon, uit de 9de eeuw afkomstig, maar kan in geen geval, gelijk uit de architektuur blijkt, jeugdiger zijn dan het jaar 1100. Vóór de kolommen, die als een portiek het graf omgeven, staan, volgens zijne beschrijving, vier steenen beelden. Het eerste stelt Roelant voor met den horen in de hand. Het tweede Alde zijn bruid. Het derde een prelaat, die het jeugdige paar schijnt in te zegenen (Turpijn?). Het vierde Ogier misschien, doch waarschijnlijk Olivier (volgens de traditie Aldes broeder), die een rol in de hand heeft, waarop Mabillon deze woorden las: Audae conjugium tibi do Rolande, sororis Perpetuumque mei socialis foedus amoris! - Voorts vindt men te Toulouse een elpenbeenen horen, volgens de kronijk door Lodewijk den Vrome aan de oude Basiliek, een der oudste overblijfselen van romanische bonwkunst, geschonken, en die daar tot het jaar 1794 bleef, toen hij naar het museum werd overgebracht, waar hij nog te zien is, en waarvan in een der nommers der fransche ‘Illustration’ van het jaar 1865 een afbeelding en beschrijving is gegeven. - Nog toont men, naar men zegt, in het klooster te Roncevaux de strijdhandschoenen en laarzen van den held. - De père Danie! verhaalt in zijn historie van Frankrijk van een kapel op 300 passen afstands gelegen van het tooneel des strijds, en waarin de gesneuvelde helden begraven zijn, terwijl op de muren verschillende tooneelen van den slag en fresco waren afgebeeld. - In 837 heeft de anonyme schrijver van het leven van Lodewijk den Vrome, bekend alleen onder den bijnaam van Astronomus, het verhaal van den slag besloten met deze woorden: ‘eenigen van hen, die de achterhoede vormden, waren in de bergpassen gesneuveld, maar hun namen zijn op aller lippen, zoodat ik ze niet behoef te vermelden;’ waaruit zou volgen ten
1ste dat de Hruodlandus van Eginhart, indien de bewuste plaats echt is, dezelfde is als die in de Chanson de geste bezongen werd, maar in elk geval ten 2de, dat de roem der bij Roncevaux gesneuvelde Paladijnen aanstonds in de volksliederen verheerlijkt is geworden, zoodat dit uit volksliederen samengesteld heldendicht werkelijk historische personen doet optreden. - Wat nu de Rolandsof Roelantszuilen aangaat, die ik hier nog zou kunnen aanhalen, steenen beelden, voorstellende een man met een zwaard in de hand, die men op vele plaatsen in Noord-Duitschland aantreft en uit de 14de eeuw afkomstig zijn, deze worden algemeen beschouwd als ge-
{==619==} {>>pagina-aanduiding<<}
denkteekenen, opgericht ter vereeuwiging der door Karel den Groote geregelde rechtspleging, terwijl hun naam wordt afgeleid niet van onzen Roelant, maar van het duitsche woord Ruhe, rust, of iets dergelijks, omdat door Karels wetgeving in een dringende behoefte voorzien was en het land bevredigd werd en tot rust kwam.
Roelant heeft dus werkelijk bestaan en geleefd in het mythische deel der geschiedenis. In dit opzicht ook beantwoordt derhalve het Roelantslied aan de eischen van het epos. Maar ik ga verder en durf beweren, dat er geen der andere voorwaarden, die wij aan het epos stelden, is, of wij vinden haar in onze chanson vervuld. Neem b.v. het bovennatuurlijke. Met hoeveel oprechtheid en goede trouw is het niet in de actie vermeld en met haar saamgesmolten! Hoe gansch natuurlijk schijnt niet de Hoogere tusschenkomst! - Voorts, hoe echt homerisch is de beschrijving van den strijd! -
In één woord, waar iemand de ware grootheid van de Ilias begrijpt en waardeert, daar zal hij gewis der Chanson de Roncevaux niet alleen den naam van heldendicht niet onthouden, maar haar een geheel eenige plaats toekennen onder de voortbrengselen der middeleenwsche letterkunde.
Wel ontken ik het onvolmaakte niet, dat wij er hier of daar in aantreffen. Wel zijn wij niet blind voor het ongepolijste, ruwe in den vorm, voor de machteloosheid en de weinige ontwikkeling der taal. Wel stuit ons soms het ontbreken van zuiver menschelijke aandoeningen, de ruwheid van karakter, de onverdraagzaamheid der christen-helden. Maar vergeten doen wij ook niet, dat het gedicht, hoe verheven ook in menigerlei opzicht, een kind is van zijn tijd, en dat de zeden die er in geschilderd worden, geheel in harmonie zijn met den geest van dien tijd.
Welke tijd? Ziedaar een vraag: tot wier beantwoording wij thans zullen overgaan.

V.

Maar vooraf een enkel woord over de vergroeiing der geschiedenis tot de sage welke wij kennen. Die vergroeiing ligt in het duister. Een geheimzinnig floers bedekt haar. Hoe zij zich toedroeg, kunnen wij niet met zekerheid zeggen. Van haar trapsgewijze ontwikkeling zijn wij geen getuigen. Bij haar eerste optreden heeft zij haar vollen wasdom reeds bereikt. Veilig kunnen wij echter aannemen, dat het met haar ging zooals met elke geschiedenis, die zich in het kleed der verdichting hult.

{==620==} {>>pagina-aanduiding<<}
Van mond tot mond overgeleverd, zonder blijvenden vorm, wijzigde zij zich overeenkomstig het karakter en de behoeften der volken, die haar voortplantten. Nationale ijdelheid, partijgeest, onkunde, bijgeloof en wat niet al? hadden de handen in het spel 1).
Wat nu onze sage betreft, valt het licht te begrijpen dat het feit: de vernieling van een zegevierend en machtig leger, aan beide kanten der Pyreneën een diepen, overstelpenden indruk maakte en in de volksverbeelding bleef voortleven. Langzamerhand echter veranderde het van aard. Spanje verlangde zijn aandeel er in te hebben. Zijn nationaliteits-gevoel werd geschokt door iets, dat niet tot zijn eer strekte. Het dacht daarom een held uit, don Bernard de Capio, die met Roelant zou handgemeen geweest zijn en hem overwonnen hebben, en wiens naam dan ook onsterfelijk gemaakt werd in romances. - Ook Arabische berichten doen de nederlaag der Franken in de Pyreneesche dalen vergroeien tot een zegepraal der Sarracenen. - Kon het dan anders of ook aan deze zijde van het gebergte moest de ramp onvergetelijk blijven, zooveel te eer nog, toen een halve eeuw later een leger van een van Karels zonen, Lodewijk den Vrome, op zijn beurt in diezelfde bergpassen in stukken gehouwen werd, en beide onheilen in de volksverbeelding samensmolten? - Niet lang duurde het dan ook of de oude overlevering zag zich door de sage verdrongen, die zich van haar meester maakte, en waarschijnlijk sprak de eerste indruk, dien de ontvangen nederlaag wekte, zich uit in klaagliederen, waarin meer gevoel dan leven lag. Welhaast breidde de stof zich uit onder den invloed van verschillende oorzaken. Der Franken nationale trots was geschokt en kon niet dulden dat het feit ongewroken bleef. Aan den anderen kant gaven de romantische verhalen van rondreizende segghers of singhers, wier eenig doel en eenig belang was hunne hoorders te behagen en in geestdrift te ontvonken, er van den aanvang af een gansch eigenaardige tint aan, toen de poëzie het treurige onheil als een veld, uitnemend geschikt tot ontginning, begon te beschouwen. Daar het plaats gegrepen had, na afloop van een met al de krachten des lands ondernomen tocht tegen de Sarracenen, diezelfde
Sarracenen, die Karel Martel vroeger zoo roemrijk bij Poitiers verslagen had en die Karel de Groote zelf, tot achter

{==621==} {>>pagina-aanduiding<<}
den Ebro terugdreef, verrees al aanstonds op de droeve mare hun beeld voor aller blik en verving hun naam, die misschien toen reeds synoniem was met dien van vijand in het algemeen, dien der Basken, het Pyreneesche bergvolk. - Maar vooral de volksgeest die Europa naar Azië dreef, om een einde te maken aan de heerschappij der Mahomedanen, en hen te verdrijven uit de landen, waar zij hun tenten hadden durven opslaan, had een werkzaam aandeel in de vorming der sage. Immers het groote werk van Karel den Groote, de onmetelijke diensten door hem aan de ontluikende beschaving bewezen door het afslaan der invallen van het Noorden, zijn in alle chansons de geste van aard veranderd. Hij die de steun der kerk geweest was en de krachtige arm, gewapend tot hare bescherming, die haar in het noorden uitgebreid en in het zuiden verdedigd had, werd de type van den geest die de christenheid wapende tegen de Halve maan. Van zijne 33 veldtochten tegen de Saksers is in één enkele chanson, en dat nog wel alleen in den titel, de herinnering bewaard. Het zijn de Sarracenen die hij bestookt tot zelfs in Schotland(!), en terugdrijft. Meestal laten de dichters hem tegen de Mooren van Spanje en Italie en van het Oosten in het strijdperk treden. Al de volken die hij beoorloogt worden Muselmannen. Hij is dus de verpersoonlijking van den godsdienststrijd. Aan hem schrijft men al de zegepralen toe, behaald op de vijanden van Christus kerk in vroegeren of lateren tijd, vijanden onder wie de Arabieren, die meesters waren van het heilige graf en door macht, beschaving en geloofsijver uitmnntten, een eerste plaats bekleedden. Zoo stelde men de groote overwinning van zijn grootvader Karel Martel op zijn rekening. En zoo werd in de volksverbeelding, ook de nederlaag bij Roncevaux voor hem de aanleiding om een glansrijke overwinning te behalen en de macht der ongeloovigen op een schitterende wijze te fnuiken. De
Baskische bergbewoners veranderden dus in Sarracenen; hun guerillaas in machtige legers. In plaats van hun opperhoofd, den hertog van Aquitanië, Lupus, wolf, wolf van naam maar ook in de daad, zooals in de oorkonde van het jaar 845, op welke ik reeds wees, te lezen staat, die de overrompeling beraamde en bestuurde en later gevangen genomen, op een smadelijke wijze aan een galg het leven verloor, traden er twee personen op: de moorsche koning Marsilie en de verrader Ganelon. Karels strooptocht in Spanje werd een krijg ter beschutting der kerk, ter uitbreiding des christendoms, een echte kruistocht, gelijk een

{==622==} {>>pagina-aanduiding<<}
ander gedicht hem werkelijk naar Jeruzalem laat optrekken. De dappere Paladijnen, die reeds vroeger door den genius der poëzie om zijn reuzengestalte geschaard waren in zijn kamp tegen de Saksen en Longobarden, Roelant, Olivier, Turpijn en anderen werden nu ook aan zijn zijde geplaatst en hervormd in geloofshelden, in ridderlijke apostelen. Langs dezen weg vergroeide de historie tot de sage, welke wij kennen. - Volksliederen verheerlijkten alras de helden, gevallen in de Pyreneën. Eerst slechts kortelijk vermeld, werden zij ras met scherpere trekken geteekend. Hun karakter kwam beter uit. Van dit oogenblik af werd het den improvisatoren moeilijk hun onderwerp binnen de enge grenzen van een eenvoudig verhaal te bepalen. Allerlei tooneelen laschten zij in. Zij worden door hun stof bezield. Hun verbeelding ontvlamt; de bijzonderheden vermenigvuldigen zich; de episoden groeien aan. In bijzondere liederen bezingen zij Olivier, Turpijn Walther en anderen, doch bovenal Roelant, den grooten Roelant, in wien allengs al de heldenmoed in den noodlottigen dag ten toon gespreid, zich verpersoonlijkt. Het verzoek door Olivier tot Roelant gericht om den olifant te blazen, de laatste oogenblikken van Turpijn, het vaarwel van Roelant aan zijn zwaard, Roelants dood werden afzonderlijk bezongen. Wij vinden daarvan de sporen reeds in 1066. In den roman de Rou, een kronijk van Robert of Richard Wace, die in 1155 tot den hofstoet van Hendrik II van Engeland behoorde, een kronijk, waarin de daden van Rollon, een der helden van Willem den Veroveraar en van zijn opvolgers bezongen werden, lezen wij dat Taillefer, een jongleur, vóór den aanvang van den slag bij Hastings, op een vurig ros gezeten, de troepen van Willem den Veroveraar aanmoedigde door de voordracht van een lied, waarin de krijgsbedrijven van Karel den Groote en van Roelant en van de bij Roncevaux gesneuvelde helden verheerlijkt werden.

Taillefer, ki mult bien cantout 
Sor un cheval ki tost alont, 
Devant li Dus alout cantant 
De Karlemaine e de Rollant 
E d'Olivier e des vassals 
Ki morurent en Renchevals. 

Elk bedrijf van het groote drama, elke episode van het heldendicht, dat wij kennen, vormde eerst een op zich zelf s taand gedicht. En zooals de gebeurtenissen van den Trojaan-
{==623==} {>>pagina-aanduiding<<}
schen oorlog vermoedelijk lang vóór Homerus door aoëdes of rhapsoden bezongen zijn geworden, en de Ilias uit zulk een verzameling van rhapsodiën is voortgesproten, ging het ook met de Chanson de Roland of Roncevaux. De feiten, gewrocht in de volksverbeelding en bewaard in den mond des volks, en door reizende zangers of speellieden, rhapsoden, zeggers, sprooksprekers, conteurs, diseurs, fabliers, gesteurs, mimes, jongleurs, ministrels, of onder welke benaming ook die lieden voorkomen, op de kasteelen en sloten van den adel, of op kermissen en jaarmarkten, - uit het hoofd, hetzij zingend hetzij sprekend - voorgedragen, werden door een dichter met groot talent tot één geheel gebracht. De verschillende elementen werden gegroepeerd tot één kunstgewrocht en het epos werd geboren, welks oudste tekst, gelijk wij zagen, naar Turoldus genoemd, tot de 12de eeuw opklimt. - Het draagt trouwens de sporen van die samenlassching van verschillende volksliederen. Vele tiraden beginnen met bij wijze van inleiding den stand van zaken aan te duiden. Daarenboven bestaan er van de treffendste tooneelen onderscheiden lezingen in de handschriften, waaruit blijkt dat de vorm, waarin de stof werd meêgedeeld, geen vastheid had maar veranderlijk was en weifelend. Het oorspronkelijke gedicht, waarvan Thérouldes tekst de oudste redactie is, die tot ons kwam, - of ten minste zijn hoofdbestanddeelen, moeten echter buiten kijf veel ouder dan de 12de eeuw
zijn.
Dit hebben wij te bewijzen.
Uit de onderteekening wil ik geen gevolgtrekkingen maken.
Wij zagen reeds dat wij niet kunnen zeggen wat die naam Turold beteekent. Wel kunnen wij gissingen wagen; vaste grond ontbreekt ons echter. In welke verhouding die Turold tot ons epos stond en wanneer hij leefde, is onbekend gebleven.
Zullen wij dan hier in aanmerking doen komen, dat de dichter zich meer dan eens op de mondelinge overlevering beroept: ‘ço dist la geste?’ Of dat hij op eene andere, schriftelijke bron wijst: ‘il est escrit en l'ancienne geste?’ Of dat hij een ooggetuige aanhaalt: ço dist la geste en cil ki el camp fut, li ber Gilie por qui Deus fait vertuz, e fist la chartre il munster de Loüm’ (de geste zegt het, en ook hij, die daar was op het oorlogstooneel, de dappere Heilige Gilles, door wien God wonderen deed en die het charter schreef in de kerk van Laön)? - blijkbaar een inlassching van veel lateren tijd, daar niemand aan de slachting ontkwam, tenzij wij uit deze woorden moeten opmaken, wat toch wel zeer

{==624==} {>>pagina-aanduiding<<}
gedwongen zou zijn, dat die Gilles met Karel op het slagveld kwam en de dingen vond zooals ze beschreven zijn. - Of dat hij een tijdsbepaling aangeeft die als tijdstip van de vervaardiging zijns verhaals aan de negende eeuw doet denken: Li Emperores aproismet sun repaire, venuz en est a la citet de Galne. Li quens Rollans il l'ad e prise e fraite. Puis icel jour en fut cent anz deserte?’ (De keizer nadert zijn rijk. Reeds is hij in de stad Galna aangekomen, welke graaf Roelant ingenomen en ontmanteld heeft. Dit is honderd jaren geleden en sints is zij verlaten gebleven), - waartegen wederom zou kunnen aangehaald worden een andere plaats, welke de 10de eeuw aanduidt b.v. de vermelding der Normandiërs, die, daar Neustrië eerst in 902 aan hen afgestaan werd, niet in 778 te Roncevaux onder de fransche troepen geteld konden worden. - Aangezien echter het gedicht van den aanvang af aan den invloed van allerlei bewerkingen heeft blootgestaan en wij niets dan copiën bezitten, kunnen wij niet behoorlijk uitmaken wat tot de oorspronkelijke redactie behoorde en wat er, met welk doel dan ook, ingelascht werd. Wij willen dan ook niet van enkele losse gezegden, die we hier of daar ontmoeten, ons bedienen om bij benadering den ouderdom des lieds op te maken.

Gelukkig bezitten wij andere gegevens, die ons beter helpen. De taal is ongekuischt. Vergelijken wij haar bij overgeblevene stukken uit de elfde eeuw, b.v. de wetten door Willem den Veroveraar in 1049 uitgevaardigd, dan treft ons de overeenkomst met de taal waarin deze opgesteld zijn. - De beelden zijn schaarsch. Men moet er naar zoeken om er een aan te treffen. - De rijm bestaat slechts uit assonantiën, een onvolkomen klankgelijkheid der laatste lettergrepen. - De verzen zijn tienvoetig, de oude epische maat voordat de Alexandrijnsche door Lambert le Court de Chateaudun en Alexander de Paris of, naar zijne geboorteplaats, de Bernay geheeten, ingevoerd werd, ten tijde van Philips August, in de tweede helft der twaalfde eeuw. - Hier en daar wordt er aan sommige woorden geweld gepleegd. Lange syllaben zijn kort gemaakt, korte verlengd; enkele zelfs moeten uitgestooten worden om de maat te behouden. Wel een duidelijk bewijs dat het gedicht oorspronkelijk bestemd was om gezongen en niet om gelezen te worden. En wordt dit bewijs niet nog versterkt, wanneer wij letten op de vreemde uitdrukking Aoï, die wij aantreffen aan

{==625==} {>>pagina-aanduiding<<}
het einde van zoo vele strofen, een uitdrukking, die menigen schrijver veel hoofdbrekens heeft gekost en die sommigen voor een krijgsleus, een ‘hoerah!’ houden, anderen voor een beroep op de vernieuwde aandacht der hoorders, maar de meesten voor een aanwijzing, aan den jongleur gegeven om zijn accompagnement te veranderen. - Alle letterkundige tooi ontbreekt voorts. - Het bovennatuurlijke, dat slechts optreedt in den vorm van het door de godheid ten gunste van Karel gedane wonder, neemt een zeer bescheidene plaats in. - Het gedicht is uitermate beknopt, als men het bij latere redacties vergelijkt, die menige plaats uitspinnen, terwijl wij weten dat twee verzen in de elfde eeuw tot tien in de twaalfde aangroeiden en in de veertiende uitgedijd waren tot honderd. Dit alles verplaatst ons reeds in een tijdvak voor 1100. - Doch als wij dan nog in aanmerking nemen den tijdgeest, die er zoo sterk in spreekt en waarvan het zoo bepaald den stempel draagt, een geest, die in de twaalfde eeuw reeds lang, lang was uitgedoofd, en als wij het in dit opzicht vergelijken bij andere voortbrengselen tot dezelfde dichtsoort behoorende, dan mogen wc veilig zijn ouderdom doen opklimmen tot vóór de kruistochten, misschien reeds tot de tiende eeuw.
Levendig immers staat in ons gedicht op den voorgrond de herinnering aan Frankrijk en aan de nationale eenheid. Het woord: la douce et la belle France is op veler lippen. Vaderlandsliefde, gehechtheid aan den geboortegrond, toewijding aan de gemeenschappelijke moeder, zietdaar even zoovele trekken die onze chanson kenmerkend onderscheiden van de andere Karel-romans die een esprit de clocher ademen, en waarin Frankrijk, verbrokkeld in een aantal rijkjes, graafschappen, hertogdommen, heerlijkheden, die geen ander vereenigingspunt hadden dan wederkeerigen haat en naijver, slechts eene geografische beteekenis heeft en het vaderland beperkt wordt tot één provincie of een kasteel of wel tot de gansche bekende wereld van Babel tot de kolommen van Hercules. - Diep is daarenboven de eerbied dien men er aan Karel toedraagt. Hij wordt er voorgesteld als de oppermachtige gebieder; niemand waagt het zijn bevelen te wederstreven. Hij ziet zich terstond gehoorzaamd. Treffend komt zijne majesteit uit. En om deze te beter te schetsen, voorziet men hem op 35jarigen leeftijd van een sneeuwwitten, langen baard als die eens aartsvaders. Twee-en-twintig jaren te vroeg hangt men hem den keizerlijken mantel over de schouders. Maar de geschiedenis leert ons, dat niet

{==626==} {>>pagina-aanduiding<<}
vele jaren na zijn dood de glans der koninklijke waardigheid allengs voor de overmacht der grootc leenheeren begon te verbleeken.
In de Karel-romans zien wij dan ook den grooten keizer meer en meer afdalen tot het peil zijner nietswaardige en onbeduidende opvolgers, om wie de grooten des lands zich weinig bekreunden; zijn beeld wordt geteekend met trekken aan dezen ontleend. Zijn keizerlijke majesteit daalt van trap tot trap, al lager en lager, in dezelfde mate als de eerbied, dien de tijdgenoot voor zijne vorstelijke nazaten koesterde, afnam. Wel blijft hij steeds het middelpunt der ridderromans, maar deze zijn vooral bestemd om zijne medgezellen te verheerlijken. Hij zelf bekleedt er een ondergeschikte, weinig eervolle plaats in. Soms maakt hij zich belachelijk. De baronnen vervullen de eerste rol. Zonder hen durft Karel niets te doen. Dikwijls maken zij zijn misslagen goed. Op hen valt al de glans der keizerlijke regering. - Langs dezen weg poogden de dichters op de publieke opinie te werken en het gezag der Heeren, in wier dienst zij stonden of op wier goederen zij geboren waren, te bevestigen, en de waardigheid der regeerende vorsten, wier trekken men in het door hen geschetste beeld van Karel gemakkelijk herkende, te verzwakken.
Welk een geheel andere geest ademt niet de Chanson de Roncevaux! En pleit die geest niet voor den ouderdom des gedichts en zijn bewerking in den tijd, toen én Frankrijk één én de keizer het voorwerp van aller hulde en eerbied én het prestige der koninklijke waardigheid ongeschonden was? -
Voorts treft ons in het gedicht de ontstentenis van die liefdesavonturen, waaraan de middeleeuwsche letterkunde zoo overrijk is. Een enkel vers doet ter nauwernood vermoeden dat Roelant verloofd is. Hij zwijgt echter van zijn liefde. Hij stort zijn hart niet uit. Bij het naderen van den dood spreekt hij niet over de geliefde en noemt hij niet eens haren naam. Geen zucht is aan haar gewijd. Geen gedachte heeft hij voor haar over. Hij denkt aan alles, aan zijn vaderland, aan den keizer, aan zijne vasallen, aan zijne zonden en krijgsbedrijven,...aan haar alleen niet! Zonderling! - En let nu eens op de andere Karel-romans, gedichten uit de volgende eeuw! Daar loopt de mond telkens over van hetgeen het gemoed vervult. Daar gewaagt men van de bevalligheid der uitverkorene jonkvrouw, wier kleuren men draagt, wier onovertroffeu bekoorlijkheden men verheft, voor wie men het zich een eere en een voorrecht acht

{==627==} {>>pagina-aanduiding<<}
een lans te mogen breken met ieder, die haar den eersten rang in het rijk der schoonheid betwist en wier naam men in den strijd aanroept en op de lippen heeft bij het geven van den laatsten snik. - Daarenboven treedt in het Roelantslied slechts tweemaal een vrouwelijke gedaante op om terstond van het tooneel te verdwijnen. Koningin Bradimonie, die tegenwoordig is bij het onderhoud van haren gemaal Marsilie met Ganelon, den verrader en dezen een kostbaar geschenk ter hand stelt, en de lieftallige Alde, die verschijnt om de droeve mare van den dood haars verloofden te vernemen en op staanden voet, overstelpt van rouw, den geest geeft. Hoe zouden latere dichters vooral deze episode niet gretig hebben uitgesponnen en misvormd door lange alleenspraken of klaagtoonen, jammerkreten en declamatiën en gebeden op de lippen der jonkvrouw te leggen! Jongere bewerkers van het gedicht hebben aan die verzoeking, gelijk uit sommige lezingen blijkt, geen weêrstand knnnen bieden. -
Ook lette men op de woestheid en ruwheid van den frankischen krijger, nog niet getemperd door het koesterend licht der ridderlijkheid. Met de kruistochten eerst ging de zon der riddereeuw op en verzachtte de ruwheid van den voortijd en stemde tot edelmoedigheid, ook jegens den vijand. De eer gedoogde niet, dat in het veld twee helden te gelijk een enkelen tegenstander aanvielen. Zij bond den strijd aan zekere regelen. En wee dengene, die waagde ze te overschrijden! Smaadheid was zijn loon. - In onze Chanson niets daarvan. - Er ontbreekt ten eenemale ook de courtoisie der 12de en 13de eeuw. Men herinnere zich de barschheid van Karel jegens zijne pairs, de grofheid van Ganelon tegen den keizer, een grofheid, die ongestraft blijft, mitsgaders de ruwheid, waarmede de verrader, wiens schuld toch nog niet bewezen is, behandeld wordt, zoodra men achterdocht tegen hem opvat, en de vreeselijke straf, aan zijne dertig onschuldige bloedverwanten te gelijk met hem voltrokken! - Maar ook den onversaagden moed, de onbesuisdheid, doodsverachting, strijdlust, die uitsluitend de helden kenmerken. Daar is bij hen geen plaats voor zachtere aandoeningen. De vriendschap van Olivier en Roelant berust alleen op den gemeenschappelijken strijd. Geen den minsten invloed heeft de naam van Alde, door Olivier genoemd, om Roelant te bewegen zijn horen te blazen, noch om, toen het te laat was, hem daarvan af te houden. Zelfs voor de bedreiging dat hij nimmer de hand der jonkvrouw zou verwerven,

{==628==} {>>pagina-aanduiding<<}
blijft de held doof. - Geen ander beginsel drijft de krijgers dan onverdraagzaamheid, godsdiensthaat; een eenig denkbeeld beheerscht hen geheel en al: geloofsijver. Van zelfbeheersching, van zelfverloochening is er in het gansche gedicht geen sprake; van innerlijken strijd tusschen plicht en hartstocht geen spoor. Noch hun drift noch hun smart weten de Franken te bedwingen. Als kinderen geven zij er aan toe, van den grootsten tot den kleinsten. Het geweten is iets dat zij niet kennen. Hun zedelijk leven staat op lagen trap. -
Denkt verder aan de wijze, waarop de vroomheid en godsdienstzin zich openbaart en die niet minder getuigt voor den hoogen ouderdom, dien wij ons gedicht toekennen. In alle heldendichten zien wij de helden, zelfs de ruwste en krijgshaftigstc, nederknielen en biddend de Heilige Maagd aanroepen. Hiertoe bepaalt zich hun gansche godsdienst. Welk een verschil met die kalme, liefelijke vroomheid, die onderworpenheid, dat geloof in God, die uit het hart van Roelant en zijn gezellen in die plechtige ure, te midden der nijpendste gevaren, bij het naderen van den doodsengel, opwellen! Eerst tijdens den eersten kruistocht werd de Heilige Maagd vereerd en verrezen er overal tempels ter harer eere. Wel was de jeugdige stervelinge, die bij de wieg des Verlossers gewaakt had en diens eerste schreden leidde, die hem geboren zag worden en getuige was van zijn dood, en omtrent wier leven de historie niet dan schaarsche en hoogst onvolledige berichten geeft, juist ten gevolge van dien geheimzinnigen sluier, die haar verborg aan aller blik en van die onbekendheid, welke zooveel aantrekkelijks heeft voor het poëtische gemoed, reeds in de oudste tijden de type geworden van christelijke vroomheid. De fantasie poogde de leemten in hare geschiedenis aan te vullen. Zij maakte haar tot het ideaal van goedheid en schoonheid. Het Oosten en Westen wedijverden eerlang in bewondering voor haar en vereerden haar. Die vereering sloeg eindelijk, doch niet vóór de twaalfde eeuw, over tot vergoddelijking en aanbidding.
Ten slotte nog een enkele opmerking, de gewichtigste wellicht, die in het nauwste verband staat tot de vergroeiing der historie in de legende.
Wij vinden in onze chanson een getrouw beeld van de maatschappij, die haar voortbracht! Zij is een leekenspiegel van haren tijd, de uiting van wat er omging in den boezem des volks. Zij drukt de innigste gedachte, het lievelingsdenkbeeld van dat volk uit: de heilige oorlog. Wij deden reeds opmerken hoe niet lang na de vestiging der Halve maan in

{==629==} {>>pagina-aanduiding<<}
Europa, allengs in de ziel der Christenen de gedachte ontkiemde, dat eenmaal de dag zou aanbreken, waarin dit werelddeel verlost zou zijn van den Mahomedaan en waarin de Sarraceen verdreven zou worden en verjaagd van den gewijden bodem, waar hij zich had durven nestelen. Diezelfde geest, die het Westen naar het Oosten dreef, bezielde de epische zangers vóór en na de kruistochten; dezelfde zucht openbaarde zich te gader in de kruisvaart en de nationale liederen, in de feiten en de ideën, beide uitwerkselen van dezelfde oorzaak, beide uitingen van denzelfden geest: nationale en godsdiensthaat. Men moge nu over de kruistochten zoo verschillend denken als men wil, - vast staat het, dat zij bovenal de vrucht waren van een algemeenen aandrang des gemoeds, nog niet geheiligd door het ware Christendom. Die aandrang spreekt zich ook uit in het Roelantslied, en droeg veel bij tot de hervorming der geschiedenis in de daarin vereeuwigde sage. Karel wordt er om zijn strijd tegen de Sarracenen voorgesteld als een lieveling des Heeren, als een Godsgezant. Het meedoogenloos verdelgen der Heidenen beschouwt hij als een duren plieht, waaraan hij zich niet onttrekken mag. Daarom bewaken engelen zijne sponde en staan zij hem ter zijde. Zijn zonden worden hem vergeven. Zijn zwaard wordt hem door God zelven gezonden. De zon staat stil om hem zijn werk te doen voltooien. Hij is als het ware een gewapende, krijgshaftige Messias. Marsilie en Baligant de admiraal moeten het onderspit delven, niet omdat zij slecht van karakter zijn en boos van gemoed; maar, al maken hun deugden hen nog zoo beminlijk, zij moeten vallen omdat zij Heidenen zijn.
‘Welk een held!’ wordt er van den laatsten gezegd, ‘wanneer hij een Christen was!’ - Karel en de zijnen, Roelant en al de helden strijden slechts in den naam van Christus, en als zij overwinnen, brengen zij ieder, die weigert zich te laten doopen, ter dood. Al te maal zijn zij werktuigen in Gods hand en verwerven zij de martelaarskroon als loon op hun strijd. Alle andere gevoelens verdwijnen en lossen zich op in deze ééne gedachte: de ongeloovigen moeten uitgeroeid worden! Wie daartoe medewerkt en sneeft in den strijd, ziet zich het hemelrijk geopend.
Zoo predikte het Roelantslied de kruisvaart en wekte het op indirecte wijze daartoe op. Het baande den weg tot het welslagen der zending van Petrus den kluizenaar. Niet dat het melding maakt van de ellende, die de Christenen in het oosten te verduren had

{==630==} {>>pagina-aanduiding<<}
den, van de ontheiliging der gewijde plaatsen, van de noodzakelijkheid om de benarde broeders te hulp te snellen, ook niet in de laatste vijf of zes verzen, waarin de keizer van Gods wege den last ontvangt naar verre oorden te trekken en de Heidenen te bestrijden. Maar het te Roncevaux vergoten bloed moest op de Sarracenen gewroken worden en aansporen om de vijanden van Christus kerk met onverdroten ijver en met geheele toewijding van hart en leven te bestrijden! Maar degene die sterft in den dienst des kruises beërft de hemelsche gelukzaligheid, zooals Roelant en de helden, wier roem als strijders ondergaat in dien der martelaren....Zietdaar de leidende gedachten des ganschen gedichts en den hoofdindruk, dien het bestemd was achter te laten.
En hierom zie ik in de Chanson de Roncevaux de zuivere uitdrukking van den geest die Europa naar Azië dreef, een geest, die met den eersten kruistocht zich in al zijn kracht openbaarde en zoovelen aanspoorde om alles op te offeren, alles te verlaten, de geneuehten des levens vaarwel te zeggen, zich los te rukken uit de armen hunner betrekkingen en zich te laten vervoeren naar het Oosten, en het land, waar eens de wieg des Heeren stond en zijn graf wordt gevonden, aan de handen der ongeloovigen te ontrukken.

VI.

En zou niet hieraan, dat het uitsprak wat daar omging in elks gemoed, de gereede ingang toe te schrijven zijn, dien het gedicht overal vond in de hutten en in de paleizen, van het Noorden tot het Zuiden, in Hongarije en Tyrol, in Noorwegen en Denemarken, in Italië, tot zelfs op IJsland, de weêrklank, dien het vond bij alle standen der Maatschappij, bij de edellieden zoowel als bij de eenvoudige dorpers? Begrepen niet allen het, als het gezongen werd, niet alleen op de kasteelen maar ook in de samenkomsten der lagere volksklassen? Deed het niet de teêrste snaren trillen van ieders hart en was het niet of elks gemoed bij het hooren schetsen van de roerende tooneelen in geestdrift ontylamde en de leuze aanhief:

't Kleinood, den Sarraceen ontvallen, 
Zal tot den Christen overgaan. 
God wil het! Hij zal 't heir besturen 
Op de ongewisse gloriebaan. 
Wij zullen nood en pijn verduren. 
Als eens ons hopen wordt voldaan! 
En moet daar menig krijgsheld sneven, 

{==631==} {>>pagina-aanduiding<<}

Voor 't heilig werk zal God vergeven 
Wat schuld ons nog op 't hart moog' kleven. 
Want Jezus bracht ons 't eeuwig leven, 
O 't lacht ons reeds daar ginter aan 1). 

Stelt u een ridderzaal voor in den tijd der kruistochten tegen den avond, als de maaltijd aangericht is. Langs een uit rooden zandsteen gebouwden, nauwen, kronkelenden wenteltrap bereikt men haar. Daar zitten zij allen aan, de baron met de zijnen aan het hoofdeneinde, voor de in den muur gemetselde en op pijlers rustende stookplaats, maar tevens alle onderhoorigen, arbeiders en krijgslieden, de bewoners der op het burchplein verspreide, lage getimmerten en hutten. Ook de reizende koopman en de bedelaar en de pelgrim en al wie maar in dien tijd, waarin de aartsvaderlijke gebruiken nog in zwang waren en de gastvrijheid in den onbeperksten zin beoefend werd, zich was komen aanmelden om een bete broods en een nachtverblijf. - Na den afloop van den disch staat de troubadour of jongleur op en tokkelt de snaren van zijn muziek-instrument.
Bij het naderen van de lente had hij het kasteel met een nieuw leven bezield, het kasteel dat gedurende den ganschen winter eenzaam en verlaten geweest was, en waar een sombere stilte en verveling haren zetel gevestigd hadden. Omringd van ellendige hutten, had het geen andere redelijke wezens aanschouwd binnen zijn hooge, zware muren, - waarachter het licht niet dan gebrekkig door de in lood gevatte en trechtervormig toeloopende vensters doordrong - dan de burchtheer, diens gezin en eenige ruwe, schroomvallige, onbeschaafde boeren. Geen gelegenheid bestond er voor de weinig ontwikkelde bewoners, die niet eens lezen of schrijven konden, om den tijd te dooden. De baron was slechts in staat zwaardslagen te ontvangen en uit te deelen, zijn vurig krijgsros te bestijgen en groote nappen wijns uit te drinken. De zonen des huizes dienden als pagies op andere kasteelen. De edelknapen, die de burchtvrouw en hare dochters omringden, waren even onwetend als deze. Wat kan men anders in den gewonen tijd doen in dergelijk een omgeving, dan krijgvoeren of hofmaken of wel het eerste nabootsen en het tweede verhalen door tournooien te geven of naar den jongleur te luisteren? Maar dit ging 's zomers goed. In den winter was alles stil en doodsch. Langzaam en eentonig kropen de dagen voorbij. Geen afwisseling brachten zij aan. Slechts een enkele pelgrim of vreemdeling be-
{==632==} {>>pagina-aanduiding<<}
zorgde een enkele maal eenige afleiding. Het schaakspel vulde niet dan onvolkomen de eindelooze avonden aan. Met wat blijde ingenomenheid zag men dus niet bij den terugkeer der zwaluwen den troubadour naderen, wiens komst men met ongeduld had verbeid! En als hij het slotplein betrad, de lier aan den zadelknop gebonden, wanneer hij te paard - en om den hals gehangen, wanneer hij te voet den tocht afgelegd had, dan was het feest op het kasteel voor groot en klein, dan scheen de liefelijke lentezon wel eens zoo vroolijk, dan was de verveling en ellende van den barren, ongezelligen winter vergeten! Den
eersten dag reeds van zijn aankomst maakte de welkome gast een aanvang met de voordracht van het lied, waarop hij de met gretige ooren toeluisterende bewoners en dischgenooten onthalen wilde. - Zóó ontmoeten wij hem aan den disch. Hij is gereed zijn taak weder te aanvaarden. Ditmaal zong hij van den slag van Roncevaux. Wel een dankbaar en goed gestemd gehoor vindt hij voor zich!...Geen geest van kritiek bezielt het...Geen lach van spotternij of ongeloof bespeurt men op eenig gelaat!...Allen luisteren met onverpoosde aandacht en laten zich medeslepen door het verhaal. Met hun verbeelding volgen zij de schildering der tooneelen, die hun worden voorgehouden. Zij deelen in de gemoedsbewegingen der helden en vereenzelvigen zich met hen. Noch de priester, noch de jonge maagd, hetzij adellijke jonkvrouw of boerin, voelt een blos naar de wangen stijgen. Want het verhaal is zóó vroom als de predikatie eens geestelijken, zóó rein als de droom eens kinds. De minste dorper weent even goed van aandoening als de baron, wanneer de zanger Roelant schetst bij het naderen van den dood, de lijken der verslagene pairs dragende naar den gewonden Turpijn om hun door diens tusschenkomst het hemelrijk te doen ontsluiten, of zoo menig ander tafereel maalt. En vaak gebeurde het, dat, wanneer het lied ten einde was, de ridder door het verhaal van Roelants heldenfeiten en voorbeeld in heilige geestdrift ontvlamd, in het gedicht een roepstem Gods meende te herkennen, en onmachtig wederstand te bieden aan den drang van zijn hart, het kruis op de schouders hechtte en ten strijde toog tegen de ongeloovigen, bereid zijn leven te wagen voor de zaak des Heeren. Maar dikwijls geschiedde het ook dat hem op zijn tocht, met geen mindere geestdrift vervuld, de eenvoudige, onbeschaafde boer vergezelde. Meer dan een troubadour immers heeft de kloeke daden van menigen dorper, in het Heilige land bedreven, door een hartig lied vereeuwigd.

{==633==} {>>pagina-aanduiding<<}

Daar verrijst nog een ander tooneel voor mijn blik. Een stad in de elfde eeuw. Van alle kanten te land en te water was een talrijke schare toegesneld. Schepen bedekten den stroom, aan wiens zoomen de op de lijnpaden trekkende mannen en paarden elkander als verdrongen. Zwaar beladen karren en wagens hotsten op den slecht gebaanden weg. Het gekraak der wielen paarde zich aan het geschreeuw der voerlieden. Van nabij en van verre kwamen aldus landlieden met hun vee en vruchten en zuivel. In karavanen spoedden de kooplieden zich voort, terwijl het zwaard, dat boven op den zadel hing of in den wagen lag, aanduidde dat zij op tegenweer bedacht waren geweest en door onveilige streken hadden getrokken. - Allen gingen op ter jaarmarkt. Onder al die aangekomene bezoekers mengden zich in pijen gedoken monniken en vroolijke jonge stedelingen, die met de landdeernen, welke hare groenten ten verkoop uitstalden, jokten en schertsten. Ook pelgrims en bedelaars die op de algemeene weldadigheid rekenden. Edeler marktbezoekers trof men ook onder hen aan, die ter hunner verlustiging of uit tijdverdrijf of om andere redenen stadwaarts togen. Alle rangen en standen zijn vertegenwoordigd. Welk een woelig tafereel! Allerlei groepen kruisen elkander! - Daar ontstaat eensklaps een hevig gedrang op de markt. Kooplieden en varensgezellen, voerlieden en sjouwers, toeschonwers van elken staat, vrijen en onvrijen, allen stroomen in dezelfde richting voort, of wenden naar hetzelfde punt hunne schreden. Bij dat steenen kruis op een verheven voetstuk, waardoor hij boven al die hoofden uitsteekt, plaatst zich een man. Hij heeft een lier in de hand en tokkelt haar. Zijn oogen zijn donker en gloeiend alsof zij brandden van een inwendig vuur. Als een bruisende vloed rollen de woorden over zijn lippen. Hoort! Hoort!....Hij verhaalt van Roelant en de twaalf pairs en schildert hun dood, een dood voor de zaak des Heeren, en de zaligheid, die hen wachtte in het hemelsche vaderland bij alle heiligen.
Met onverdeelde aandacht volgt hem die bonte menigte. Tot in het diepst der ziel voelen zij zich bewogen, die kooplieden, in wier oogen niets gewichtigers bestond dan stoffelijke winst, niets belangrijkers dan hunne zaken; die vrije burgers wien niets ernstiger ter harte ging dan hun bedrijf en hun vereeniging of gilde; de zondaren, die zich schuldig erkennen voor God. Hun borst is geroerd, hun hart getroffen. Hun boezem jaagt. Hun oogen schieten vol tranen. En met zoovelen, die om andere

{==634==} {>>pagina-aanduiding<<}
redenen zich bij hen aansloten: verarmden, wien het hun schuldeischers bang maakten; zwervers die geen toevluchtsoord hadden; lijfeigenen, die het zware juk, waaronder zij zich moesten krommen, wilden afschudden; verloopen monniken, die naar vrijheid dorstten, - zijn zij, wanneer de klaroen die oproept tot den heiligen oorlog tegen de Sarracenen, tot de verlossing van de gewijde plaatsen schalt, bereid, het kruis te hechten op de schouders hunner mantels of op den boord hunner lijfrokken, als een openbare eed, afgelegd voor het oog van God en van menschen, om het zwaard aan te gorden in den dienst des kruises en heen te trekken naar Palestina.

Zoo verbaze het ons dan niet dat het Roelantslied door gansch Europa zijn weg vond en overal het burgerrecht erlangde, gelijk wij opmaken uit de verschillende lezingen die in de onderscheidene talen nog worden aangetroffen. Maar evenmin dat de door de vrome fantasie in het leven geroepen daden des paladijns de geboorte gaven aan tal van heldendichten, waarvan Ariosto's wereldberoemd: Orlando Furioso het voornaamste is.
De onbekende Roelant, door de verzen van een normandischen Homerus onsterfelijk gemaakt, en omtrent wien de muze der historie niets anders getuigt dan dat hij sneuvelde in de vallei van Roncevaux, werd allengs een fabelheld, een ideale persoonlijkheid, de Hercules der middeleeuwen, de type van heldenmoed, dapperheid, vermetelheid en onversaagdheid. Zijn hoofd werd omstrengeld met al de kransen, welke de volksverbeelding, die zoo gaarne en zoo gereedelijk aan een wereld van mythen het leven geeft, vlecht om de slapen harer gunstelingen. Zijn naam vervulde gansch Europa, en werd geschreven op de toppen der Pyreneën en herhaald door de echo aan de groene Rijnoevers, tusschen bouwvallen en overblijfselen van kluizen 1) en bleef voortleven tot op den huidigen dag onder de volksklasse te Rome. - Maar ook de kerk zou zich niet onbetuigd laten. Zij verklaarde den modelridder en martelaar heilig. - De pelgrims naar San Jago di Compostella roepen hem aan, en vermelden zijn lof en zijne groote, godverheerlijkende daden.

Dordrecht.


{==635==} {>>pagina-aanduiding<<}

Een drietal vraagstukken op het gebied der marine opgelost 1).

Sedert ons laatste opstel betreffende de zaken der Ned. Marine geschreven werd, zijn eenige punten uitgemaakt, waarover wij ook nog een woord moeten zeggen.
Ten eerste is, op aandringen van de natie, door de engelsche admiraliteit eene kostbare proef genomen, door een der torens van den Royal Sovereign te beschieten met het zwaarste geschut dat europesche schepen voeren, namelijk zoogenaamde 300 ponders, en de toren is zegevierend uit het strijdperk getreden: want, ofschoon men wist, dat een stalen kogel van 250 eng. ponden met 43 pond buskruid op 200 yards (183 el) pantserplaten kan beschadigen en onder sommige omstandigheden doorboren, bleef de toren steeds bruikbaar en kon na de proeven even goed gedraaid worden als daarvoor.
Wij laten hier het verslag van de Times vertaald volgen, omdat wij gelegenheid hadden ons van de waarheid der daarin voorkomende opgaven nader te overtuigen. De plaatjes uit de Illustrated London News van 30 Junij zijn, behoudens eenige overdrijving in de ontzetting, goed om een denkbeeld van de zaak te geven.

‘Het kanon van 12½ ton en de toren van den Royal Sovereign.’

‘Het groote tweegevecht tusschen het getrokken stuk van 9 eng. duim, wegende 12½, ton met zijn geweldigen stalen puntkogel

{==636==} {>>pagina-aanduiding<<}
en lading, en den achtersten toren van den Royal Sovereign, die slechts voor één vuurmond geschikt is, had Vrijdag plaats.
De proef had hare aanleiding in den wensch van de Admiraliteit om vertrouwen verdienende gegevens te verkrijgen voor den aanbouw van den Monarch en andere toekomstige torenschepen. Op geen ander veld kon men die gegevens verzamelen. Wij weten alles wat de Amerikanen deden, maar het zoude dwaasheid zijn hunne ondervinding tot rigtsnoer te nemen, daar de omstaudigheden zoo verschillen. De torens van de Amerikaansche schepen zijn over hunne volle hoogte blootgesteld aan 's vijand's vuur en werken op een as die op een beperkt draagvlak rust, even als een bromtol. Wij daarentegen stellen slechts een deel onzer torens bloot en beschermen de rest door het scheepsboord, gepantserde schotten of dekken, en doen ze op veel grooter oppervlak dragen. Dit is een wezenlijk verschil, dat het onbruikbaar worden en klem raken van de torens van onderscheiden Amerikaansche schepen voor Charleston verklaart, daar de schoten de spil of compositie-ring op het dek, waarop de toren rustte, braken, of gebrokeu stnkken ijzer of koper op het dek tusschen de draagringen vlogen.
Geen juist programma kon vooraf worden gemaakt, doch vier stalen kogels en zes gegoten ijzeren granaten waren aangevoerd, en de admiraliteit zon beslissen wat te doen. Maar men stelde vast, dat een stalen kogel moest geschoten worden op elke zijde van de poort van den toren, en ook een op het dek digt bij de “well-ring”, welke daar op, rondom den toren, ligt, om zoo mogelijk den toren te doen klemmen en het draaijen te beletten.
De Royal Sovereign lag voor Spithead op den zuidoost-raud van Dean Shoal en de Bellerophon er digt bij; het weder was buijig met zuidwestelijke koelte, het water vrij kalm. De schepen lagen voor anker op 200 yards afstand, de Bellerophon met het stuk van 12½ ton, even uit de middelste geschutpoort stekend, en de Royal Sovereign evenwijdig aan het eerste schip, met de verschansing neêrgeslagen en zijn toren dus goed zigtbaar, deze laatste op drie plaatsen gemerkt als wit, waar de kogels treffen moesten. In den toren waren gekruiste latten bevestigd om elke vervorming der zijden aan te wijzen, en voor hetzelfde doel stonden bakken met water op den vloer. Na eene inspectie van den toren werd het programma vastgesteld en uitgevoerd, als volgt:
Stuk van 12½ ton, gesmeed uit spiraalsgewijs opgewonden staafijzer, kaliber 9 eng. duim, getrokken kogel no. 1 met kegelvormig vooreinde, van staal, wegende 246 eng. pd.; la-
{==637==} {>>pagina-aanduiding<<}
ding 43 pd.; afstand 200 yards; een zwarte bal op een witten grond digt bij de geschutpoort en regts daarvan. Het schot trof den kant van de plaat naast de poort, brak een hoekig stuk 12 eng. dm. in diameter, af van de buitenplaat, die 5 eng. dm. dik was, boog en scheurde de daar achter aangebragte plaat van 7½ eng. dm., deukte de houten ruggesteun en binnenhuid en drong door de poort in den toren, het houten model van een kanon dat in de poort geplaatst was brekend, maar viel in den toren neêr zonder van binnen schade aan te rigten. Drie einden met moeren waren gebroken van bouten in den massiven koppelring die rondom den bovenkant des torens loopt, en waaraan de pantserplaten zijn bevestigd. Geen der latten in den toren was ontzet en ook was geen water gestort uit de schaftbalies der matrozen die vol water stonden. De toren had dus niet bewogen onder den geweldigen schok. Na eene inspectie werd de toren gedraaid - en zoo gemakkelijk als ooit.
Kogel no. 2, wegend 250 pond, lading 43 pond, afstand 200 yards, wit op een vierde van den omtrek van den toren uit de poort, waar het pantser slechts 5 ½ duim dik was, en juist boven de raderwerken tot het bewegen des torens; dus juist op het zwakste punt.
Dit schot trof op den naad van twee platen en dreef de afge. broken stukken 12 duim in het hout daarachter, ongeveer één voet van den bovenrand. Hier keerde het projectiel omhoog en bleef zitten in het hout, juist even zigtbaar. Zeven bouten in den koppelring en verscheidene kleinere schroefbouten braken, en de plaat naast de getroffene was 8 duim naar buiten geweken, ja bijna alle platen waren min of meer ontzet en los - maar de toren draaide zoo goed als ooit.
Kogel no. 3, wegende 250 pond, lading 43 pond, afstand 160 yards (146 el), wit op het dek, 8 voet uit den voet des torens, en rigting bijna horizontaal.
Het was een hoogst gelukkig schot, dat het krijtmerk trof. De kogel schampte het dek en den liggenden ring daarop bevestigd rondom den toren, en sloeg toen tegen dezen aan. Hij groef een stuk uit de pantserplaten 17 eng. duimen lang, 9 duim wijd en 3 ½ duim diep, als of het met een guds er uit gestoken was; geen andere schade was aangerigt en de toren draaide weder even goed als of hij nieuw was.
Dit besloot de proef. Er was bewezen dat geen schot in staat is den toren het werken te beletten.
Het voordeel door den toren over het stuk van 12 ½ ton behaald is hoogst gewigtig in zijne gevolgen om vele redenen enz.’

{==638==} {>>pagina-aanduiding<<}

Een tweede punt is, dat de Amerikanen een echten Monitor, dragende twee torens, in elk van welke twee stukken, schietende ronde kogels van 450 pond, de Miantonomoh genaamd - met goed gevolg naar Europa hebben gezonden en daardoor het feit, dat een dergelijke Monitor, de Monadnock namelijk, om kaap Hoorn ging, niet meer een geïsoleerd feit is. Wij behoeven dus ook niet meer te vreezen, dat zulke vaartuigen door hun laag boord (zij zijn maar twee voet meestal boven water) zouden belet worden, onze zeegaten te verlaten, bij alle gelegenheden waarbij de vijand aan eene landing op de kust van Holland denken kan.
Echter merken wij hier op, dat wij er verre van af zijn juist het Amerikaansch model van Monitors te willen.
Het torenstelsel van den Engelschen Captain Coles, nu deugdelijk beproefd, heeft veel voor boven dat van Ericson dat op de Monitors toegepast is, doch, wanneer men kleine en dus niet kostbare scheepjes met geringen diepgang, zwaar geschut en zware pantsering wil doen dragen, zal men van zelf terugkomen op een vorm, weinig van dien der Monitors verschillend.

Eene derde zaak is de uitkomst door een klein gepantserd torenschip in werkelijke actie verkregen.
De Bahia (vroeger Minerva geheeten), een torenschip van 1000 ton B.M. en 140 nom. paardenkrachten, dubbele schroef, dat bij den proeftogt eene snelheid onder stoom van 10½ knoopen bleek te hebben, stoomde van Liverpool naar Rio Janeiro in 30 dagen, met inbegrip der dagen van oponthoud, hetgeen een gemiddelde snelheid van 9 mijl geeft, en hoewel de diepgang slechts 8 voet is, bleek het onder alle omstandigheden van wind en weder een goede zeebouwer te zijn. Omtrent dit scheepje lezen wij in de Army and Navy Gazette van 2 Junij 1866 het volgende:

‘In December laatstleden meldden wij, dat de heeren Laird het gepantserd schip Minerva, met dubbele schroef en toren naar Coles' stelsel hadden voltooid. De Minerva, die een zeer goeden proeftogt maakte, kwam daarop in het bezit van het Braziliaansch gouvernement, dat haar den naam van Bahia gaf. Zij deelde in het gevecht van den 28. en 29. Maart, toen de Braziliaansche en geallieerde vloot de Parana-rivier wilde forceeren in het gezigt der Paraguayaansche versterkingen, welke bestonden in het fort Paso de la Patria, gesteund door drijvende batterijen, gewapend met 68-ponders, en die door hunne sterkte en geringe hoogte boven

{==639==} {>>pagina-aanduiding<<}
water en de bedrevenheid, waarmede de stukken bediend werden, een geduchten tegenstand leverden. Twee dezer vlotten werden stuk geschoten, en een derde moest wijken; echter deden zij veel kwaad! Behalve de Bahia telde de Braziliaansche vloot de twee gepantserde schepen Tamandaré en Barosso, die gebouwd ziju naar het stelsel van vaste blokhuizen en hunne stukken in de zijden voeren. De Bahia had geene dooden of gekwetsten, behalve den Commodore, die gekwetst werd terwijl hij zich buiten de torens op het dek waagde, en toch werd zij hevig beschoten, gelijk blijkt uit de Journal de Commercio van Rio Janeiro van den 20 April. De groote waarde van de Bahia, zegt dat blad, bleek op den 28. en 29. Maart. Dat schip werd getroffen door negen en dertig 68-ponders, die geen voorwerp op het dek heel lieten, doch de pantsering nergens beschadigden. De Tamandaré had tien dooden en vier-en-twiutig gewonden door twee schoten van een der drijvende batterijen die door de voorste poorten in het blokhuis drongen, en wier uitwerking te moorddadiger werd, door dat zij braken op de platen aan de zijden der poorten, en de kettingen, die als gordijnen voor de poorten hingen om de manschappen tegen geweerkogels te beschermen, op hunne beurt in stukken sloegen. De Barosso had ook zeven ernstig gewonden in het blokhuis, en een van de zware kanonnen ontredderd door een schot in den tromp. Het verschil tusschen een blokhuis en toren is, dat het eerste een vaste vierkante kast is, waarvan de geschutpoorten altijd open naar den vijand zijn gekeerd, terwijl de toren ronddraait na elk schot en dus de manschappen beveiligt voor het vuur; en dit gevecht toont hoeveel beter de bescherming is op deze wijze. Men vergeve ons deze eenvoudige uitlegging van het verschil der stelsels, omdat er meer leerenden dan geleerden in de wereld
zijn.’

Nog een voornaam punt moet door de ondervinding opgehelderd worden, en wel de praktische bruikbaarheid van ramschepen tegenover gepantserde vijanden.
Welligt zullen Oostenrijkers, Italianen, Pruisen, Franschen, Brazilianen of Peruanen ons spoedig van informatie dienen in dit opzigt. 1)
Ook voor de werking van Torpedo's zullen wij, die van alle

{==640==} {>>pagina-aanduiding<<}
natiën welligt het meest belang hebben bij de zaak, op de proeven van vreemden moeten wachten.
Wel hebben wij ons verheugd, dat eene commissie benoemd was om dit onderwerp te onderzoeken, doch indien wij goed zijn ingelicht, heeft deze zich bepaald tot de waarneming, dat men met een miniatuur-torpedo vlak tegen het boord van een vreeselijk-wrakke kanonneerboot gehangen, daarin een gat kon maken, en poogt zij nu, waarschijnlijk steeds vruchteloos, daaruit af te leiden, hoe het resultaat zou zijn, wanneer men een degelijke torpedo (met 500 of 1000 pond kruid bijvoorbeeld) wilde aanwenden tegen een minder gewillig gepantserd vijandelijk schip.
Zooveel is zeker, dat stelselmatige proeven niet zijn genomen, en resultaten dus voor als nog niet te wachten zijn.
En toch, wat ander middel dan torpedo 's kon nog eenige hoop geven om onze hoofdstad, onze riviermonden, onze koopvaardijvloten te Rotterdam, Dordrecht, Nieuwediep te beschermen tegen een onverwachten aanval? Wat anders konden wij doen, wij, die geen enkel verdedigingsvaartuig hebben, waarop men nog menschen zoude mogen stellen tegenover 's vijands vuur, die geen enkel der noodige forten willen bouwen? Wat anders dan torpedo's leggen, die ons een niet noemenswaardig sommetje gelds zonden kosten, vergeleken met de op het spel staande belangen? O, arm, weerloos, blind en onbezonnen, droomend vaderland! Wat zal het ontzettend, akelig grappig zijn, als ge eenmaal, alleen met uw slaapmuts gewapend, tegenover zündnadelgeweer of canon rayé zult staan!
O, mogen wij het nimmer zien! Gij denkt dat uw Nationale Werkelijke Schuld u redden zal? Welligt! doch uwe koloniën kan die niet voor u behouden!
Pruissen zoude, om maar van onderwerp te veranderen, ons nu niet toestaan kanonnen te doen maken in Westphalen, omdat wij het verzuimden toen het tijd was. Wij hebben bronzen getrokken carronades bij de Marine, doch hoe goed het in een gedicht klinke, om van ‘honderd koperen monden’ te spreken, toch is het, op 1000 el afstand van een gepantserd boord, wenschelijker een goeden ijzeren 300-ponder te hebben, die er een kogel of granaat doorheenzendt.
In ons land kunnen wij geen geschut en geen pantserplaten maken. Niet omdat het een geheim is, want de zaak is eenvoudig

{==641==} {>>pagina-aanduiding<<}
en bekend, maar omdat we de werktuigen niet hebben en ons volk niet oefenden - gebrek aan voorzorg dus!
Frankrijk offert, zegt Dupuy de Lôme in het Corps Législatif, 50,000 francs per jaar - eene betrekkelijk geringe som - op, om bij zijn Marine algemeen fransche kolen te doen gebruiken, omdat het tot veel ongemak zou aanleiding geven, als de schepen, aan de engelsche kolen gewend en daarop uitsluitend ingerigt, op eenmaal daarvan verstoken waren.
Zouden wij Nederlanders ook niet wel doen, althans eens proeven te nemen met belgische kolen op onze schepen, en ook op het gebruik daarvan te rekenen bij de defensiemiddelen, zoo wij die ooit hebben. Spoedig zullen wij misschien veel digter bij Frankrijk liggen, en niet altijd op Engeland of Pruissen als bondgenooten kunnen rekenen.

Welligt dwalen wij en alle andere stelselontwerpers in vele opzigten, doch het is niet te ontkennen, dat de tegenwoordige toestand onzer Marine der regering het regt ontnomen heeft naar geheim-gehouden (of welligt niet bestaande) stelsels te handelen.
Al is het ongetwijfeld waar, dat de nieuw opgetreden Minister van Marine geen de minste schuld kan hebben aan den jammerlijken staat van zaken, toch kan hij alleen hopen op ondersteuning en vertrouwen, wanneer hij in zijne eerste memorie van toelichting met ronde woorden en getallen, en niet in onbestemde uitdrukkingen, zegt, wat hij noodig acht en wil, en met welke middelen hij rekent dat te kunnen verkrijgen. Kritiek zal dan niet achterwege blijven, doch kan niet anders dan goed werken en het niet hebben of niet bekend maken van een stelsel zal waarlijk aan de kritiek niet ontglippen. Reeds nemen wij nota van den tijd, die bij een Europeschen toestand als den tegenwoordigen voorbijgaat, zonder dat aan de torpedo-zaak iets gedaan wordt.

Wij nemen met dit opstel nog niet voor goed afscheid van den lezer die ons volgde, en hoewel wij niet meer elke maand zijn geduld zullen beproeven in een Tijdschrift, op welks bladzijden meer onderhoudende onderwerpen meer gewoon en te huis zijn, zullen wij toch nu en dan een beroep doen op de goedheid der Redactie, om het publiek van tijd tot tijd te doen hooren,

{==642==} {>>pagina-aanduiding<<}
wat het buitenland doet op het gebied van oorlogs-scheepsbouw, en ook wat onze regering doet, of niet doet, doch had kunnen doen.

Eene enkele opmerking nog zij ons gegund te maken over de financiëele beschouwing in ons vorig opstel, en dit in antwoord op eene aanmerking van een geachte zijde gemaakt. De door ons medegedeelde getallen zijn gegrond op den wensch om het onmisbare (niet het hoogst wenschelijke) te verkrijgen. Men kan beter Monitors maken dan wij voorstelden voor meer geld; doch dit is niet de vraag - het hoofdpunt is: zullen wij ooit het benoodigd getal hebben als wij ze te duur maken? Ook hebben wij niet geschetst, hoe het Budget van Marine zou moeten wezen, want wij hebben het in onze berekeningen (wij gelooven in strijd met art. 121 der Grondwet) belast met schepen, uitsluitend voor de koloniën bestemd, en hebben daarentegen niet gesproken van de kosten der civiele Marine in Indië, van booten voor de landdefensie (bovenrivieren), van monitors voor de defensie van Java. Dit alles heeft ééne oorzaak. Wij wilden aantoonen hoeveel ons plan het hoofdstuk van Marine, zooals het nu is, zou doen vermeerderen, en beschouwden dus de posten, die tegenwoordig daaruit betaald worden. Om verder te gaan hadden wij geheel de hoofdstukken van oorlog en koloniën er bij moeten beschouwen en den lezer nog het dubbel aantal drooge cijfers voorleggen.





{==643==} {>>pagina-aanduiding<<}

Leidt elke weg naar Rome?

Door Johan Gram.

(Vervolg.)

IV.

‘Martha, Martha, waar denk je aan, speel toch kind!’ en dit zeggende trok oom gekscherend aan een der guitige lokjes, die om haar sierlijken nek krulden.
Versuft keek zij van haar pianino op, en in gedachten verdiept speelde zij werktuigelijk eenige maten van de innig verwenschte rêverie. Mevrouw Mauslinz was die plagerij echter niet ontgaan. Van achter haar ‘Christelijke Huisvriend’ had zij Mauslinz Martha's blanken hals zien aanraken, en ofschoon Mauslinz haar nu quasi een oogje toewierp, hielp hem dit niets bij haar.
‘Wat heeft die Erard ook weêr gekost, Mauslinz?’ vroeg zij hem scherp.
‘Ik zou 't je niet meer kunnen zeggen, vrouwtje,’ antwoordde hij, heel zoetsappig, aan zijn lange duitsche pijp trekkende.
‘'t Is waar: Jij hebt hem niet betaald! Ik geloof zes honderd gulden. Nu, hij brengt zijn interest niet op. Menig meisje zou er alles voor willen missen.’
‘Alles niet, tante!’ zeî Martha, bevend van toorn.
‘Zoo...Martha!’ hernam tante op sleependen, quasi fleemenden

{==644==} {>>pagina-aanduiding<<}
toon. ‘Ik dacht dat je zoo druk studeerde, dat je niet kon hooren wat er gepraat werd. Wát dan niet, jufvrouw wijsneus?’
‘Haar oom en tante niet, weet-u!’ sprak zij scherp, en dadelijk ging zij weêr met spelen voort en speelde alsof zij voor acht dagen bij voorbaat studeerde.
Tante beet zich van woede op de lippen en ging weêr in haar ‘Christelijke Huisvriend’ voort met het lezen van die mooije preek over de onderlinge verdraagzaamheid. Oom lachte in zijn vuistje over die ondeugende meid.
Lang bleef Martha echter niet zitten. Het werd haar te eng in 't huisvertrek. De noten dansten haar voor 't gezigt, en zij stond op om onder een of ander voorwendsel naar haar kamertje te gaan.
Tante had al hare bewegingen bespied. Toen Martha den knop van de deur in de hand had, voegde zij haar zoo koel mogelijk toe:
‘Hé, Martha, als je weêr een négligé aantrekt, doe dan een doekje om je hals: ik vind dat de welvoegelijkheid je dat eer had moeten zeggen dan ik’...
Meer hoorde Martha niet, want bij dat laatste ik sloeg zij de deur digt en liep half neuriënde door den marmeren gang naar haar kamertje. Toen zij den grendel op de deur geschoven had, was de overmoedige, neuriënde Martha verdwenen, en lag er alleen een wanhopende vrouwenfiguur met 't hoofd in het kussen tegen een stoel geknield.
Alles was doodstil in 't kamertje. Slechts nu en dan werd die stilte afgebroken door het snikken der neêrgebogen gestalte.
Een uur later werd zij wat kalmer. Zij schoof 't venster open, en de frissche lucht die naar binnen stroomde, 't gekweel der vogelen in den tuin en de hooggewelfde blaauwe lucht bragten haar die troost welke de natuur een ieder schenkt. Stil zette zij zich voor 't venster. Overal lachte de zon haar tegen. De blaadjes der lange popels trilden en glinsterden in 't licht. De zware eiken daarachter waakten dat de zon hun lommerrijke plekken eerbiedigde, doch konden niet beletten, dat zij hier en daar vol dartelheid door 't gebladert drong.
Martha volgde half peinzend dat dartel spel. Achter die eiken zag zij nu Mauslinz de cochinchina-kippen voer geven, en 't hok inspecteren. Toen hij haar gewaar werd, loerde hij eerst naar alle zijden en zeî toen:
‘Was die Alte wiederum im Kopf hat? Armes Kind!’

{==645==} {>>pagina-aanduiding<<}

Martha trok zich van 't venster terug en bespaarde hem daardoor den minachtenden blik, dien zij hem toewierp. Als een beangst duifje zette zij zich voor haar eenvoudig tafeltje en ondersteunde 't hoofd met haar hand.
Zij herinnerde zich hare gelukkige jeugd, die zij in Weimar met haar vader had doorgebragt. Hoe onbezorgd en prettig dat leven ginds was; die heerlijke uitstapjes met hare vriendinnen, die aardige bals, zonder pligtpleging, zonder groot toilet, die ware Gemüthlichkeit! Hoe ze haar met den braunen August; den student uit Jena, plaagden, die haar altijd trouw ten dans voerde, die geen ander meisje vroeg, en haar uren ongemerkt stil kon zitten aanzien. Wat had ze hem dikwijls geplaagd en gefopt met hare kleine coquetteriën! Toen verdween dat betooverend visioen. Haar vader stierf. Het eenig kind vertrok naar hare familie in Holland, en nam afscheid, voor goed afscheid, van dat mooije land en die hartelijke menschen.
Oom en tante Mauslinz namen haar tot zich gelijk christelijke menschen van hun stempel wel zouden willen laten uitroepen, dat zij zich hiertoe verpligt achten.
Een ieder noemde haar dan ook trouw Martha Mauslinz en dacht er niet aan dat zij van Ongen heette. Naauwelijks was zij een paar maanden bij hen, of men zond haar naar het wijdberoemde kostschool van duizend gulden 's jaars, waar zij vier jaren verbleef en dat zij op haar twintigste jaar voor goed verliet. Sedert zeven maanden woonde zij bij oom en tante, die 't voorwerp hunner weergalooze liefdadigheid, zoo veel mogelijk, overal tentoonstelden, en geen gelegenheid lieten voorbijgaan om een ieder te toonen wat een leventje dat nichtje had bij een paar menschen van christelijken zin.
Een zucht ontglipte Martha's borst, en treurig liet zij het hoofdje weêr zakken, toen zij over dit alles nadacht. Hier was zij alleen, en behoefde zij haar wezenlijk gevoel niet te verbergen. In de wereld moest en wilde het fiere kind opgewekt, vrolijk zijn; niemand mogt haar leed kennen.
Liet zij zich tegenover oom en tante te scherpe uitdrukkingen ontvallen: 't was het gevolg van hun voortdurend onkiesch geplaag en wreede achtervolging.
Het publiek - met een quasi treurig gezigt vertrouwde tante dit menigeen toe, - vond haar een geestig, scherp nufje, dat oom en tante's weldaden niet waardeerde, Achter de schermen echter

{==646==} {>>pagina-aanduiding<<}
was Martha een meisje, dat alle veerkracht noodig had om niet wanhopend te worden; dat, met haar prikkelbaren aard, het onverdragelijk leven en die dagelijksche martelingen meestal gelaten droeg, al kon zij zich niet zoo volkomen bedwingen om nu en dan met een snijdend woord haar wezenlijken gemoedstoestand te verraden.
Toen zij zoo een poos gezeten had, haalde zij uit haar kleedje een papier te voorschijn, dat reeds met menigen traan bevochtigd scheen. Het was een briefje van graaf van Burk, waarin hij haar op de meest kiesche wijze voorstelde, haar portret bij van Dolk te laten maken en hem te veroorloven, haar daar eens te mogen ontmoeten. Hierdoor zou zij de kunst een groote dienst bewijzen, van Dolk's welslagen op de tentoonstelling verzekeren, en hem, graaf van Burk, meer verpligten dan zij zich kon voorstellen.
Lang had zij hier over nagedacht. Onder die luchtige scherts en dien lossen conversatie-toon had Martha volkomen den indruk weten te verbergen, dien de echt ridderlijke figuur, inderdaad een gunstige type van een hollandsch edelman, op haar maakte Burk had zich door hare buitengewone levendigheid en gemak om zich uit te drukken inderdaad meêgesleept gevoeld. Aan enkele harer uitdrukkingen, waarin voor een goed hoorder iets bitters en smartelijks lag, had hij haar toestand eer gegist dan begrepen. Hij had er zekere Ahnung van.
Betooverd door haar gracieus voorkomen en levendigen geest, vol sympathie met een toestand waarvan hij al de kwellingen vermoedde, zat graaf Burk lang te suffen en te mijmeren voor hij eindelijk tot de conclusie kwam, dat alléén zijne filantropie hem aanzette om jufvrouw Martha Mauslinz het straks gemelde schriftelijk voorstel te doen. Slechts algemeene menschenliefde was 't, niets dan dit! Wat mogt de nicht van Ludwig Mauslinz, die in vroeger jaren Burk's laarzen gepoetst, fooijen van hem aangenomen en hem aan zijn oom's tafel bediend had, - wat mogt zij anders verwachten van den eenigen telg van een der oudste adellijke geslachten. 't Was zuivere algemeene menschenliefde!
Om echter Martha het briefje te doen geworden, zonder dat dit ter kennis van mijnheer of mevrouw Mauslinz kwam: hiervoor moest Burk zijn toevlugt nemen tot een of andere omkooperij die hem tegen de borst stuitte. De keukenmeid van Mauslinz, een oude, dikke vrouw, die haar vijftigjarig jubilé bij de familie reeds gevierd had, werd door graaf Burk in 't geheim genomen, en toen

{==647==} {>>pagina-aanduiding<<}
hij 't briefje met een rijksdaalder belegde, waren al de gemoedsbezwaren der roode keukenprinses opgeheven.
Martha had het briefje verslonden. Eenvoudig, doch overredend was zijn verzoek ingekleed. Zijn nichtje, freule van Alberg, zou hem vergezellen. Voor haar oom en tante, zoo deze er achter kwamen, zou het heeten, dat haar portret een verrassing moest zijn.
Lang had Martha er over nagedacht. Eindelijk besloot zij toe te geven en hem dit met een paar woorden te melden. Zij gevoelde zich alléén, verlaten. Zijn deelnemend uiterlijk, zijn fijne tact trokken haar aan, en 't was dus zoo natuurlijk, dat zij aan een voorstel toegaf, dat eigenlijk heel onschuldig was.
‘Om u,’ schreef zij, ‘een bewijs te geven, dat kunstbescherming in het geslacht der Mauslinz aangeboren is, besluit ik er gaarne toe voor dien chevalier de la triste figure te poseren. De bijzondere eer van kennis te zullen maken met freule van Alberg heeft, geloof ik, mijn kunstgevoel doen ontluiken...’
En toen zij met betraande oogen die lagchende woorden geschreven had, voelde zij zich eenigzins opgebeurd. Het had haar afleiding gegeven. Daar ten minste zou zij dan niet als toonbeeld van den weldadigheidszin van oom en tante behoeven te poseren. Welligt kwam zij daardoor in relatiën die haar eene of andere betrekking bezorgden, want zij was vast besloten, zich, 't mogt kosten wat het wilde, een positie te verzekeren.
In dien tusschentijd had tante Mauslinz met groote stichting het bezoek ontvangen van de dames Meelking, bestuurderessen van eene loterij ten voordeele van de vrijgemaakte slaven in Amerika. Naar gewoonte had tante Mauslinz er een prachtig kanapé-kussen heengezonden, gelijk zij naar alle loterijen deed, en waarvoor zij telkens met een paar suikerzoete woorden in de courant, naar hare beschouwing, ruimschoots beloond werd.
Mijnheer Mauslinz was stil het woonvertrek uitgeslopen, had een flesch port uit den kelder gehaald en was daarmeê naar zijn schilderijen-kabinet gegaan; daar had hij zich heel gemakkelijk in een grooten rood fluweelen leunstoel neêrgezet voor eene schilderij, die op een stoel bij 't raam stond. Het vertrek zag er prachtig uit. Tegen het donkerrood behangsel kwamen de schilderijen terdege uit. Voor den grooten spiegel stonden twee prachtige bronzen figuren naar Canova en een zwart marmeren pendule. Meesterstukken van Scheffer, Isabey, Madou, de la Roche, Gal-
{==648==} {>>pagina-aanduiding<<}
lait, Knaus en van andere celebriteiten prijkten er aan de wanden. Bij uitzondering zag men hier en daar een produkt van een Hollandsch meester daar tusschen. Toch maakten Bosboom, Verveer, Roelofs, Israëls en een paar anderen goede sier onder den schitterenden staf, die Scheffer en de la Roche omringde.
Met zelfvoldoening liet Mauslinz zijn blik in 't rond weiden. Dat behoorde hem toe. Met aandachtig luisteren, met menig geldelijk verlies, met kijken en artisten uithooren was het hem allengs gelukt een wezenlijk kostbaar kabinet bijeen te brengen. Een dood kapitaal, zeî zijne vrouw somtijds in een kwaden luim. 't Mogt wat! Mauslinz had dat beter begrepen. Wat was hij zonder dat kabinet? Niets; bij niemand bekend of in aanzien; bij sommigen welligt nog de kamerdienaar van vroeger. En door zijn kabinet was hij nu bijna een man van naam, van invloed. Menig vreemdeling, die de stad bezocht, belde bij Mauslinz aan om de precieuse kunst te mogen zien, en drukte de hand van den gewezen kamerdienaar, en gaf zijn sympathie voor den kunstbeschermer lucht! 't Is waar, hij had zich daarvoor de uitgaaf van eenige duizenden gulden moeten getroosten, maar ten slotte had de kunst dan toch ook 't hare gedaan om hem op te heffen, zoodat het ten slotte de vraag bleef, of Mauslinz niet oneindig meer verpligting aan de kunst dan deze aan Mauslinz had. Zóó lag Mauslinz heel vergenoegd in 't rond te kijken, en schonk zich telkens behagelijk weêr een glas port in, zoodat hij heerlijk ingedut was, toen de oude meid reeds driemaal aan de deur gezegd had, dat mijnheer Krops er was, om mijnheer te spreken.
Eindelijk werd hij wakker. Mijnheer Krops kwam binnen, verspreidde een welriekende geur om zich heen, maakte een sierlijke buiging en nam plaats.
‘Ja, mijnheer Krops,’ zei Mauslinz met een fijn stemmetje, ‘u komt eens naar je schilderij informeren, denk ik?’
‘Om u te dienen, mijnheer. U is een maand of drie geleden zoo goed geweest mij dat te bestellen, en door uw daarop gevolgde ongesteldheid heb ik er niet vroeger naar durven vragen.’
‘Ja, ja,’ lachte Mauslinz, naar 't stuk ziende.
‘En...’ hernam Krops schoorvoetende, terwijl hij langs zijn baard streek, ‘ik zou nu graag willen weten, of 't u bevalt.’
Mauslinz zette zijn lorgnet in 't oog en bekeek 't stuk aandachtig.
‘Ziet-u, mijnheer Krops, 't is, ronduit gezegd, geen schilderij

{==649==} {>>pagina-aanduiding<<}
voor mijn verzameling. Mijn hemel! zie zelf: waar zou ik 't moeten hangen? Ik heb zeer exquise zaken. Maar - we moeten jonge artisten aanmoedigen; zeker. Daar heb je van Kollen, Beerman en Hes: dat zijn allen lui, die ik protegeer. Ik koop soms schilderijen van hen; natuurlijk niet om ze hier op te hangen, maar eenvoudig ter aanmoediging.
“In dat schilderijtje van u is heel veel goeds, heel veel,” ging Mauslinz voort, met zijn lorgnet spelende, “maar 't moet nog beter worden.”
“Natuurlijk mijnheer,” antwoordde Krops, niet uit het veld geslagen door die grootsche inleiding. “Natuurlijk, ofschoon ik durf zeggen, dat dit een bijzonder goed stukje is. Als ik het exposeerde, ben ik van mijn succes verzekerd.”
“Ja wel! Daar is veel natuurlijks in. Na mijn ziekte wandel ik veel buiten, bijna elken dag, en als ik daar dan zoo alleen ronddrentel sta ik verbaasd over al het schoone. 't Is prachtig die natuur, hé? Zoo leer ik de kunst nog meer waardeeren, en de artisten ook, die haar zoo in zich weten op te nemen en geniaal weêr te geven. Ja, na mijn ziekte ben ik een geheel ander mensch geworden. Daarom zou ik dan ook uw stuk, niettegenstaande zijn gebreken, wel willen hebben. Doch de gevraagde prijs van tweehonderd gulden is mij voor 't oogenblik te hoog....”
“Pardon mijnheer,” viel Krops hem in de rede, “ik schreef u destijds drie honderd gulden.”
“Zóó! zóó!” schudde Mauslinz bedenkelijk 't hoofd. “Dan is 't me nog moeijelijker om 't met u te vinden. Ik heb met mijn ziekte, groote, zeer groote uitgaven gehad; de effekten staan ook niet gunstig, zoodat ik dan maar geen bod zal doen.”...
“Maar u had me het destijds besteld, mijnheer!” waagde Krops hem beleefd toe te voegen.
“Ja wel, maar ik moest het eerst voltooid zien. - Neen, mijn beste mijnheer Krops, ik durf en ik wil er nu ook niet meê voor den dag komen, maar ik had gedacht - neen, neen, 't is te gek.”
Dit zeggende stond hij op, ontsloot eene cassette die op een penanttafeltje stond, en haalde er een papiertje uit.
“Toe mijnheer, zeg u het maar; 't zou me spijten als ik dit niet van u hoorde.”
“Nu, heer Krops, kort en goed: hier heb ik een bankje van

{==650==} {>>pagina-aanduiding<<}
honderd. Wil je, in aanmerking van de slechte tijden, mij je stukje daarvoor laten, dan neem ik het; want na die ziekte ben ik veel meer van de natuur gaan houden, en in je schilderij is veel natuurlijks. Of nu de eer van in mijn kabinet te zullen komen, daarbij van invloed kan zijn, dat moet ge zelf beslissen.”
Krops bedacht zich een oogenblik. Mauslinz legde het bankje verleidelijk voor hem op tafel, en keek toen weêr aandachtig naar het doekje.
“Aangenomen, mijnheer Mauslinz! Ik zal 't maar doen. Dat ding heeft hier toch al twee maanden gestaan, en ik heb geld noodig.”
Mauslinz lachte regt vergenoegd. Krops stak 't bankje in zijn zak, bewonderde de schilderijen en werd daarop door Mauslinz aan zijne echtgenoote voorgesteld, die uit nieuwsgierigheid eens was komen zien, wat haar man zoo lang in de tuinkamer uitvoerde.
Krops was zoo charmant mogelijk. Hij sprak over de groote familiën, waar hij gemeenzaam aan huis kwam, over de onbeschaafdheid van zijn kunstbroeders, over zijn bijzondere exceptie in dit opzigt en over fijne wijnen. Ten slotte vroeg hij Mauslinz de bijzondere gunst om jufvrouw Martha, die hij de eer gehad had bij van Dolk te ontmoeten, toestemming te vragen, haar portret te mogen schilderen. Krops was er zeker van dat, indien de familie dit goedvond en veroorloofde het op de aanstaande tentoonstelling te zenden, zijne reputatie ongetwijfeld zou gevestigd zijn. Gelukken zou hem 't portret zeker.
Mauslinz beviel het voorstel uitmuntend. Krops was in den smaak en zeer gezien. Nu 't aanbod van zijn kant kwam, zou het portret een appel en een ei kosten, en tegenover het publiek zou het flink staan, en zou hij als beschermheer van Krops optreden.
“We zullen er eens over denken, mijnheer Krops; maar in elk geval hier aan huis, niet waar?”
Krops boog toestemmend. Mevrouw Mauslinz lachte eerst het aanbod niet toe.
“Wij hebben het natuurlijk van ganscher harte voor ons aangenomen kind over,” sprak zij zoetsappig, “want 't is ons eigen niet, weet u; - ofschoon ik er aan twijfel of eigen kinderen het zóó hebben - maar zou zij er niet wat al te hoovaardig op worden?”

{==651==} {>>pagina-aanduiding<<}

“Zij heeft,” zei Krops beleefd lagchende, “zoo vele motieven om hoovaardig te zijn, mevrouw, dat dit inderdaad...”
“Zoo...dunkt u dat, mijnheer,” viel zij hem snibbig in de rede, “en welke alzoo?”
“Bij voorbeeld: zoo'n oom en tante te hebben...” antwoordde Krops gevat.
Zij lachte, want haar zwakke zij was aangetast.
“Wel heel vriendelijk van u, mijnheer Krops,” zeî mevrouw buigende. Daarop legde zij de armen deftig over elkaâr en sprak half bij zich zelve: “Dat wordt door iedereen meer gewaardeerd dan door...nu ja...is 't niet, Mausje?” vroeg zij haar echtgenoot met een schamper lachje.
Maar hij, die zich in tegenwoordigheid van iemand, die hem, zeer ernstig gemeend, von Mauslinz genoemd had, nu “Mausje” hoorde noemen, gaf er weinig antwoord op.
“Enfin!” zuchtte mevrouw belangwekkend, “wij zullen onzen christelijken pligt ten einde toe vervullen.”
“Die zaak is dus geklonken, mijnheer Krops,” zeî Mauslinz deftig, “maak alles in orde, doe uw best om er een waar kunststuk van te maken. We zullen er ons nichtje van verwittigen.”
Krops vond het uitstekend. Hij maakte mevrouw nog een paar complimentjes, die haar geheel voor hem innamen, proefde den heerlijken ouden port, dien hij beweerde nooit zóó delicieus te hebben gedronken, was uitbundig in zijne bewondering van mijnheer's fijnen smaak, en gedroeg zich zoo geslepen, dat het echtpaar Mauslinz den besten dunk van onzen Krops kreeg.
Toen Krops vertrokken was, wreef Mauslinz zich van vreugde de handen.
“Dat was goed overlegd, Klaar,” zeî hij lagchend. Dat doen we meer. Als zoo'n schilderijtje een paar maanden bij je staat, is een artist altijd toegevender met den prijs; en zoo'n bankje van honderd, drommels, dat heeft zoo'n overredende kracht.’
‘Wat doe je er meê, Mauslinz, met al dat goedje? Hoe kom je nu weêr aan dezen schilder?’
‘Dat is een van mijn protégés!’
Mevrouw kon haar lagchen niet bedwingen, en zeî, de kamer uitgaande, dat dit beschermheerschap niet goedkoop betaald werd.

V.

Reeds viermaal had Martha in de tuinkamer voor Krops ge-
{==652==} {>>pagina-aanduiding<<}
poseerd. Zij vond hem onuitstaanbaar om zijn affectatie, zijn eigendunk en zijn kruipende beleefdheid. Toen zij de derde maal duidelijk bespeurde, dat er teedere gevoelens voor haar bij hem in 't spel kwamen, mogt dit misschien voor een oogenblik hare vrouwelijke ijdelheid streelen, doch zijne tegenwoordigheid was haar zulk een drukkende last, dat zij, wat hem betrof, zich van geenerlei kleine coquetterie behoefde te beschuldigen.
Voor mevrouw Mauslinz werd het schilderen van dat portret allengs een wezenlijke uitkomst. Als vrouw had zij Krops' aanwakkerende genegenheid spoedig ontdekt, en dit deed baar ruimer ademhalen: hij zou dien ouden mallen Mauslinz wel eens mores leeren, als deze weêr met familiariteiten jegens Martha begon. Zij moedigde de bezoeken van den welriekenden kunstenaar dus bijzonder aan, wijdde, tegenover zulk een voorbeeldeloos hoorder, met onbegrijpelijke uitvoerigheid over haar maagkwaal en haar ‘hnisvriend’ uit, en kon geen woorden vinden om Krops' goede eigenschappen naar waarde te prijzen.
Bij mijnheer Mauslinz was dit natuurlijk juist het tegenovergestelde geval; ook zijn scherp oog had spoedig ontdekt dat Krops ontzaggelijk verliefd was op hun pleegkind. Dat strookte niet met zijn plannen. Het was heel natuurlijk, dat een beeldje als zij een jong kunstenaar in verrukking bragt en zelfs zijn hart in ligten laaijen vlam zette, maar dat was geen nummer van zijn programma. Een plan, dat eerst traag en verward in zijn brein spookte, had allengs bepaalder, zekerder vormen aangenomen, waarin Mauslinz geen de minste verandering gedoogde. Dat plan voor de toekomst was voornamelijk aldus zamengesteld: Met spartaansche koelbloedigheid werd door Mauslinz aangenomen, dat zijn rijke ega het zeker niet langer dan een jaar of drie zou maken, vooral daar hare hypochondrie toenam, en zijn voortdurend beklagen een uitmuntend middel scheen om die kwaal te doen verergeren. Haar testament moest zoodanig gewijzigd worden, dat zij haar man tot universeel erfgenaam maakte. In dat geval trouwde de weduwenaar met het bevalligste schepseltje dat hij ooit gekend had, namelijk Martha, en zou hij zoo gelukkig zijn als een gewezen kamerdienaar met zulke antecedenten zijn kan; zelfs al mogt mevrouw Mauslinz hem onterven, dan zou hij door Martha wel kans zien aan een groot vermogen te komen. Hoe? dit was zijn geheim. Van achteren bezien bleek het, dat zijn onbescheiden snuffelen in de zaken en papieren van zijn

{==653==} {>>pagina-aanduiding<<}
voormaligen heer, baron Pooldag, hem met heel wat dingen bekend had gemaakt. Martha was geen drie weken bij oom en tante in huis, of oom had haar omtrent haar verblijf in Weimar de wonderlijkste vragen gedaan. Hij had haar naar het portret van hare moeder gevraagd: dit had zij niet. Naar familie van deze, die toch te Weimar woonde: Martha kende die niet; haar vader beweerde altijd, dat haar moeder slechts een nicht te Kassel had, en deze had zij nimmer gezien. Dan lachte Mauslinz altijd even vreemd en zeî geheimzinnig: ich weiss so viel!
Dan werd Martha scherp en eindigde zij met in stilte te treuren over 't gemis van een moeder, wier gelaatstrekken zij zelfs niet kende.
Krops werd dus door 't echtpaar met zeer verschillende aandoeningen ontvangen. Mijnheer werd hoe langer hoe koeler, mevrouw hoe langer hoe hartelijker en innemender. Het portret zelf droeg nog geen spoor van de bijzondere inspiratie des schilders.
Martha kon soms haar lagchen niet bedwingen, wanneer zij bedacht in welk een benard geval zij den verwaanden Krops met het dubbel portret bragt. Toen Mauslinz haar in den beginne met een enkel woord over Krops' verzoek sprak, had zij het formeel geweigerd. Toen zij echter voor de eerste maal bij van Dolk poseerde en daar over 't indringend karakter en het gering talent van Krops hoorde spreken, besloot zij haar oom niet langer te weigeren, maar Krops in de gelegenheid te stellen haar portret te maken. Het was een onbezonnen ondeugende streek, waarvan zij zich later op de tentoonstelling ontzaggelijk veel pret voorstelde, en waarvan zij in elk geval meende dat het van Dolk's onbekend talent aan het licht zou brengen, en het gehuurd talent van Krops naar waarde zon leeren schatten.
Terwijl Martha haar oom voorgaf dat zij in een borduurwinkel, die een harer schoolvriendinnen had opgerigt, aan een cadeau voor tante's jaardag werkte, en in tante's oor fluisterde, dat zij met twee freules eene loterij inrigtte voor het bekeeren van ongeloovige kinderen in Australië, had zij reeds viermalen in de achterkerkstraat bij van Dolk eenige uren doorgebragt.
Freule van Alberg en graaf van Burk hadden haar ontvangen. Van Dolk was even stijf en in zich zelven gekeerd geweest als vroeger en had met vaste hand de omtrek van zijn prachtig model op doek gebragt. Zeker kon de naauwgezette kunstenaar die trekken niet met grooter bewondering aanstaren en vaster in 't geheugen

{==654==} {>>pagina-aanduiding<<}
prenten dan van Burk, die zich niet kon verzadigen aan 't geestig mignon-kopje.
Indien graaf van Burk's adjunct-commies geen wonderen van werkzaamheid en naauwkeurigheid had verrigt, zouden de gedeputeerde Staten der provincie het adellijk brein herhaaldelijk hebben verwenscht, dat hier en daar bewijzen gaf van zoo ontzaggelijk verward te zijn. Maar de bejaarde adjunct-commies, die voor geen andere passie vatbaar was dan 't waardeeren van een net gelinieerden staat met staand schrift, een doorrookertje en een vischrijke sloot voor zijn hengel, - die onmisbare prozaman maakte alles weêr goed.
De vrienden misten van Burk overal. Op de adellijke societeit vertoonde hij zich bijna niet; op straat zag men hem zelden; sprak men hem aan, dan was er iets droefgeestigs, iets sentimenteels in zijn stemming. Op zijn bureau liet hij de aanbestedingen en zieke koeijen liggen en las Geibel en Lamartine. In 't park nabij de stad doolde hij liefst langs de meest eenzame paadjes en liep verstrooid zijn beste kennissen voorbij.
Toen Martha de derde maal van Dolk met hare komst verheugde, kwam graaf Burk een uurtje daarna haar mededeelen, dat freule Alberg zich liet verontschuldigen wegens eene plotselinge ongesteldheid. Hij was levendiger en hartelijker dan ooit; Martha daarentegen treurig gestemd. Van Dolk stond te schilderen alsof er buiten zijn schoon model niemand bestond.
Graaf van Burk snuffelde even 't atelier door, zag een paar boeken in, die naast Dolk's schilderkist lagen en las den titel van Shakespere's Romeo en Julia en van een franschen roman uit onzen tijd.
‘Die kunnen niet in vrede zamen leven, van Dolk,’ zeî Burk, een stoel nemende.
Van Dolk keek verstrooid op, en wees eenvoudig met zijn penseel op 't portret van Martha, dat hij onder handen had, en dat van graaf van Burk, dat tegen den wand stond.
De graaf kleurde hevig en Martha niet minder.
‘Droomer!’ lachte hij voor zich heen.
Plotseling werd er duidelijk driemaal gescheld, en Van Dolk, die voor bezoekers of boodschappen zelf de huisdeur moest openen, verontschuldigde zich voor een oogenblik.
‘Ja, dat portret van me heeft wel een groot voorregt,’ zeî van Burk, eenigszins aangedaan.

{==655==} {>>pagina-aanduiding<<}

‘Het eerste te zijn van die rij meesterstukken! Graaf, wat een ijdelheid!’ zei Martha op lagchenden toon, ofschoon haar hart hevig klopte.
‘Vergeef me, mejufvrouw, maar van zoo in de nabijheid van 't uwe te mogen zijn.’
‘Och graaf, laten we die complimentjes voor ons gala-toilet bewaren, en en petit comité liever een conversatie en négligé houden. Ik dacht, dat u mij die dingen sparen zou.’
‘Ik ben nooit opregter geweest, Martha.’ Dit was de eerste maal dat hij haar zoo noemde. ‘Och, laat me een oogenblik zoo spreken. Dat portret zou aan 't uwe kunnen vragen, of het romans gelezen had.’
‘Wel drie duizend’ hernam Martha lagchend, ‘zou 't mijne kunnen antwoorden.’
‘Dat is niet te veel,’ ging van Burk voort. ‘Zou het dan kunnen gelooven, dat iemand een meisje plotseling hartstogtelijk zou kunnen lief krijgen, dat men slechts eenmaal of enkele keeren ontmoet heeft.’
‘Ongetwijfeld: in een der drieduizend.’
‘In 't leven niet?’
‘Mijn portret weet het niet. Het heeft er geen ervaring van.’
‘Maar verondersteld dat uw portret op die wijze bemind werd; dat hij, die 't lief had, alles voor dat bezit zou willen geven, ondanks allerlei hinderpalen en tegenwerking?’
‘Ik heb geen procuratie van mijn portret!’ antwoordde zij lagchend, doch alle moeite inspannende om bedaard te blijven.
‘Martha, zou uwe beeldtenis geen ander antwoord hebben?’ Dit zeggende, was graaf van Burk opgestaan, en Martha genaderd.
‘Martha!’ zei hij, hare hand grijpende, die zij niet terugtrok. Zij keek op. Haar oog was vochtig; haar blik moest welsprekend zijn, want ofschoon zij geen enkel woord sprak, glinsterde zijn oog en zeî hij op aangedanen toon:
‘Ik wist het; 't moest zoo zijn, Martha, of ik had mij ontzaggelijk bedrogen.’
‘Laat het een heerlijke droom blijven,’ sprak ze heel zacht, ‘niets dan een heerlijke droom! Want in de werkelijkheid zou niemand dulden dat...’
‘Neen Martha, dat zweer ik!...’

{==656==} {>>pagina-aanduiding<<}

Dit zeggende, drukte hij een kus op haar voorhoofd, toen plotseling de deur geopend werd, en van Dolk weêr binnentrad.
Deze bleef een oogenblik staan, en wees toen, even als straks, eenvoudig met zijn penseel op 't portret van Martha en dat van graaf van Burk.
‘Dat moest zoo zijn!’ sprak van Dolk geroerd, ‘of ik zou aan de eeuwige harmonie getwijfeld hebben.’
‘Van Dolk, vrind, bewaar dat geheim, want voor 't oogenblik mag nog niemand het weten.’
De goede kunstenaar gaf den graaf eenvoudig de hand, vatte zijn palet op, en keek voortdurend naar beide portretten.
Dien middag had de schilder nooit onoplettender model gehad, en was hij zelf, minder dan ooit, over zijn werk voldaan.

VI.

In den schouwburg werd Norma gegeven, en een beroemde Fransche zangeres zou in deze opera optreden. Mijnheer en mevrouw Mauslinz waren abonnés, en ten bewijze hoe Martha 't bij hen had, moest deze, als toonbeeld van hun edelmoedig hart, dikwerf in groot toilet meê. Ook dezen buitengewonen avond had mijnheer Mauslinz drie plaatsen besproken.
Toen Martha in een wit kleedje met een ligtblaauwe sortie de bal beneden kwam, kon oom, die in zijn zwarten rok deftig door de voorkamer trippelde, zijn bewondering over zoo veel gratie niet weêrhouden.
‘Wie eine Königin!’ fluisterde hij met eene potsierlijke buiging, ‘en wat riekt dat princesje heerlijk!’
Tante's binnentreden uit de suite bragt den ondernemenden bewonderaar tot zwijgen.
‘Vat maar geen koû, kind,’ zeî tante stroef. ‘Je hadt wel wat anders kunnen aandoen.’
‘U zeî, dat mijn toilet onberispelijk moest zijn, tante, en daarom trok ik mijn wit kleedje aan.’
Tante's gelaat helderde op. Waarom? dit begreep Mauslinz, doch Martha niet.
Aan 't schouwburglokaal wilde Mauslinz zegevierend uit de vigelante stappen, om de bevallige Martha uit het rijtuig te helpen, toen geheel onverwacht Krops, tiré à quatre, voor den dag kwam, Martha zijn arm aanbood, en ten spijt van Mauslinz gebouw met haar binnentrad. Tante triumfeerde.

{==657==} {>>pagina-aanduiding<<}

Toch bleef Mauslinz heel bedaard, en behield zijn deftig lachje, dat hij op baron Pooldag's onverstoorbaar gelaat zoo ter dege bestudeerd had.
‘No. 43, mijnheer Krops!’ zeî Mauslinz, met iets spottends in zijn toon, terwijl hij op den gang mevrouw van haar shawl bevrijdde.
De ouvreuse opende 't deurtje. Krops schoof nog eenmaal den witten glacé door de gefriseerde haren en trad regt gelukkig achter Martha en mevrouw Mauslinz de loge binnen. Toen hij er in was, meende hij de gansche zaal voor zich in 't rond te zien dansen; hij moest zich een oogenblik aan een stoel vasthouden: voor hem, in dezelfde loge, zaten niemand anders dan Raafs en Marianne; hij in zijn gewoon bidderskostuum en zij vol linten en strikken. Dat was verpletterend voor Krops. De kunstkooper keek zijn dochters minnaar streng, met digtgesloten lippen aan. Op Marianne's gelaat vertoonde zich een lachje; maar 't was een zonneschijntje, waarbij men aan een storm de voorkeur zou gegeven hebben. Mauslinz's kleine oogjes glinsterden van pret. Hij bleef achter in de loge staan, en schudde vergenoegd 't hoofd, terwijl hij zijn tooneelkijker voor den dag haalde.
Een oogenblik daarna had Krops zijn tegenwoordigheid van geest herkregen. Hij boog losjes voor Marianne en Raafs, en zeî, gemaakt lagchend:
‘Men moet maar gelukkig zijn. Eerst heb ik 't genoegen de familie Mauslinz te ontmoeten, en nu zoo onverwacht u beiden. Hoe kwaamt ge daar zoo toe?’
‘Ons schoonheidsgevoel wilde voor 't úwe niet onderdoen,’ antwoordde Marianne, 't opgesierde hoofd heel pretentieus half naar Krops wendende.
‘Ik dacht,’ ging Krops eenigzins aarzelend voort, ‘dat de Norma u misschien minder zou aantrekken, daarom was ik er alleen heen gegaan.’
‘Maar 't nastukje, dat de Hollandsche troep geeft, “een blanke Othello,” heeft haar misschien bekoord, niet waar, mijnheer Mauslinz?’ zeî Raafs gekscherend, uit vrees dat zijne Marianne te scherp zou worden.
Mauslinz knikte even; hem scheen die aardigheid niet bijzonder te bevallen. Doch die oude Raafs kon er toch niets meê bedoeld hebben?
In elk geval had Mauslinz reden om tevreden te zijn. Aan

{==658==} {>>pagina-aanduiding<<}
de deur der tuinkamer had hij het beluisterd, dat zijn vrouw aan Krops hun plan om den volgenden avond naar de opera te gaan meêdeelde, en hem te kennen gaf, dat hij hen gerust er eens mogt komen bezoeken. Toen had Mauslinz, om bekende redenen, besloten dat plan te dwarsboomen. Hij schreef een anonym briefje aan mijnheer Raafs, dat, zoo hij in de opera Norma in loge no. 43 eene plaats voor zich en zijne dochter nam, zonder er iemand over te spreken, dit hem ongetwijfeld een groote verrassing zou bereiden. Mauslinz's plannetje was dus gelukt. Krops zat stil in een hoekje, en durfde Martha niet aanzien, want een blanke vrouwelijke Othello bespiedde al zijn gebaren. Mevrouw Mauslinz zag zich teleurgesteld, en lag met een vrij norsch gelaat in haar stoel.
De zaal was allengs ontzaggelijk vol geworden. De zangeresse was eene Française, en dit waarborgde reeds gedeeltelijk haar succès. Ware zij eene hollandsche zangeresse geweest, zij had in elk geval eerst haar brevet van genie of talent in het buitenland moeten gaan halen, alvorens in 't vaderland gewaardeerd te kunnen worden. Eerst na zulk eene taxatie kan onze weergalooze hollandsche voorzigtigheid ons veroorloven, een verdienstelijke landgenoote toe te juichen.
Het orchest deed eenige snerpende, brommende en gillende geluiden hooren; de musici wierpen onverschillige blikken in de zaal, als menschen die hier uit pligt kwamen en reeds naar Norma's levende begravenis verlangden. In de loges van den eersten rang had iedere dame die pose aangenomen, welke haar spiegel haar als de meest voordeelige had aangeraden. De kleppen der fauteuils in de Stalles werden neêrgeslagen voor de fine fleur van Neêrland's aristocratie, die heel bleek, heel modieus, voornaam en met behagelijk laisser-aller zich in de leunstoelen liet glijden, en nu den tooneelkijker op onverschillige voorwerpen pointeerde, om dien later voor de prima Donna en de eerste danseuse op een juiste sterkte te hebben. In 't parterre was geen ledig plaatsje te zien. Ondernemende jongelui hadden zich ruggelings naar het tooneel geplaatst, monsterden de loges en rigtten hunne kijkers naar alle kanten heen. Nieuwelingen zaten ijverig in hun brochure te lezen; en eenige dilettanten stalden hunne kennis uit voor ieder die er naar luisteren wilde, door eene discussie over de Italiaansche en Fransche muziek te voeren.

{==659==} {>>pagina-aanduiding<<}

De orchestmeester betrad de verhevenheid. Hij fluisterde den eersten viool links nog iets in 't oor, en, den tooverstaf opheffende, begon de ouverture.
Martha had eerst stil voor zich heen zitten kijken. Zij was te scherpzinnig om niet de kleine intrigue, zoo van haar oom als van hare tante, te hebben doorgrond. Zij mogt een oogenblik om de dwaze teleurstelling geglimlacht hebben; een paar minuten later walgde zij van al die ellendige flaauwheden en dat leven vol kwellingen. De hartstogtelijke Italiaansche muziek lokte bijna een traan uit haar oog, die zij snel wegpinkte, en met voorbeeldeloozen tact vertoonde zij nu een opgeruimd gelaat.
‘Dat juffertje Mauslinz heeft een leventje!’ fluisterde de twintigjarige dochter van van Burk's adjunct-commies hare vriendin in 't parterre in 't oor. De adjunct had van graaf van Burk vier kaartjes gekregen, en bragt nu zijn dochter voor 't eerst in de opera.
‘Ze heeft, wat haar hart begeert!’ was 't antwoord der vriendin. ‘En denk je, dat zij het waardeert? Mijne tante heeft het zelve uit mevrouw Mauslinz's mond gehoord. Het goede mensch beklaagde zich wel niet, maar tante kon duidelijk merken, dat dit nichtje een ondankbaar schepsel moet zijn. Vind je ze mooi?’
‘Ik houd van geen blondines,’ antwoordde de eerste omdat zij donker bruin was.
Hoe snel Martha's beweging ook had plaats gegrepen, toch was ze niet ontgaan aan een persoon die, in eene loge grillée gezeten, hetzij met het bloote oog, hetzij met den tooneelkijker, haar voortdurend bespied had. Deze was de jonge graaf van Burk.
Martha's strijd was hem niet ontgaan. Hij begreep haar fier karakter, en bewonderde haar nog meer. De eerste en tweede akte werden gespeeld zonder dat graaf van Burk een enkelen blik naar het tooneel wierp. Slechts drie, viermaal, wanneer Martha's oog zich naar een of ander punt rigtte, volgde hij dat, om gade te slaan wat hare belangstelling mogt opwekken.
In de pauze stond van Burk vastberaden op, begaf zich onmiddellijk naar de nu ledige loge, naast die waarin Martha met hare tante de beide voorplaatsen innam, en joeg een donkeren blos op Martha's gelaat, toen zij onverwachts zijne welluidende stem, die zij uit duizenden herkend zou hebben, vlak naast zich hoorde.
Raafs stiet zijn dochter aan; Krops glimlachte om medelijden

{==660==} {>>pagina-aanduiding<<}
meê te krijgen, toen Marianne hem in 't oor beet: ‘zulke heertjes moet zoo'n nuf hebben! Hoe compromitterend!’
Mauslinz keek met een boos gezicht naar alle kanten rond, en had van woede bijna een alliantie met Krops gesloten.
Graaf van Burk verzocht Martha hem aan Mevrouw Mauslinz voor te stellen, en daar de graaf mevrouw zeer hoffelijk toesprak en, naar haar oordeel, alleraardigst babbelde, was hij onmiddellijk in hare gunst.
‘Maakt u veel gebruik van de opera of van 't nationaal tooneel, mevrouw?’ vroeg van Burk, terwijl Mauslinz twee portiën ijs bestelde.
‘Nu en dan, mijnheer de Graaf’, antwoordde mevrouw suikerzoet, 't is meest voor mijn nichtje, weet uwé. Naar de opera gaan we dan 't meest, ook om de muziek, waar mijn nichtje nog profijt meê kan doen, want dat Hollandsche tooneel is nog bitter ongelukkig.’
‘Het zijn geen meesters in de kunst, mevrouw, dat stem ik u toe. Maar we behandelen hen ook te stiefvaderlijk. Iedereen vaart tegen hen uit; doch men constateert de ziekte zonder er een geneesmiddel voor aan te geven. En de auteurs, die nu en dan zich eens verpligt achten een philippiea tegen dien Paria te houden, doen het in een gezwollen taal, alsof ze vroeger Jeune-premier bij het door hen gebrandmerkte tooneel waren geweest. Wat meer toegevendheid en goede raad zouden misschien tot een betere uitkomst leiden.’
‘Wat baat het nog,’ meende Martha glimlagchend, ‘als men, zooals u bij voorbeeld, een goed geneesmiddel voor de ziekte heeft, en er geen publiciteit aan geeft.’
‘Mejufvrouw’, antwoordde van Burk met gevoel, ‘mogt men steeds van 't geneesmiddel mogen gebruik maken, dat men voor 't een of ander lijden weet.’
‘'t Is soms gevaarlijk, u hebt wel gelijk, graaf,’ hernam mevrouw, ‘voor 't kwijnen van mijn rijstvogeltjes heb ik zoo'n probaat middel gekregen, maar ik durf er wezenlijk geen gebruik van maken.’
Van Burk glimlachte, en boog even voor Raafs en zijn dochter, Krops en Mauslinz, welke laatsten nu een verbond schenen te hebben aangegaan, om den gemeenschappelijken vijand te bestoken.
Mevrouw bleef, ook in de opera, getrouw aan hare weldadigheids-loterij-manie en, ten spijt van Martha, bood zij den graaf

{==661==} {>>pagina-aanduiding<<}
eenige lootjes voor de te houden loterij voor de Australische heidinnetjes aan, en verzuimde niet er bij te voegen, dat er een prachtig kanapé-kussen door haar ten geschenke was gegeven.
‘Er ontbreekt nog maar aan, dat men zich zelve laat verloten,’ zeî Martha lagchend.
‘Offenbach is u met dat denkbeeld voor geweest, mejufvrouw: hij heeft immers ‘une Demoiselle en loterie’ in zijn répertoire. Maar als een of ander snuffelaar eens zou nagaan wie het verloten heeft uitgevonden, geloof ik zeker, dat men tot het resultaat zal komen dat het een Hollander geweest is, want zonder loterijen en diners is het hollandsche leven niet denkbaar. Een van onze prachtigste schilderstukken is de ‘Schuttersmaaltijd’ van van der Helst. In van Lennep's ‘Klaasje Zevenster’ zijn de Fancy-fair en de drie diners zeker de meest boeijend geschreven gedeelten. Wij hebben doop-, bruiloft-, promotie-, doodmalen. Elke maatschappij die hare jaarlijksche vergadering houdt, eindigt met zich om een pièce montée te scharen. En 't is zoo natuurlijk. Want wie kan beter opdisschen en sappiger kalfschijven op tafel doen brengen dan wij? Wij zijn beroemd, mevrouw, om ons doorregen ossenvleesch. Verleden jaar ging ik aan 't station een neef verwelkomen die vijf maanden in Zwitserland had doorgebragt. Ik overstelpte hem met een vloed van vragen: over de Rigi, den Mont-Blanc, de Gletschers, en weet ik niet al. Wat denkt u dat hij antwoordde: Goddank, dat ik thuis ben! Wat heb ik naar huis verlangd! Er is maar één Holland om malsche biefstuk te eten! Gij lacht, dames, maar ik zou nog verder durven gaan en beweren, dat die maaltijden bevorderlijk zijn voor 't huiselijk geluk. Wanneer papa van een diner thuiskomt, heeft er den volgenden dag aan 't ontbijt een uitdeeling aan de kleinen plaats van de ulevellen en bonbons, die pa in zijn vestzakje heeft geborgen.
‘En loterijen, mevrouw! dat behoef ik u niet te bewijzen. Denk u maar eens aan die watersnoodloterij, en aan die massa kussens, alsof geheel Nederland aan 't podagra leed of zou gaan lijden; en die ontelbare pantoffels, ter waarschuwing van Nederland's jongelingschap!’
Mevrouw Mauslinz had met bijzonder genoegen zitten luisteren en Martha niet minder. Mauslinz was donkerrood van verkropte woede. Marianne zocht voortdurend met Krops in gesprek te blijven, doch deze was blijkbaar zoo verstrooid, en wierp zulke

{==662==} {>>pagina-aanduiding<<}
toornige blikken op den beschermer van van Dolk en galanten prater naast Martha, dat haar dit weinig baatte.
Het orchest speelde het preludium voor de volgende akte. Van Burk zat nog altijd naast Martha stil te luisteren en wisselde nu en dan een woordje met haar. Vier jaloersche oogen waren voortdurend op hen gerigt, en alleen Raafs, die geen juist begrip van den toestand had, bleef uiterst kalm.
Toen de derde akte was afgeloopen, fluisterde Manslinz zijne vrouw iets in 't oor.
Daarop voegde mevrouw Martha onmiddellijk toe, dat oom, die bezorgd voor haar was, meende dat het daar tochtte, en haar daarom verzocht zijn plaats in te nemen. Ofschoon Martha verzekerde dat zulks 't geval niet was, beval oom volstrekt dat zij van plaats zou ruilen en 't gebeurde dus.
Mauslinz kwam nu van 't achtergedeelte der loge en liet Martha op zijne duistere plaats, terwijl hij zich, heel stijf en voor zich ziende, in 't volle licht naast mevrouw neêrzette.
Op den derden rang boven, hadden beiden volstrekt niet opgemerkt, dat er nu eenige opschudding was ontstaan door eene menigte liverei-bedienden en knechts, die met rijtuig hunne meesters kwamen halen, en dan verlof hadden om boven nog een kijkje te nemen. Onder die bedienden scheen een hunner eenigszins beschonken te zijn. Deze lag letterlijk over de balie.
Graaf van Burk had de bijzondere beleefdheid Mauslinz naar zijn gezondheid te vragen, en deze gaf hierop een vrij norsch antwoord, toen hij zich plotseling zeer luid bij zijn naam hoorde roepen.
‘Mauslinz! Mauslinz!’ klonk luide een schorre stem, in half duitsche, half hollandsche woorden, ‘kijk dan mal, bin ich toch ook een landsmann...aber niet zoo steinreich...’
Laat de rijkste verbeelding zich 't gelaat van Mauslinz voorstellen, toen hij, opziende, over de balie van den derden rang, een knecht in 't blaauw en goud liverei zag hangen, die, blijkbaar beschonken, hem met de handen toewuifde.
‘Ja, wir waren zusammen bei van Hakkel, weet je niet meer, rijke...ploert!!...
Mauslinz stond werktuigelijk op, bevend van 't hoofd tot de voeten. Zijne vrouw was doodsbleek van schaamte. Graaf van Burk was eenvoudig blijven zitten. Toen hij zag dat Mauslinz ernstig voornemens was om heen te gaan, stond hij op, trad

{==663==} {>>pagina-aanduiding<<}
Mauslinz's loge binnen, en bood Martha zeer hoffelijk den arm; en zoo ging hij langzaam, in 't gezigt van een ieder die zich in de couloirs bevond, naar 't rijtuig, dat natuurlijk niet voor was, omdat men 't hollandsche nastukje had willen hooren.
Graaf van Burk gaf een wenk, dat zijn eigen ekwipage moest voorkomen, en zoo reed het viertal, zonder een woord te spreken, naar Mauslinz's woning. Wat van Burk deed, had Krops die zich in de loge bevond, ook willen doen, doch in den inwendigen strijd tusschen 't verlies van Marianne, met andere woorden: zijn reputatie en het verkoopen zijner schilderijen, of dat van Martha - eene nog zoo wankelbare speculatie - had hij voor 't oogenblik aan 't laatste de voorkeur gegeven.
Toen Krops na den afloop dus met Marianne en haar vader naar huis keerde, werd hij, na een ernstige vermaning, zoo door haar als door hem wederom in genade aangenomen, en een bijzonder merk benevens een lievelingschotel bezegelden dien avond den vrede.
Bij Mauslinz kwam 't niet tot bedaren. Graaf van Burk had zich natuurlijk dadelijk teruggetrokken. Daarop had Mauslinz als een woedend dier door de kamers geloopen, deuren van kasten en vertrekken toegesmeten, Martha, als de onschuldige oorzaak van dat ergerlijk tooneel, gedreigd en uitgescholden.
Mevrouw zat te weenen over dat voorval en dacht aan haar deftigen aannemer Verdonk. Als die geweten had, dat zij zoo iets verduren zou! Martha ging insgelijks weenende naar haar kamertje, vast besloten, 't mogt gaan zoo 't wilde, zich zelve door de wereld te helpen en van die omgeving te bevrijden.
Lang dacht zij aan van Burk, die haar boven allen uitverkoren had. Kon het mogelijk zijn? Was 't geen voorbijgaande gril van zijn fantazie? Neen; 't kon niet. Zijn trouw oog had het haar gezegd; méér dan de weinige woorden. Later had hij haar schriftelijk uiteengezet, dat zijn innige betrekking tot zijne stiefmoeder het hem onmogelijk maakte, zijn ernstige plannen onmiddellijk door te zetten, maar dat hij op hare standvastigheid bouwde.
Die brief was haar troost. Wederom haalde zij dien te voorschijn en las zij enkele passages langzaam, woord voor woord over, alsof zij zich niet kon verzadigen aan die goede, trouwe woorden, die haar telkens opbeurden.


{==664==} {>>pagina-aanduiding<<}

VII.

Graaf Jan van Burk's naaste bloedverwante was zijne stiefmoeder, de baronesse van Prinsen van Solum. Zijn vader had hij vroeg verloren; toen was zijn moeder hertrouwd met baron van Prinsen. Daarop was hem op twaalfjarigen leeftijd ook zijne moeder ontvallen, en had gravin van Assen die plaats sedert zoo trouw en liefdevol trachten in te nemen, dat de verhouding tusschen de nu reeds oude baronesse en graaf van Burk steeds innig en voorbeeldeloos vertrouwelijk was gebleven. De oude baronesse had nooit kinderen gehad, en de aanvallige, twaalfjarige Jan van Burk was haar afgod geworden, vooral toen baron van Prinsen, een schatrijke leeglooper, die nooit iets gedaan had dan zich bij zekere ministerieele krisis, voor eene week of wat, als een ledepop, den vergulden ministerrok te laten omhangen, - toen deze baron haar voor zijn adellijke societeit en paarden geheel verzuimde. Mevrouw de baronesse was pruissisch-trotsch. Zonder den Mecklenburgschen stok onvoorwaardelijk goed te kenren, stond zij echter zeer op het geboorteregt, en het napluizen van haar geslachtsboom was haar een aangename verpoozing. Behalve dit waren het geven van zeer gedistingeerde feesten en 't bezoek der Evangelisch-Deutsche Kirche haar ook eene weldadige afleiding. Hier vond zij de bloem der wezenlijke aristocratie bijeen. Eene poos vroeger had het tot den bon ton behoord Angelikaansch te zijn: nú was het du dernier goût om hoogst orthodox en vroom te wezen en de Duitsche kerk te bezoeken, even als onder 't Directoire de mode meêbragt zeer liberaal van zeden te zijn. Daarbij had zij heel veel goeds. Wie de statige vrouw met die steeds gesloten fijne lippen, die aristocratisch doorschijnende kleur voor zich zag, kon zich naauwlijks voorstellen, dat die trotsche gestalte allerinnemendst kon wezen; dat die onbewegelijke lippen zich tot zulk een veelvermogend glimlachje konden plooijen, en die kocle oogen zulk een echt vriendelijke uitdrukking aannemen, dat men
zich letterlijk tot die vrouw getrokken voelde.
Den dag na den opera-avond begaf graaf van Burk, die afzonderlijk woonde, zich naar het kasteelplein, waar de baronesse van Prinsen van Solum het prachtig huis bewoonde, dat haar voorouders, de graven van Assen, had toebehoord.
‘Mevrouw de baronesse is in de receptie-zaal,’ zeî de knecht in het hooggewelfd voorhuis, dat een toonbeeld van

{==665==} {>>pagina-aanduiding<<}
oud-Hollandschen bouwtrant uit van Kampen's glorierijk tijdperk was.
Met langzamen tred stapte Jan van Burk den marmeren gang in, en opende de deur der hooge receptie-zaal met hare alom benijde graauwtjes van de Wit, het heerlijk schoorsteenstuk van Jordaens, haar kunstig snijwerk en kostbare antieke stoelen.
Een oude kamerdienaar, die sints lang de rol van major-domus vervulde, was druk aan 't verzetten der stoelen, die zonderling door elkaâr geplaatst stonden. Mevrouw sjouwde een fauteuil tusschen twee anderen in.
‘Moeder!’ zeî Jan van Burk lagchend, in de deur blijvende staan, ‘hoe gaat het je. Wat is dat voor een vertooning. Als 't looden soldaatjes waren, zou ik 't mij van een officier van de infanterie kunnen verklaren...’
‘Stil Jan, een oogenblikje,’ zeî de baronesse hem toeknikkend.
‘Als we dáar den hertog zetteden, Jacob?’ ging zij voort, den major-domus toesprekende, ‘mij dunkt, dat zou goed zijn. Hier de hertog, naast hem freule von Heim, dan graaf Mals...’
‘Ja baronesse, ik geloof, dat het zoo perfect zou staan.’
De baronesse lag den wijsvinger der regterhand tegen haar kin en peinsde over de hoogst gewigtige aangelegenheid.
‘Hier de hertog,’ mompelde zij, ‘daar de schoorsteen, ginds de andere gasten...Ja; ik weet niet...’
‘Jakob,’ sprak zij peinzend, ‘weet wél wat je zegt.’
‘Ik geloof het stellig, mevrouw.’
Jan werd ongeduldig. Zijn moeder zag het en wenkte hem.
‘Och Jan, ga jij daar eens even in dien fauteuil zitten; 't is om te zien, hoe 't ensemble der soirée heden avond zal zijn. Zie je, dat is de plaats van den hertog.’
Jan lachte hartelijk, doch gehoorzaamde.
‘Is dat,’ vroeg hij, ‘dat domme hertogje, dat onder curateele zou gesteld worden als hij de zoon van een koekbakker was?’
‘Allons donc, quelles sottises vas-tu débiter!’ zeî de baronesse verontwaardigd, op Jakob wijzende.
‘Het voldoet mij in 't geheel niet, Jakob,’ zeî de baronesse driftig. ‘Hier’ - en zij wees naar den tegenovergestelden kant - ‘hier moet hij zitten. Dus al de stoelen naar deze zijde. 't Is niet gemakkelijk,’ ging zij voort, zich tot Jan wendende, ‘om te zorgen, dat de schikking der plaatsen zoodanig is, dat de zaal een goed aspect heeft. Jongenlief, daar ben ik al van 11 ure

{==666==} {>>pagina-aanduiding<<}
mede bezig, en nu is 't een ure. 't Is een lastige geschiedenis, hoor!’
‘Zeer lastig moeder,’ stemde Jan toe met een ironie, die haar ontging.
‘Nn goed geplaatst, Jakob!’
‘Ja wel, baronesse.’
‘Je begrijpt me nu toch?’
‘Om u te dienen, baronesse.’
Toen sloeg de baronesse hartelijk haar arm om Jan van Burk's leest, en stapte vertrouwelijk de zaal met hem uit.
De deur was naanwelijks achter haar gesloten, of de oude Jakob, die buiten zijn adem was van 't sjouwen met die zware stoelen, liet zich hijgende op den fauteuil vallen, die voor den gevierden hertog bestemd was, en ontheiligde de adellijke zaal met den hoogst laakbaren uitroep:
‘Die verwenschte hertog!’
‘Begrijp je, waartoe die soirée moet dienen, Jan?’ vroeg de baronesse haar zoon, toen zij in de tuinkamer naast hem zat.
‘Om den hertog eens te laten zien, hoe u feesten kunt geven, denk ik.’
‘Mis, ondeugende jongen; om je in kennis te brengen met de jonge freule von Heim, over wie ik je onlangs sprak. Een engel van een meisje, schatrijk, geparenteerd aan de eerste familiën, een uitstekende partij. Dat heb ik goed overlegd, hé? Wees zoo als je zijn kunt, en ik ben zeker, dat je een gunstigen indruk op haar zult maken. Ja, jongelief, daarom heb ik elf maanden lang allerlei diplomatische hulpmiddelen in 't werk moeten stellen om die combinatie voor heden avond tot stand te brengen....’
De baronesse liet zich in haar fauteuil glijden met een voldaan lachje over haar welgeslaagd plan.
Jan was opgestaan en stond tegen 't raam te trommelen.
‘Sta je nu al op een declaratie te verzinnen?’ vroeg de baronesse ongeduldig, verwonderd, dat haar stiefzoon met geen enkel woord hare mededeeling beantwoordde.
Van Burk wendde zich plotseling om, plaatste zich voor de baronesse en sprak op zachten toon:
‘'t Is te laat, moeder!’
‘Wat, te laat?’ vroeg zij, verschrikt over zijn plotselinge bleekheid en ontroerden toon.

{==667==} {>>pagina-aanduiding<<}

‘De declaratie is al geschied!’
‘Hoe is dat mogelijk?’ riep de baronesse verbaasd uit, ‘en is die aangenomen?’
‘Ja moeder!’ zeî hij ernstig. ‘En door die aan te nemen is mijn geluk verzekerd.’
Zij keek zonderling op en begreep het niet regt. ‘Hoe zit dat dan toch, Jan. Freule von Heim is eerst sedert vier dagen hier in de stad?’
‘Het verschil zit alleen in den naam, moeder,’ zeî Jan, met angst de ontroering zijner moeder te gemoet ziende: ‘Mijne bruid heet in plaats van freule von Heim, jufvrouw Martha Mauslinz...’
‘Wat!’ riep de baronesse opvliegende uit. ‘Mauslinz, Mauslinz, wat een bekende naam!...’
‘Het nichtje van wijlen oom Pooldag's kamerdienaar,’ voegde hij er bij, getrouw aan zijn plan om liever in eens alles bloot te leggen dan allengs haar met kleine schokken te pijnigen.
De baronesse viel in den fauteuil achterover, en bedekte zich 't aangezigt met de handen.
Jan van Burk zette zich naast haar neêr, greep een harer handen en sprak haar bedaard en overredend toe.
‘Bedenk de zaak nu eens kalm, moeder. Mijn geluk moet u 't dierbaarst zijn, niet waar? Welnu, ik zou mij geen vrouw kunnen denken, die alles zoo in zich vereenigt om mij gelukkig te maken, als mijne Martha. Zie, ik ben toch immers geen kind meer, om af te wachten tot er voor mij gekozen werd. Toen ik de ontdekking deed, dat Martha mij reeds zeer dierbaar was, heb ik er lang over nagedacht, of zij de mijne kon worden. De convenances alleen zeiden neen. Zou ik daaraan mijn geluk opofferen? Dat nooit. Als u mijn Martha ontvangt, - zoo als de verloofde van graaf van Burk door u ontvangen zou worden - zal u mij zelve bekennen, dat alle mogelijke freules haar om hare gratie en beschaving mogen benijden. Mijn besluit staat vast, moeder. Ik hecht zeer veel aan uw liefde, en uwe meening, doch - aan een vooroordeel offer ik u mijn geluk niet op. Wees dus om mijnentwil in deze zaak een weinig vrijzinnig en heb vrede met mijn bruid.’
Met tranen in de oogen zag zij hem aan.
‘Arme jongen! als je vader dat had bijgewoond, dat de eenige afstammeling van dat oude geslacht zich zoo en...’ zij eindigde 't woord niet, en vervolgde toen, voor zich ziende:

{==668==} {>>pagina-aanduiding<<}

‘Neen, dat gaat niet. Zoo trotseert men de wereld niet. Zich om geen afkomst te bekommeren. Zijn noblesse-oblige zóó te vergeten van in zoo'n burgerboeltje zijn vrouw te zoeken; Jan, Jan! ge zult het u nog eenmaal beklagen. Want, geloof me, eenmaal getrouwd, zullen onze kennissen en vrienden jelui toch niet in hunne côteriën opnemen. Neen, wij weten onze voorregten beter te waardeeren en te doen eerbiedigen...En die geheele combinatie in duigen!’
‘Moeder, er is niets meer aan te doen, geloof mij. Geef me dus een bewijs, dat alleen mijn geluk u 't dierbaarste is, en veroorloof mij mijn aanstaande hier te brengen.’
De baronesse stond op en trad achteruit, alsof de aanstaande het tapijt der tuinkamer reeds met hare voetjes ontheiligd had.
‘Dat nooit! Jan,’ zeî de baronesse buiten zich zelve van toorn. ‘In dit huis, waar van onder tot ouder de traditien van adel en geboorte bewaard zijn gebleven, den laatsten telg te ontvangen, die mij 't nichtje van een kamerdienaar als zijn bruid komt presenteren, dat nooit! - ‘Als ge dat doet, bedenk dan ook, dat gij geen fortuin hebt, en dat ik mijn groot vermogen niet nalaat aan een kind, dat zich zoo vergeet. Noblesse oblige.’
‘Juist, moeder, maar wij vatten het ieder verschillend op. Het zij zoo; binnen een paar dagen zal mijn engagement dan toch publiek worden.’
‘En vermag uwe moeder dan niets op u? Is zij zoo geheel op den achtergrond gedaald?’
Jan van Burk's gevoel overmeesterde hem. Zenuwachtig drukte hij hare hand, en voelde zijn oog vochtig worden.
Hij stond op en maakte zich tot het vertrek gereed.
‘In elk geval’ zeî zij geroerd, ‘wij blijven voor elkaâr wat we waren, al komt ook een derde ons geluk storen en mijne plannen in duigen werken.’
‘Uw geluk, moeder, doch schijnbaar, want later zult ge nog wet bekennen, dat mijne handeling tot ons aller geluk strekte.’
Hij wenkte haar met de hand, want spreken kon hij niet goed meer. Zij bleef stil in haar stoel zitten, en gaf zelfs geen antwoord, toen de oude Jakob haar kwam zeggen, dat de hertog nu perfect geplaatst was.


{==669==} {>>pagina-aanduiding<<}

VIII.

Veertien dagen later werd de tentoonstelling plegtig geopend, in tegenwoordigheid van verschillende excellentiën, autoriteiten en kunstenaren. De president beval den minister de bescherming der nederlaudsche kunst en in 't bijzonder van deze galerij aan, en de excellentie gestikuleerde fraai en sprak over nationale trots en warmte van gevoel en nazaten van Rembrandt. Van deze groote woorden was de slotsom, dat zijne excellentie ‘zou zien.’ Deze belofte alleen hield de excellentie.
De kunstenaren trokken geen wanhopige gezigten over die laauwheid der regering. ‘Kunst is geen regeringszaak,’ was eenmaal gezegd, en daar moest men zich aan onderwerpen. Op 't oogenblik bekommerde men zich daarom ook niet. De artisten stoven uit een en snuffelden de zalen rond, staken naar alle zijden de halzen uit, om naar hun ingezonden kunststukken te zoeken en over de meer of min gunstige plaatsing te oordeelen. Was de plaatsing en 't licht voordeelig, dan werd de onpartijdigheid der commissie geprezen en uitgebazuind; was dit ongunstig, dan kwam de proverbiale ligtgeraaktheid des kunstenaars, waarbij het kruidje-roer-me-niet nog een gepantserd fregat is, ten berde, en wist men de meest onverklaarbare bijoogmerken te verzinnen, die tot zulk een plaatsing aanleiding konden gegeven hebben.
Doch velen voelden hun waarachtig kunstenaarsgemoed tot twee kunstprodukten getrokken, die in de eerste zaal uitstekend geplaatst waren, en om welke zich reeds een aantal bewonderaars geschaard hadden. Het waren twee portretten: een mannenfiguur en een bekoorlijk vrouwenhoofd. Vooral 't laatste kluisterde menig oog aan zich door de betooverende gratie van 't geheel. Toch was de pose hoogst eenvoudig. Driftig zochten de schilders naar den naam op 't doek, de gewone bezoekers in hun catalogus, en zij vonden ‘ van Dolk, achterkerkstraat.’ Dien naam had niemand ooit gehoord. Ja toch: een paar kunstenaren herinnerden zich dat zij, jaren geleden, van Dolk op de akademie te Antwerpen hadden bijgewoond. Toen was het een heel stil, schuw ventje, die, stroef van manieren en ingetrokken van aard, zijn eigen gang ging en om wien niemand zich dus bekreunde. En nu zulk een serieus, waarachtig talent! ‘Prachtig, prachtig!’ was de algemeene dunk, en een spotter meende dat, als de

{==670==} {>>pagina-aanduiding<<}
jury niet uit kenners bestond, die van Dolk zeker een medaille zou hebben. Maar van Dolk kenden zij niet: voilà tout.
Op straat kwam Krops een aantal kunstbroeders tegen, die bij de opening tegenwoordig waren geweest. Hij liep wat hij kon om zich naar 't gebouw der tentoonstelling te begeven.
‘Te laat, man!’ riep een der heeren.
‘Abominable!’ zeî hij, naar zijn adem hijgend, ‘ik ben opgehouden door jonkheer van Helo, die me even kwam bezoeken. Zijn er mooije dingen?’
‘Dat zou-je niet weten, alias! Dat mooije vrouwenportret van die dame, met wie je laatst in de opera zat: prachtig hoor! Ik maak je mijn compliment!’
Krops oogen schitterden. Hij vloog verder, duwde in zijn voortvarendheid een heer de rotting uit zijn hand, moest overal ‘pardon's’ heenwerpen, en drong eindelijk vermoeid de volle zaal binnen.
Eerst zag hij van verre de menschen, die zich om 't portret verdrongen. Hij gloeide van opgewondenheid. Fier liep hij er heen. Doch toen hij naderbij kwam, en de prachtige beeldtenis van Martha ontwaarde, die hij echter niet geschilderd had, voelde Krops dat zijn knieën waggelden. Wat een toestand! Koortsig sloeg hij den katalogus open, en las den naam van ‘Van Dolk.’ Versuft liet hij zich op de bank glijden, en kruiste wanhopend de armen.
‘Hé, Krops!’ sprak hem een zijner deftige kennissen aan, ‘wat is dat toch voor een aardigheid. Een zekere mijnheer van Dolk heeft dat portret geschilderd, waar je zoo op zit te peinzen, en van jou hangt in een kleine zaal, half in de lucht, een vrouwenfiguur, dat veel heeft of het de leelijke zuster van dit mignon-kopje is. Zijn 't werkelijk zusters?’ Krops gloeide van toorn. Had dat verwenschte nest hem zoo beet gehad, en zou nu de onderlinge vergelijking van die twee portretten niet zijn val berokkenen? Hij gaf den vriend een ontwijkend antwoord en liep wanhopend de zaal door. Telkens stonden er menschen voor die twee portretten. Men had dat van graaf van Burk en van Martha als pendanten gehangen, en een ieder was het eens, dat men zelden bevalliger vrouwenfiguur had gezien, dat beter bij zulk een flink mannelijk beeld paste.
Zijdelings wierp Krops een blik naar zijn portret. Kon dit nu nog maar verwijderd worden; doch 't was te laat. Toen hij om-
{==671==} {>>pagina-aanduiding<<}
keek of hem ook iemand beloerde, zag hij Pool, den dagbladschrijver, in druk gesprek met van Dolk, dien hij opgespoord had, en die nu door Pool met een vloed van complimenten overstelpt werd. Van Dolk was sedert 10 minuten de held der expositie, en Pool begreep dat hij in 't belang van zijn blad en van 't verslag dit opkomend gesternte moest vieren. Krops stapte hen fier voorbij en verliet mistroostig het gebouw.
Door die tentoonstelling vergat hij geheel de gedane belofte, van met mijnheer en mevrouw Mauslinz tegen 12 ure naar de expositie te zullen gaan. Het was reeds half een. Mauslinz liep ongeduldig de kamer op en neêr; mevrouw keek voor de vijfde maal of zij al de kastjes wel gesloten had, want Martha had formeel geweigerd meê te gaan, en hare tante vreesde dat het was om te snuffelen.
Eindelijk besloten zij alleen te gaan. Op straat hoorden zij drie heeren over dat mooije portret van jufvrouw Martha Mauslinz zoo opgewonden redeneren, dat Mauslinz bijna spijt kreeg van 't protectoraat, dat hij op zich genomen had. Ter wijl Mauslinz zijn entrée betaalde, kwam een schilder van naam regelregt op hem af, en wenschte hem geluk met de ontdekking, die hij gedaan had.
‘Ontdekking?’ vroeg Mauslinz, ‘Krops heeft toch naam, zou ik zeggen. En het portret is mooi, dat stem ik u toe.’
‘Krops?’ zeî de artist, minachtend de schouders ophalende, ‘kom, mijnheer Mauslinz, u verwart hier den naam: van Dolk is het.’
‘Van Dolk?’ riep Mauslinz uit, die zijn deftigheid bijna in den steek liet. ‘Ik heb met dien man niets te maken. Krops soll es sein.’ Als hij erg boos werd, sprak hij altijd duitsch.
‘Maar mijnheer,’ zeî de artist driftig op den grond stampende, ‘ik heb toch mijn oogen! van Dolk staat er met groote letters op. Ja, die mijnheer Krops, de salet-jonker, zal zoo'n portret schilderen. Neen, dat leert men niet met flaneren, jagen en beeren maken: dat is de vrucht van aanleg en ernstige studie! Nota bene!’
‘Zum Henker!...met al die akelige sippschaft!’...mompelde Mauslinz en liep eindelijk toornig de zaal in, terwijl mevrouw, die deze woordentwist tegen wil en dank had aangehoord, bij zich zelve knorrig mompelde:
‘Dat zou Verdonk nooit gedaan hebben, mij aan een ingang zoo lang te laten wachten!’

{==672==} {>>pagina-aanduiding<<}

Mauslinz sloeg geen acht op hare jeremiade, en haastte zich naar 't portret.
Daar stond het echtpaar verstomd voor de twee levensgroote figuren. Mevrouw was meer ontsteld dan wel vertoornd over Martha's koene handelwijze. Mauslinz was ongenaakbaar. Dáár hing nu Martha tegenover dien pedanten graaf van Burk; letterlijk alsof zij geëngageerd waren. Een ieder moest die aanmerking maken. En dat alles was gebeurd buiten zijn weten; geen haan had er naar gekraaid. Ginds in de zaal hing zeer hoog het bewuste portret van Krops, dat nog niemand's aandacht getrokken had, doch dat veroordeeld werd door van Dolk's kunststuk.
Mevrouw Mauslinz vond het ‘gedurfd’ van Martha; doch meer niet. Hoe zij er toe gekomen was, begreep zij niet; doch mogt er welligt iets bestaan tusschen dien knappen graaf van Burk en haar nichtje, dan zou zij er in elk geval niet tegen zijn.
‘Zoo! Ja, die adellijke heeren meenen het nog al ernstig Daarvoor heb ik te veel bijgewoond.’
‘Jij kunt het weten Mauslinz.’
‘Als dat waar is’, mompelde Mauslinz bij zich zelven, zonder op die hatelijkheid te letten, ‘dat van Burk serieus over Martha denkt, dan zal ik eens voor den dag komen met mijn geheim. Dan zullen we eens zien...’ Het echtpaar bezigtigde de verdere schilderijen. Wederom plaatste zich een ander groepje voor de twee aantrekkelijke portretten.
Graaf van Burk begeleidde een deftige bejaarde dame, die zijn portret met innige belangstelling bezag en opgetogen scheen over de uitmuntende gelijkenis.
‘'t Is waar, nobel’, sprak zij, met haar gouden lorgnet het herhaaldelijk beziende. Toen begaf zich de statige dame naar het portret van Martha, die zij nooit gezien had, en op welk portret Jan van Burk haar volstrekt niet had voorbereid.
Doch naauwelijks had het haar oog getroffen, of zij greep van Burk's arm. Deze voelde haar beven.
‘Wat scheelt n, moeder?’ vroeg hij aangedaan.
‘Jan’, fluisterde zij zonderling, ‘wie...is...dat? wie stelt dat portret voor?’
‘Martha, moeder, Martha Mauslinz’, antwoordde hij fier. Lang tuurde zij op 't portret, en kon van aandoening bijna niet spreken. Van Burk kon zich geen rekenschap geven van de aandoening, die zich van zijn moeder had meester gemaakt, vóor

{==673==} {>>pagina-aanduiding<<}
zij wist dat het Martha Mauslinz was. Hij had gespeculeerd op den gunstigen indruk, dien 't zien van dit portret op haar gemaakt zou hebben. De baronesse bleef treurig en zonderling afgetrokken.
Toen beiden de andere zaal binnentraden, stond Mauslinz met zijne vrouw en Raafs met Marianne voor Martha's tweede portret door Krops.
‘Zijn verdiende loon’, zeî Raafs tot Mauslinz. ‘Als Krops het mij gevraagd had, zou ik 't hem bepaald hebben afgeraden, om een portret te exposeren. Dat is zijn fort niet. Dat is nu de dank voor mijn tusschenkomst, die hem reputatie en koopers voor zijn schilderijen bezorgd heeft.’
‘Hij moet maar zien hoe hij 't buiten u stelt, vader,’ zeî Marianne scherp, ‘maar ik geloof dat iedere vrouw in mijne plaats het haar futur niet vergeven zou, dat hij damesportretjes schildert, zonder er een enkel woord van te zeggen.’
‘Men moet jongelui maar wat helpen, mijnheer!’ zeî Raafs aan zijn witten das trekkende.
‘Maar,’ vroeg mevrouw Mauslinz, ‘was mijnheer Krops dan formeel met u geëngageerd, jufvrouw Raafs? Want hij was zoo galant jegens mijn nichtje, dat ik veronderstelde, dat hij wezenlijk op haar verliefd was.’
‘Anderhalf jaar, mevrouw; maar die mannen!’
‘Och,’ zeî Raafs zuchtende, ‘dat jonge volk is in alles even wuft. Kijk, daar ginds komt van Dolk aan. Die kerel heeft succes; die heeft mijn raad gevolgd! Een knappe vent! Dat is een man op wien men kan rekenen!’ en dit zeggende keek hij Marianne aan, alsof hem reeds een plannetje door 't hoofd zweefde om hem tot opvolger van Krops te benoemen.
Graaf van Burk zag het portret hangen dat Krops geschilderd had; hij glimlachte even over dien curieusen zamenloop en beantwoordde den groet van Raafs zeer beleefd. Toen Mauslinz den graaf en de baronesse ontwaarde, draaide hij hun den rug toe.
Van Burk wandelde de zalen nog even door en ontmoette van Dolk in zijn bruinen jas, terwijl hij stil en vergeten schilderijen stond te bezien.
Hij schrikte toen van Burk hem op den schouder tikte, en zijn hoed vloog af toen hij, zich omkeerende, den graaf met die statige dame ontwaarde.
‘Van Dolk, mijne moeder wenschte je gaarne hare hulde te brengen voor 't portret, dat je van haar bedorven jongen gemaakt hebt.’
De schilder boog en was verlegen met zijn figuur.

{==674==} {>>pagina-aanduiding<<}

‘Inderdaad, mijnheer van Dolk, u is volkomen daarin geslaagd,’ sprak de baronesse fier, terwijl zij den kunstenaar verwonderd aanstaarde.
‘Zou het model niet de grootste eer toekomen, mevrouw?’ vroeg hij met een lachje op 't bruine gezigt, waarin de baronesse iets zeer fijns opmerkte.
‘Wel mogelijk, mijnheer, maar dan heeft u het model onsterfelijk gemaakt. Wie is er nu 't meest door verpligt?’
‘Mevrouw, zonder graaf van Burk was ik nog onbekend. Ik schuwde het tentoonstellen van mijn werk, omdat ik zelfkennis genoeg meen te hebben om het naar waarde te kunnen schatten. De graaf heeft mij aangespoord en zoo lang bepraat, tot ik er eindelijk toe besloten ben, en naar het u blijkt, heeft hij goed gezien, want mijn werk wordt goed gevonden, en ik ken mij zelven niet van vreugde.’
‘Dat doet mij regt veel genoegen, mijnheer van Dolk; 't zal me aangenaam zijn mijn portret ook van uwe hand te mogen ontvangen. Daar spreken we later over.’
De baronesse boog statig en van Dolk heel stijf.
Toen de kunstenaar den valen hoed weêr diep in de oogen drukte, en bescheiden de zaal doordrentelde, kon hij overal wangunstige schilderstroniën ontwaren. Dat plotseling succès werd hem door menig kunstenaar niet vergeven. Menig pretentieus schilder, die den onbekenden Dolk vroeger uit medelijden had gegroet, draaide nu den rug toe aan een kunstbroeder, die plotseling zoo flink debuteerde en zulke relatiën scheen te hebben. Het beste middel om die opkomende ster te verduisteren, was de verdienste der produkten te verkleinen. Dit deed men met wezenlijk talent. Die arme Pool, de dagbladschrijver, werd er bijna 't slagtoffer van. Nu wist hij niet wat te doen. De eene partij vond het knap; de andere saai, niet gedurfd, niet meesterlijk. Pool nam nu echter een kloek besluit. Van Dolk had nog volstrekt geen naam; daarbij had deze hem, bij een bezoek dat Pool hem op zijn atelier gebragt had, niets gepresenteerd, en zelfs niet van een teekeningetje gesproken, toen Pool hem te kennen gaf dat hij een flink artikel over hem schrijven zou. Dit alles bij elkaâr genomen, bragt Pool tot de conclusie, dat van Dolk weinig talent had en dus geen loftrompet behoefde.
(Slot volgt.)





{==675==} {>>pagina-aanduiding<<}

De Maatschappij tot Nut van 't Algemeen in vroeger dagen en de volksletterkunde.

Eene voorlezing door Eelco Verwijs.

‘Sturm und Drang,’ een thans bijna vergeten drama van den duitschen dichter Klinger, genoot in de laatste helft der vorige eeuw de eer den naam te geven aan een tijdperk, dat algemeen als de ‘Sturm und Drangperiode’ bekend is. Niet alleen in Duitschland, maar in het geheele beschaafde Europa heerschte een stormen en dringen naar verandering en verbetering in alle uitingen van het leven.
In het staatkundige zoowel als in het godsdienstige, in het maatschappelijke zoowel als in het letterkundige, openbaardé zich allerwege eene gisting, een drang tot verjonging en wedergeboorte, tot het breken met de traditie en een terugkeer naar een zuiveren natuurstaat; en die drang werd allengs een storm, een storm van frissche, bruisende levenskrachten, die den strijd op dood en leven met het vermolmde en wrakke gebouw van staat en kerk, maatschappij en kunst wilde wagen.
Den willekeur en het wanbestuur moede van vorsten, voor 't meerendeel gekroonde ellendelingen of suffende zwakhoofden; wars van een uitspattende maîtressen-regeering en van de ongehoorde aanmatigingen van een voor den vorst kruipenden, tegenover het volk onbeschoften adel; elders afkeerig van het buitensporig nepotisme der oude patricische regeeringsfamiliën, wier trots niet geringer was dan die van den opgeblazensten jonker,

{==676==} {>>pagina-aanduiding<<}
begon de burger, de derde stand, meer en meer zijne ondragelijke boeien te schudden en gelijke rechten met den zoozeer bevoorrechten stand te eischen. De oogen van Europa's vasteland richtten zich naar Engeland; mannen als Montesquieu zagen dáár het aanlichten van een nieuwen dag; men snakte naar vrijheid en gelijkheid, en eene constitutie werd de eisch tot waarborg voor vorstenwillekeur.
Het dwangjuk der kerk was men evenzeer moede. Wijsgeeren en denkers hadden den geest des volks wakker geschud uit zijnen slaap, het autoriteitsbeginsel aan 't wankelen gebracht en de zucht tot vrij onderzoek gepredikt. Hier werd het een strijd tegen priesterheerschappij en dom bijgeloof; daar tegen de even ondragelijke tirannie der doode letter, tegen een versteend dogma, tegen puriteinsche bekrompenheid en farizeeuwsche onverdraagzaamheid. Een Lessing deed door zijne verpletterende mokerslagen het oude gebouw der kerkelijke orthodoxie op zijn grondvesten schudden, en dreef door scherpe kritiek en bijtenden spot de voorstanders der oude richting tot in hunne laatste verschansing terug.
Maar Nederland dan, hoor ik mij tegenwerpen, het klassieke land van staatkundige en godsdienstige vrijheid, Nederland mocht zich toch verheugen in een onbekrompener geest! Nederland, al vindt men er ‘mijn noch wijnberg,’ was toch steeds een der gezegendste plekjens op Gods aardbodem, en de God van Nederland, zaliger gedachtenis, gaf steeds aan dit stukjen gronds, ‘ontwoekerd aan de baren,’

Boter, kaas en brood en bier, 
En vrijheid allerwegen! 

Kent gij de ‘Menuet en Domineespruik’ van een onzer geestigste schrijfsters uit de vorige eeuw, Elisabeth Wolff? Een voorval te Rotterdam gaf haar aanleiding de pen der satire ter hand te nemen, en wel het volgende: Een ouderling der nederduitschhervormde (om nu maar eens den hedendaagschen onzinnigen naam te gebruiken) gemeente ontvangt eene krasse vermaning van een dominee, omstuwd door eene commissie uit den kerkeraad, en wordt zelfs met de kerkelijke censuur gedreigd, omdat...ja, omdat de man zich had verstout de god-onteerende daad te plegen op de bruiloft zijner dochter...een Menuet mede te dansen. Wij zijn intusschen den Rotterdamschen groot-inquisiteur er van harte dankbaar voor, dat hij den ouderling heeft geka-
{==677==} {>>pagina-aanduiding<<}
pitteld; zonder die pauselijke allocutie toch waren wij een allergeestigst genre-stukjen minder rijk.
Ook in het maatschappelijk leven won de zucht tot hervorming veld. Parijs zwaaide reeds even als nu den scepter der mode, en het hof van spilzieke vorsten als Lodewijk XIV en XV gaf den toon aan die ten top gestegen praal- en pronkzucht. Veel ijdel vertoon, veel schitterend klatergoud van buiten, alles vorm met bitter weinig wezen; bij de grooten der aarde, bij den vorst en zijn adel eene uitspattende weelde, bij het volk bittere armoede en namelooze ellende. Welk een onnatuurlijkheid en affectatie waren het die ten troon werden verheven en den goeden smaak allengs meer en meer verdrongen! Pruiken van allerlei vorm en gedaante, van de reusachtige allongepruik, de cavalière, de perruque crêpée, tot den lateren poederparuik met den haarzak; de fraaie breedgerande hoeden tot een miniatuursteekjen ingekrompen, haast niet geschikt als hoofddeksel, maar alleen dienstig om de strijkage met sierlijke gesten te vergezellen, of onder den arm te worden gedragen; de natuurlijke kleur der haren bij mannen zoowel als vrouwen door poeder vermomd; bij de schoone sekse de kapsels meer en meer tot verbazende afmetingen zich ontwikkelende, vaak met al den rijkdom der plantennatuur, zoo bloemen als tuinvruchten overladen, eene uitstalling van een halven groentenwinkel. Mouches en schoonheidspleistertjens even onmisbaar bij het vrouwelijk toilet als blanketsel en rouge. Onnatuurlijke wespentailles in staal en balein gewrongen bij omvangrijke hoepelrokken, ‘van zo een gruwelyke breedte, dat er een talryk huisgezin van kleine kinderen gemakkelyk onder zou hebben kunnen schuilen’, zooals van Effen zegt, staken de tegenwoordige crinolines naar de kroon. En als waren de schoone vormen der vrouwelijke gedaante nog niet genoeg misvormd, falbalas, strikken, bouquetten en kwikken en wat niet al, moesten den onnatuurlijken omvang nog meer verbreeden. Van boven het monsterkapsel, van onder de steile stelthiel vergrootten beide de oorspronkelijke gedaante
aanmerkelijk. In het laatst der vorige eeuw begon men dien wansmaak, die onnatuur moede te worden, en de reactie zocht haar zucht naar eenvoud, naar waarheid, haar afschuw voor alle valsch, 't zij in pruik als haarpoeder, hoepelrok en stelthiel, te doen triomfeeren. Men werd Anglomaan, men dweepte met engelsche modes en gebruiken, even als men in de politiek heul zocht te vinden bij Enge-
{==678==} {>>pagina-aanduiding<<}
lands staatsinstellingen, Engelands konstitutie. De rococo-stijl met zijn kwistige krullen week meer en meer voor grooter eenvoud; in meubels en huissieraad nam men in het begin dezer eeuw Rome tot model, zuiver van vorm, maar vaak stijf en houterig; in plaats van arcadische landschappen met dito herders en herderinnen werden de wanden gesierd met tooneelen uit de romeinsche geschiedenis. Een Talma waagde het eerst zich in de klassieke toga te hullen, in plaats van met pruik, korte broek en gespschoenen ten tooneele te verschijnen.
Spreek ik van mode, zoo spreek ik van overdrijving, en die bleef ook niet uit. De zucht tot natuurlijkheid ging zóó ver dat het nu en dan veel op een terugkeer tot den natuurstaat geleek, en de engsluitende chemise Grecque, het geliefde balcostuum van de dames onder het Directoire, verried niet alleen de vormen, maar trachtte ze zelfs niet eens te verbergen onder de doorschijnendheid van zijn weefsel.
Op het gebied van letteren en kunst bleef de omwenteling ook niet uit. Pruikerige deftigheid was ook dáár allerwege aan de orde van den dag. Het fransche klassicisme werd slaafsch nagevolgd, en de regelen van Boileau's Art Poétique golden ook voor onze dichters als een wet van Perzen en Meden. Elke afwijking was schennis der kunst. Men likte en vijlde zijne verzen in het oneindige; elke oneffenheid moest gladgeschaafd, elk vlekjen gepolijst worden. Op rijkdom en stoute vlucht van gedachten werd minder gelet, zoo de deftige Alexandrijn maar statig rolde, wanneer van den katheder van een der duizend en een dichtlievende genootschappen, die als paddestoelen uit den grond opschoten, met galmenden, zalvenden preektoon door den pruikerigen poëet zijn dichtstuk werd opgesneden. Hoe verder men ‘het luchtruim in mocht varen’, hoe liever; hoe langer het meesterstuk was, hoe meer boeken het telde, des te verdienstelijker voor den rijmelaar, die in tal van lofverzen door zijne kunstbroeders der onsterfelijkheid werd waardig gekeurd, en het bij zich zelven op dat punt geheel eens was. Feitema, vervelender nagedachtenis, verbeuzelde veertig jaren zijns levens om de vervelende Aventures de Télémaque in poëzie over te brengen, en zijne sierlijk gebouwde frases steeds meer te beschaven, te polijsten, te vernissen. Van dichterlijke vlucht, van hartstocht, van het tintelen van een warm gevoel kon bij zulk een langwijlig knutselwerk geen sprake zijn, evenmin als van scheppend genie

{==679==} {>>pagina-aanduiding<<}
bij iemand die een haspel in een flesch toovert. Gewis is het kleed der Muze van Onno Zwier van Haren minder onberispelijk dan dat van Feitema's Zanggodin; doch terwijl de eerste u een beker parelenden en tintelenden wijn schenkt, die het hart verwarmt, geeft de laatste den uitstekendsten slaapdrank aan hem die door slapelooze nachten wordt gekweld.
Tegen Frankrijks klassicisme met zijne willekeurige wetten, tegen het pruikendom en het dwangbuis van conventie raakte men allengs in geheel Europa in opstand. In Duitschland Lessing, die met zijne fijne, vaak vlijmend scherpe kritiek de krachtige en kloeke strijder voor waarheid in leven en kunst was; Klopstock, die, wars van den versleten prullekraam der grieksche en romeinsche mythologie, de banier van een nationaal Deutschtum het eerst ontrolde en duitsche gevoelens in de duitsche borst zocht over te storten. Herder, die, met een open oor en hart voor alle uitingen der volkspoëzie, waar hij ze ook mocht vinden, bij Semiet en Germaan, bij Slavoon en Romaan, de rijke, ongekende schatten dier frisch borrelende bron voor ieder toegankelijk maakte; - overal, in al de hartaderen van het duitsche volk een nieuw, krachtig, bezielend leven! Wekte in Duitschland Herder de liefde tot het aloude volksgezang op, in Engeland was het Percy, die in zijne ‘Reliques of old English romance poetry’ de aandacht vestigde op de ware natuur-poëzie, uit den boezem des volks eens opgeweld, en die onschatbare verzameling werd daar de levende bron, waaruit toekomstige dichters met volle togen dronken.
In Frankrijk naast den onbarmhartigen spotter Voltaire, naast de Encyclopedisten de geneefsche wijsgeer Jean Jacques Rousseau, die vooral het Evangelie der toekomst in den terugkeer tot een primitieven natuurstaat, tot een verwerping van de vermolmde vormen der oude maatschappij zocht. Vooral de leeringen in zijn Contrat Social en zijn Emile waren bestemd eene algeheele omwenteling in staat en onderwijs te bewerkstelligen. Na hem, om slechts een enkelen te noemen, Bernardin de St. Pierre, die in zijn Paul en Virginie het idyllische leven in de maagdelijke wouden van een door de beschaving nog niet bedorven land stelde boven de kunstmatige dressuur in eene verouderde, aan holle vormen gebondene maatschappij. Doch waartoe meer voorbeelden? Overal, in gansch Europa had een geweldige, diep ingrijpende omwenteling plaats. In stede van een koud formalisme, van

{==680==} {>>pagina-aanduiding<<}
een buigen voor eene ziellooze gekunsteldheid en affectatie, dwepen, gloeiend dwepen met natuur en natuurlijkheid; in stede van de aanbidding der autoriteit een roekeloos wegwerpen van alle gezag; in stede van vereering van een goddelijk recht der vorsten het in het slijk vertrappen hunner kroonen.
Hoeveel overdrijving er ook in het laatste tijdperk der vorige eeuw moge geweest zijn, een edele, waarachtig menschelijke grondslag was het uitgangspunt. Het democratisch beginsel trad, bewust van zijn goed recht, te voorschijn, en waar het vaak roekeloos veel goeds en edels vertrapte, het roeide zoovele ingekankerde misbruiken met wortel en tak overal uit, en verzekerde der maatschappij de zegepraal van democratische ideeën tegen over willekeur van despoten en overmoed van een bevoorrechten stand. Maar de democratie in jeugdige uitgelatenheid spatte dikwijls uit in vreeselijken moordlust, en hare eerste zegepralen zijn maar al te veel bezoedeld door donkere bloedvlekken; hare geschiedrollen outsierd door gruwelen en schanddaden, waarbij het bloed in de aderen stolt.
Het zij verre van mij als verdediger op te treden van moordtooneelen en bloedbruiloften, doch ik stel alleen tegenover de te recht uitgekretene gruwelen der eerste fransche revolutie, de gekoelde wraak eener uit het niet opgerezene democratie, de eeuwen van ellende, van grenzenlooze willekeur en geweld door nietswaardige vorsten in dollen overmoed en uitspattenden moordlust tegenover gansche menschengeslachten gepleegd, en ik vraag of tegenover die enkele droppels bloed door de revolutiemannen, zij het dan ook menigwerf vergoten, niet stroomen bloeds overstaan, uit enkelen moord-wellust met beulswreedheid door vorsten en vorstenslaven eeuwen lang verspild.
Eene letterkunde nu, ontstaan bij zoodanige gisting van denkbeelden, in tijden die de groote fransche omwenteling voorafgingen, of met deze gelijktijdig ontsproten, draagt ook gewis het bloedige Kaïns-teeken op haar voorhoofd. Het tegendeel is waar! Het leven in en met de natuur bezielde de dichters; liefelijke idyllen deden de weekhartige jeugd smelten van aandoening; men plengde tranenplassen bij het aanhooren van het lijden des jongen Werthers en de zielvolle aandoenlijkheid der teergevoelige Julia; men dweepte met een graf, waarover een paar abeelen ruischten, en vond geen grooter genot dan beschenen door de kuische maan te dwalen over den godsakker, op de graven van

{==681==} {>>pagina-aanduiding<<}
dierbare afgestorvenen, en den wellust der smart in al zijne volheid te genieten; men bombastiseerde over vrijheid, rechten van den mensch, deugd, en dergelijke meer; men sentimentaliseerde over de onsterfelijkheid en het lijden van schoone zielen; men had een traan van meewarigheid over voor een gekreukt grassprietjen en een stervenden vlinder. Het overgevoelige hart had plaats voor het geheele menschdom, en de fijn gevoelige ziel kreeg telkens aanvechtingen om de geheele wereld in ééne enkele omhelzing aan den kloppenden boezem te drukken.
Overdrijving, dikwijls ziekelijke overdrijving, baden in gevoelige aandoenlijkheid, zwemmen in zilte tranenbeken, is een niet ongewoon verschijnsel in de letterkunde van het laatst der vorige eeuw, en de karakterschets is juist, die er door een duitschen schrijver aan wordt gegeven, als hij zegt: ‘De gang werd sprong, de komma uitroepingsteeken; de gedachte dikwijls gedachtenstreep, de proza poëzie en de poëzie vaak waanzin.’
Was het wonder dat de nieuwe geest, die geheel Europa electriseerde en eene koortsachtige opgewondenheid overal te weeg bracht, zich ook door daden zocht uit te spreken. De openbaring der nieuwe waarheid maakte den slentergang der oude maatschappij langer onmogelijk; men moest vooruit op de baan der algemeene ontwikkeling; de steeds woester stroomende levenskracht moest zich op de eene of andere wijze uiten. Hier opende zich deze, daar weder gene veiligheidsklep voor den al te bruisenden geest der natiën.
In het woelige, naar handelen dorstende Frankrijk, werd de omwenteling met al haar goed en kwaad, maar bovenal met hare onuitsprekelijke weldaden, de vrucht van den vernieuwden geest; in Duitschland, door zijnen politieken toestand min geschikt voor ééne krachtige wilsdaad der natie, was een buitengewone ontwik keling op letterkundig gebied een gevolg van de wedergeboorte. Dichters en wijsgeeren predikten daar het nieuw Evangelie; niet alleen in het rijk der idealen, ook op zuiver practisch gebied bracht daar de nieuwe, levenwekkende geest rijke vruchten voort. Vooral het volksonderwijs werd op eene geheel andere leest geschoeid, en eene diep ingrijpende hervorming had daarin plaats, toen mannen als Basedow, Campe, Rochow, Pestalozzi en anderen het zich tot eene levenstaak stelden voor de vorming en ontwikkeling van het aankomende geslacht werkzaam te zijn. Zouden eens de nieuwe denkbeelden van verlichting en vooruitgang, door

{==682==} {>>pagina-aanduiding<<}
zoo vele groote geesten gepredikt, ingang vinden ook bij het volk, tot nog toe veelal in onwetendheid gehouden, verstompt en verdierlijkt, dan moest vooral een grondig, bevattelijk volksonderwijs de grondslag zijn waarop men het nieuwe gebouw kon stichten; de volksklasse moest opgeheven worden uit de laagte, waarin ze verzonken was, zoude zij eens flinke staatsburgers kunnen voortbrengen. Ontwikkeling der jeugd, ontwikkeling der ouderen van dagen werd van toen aan de leus bij de mannen straks door ons genoemd. Doch zoude de opvoeding der jeugd op de schóól vrucht dragen, zij moest in den huiselijken kring gekoesterd en gekweekt worden; niet alleen het kind, ook de ouders, bovenal de moeder, moesten ontwikkeld en gevormd worden. Wat voor het kind in de schoolbanken kon gedaan worden, moest de oudere van jaren, die de schoolbanken ontwassen was, door een doelmatige volksliteratuur kunnen verkrijgen; en daarom zocht ook Pestalozzi door zijn uitstekend volksboek: ‘Lienhard und Gertrud’ met ernst en kracht op eene betere volksopvoeding bij het volk zelf aan te dringen.
Vier jaren na het verschijnen van Pestalozzi's werk, in het jaar 1785, werd door den Doopsgezinden predikant Jan Nieuwenhuizen te Monnikendam de nieuwe maatschappij tot Nut van 't Algemeen opgericht. Over het doel en den werkkring der maatschappij in nadere bijzonderheden te treden, hare onschatbare verdiensten voor volksverlichting, volksbeschaving, volkswelvaart in het breede uit te meten, zal wel overtollig zijn, daar ik van de veronderstelling meen te mogen uitgaan, dat ze alle genoegzaam bekend zijn.
Voor lof- en feestredenaar ben ik ook volstrekt niet in de wieg gelegd, en ik wil liever trachten aan te toonen, waarom in enkele gevallen de pogingen dier maatschappij, hoe loffelijk ook, volkomen schipbreuk hebben geleden en nooit datgene hebben kunnen uitwerken wat zij zich ten doel stelden.

Pestalozzi, toen hij zijn straks genoemd volksboek schreef, leefde midden onder het volk. Een ijverig leerling van Rousseau, door diens invloed eerst landman, later schoolonderwijzer geworden, kende hij de behoeften en het lijden des volks, door eene ervaring van lange jaren opgedaan. Hij sprak in zijn werk, zooals hij zelf verklaart, ‘een ernstig woord tot het hart der

{==683==} {>>pagina-aanduiding<<}
armen en verlatenen onder het volk, een ernstig woord tot het hart van hen, die voor de armen en verlatenen onder het volk in Gods plaats gesteld zijn; een ernstig woord tot de moeders des lands en tot het hart, dat God háár gaf, om voor de haren te zijn, wat geen mensch op aarde in hare plaats zijn kan.’
Zoo wilden ook gewis de edele oprichters der Maatschappij tot het nederlandsche volk spreken; welken weg sloegen zij nu daartoe in? Zij trachtten mede eene volksliteratuur in het leven te roepen; godsdienst en zedelijkheid onder het volk aan te kweeken, nuttige kundigheden te verbreiden, bijgeloof en volksvooroordeelen tegen te werken; - kortom, op allerlei wijze tot volksverlichting, volksverbetering en volksbeschaving bij te dragen, was evenzeer hun doel. Pestalozzi's werk was een woord uit het hart tot het hart; niettegenstaande een zekere breedsprakigheid, een zucht tot moraliseeren, - trouwens aan al de volksboeken dier dagen eigen, - is het de naïeve taal van een man des volks, uitgesproken in eene natuurlijke, verstaanbare taal. Zijn Lienhard en Gertrud is een uitstorting des harten, waarin de geheele mensch uitspreekt wat hij gevoelt.
Een kunstmatige opwinding moest bij onze maatschappij vaak het ‘pectus quod disertum facit’, het hart dat welsprekend maakt, vervangen. Ons landjen is klein, en het was niet te verwachten dat al aanstonds tal van schrijvers zouden opstaan, die eene waarachtige volksletterkunde uit het niet zouden te voorschijn roepen. Men nam nu het oude huismiddeltjen der geleerde en dichtlievende genootschappen te baat en schreef prijsvragen uit. Voorzeker is er geen geschikter domper voor het licht van den geest, voor elke vrije schepping, dan wanneer men in het verschiet een gouden of zilveren eermetaal als aan een Cocanje-mast ophangt om het den winner toe te deelen. Mannen van talent en verdienste, volijverig om het schoone doel der maatschappij te bevorderen, beproefden hunne beste krachten om volksboeken te schrijven; de een voor, de ander na werd beëermetaald; verhandeling op verhandeling deed allengs de reeks der werken van de maatschappij toenemen in wasdom, maar, helaas! niet in genade bij de menschen.
Op een groot deel der pogingen van de maatschappij tot het in 't leven roepen eener volksletterkunde mag men wel de uitspraak toepassen, die een geestige Franschman (en welke Franschman is dat niet, naar zijn stereotiep epitheton te oordeelen?)

{==684==} {>>pagina-aanduiding<<}
omtrent Turgot, den minister van Lodewijk XVI, deed, dat hij er zich meesterlijk op verstond ‘de faire fort mal le bien.’
Zoo trachtte ook de maatschappij ‘op een slechte manier goed te doen,’ en dat zij schipbreuk leed is geen wonder.
De maatschappij heeft reeds haar derde lustrum gevierd, veelzijdig nut gesticht en vooral aan het volksonderwijs onschatbare diensten bewezen; maar, hoezeer zij tháns hulde verdient wegens de zooveel betere richting door haar ingeslagen, de waarachtig goede volksboeken zijn nog dun gezaaid, en eene flinke volksliteratuur bezitten wij eigenlijk tot op den huidigen dag niet.
En waarom niet?
Al de redenen daarvoor na te gaan zoude in een kort tijdsbestek niet wel mogelijk zijn. Een enkele wil ik u kortelijk noemen. Onze schrijvers, onze letterkundigen behooren meest allen tot den deftigen, fatsoenlijken middelstand; slechts hoogst zelden ziet men bij ons mannen uit den boezem des volks opstaan en zich tot eene zekere hoogte boven hunne standgenooten verheffen, en toch één blijven met dat volk, met zijn lijden en strijden. Het ideaal van den parvenu is veelal zijne afkomst te loochenen en zich een trede hooger op den maatschappelijken ladder te verheffen. Alle aanraking, alle samenstemming met het volk, waaruit hij is ontsproten, ontbreekt hem gemeenlijk, en zijne talenten, ingeval hij die mocht bezitten, zal hij zelden aanwenden om te werken voor hen, uit wier midden hij is opgekomen. Ons kleine landjen is weer de schuld van dien eenigermate bekrompen kleinburgerlijken zin, van die kleingeestige schaamte zich kind des volks te hooren noemen.
Onze opkomeling uit het volk zoekt zijnen oorsprong te verloochenen, en wordt dan noodwendig een ploert.
De brug nu tusschen de volksklasse en den deftigen middelstand vormden toen en ook vaak nu nog de predikanten. Als herders kenden zij hunne kudde; hunne plaats was evenzeer in de klaaghuizen als in de huizen der maaltijden; hunne kennis van de behoeften, de gebreken, de nooden des volks kon vollediger zijn dan die van vele anderen, wien huis en hart van armen en gedrukten niet zoo licht openstond. Doch die geestelijke trad daar in de hutten en schamele woningen als eene soort van Godsgezant; zijn toon had iets zalvends, dien echten preektoon, waarvan wij, niettegenstaande de bede van onzen eenigen leekedichter, nog niet geheel verlost zijn; zijn ambtsgewaad on-
{==685==} {>>pagina-aanduiding<<}
derscheidde hem reeds van ieder ander gewoon sterveling; hij coquetteerde met den volkstoon; hij wilde tot het volk afdalen, maar onbewust van zijne behoeften, beschouwde hij het maar al te veel als een groot kind, dat met den paplepel een flauw water- en melk-kostjen moest toegediend worden; hij schreef het een minimum van verstand en denkkracht toe, of wel een geestestoestand, die aan idiotisme nabij komt. In plaats van mannelijke taal tot den vernederden of gebukten man te spreken, in plaats van met een krachtigen handdruk zijne vereelte hand te schudden, in plaats van door zijn eigen gevoel te laten spreken ook bij zijnen medemensch diezelfde snaren te doen trillen, zocht hij kinderlijk gemoedelijk te zijn, en werd kinderachtig. Hoevelen begaan die zelfde fout niet in den omgang met kinderen: hunne gebrekkige klanken zoeken zij na te stamelen, in hunne kinderlijke gevoelens zich te verplaatsen, en geschiedt dit niet met uitstekenden takt, dan komen de lieve kleinen er al ras achter, dat men laf en onnatuurlijk tegen hen is.
Zoo leed die volksliteratuur ook veelal aan volslagen takteloosheid, en het was geen wonder dat ze geen doel trof dáár, waar ze dit had moeten doen.
Een goed volksboek te schrijven en daarbij zich een ideaal van kunst voor oogen te stellen, zich hooge eischen te doen, - daarvan scheen toen geen spraak behoeven te zijn. Men bazelde en beuzelde er zoo maar wat heen; men zocht zich zelven en zijn ¾ idiotisch publiek te ver-brave-Hendrikken; vermaken, boeien, roeren en schokken behoorde niet tot de taak van den volksschrijver; 't was voldoende zoo men maar nuttig was en bovenal stichtte.
De roman was nog in zeker opzicht contrabande voor de toenmalige maatschappij en het lezen er van werd vaak nog als zedebedervend afgekeurd. Geen wonder dus dat men als volksboek niet tot den roman de toevlucht nam, en liever andere middelen bezigde om op het volk nuttig te werken. Het conflikt van verschillende hartstochten met elkander te schilderen, de fijnste roerselen van 's menschen handelingen in een boeiend, van leven tintelend tafereel af te malen; en dat vooral te doen voor het volk, tot zijne veredeling en verlichting, is eene taak die eene meesterhand vordert, en die het slechts aan uitstekende genieën gegeven is naar eisch te volbrengen.
Of de volksboekmaker, de dinger naar het eermetaal, zich

{==686==} {>>pagina-aanduiding<<}
die bezwaren niet voor oogen stelde, weten wij niet; doch uit de feiten mogen wij althans eenigermate opmaken hoe het in zijne werkplaats toeging. Lange en langwijlige gesprekken, trouwens een niet ongewone kunstvorm van dien tijd, vormen bij hem schering en inslag. Hij ontheft zich van de vermoeienis des geestes om zijne personen te schilderen; hij geeft ze eenvoudig een étiquette als aan eene fijne flesch. Hij heeft een paar afschuwwekkende huichelaars noodig, en met twee woorden is hij klaar. Den een noemt hij Baas Huichelman, den ander Mijnheer Schijndeugd. Een brave schoolmeester, toegerust met een niet geringe dosis deftigheid en pedanterie, en gemeenlijk antwoordende op den naam van Deugdrijk of Braafhart; een dito godvruchtige predikant, Zalfhart, zijn de gewone handelende, ik meen pratende, personen, en zijn omringd met een stel neuswijze of idiotischnaïeve Klaasjens en Pietjens, allen afschuwelijke model-kindertjens, en - het personeel is au grand complet.
Het doel om te vermaken, om lachend de waarheid te zeggen, om in het kleed der verdichting treffende waarheden levendig in het oog te doen springen, bestond bij den eermetaal-sollicitant volstrekt niet; ook hij kon het in gemoede van zich zelven verklaren:

‘Deftig, vormlijk, waardig’ 
Blijft de leus, en, heil den man, 
Die het vroom verklaren kan: 
‘'k Ben volstrekt niet aardig!’ 

Een lach plooide dan ook nooit den mond van dien deftigen en vormelijken volksman: 't zou zijne waardigheid te kort gedaan hebben, hij leefde slechts om nuttig te zijn, om te leeren, weer te leeren en nog eens te leeren.
Hij heet een volksverhaal of losse schetsen uit het volksleven te schrijven.
In den aanvang valt een man in 't water, is op 't punt om te verdrinken, doch wordt gelukkig gered. Zal die drenkeling eene hoofdrol spelen, en moet zijne redding de belangstelling voor hem spannen en opwekken? Wel neen! voor den knoop van het verhaal had de man even goed kunnen verdrinken; maar de redding dient alleen om meester gelegenheid te geven in een lange uitweiding te treden over het behandelen van drenkelingen. De heer Eelhart treedt in een boerenwoning en vindt de leden van het huisgezin aan het ontbijt. Hij wordt gulhartig ontvangen

{==687==} {>>pagina-aanduiding<<}
en grijpt aanstonds de kans bij de haren om naar aanleiding van een bete broods, door hem genuttigd, eene verhandeling te hounen over ‘het brood, en tevens iets over hetgeen bij het gereedmaken van hetzelve in acht te nemen is.’
Hoe nuttig nu wenken betrekkelijk gezondheidsleer enz. mogen zijn, hoe noodig het is dat ze telkens worden aangedrongen, ze onder dien vorm bij het volk ingang te doen vinden, is zeker minder geschikt. Vlecht nuttige lessen van dien aard onmerkbaar in den draad van een belangwekkend verhaal, en zij zullen doel treffen; doch leg ze geene nevelachtige, flauwe schijngestalten in den mond; maak geene ledepoppen, waaraan gij als kapstokken uwe eigene wijsheid ophangt; geene praatmachines, die in een taal, stijf en pedant, hunne denkbeelden houterig laten voortstrompelen over de dezelves en hetzelves, waarmede zij doorspekt is, en die door een gemaakte deftigheid het gemis aan bevalligheid tracht te verbloemen. Het is niet het verhaal zelf, waaruit de strekking onmiddelijk in het oog springt, maar een zedelijke strekking, waarom heen het verhaal zit als de schil om de citroen. Men rolt en solt, men perst en knijpt er zoo lang aan, tot er geen atoom van een droppeltjen moraal meer in zit.
Meester Vroomziel praat, praat weer, praat nog eens, beuzelt en zemelt tot zoolang hij Baas Huichelman met beschaamde kaken doet aftrekken. Van Baas Huichelman weten wij alleen dat hij Baas Huichelman en een zedelijk monster is; voor Meester Vroomziel moeten wij eerbied en bewondering hebben omdat hij deugdzaam is, of liever dat zijne deugd zich uit in een walgelijke eigengerechtigheid over Meester Vroomziels besten vriend, zijn eigen ik.
Zooveel mogelijk zedelessen tot één samenhangend volume in een te persen, ze rijkelijk met het langnat eener overvloedige redeneergraagte te begieten, dat scheen wel het recept te zijn voor de volkslectuur dier dagen, en kwam men met dergelijk nuttig, leerrijk produkt voor den dag, dan rekende men dat onze literatuur een volksboek meer telde.
Het was eene fout van de Nutsmannen, een fout voor een groot deel te wijten aan onzen nuchter prozaïschen zin, dat zij het nuttigheidsbeginsel uitsluitend op den voorgrond plaatsten en vergaten dat bij het volk spranken van levendige fantasie bestaan, die hun met hunne ietwat pedante ontwikkeling ontbrak. Elders was de liefde voor de aloude volkspoëzie reeds ontwaakt; geurige wilde bloemen waren in de bloeiende gaarde van het volksgezang

{==688==} {>>pagina-aanduiding<<}
gezameld en werden als toonbeelden van natuurlijke bevalligheid en liefelijken eenvoud geprezen. Ten onzent steeds wat achterlijk, met weinig zin begaafd voor naïeve volkspoëzie, vooral in een tijd die de pruikerige deftigheid nog lang niet geheel had afgelegd, zoude men toch, al had men ze gekend, eene volkslektuur hebben genegeerd, die alleen de fantasie boeide en geen praktisch nut beoogde. Er zweefde misschien bij die deftige, achtbare mannen een duister gevoel, dat er zoo iets bestond als de onoogelijke blauwboekjens, waarmede het volk zich trachtte te vermaken, een soort van vertelseltjens van Moeder de Gans voor volwassenen; beuzelverhalen, onwaardig om de aandacht van een deftig man bezig te houden; volksboeken, waarin de wonderlijke heldenfeiten van de vier Heemskinderen, de listige streken van Reintje de Vos, de aandoenlijke geschiedenis van Genoveva, de teedere liefde van Floris en Blanchefloer, de mirakelen van den ‘uitnemenden grooten toovenaar in zwarte kunsten,’ dr. Faustus, geboekt stonden, en zoovele andere historiën, allen ‘zeer vermakelijk om te lezen;’ - overoude gedichten, uit de middeleeuwen afkomstig en die allengs bij het volk eene laatste schuilplaats hadden gevonden. Hadden zij zich verwaardigd van die volkslectuur kennis te nemen, hadden zij den eenvoudigen, naïeven verhaaltrant, de kunst om te boeien, aan die schamele blauwboekjens ontleend, - hun arbeid zoude allicht schoonere vruchten hebben kunnen dragen.
't Waren edele, ernstige mannen, die zich de ontwikkeling des volks met de meeste warmte aantrokken; - helaas! waarom bezaten zij nu en dan niet wat meer speelsche fantasie, niet een sprank van humor en geest, waar ze voor het volk schreven. De volksboeken zouden dan gewis minder nuttige lessen bevatten, maar ook niet zoo iets zwaars op de hand hebben.
Hadden zij uit die ijdele verdichtselen der fantasie den naïeven eenvoud afgezien, zij zouden ons minder hebben overladen met opgeschroefde verhalen van beroemde mannen en vrouwen, waarin het nederlandsche volkskarakter op de schromelijkste wijze wordt opgevijzeld, en de nederlandsche deugden met de nederlandsche el worden uitgemeten, en waar op schier elke bladzijde met den god van Nederland wordt geafgodeerd. Hadden zij een open oor en hart gehad voor de frissche natuurpoëzie, die vaak in het oude volksgezang welt; hadden zij hunnen prozaïschen geest trachten te bezielen aan die liefelijke gezangen uit een grijs

{==689==} {>>pagina-aanduiding<<}
verleden, gelijk Duitschlands en Engelands dichters dit deden aan de overblijfselen van hun oud volksgezang, Nederlands volk zoude dan misschien zich nog mogen verheugen in een rijkdom van schoone liederen, eens het gemeengoed van den ganschen germaanschen volksstam.

Een volksgezang, ja! ook wij hadden eens een volksgezang, zoo rijk en verscheiden, zoo liefelijk en krachtig, zoo teeder en schalksch, dat wij onze duitsche naburen geenszins behoefden te benijden. Thans kan er bij ons haast van geen volksgezang meer sprake zijn; want hoezeer de pogingen edel zijn die door enkele mannen, waaronder ik Heije en Beets slechts behoef te noemen, worden in het werk gesteld om het uit zijn diep verval op te heffen, hoezeer door een verbeterd zangonderwijs op de volksscholen misschien reeds eene schrede op de baan van verbetering is gezet, en wij voor de toekomst moeten en mogen hopen, - het straatgezang is, helaas! voor het meerendeel de toongeefster. Laffe en walgelijke deunen, waarin kreupele rijmelarij met een nog kreupeler zedelijkheid om den eerepalm vechten; deunen, die meer uitgegild dan gezongen worden, en die wij onwillekeurig vereenzelvigen met een valsch orgel, een leelijken orgeldraaier en een nog leelijker wijf; - die lamzalige klappermanspoëzie mogen wij toch den naam van volksgezang niet waardig keuren.
Ja, eens hadden wij een volksgezang, nu eens dartel en speelziek, dan weer aandoenlijk en teeder; hier forsch en krachtig, ginds scherp en vlijmend; ingeblazen door de alles bezielende kracht der liefde of door de roemrijke daden van het voorgeslacht; uiting van een vroom gemoed of strijdleus van Paap en Geus.
En wat rest ons nu van dat alles?
Men zal misschien glimlachend het hoofd schudden en twijfelen aan het bestaan en den bloei van een waarachtig nederlandsch volksgezang, aan de zangerigheid en de zoetvloeiendheid onzer taal, daar men altijd gewoon is die beide eigenschappen aan het hoogduitsch toe te kennen en het bestaan er van aan onze taal ten eenenmale ontzegt. Zeker, zoo men het houterige ‘voorzangers-nederduitsch’, om met van Lennep te spreken, voor beschaafd nederlandsch aanziet, of b.v. het plat-leidsch dialekt als model wil nemen, dan zeker is er geene taal op aarde, die

{==690==} {>>pagina-aanduiding<<}
zich minder leent voor den zang. Ik zoude de perken verre overschrijden, zoo ik slechts eene kleine bloemlezing wilde zamelen uit de lustgaarde van ons volksgezang; zoo ik slechts die uitkoos, welke thans nog in den mond van het duitsche volk leven en bij ons, helaas! zijn vergaan. Ik zoude mij sterk maken aan te toonen, dat onze moedertaal in liefelijkheid geensdeels behoeft achter te staan bij hare hoogduitsche zuster, en de minachting, die men er tegen heeft opgevat, een laffe nuffigheid, eene jongejuffrouwen-kostschool vooroordeel is, voortvloeiende uit schromelijke miskenning en volslagen onkunde. Ik zoude U, hoop ik, dwingen met mij uit te roepen:

Geen rijker kroon 
Dan eigen schoon. 

Ik noem slechts die aandoenlijke ballade van de twee Koningskinderen:

Het waren twee conincskinderen, 
Si hadden malcander so lief, 
Si conden bi malcander niet comen, 
Het water was veel te diep. 

Ik noem slechts het niet minder beroemde lied:

Het daghet in den Oosten, 
Het lichtet overal; 
Hoe weinich wetet mine liefste, 
Waer dat ic henen sal. 

En naast die schoone zangen, wier ontstaan in de middeleeuwen wortelt, en waarin de zachte snaren der lier worden getokkeld, hoe velen van later tijd, waarin krachtiger en forscher tonen klinken: Geuzenliederen, het Wilhelmus van Nassauwen van Marnix, bijtende zangen op den gehaten Due d'Alf, op den tienden penning; juichtonen op den tocht naar Chatham en wat niet al meer.
Dat zelfs in de vorige eeuw het volksgezang nog in krachtigen bloei was, mogen de menigte liedeboekskens en mopsjens getuigen, zonderlinge verzamelingen, waar naast psalmen en stichtelijke gezangen de lustigste en dartelste deuntjens eene plaats vinden, waarin maar al te vaak een grove zinnelijkheid bot en teugel viert, of ook wel een ellendige platheid aan het straatgezang van heden herinnert.

{==691==} {>>pagina-aanduiding<<}

Het was het doel der maatschappij zedelooze en zoutelooze volksliederen door betere te vervangen, en in haren ijver tegen de bestaande ergerlijke staaltjens, verzuimde zij gewis de mijn van het oude volksgezang te ontginnen en liet alzoo menig kostbaar gesteente ongebruikt liggen. Hadde zij, als zulks in Duitschland door des Knaben Wunterhorn geschied is, het oude, bijna vergetene volkslied weder in eere gebracht; het straatlied zoude wellicht thans zoo welig niet tieren; onzinnige, lamzalige deunen, als een ‘Apollonia, Apollonia’ en consorten, niet tot vervelens toe langs 's heeren straten gelold en uitgegild worden.
De filanthroperij bedierf hier voor een groot deel de overigens verdienstelijke pogingen. A tout prix wilde men een lieven volkstoon treffen en nuttig, vooral nuttig zijn; men zocht zich te brengen in de liefelijkste kinderachtige stemming; men knipte zich een allerzoctst model van een timmerman, nachtwacht, baker of iets dergelijks; men zocht het te vormen naar het uitgedrukte beeld zijner eigene lamlendigheid, zonder te begrijpen, dat het volk van zulke volwassene brave Hendrik en brave Maria's niet gediend zoude zijn. In stede van den zang te bezigen om het volk op te heffen, om een krachtig nationaal gevoel te kweeken, fantasie en hart voedsel te geven, daalde men tot het laagste peil van een zoetelijk schaapachtig idiotisme, en dan was het of men mocht juichen, zoo daarvan in zulk een flauwen geestestoestand sprake zijn kan: ‘Est deus in nobis!’ de godheid is in ons gevaren!
Dat het volk juist behoefte gevoelt om uit den gewonen kring zijner dagelijksche beslommeringen, zijner dagelijksche zorgen te worden opgeheven; dat het zich in uren van ontspanning liever bezig houdt met en luistert naar de aandoenlijke geschiedenis van de twee Koningskinderen Hero en Leander, ‘die elkander zoo lief hadden’, dan naar de ontboezemingen van Gijs den timmerman, of Kantje de werkmeid, die er zich in verdiept ‘waar of haar Dorus blijft’, daarvan scheen men zelfs geen donker voorgevoel te hebben. Men verloor geheel en al uit het oog dat de man des volks zich liever verheft boven den nauwen kring, waarin hij zich voortdurend beweegt, en zich verdiept in avonturen van vorsten en helden dan in de alledaagsche handelingen van zijns gelijken, tenzij met eene treffende waarheid en actualiteit geschilderd.
En wat deed nu de Maatschappij om de oude volksliederen en ergerlijke straatdeunen te verdrijven en een gezonder voedsel voor

{==692==} {>>pagina-aanduiding<<}
verstand en hart aan den werkman aan te bieden? Tusschen de jaren 1794 en 1806 gaf zij vijf stukjens met volksliedjens uit, deels van godsdienstigen en zedekundigen, deels van huiselijken aard; gezelschapsliederen en gezangen voor haast alle bedrijven en beroepen, een elk wat wils. In een kort voorbericht doet zij de strekking van het nieuwe volksgezang kennen. De Maatschappij wil een einde maken aan liederen, ‘die veeltijds op een zelfde deel, namelyk op wijn, of op liefde uitloopen’, en in plaats van dergelijke ‘onbetaamelyke en morssige liedjens’, stelde zij zich voor ‘dat de deugd en de algemeene verlichting onder de natie, veel veld zouden winnen, wanneer men den geringen burger zynen gewoonen volkstoon liet behouden; doch den inhoud der liedjens zodanig hervormde, dat dezelve niet alleen de goede zeden niet kwetste, maar deezen, bovendien, zeer sterk konde bevorderen.’ Eenige menschenvrienden schonken nu het volk ‘liedjens, minder wellust wekkende en geheel overeenkomstig met het plan dat men zich ten deezen opzichte gevormd had; namenlyk om het stichtende zo veel vermaak over te laaten, als bestaanbaar geöordeeld wordt, met dien invloed, dien het, bij de ongeleerde en vermaakzoekende lieden moet hebben.’
Onder die vermaakzoekende lieden behoort nu ook de Timmerman, die om te kunnen stichten tot een ‘Vlijtigen Timmerman’ wordt getransformeerd en op de wijze van: ‘Een kuiper vol van minnepijn,’ het volgende lied moet zingen:

Nu weder, met een' nieuwen lust, 
Mij vrolijk aan het werk begeeven; 
'k Heb in dit schoft genoeg gerust; 
Het timm'ren is mijn vreugd en leven. 
De klok sloeg voor een poos reeds vier: 
Nu 't schootsvel voor; 't is juist kwartier. 
Kom, lustig en rustig mijn werk verricht: 
Door liefde, door vlijt wordt de arbeid ligt. 

Dat zulk een vlijtig man met zekere Farizeeuwsche zelfgenoegzaamheid gerechtigd is tot den stichtenden uitroep van: ‘Heer, ik dank U dat ik niet ben als de zoodanigen’, blijkt uit een paar volgende coupletten:

Jan Zemelknooper doet zijn best: 
Hij is getrouw in 't bijtels slijpen; 
De zon toch daalt 'er meê naar 't west: 
Wie zou die slenters niet begrijpen? 

{==693==} {>>pagina-aanduiding<<}

'Er is geen heer die zeggen zal, 
Dat ik hem ooit den tijd ontstal. 
Kom, lustig en rustig mijn werk verricht: 
Bij wien ik ook dien', 'k volbreng mijn pligt. 
 
'k Ben een beminnaar van de kerk; 
Maar van den godsdienst staâg te spreeken, 
En stil te staan dan bij zijn werk, 
Dit zijn bij mij maar huichlaars treeken. 
Een stichtlijk woord is zeeker goed, 
Maar mids men ook zijn zaaken doet. 
Kom, lustig en rustig mijn werk verricht; 
Het werk is ook een Godsdienstpligt. 

De alledaagsche handwerksman, als hij zijnen plicht ferm heeft gekweten en daarom geprezen wordt, laat zich dan misschien wel eens ontvallen: ‘Nou kan er zeker wel een borrel op staan!’ De model-arbeidsman van het Nut is echter niet zulk een rampzalige, maar ‘eine schöne, zart fühlende Seele.’ Bij het ontvangen van een prijsjen over zijn werk zal hij een traan, die hem over de gebruinde wang biggelde, wegpinken.

Ik heb mijn werk met vreugd verricht: 
Het heerschap was voldaan. 
‘Wel Jan, (zei hij) gij werkt naar pligt.’ 
Dit zeggen deedt mij aan. 

Dat nu zoo'n teergevoelig man met stoïcijnsche kalmte en diepe verachting op alle comfort des levens neerziet, en vroolijk zingt:

Hoe sober ook de spijze zij, 
Ze smaakt den werkman goed; 
Daar de allerëelste lekkernij 
Geen rijkäarts tong voldoet. 

behoort onder die sofisterijen, die de gegoede zoo gaarne den minderen man in den mond ligt. De klassieke rijkaart met zijnen overvloed is een diep rampzalige; de arbeidsman met duizenderlei ontberingen, ook van onmisbare levensbehoeften, een benijdenswaardig gelukskind. Want:

Hoe streelt de rust den arbeidsman, 
Met eene zagte hand! 
Zij vliedt daar tegen veeläl van 
Der grooten ledikant. 
 
'k Leef, met mijn lieve vrouw, in vreê, 
Bevrijd van angst en zorg; 
En liggen we op de legersteê, 
God is steeds onze borg. 


{==694==} {>>pagina-aanduiding<<}

‘Een borg,’ is volgens vader Weiland, ‘een derde persoon, die zich voor eenen tweeden, als schuldenaar verklaart, in geval deze aan zijne verbindtenis niet mocht voldoen.’ Evenmin geeft de XVIIIe titel van het IIIe boek van het Burgerlijk Wetboek eenig licht over den borgtocht, dien God voor den rustenden arbeidsman op zich neemt.
Doch dat nog daargelaten, welke opgeschroefde onnatuurlijkheid, welke banale leugens, die het nog van de ellendige poëtasterij zoeken af te winnen.
Elders weer ontmoeten wij een ‘Verliefden Landman’, die in idyllischen weemoed kirt als een verliefde tortel, op de wijze van: ‘Het dansen kan mij niet behaagen:’

Wat is 't een vreugd, op 't land te leeven, 
Men weet van kommer, van verdriet, 
Noch van 't gewoel der steden niet, 
'k Voel 't zagte koeltjen om mij zweeven, 
Door 't schomlend loof der groene dreeven, 
Zij lisplen, ruischen zagt en teêr, 
Als ik met Koosjen, zagt en teêr, 
O, welk een vreugd, ô welk een vreugd! 
Wie wenscht voor zich iets meer? - 

Gezegde hoog-poëtische minnaar ziet verder met verrukking ‘de zwaan door 't water schuimen’, terwijl zij ‘den hals met edlen moed draait’ en ‘ginder 't lachend roosjen, dat danst en wappert op zijn steel.’ In eene voor een boer onverstaanbare taal moet hij eindelijk op die bekende voois zingen, dat hij graag trouwen wil.

Hier op het land, in stil genoegen, 
Paart reine min zich aan de deugd, 
En de onschuld aan geruste vreugd. 
Geen naberouw kan 't hart doen zwoegen, 
Geen nijd of zorg het voorhoofd ploegen; 
De liefde voert de blijde treên, 
Zo vrij, zo blij, naar 't oûter heên; 
O welk een vreugd! ô welk een vreugd! 
Haast spoede ik mij derwaards heen. 

Wilde de dichter op een bestaand misbruik wijzen, en zijdelings er op aandringen dat de ‘verliefde landman’ wat meer ‘reine min’ met ‘deugd gepaard’ moest smaken, om met ‘blijder treên naar 't outer’ te kunnen gaan, dan ware het beter geweest dit in verstaanbare taal te doen. Thans is het heele

{==695==} {>>pagina-aanduiding<<}
liedjen voor den landman, zelfs voor den verliefdsten, niets dan abracadabra!
Een enkele maal is het alsof men een natuurlijken toon zal vinden. Zoo begint de Schoenmakersknecht te zingen:

Ik zit weêr vrolijk aan mijn werk; ha! ha! 
En maak de schoenen net en sterk, ha! ha! 
Waardoor mijn baas veel klanten wint, 
En ik gestadig arbeid vind, ha! ha! ha! 

Maar helaas! in veertien achtereenvolgende coupletten, en geaccompagneerd door 140 ha, ha's in verschillende toonaarden, betreurt hij zijne maats, die ‘bij dikken Piet als heeren onder hun gelag zitten, en van den Maandag en andere dagen ‘Krispijn maken,’ waarvan het gevolg is:

Des Saturdags dan ziet men bang, ha! ha! 
Wijl ik dan 't meeste geld ontvang, ha! ha! 
En daar hun week vrij schraaltjens is, 
Verstrek ik hen tot ergernis, ha! ha! ha! 

Dat iemand, hij zij schoenmakersknecht of wie ook, zijne maats tot ergernis verstrekt, als hij met een tienwerf herhaald ha, ha! zijne deugd luidkeels bezingt, is waarlijk geen wonder.
Zoo krijgen een menigte beroepen hunne beurt, zelfs de Goudasche pijpenmaker. Het schijnt dat dit vak zich bijzonder eigent voor moralisaties, en de eerzame dichter J. Bessan, misschien een gepensioneerd pijpenmaker, is er uitnemend in geslaagd een gemoedelijk zalvenden goudsche-pijpen-toon in zijn liedjen te doen heerschen.

Ik maak een pijp, uit brooze klei en aarde, 
En leer hoe broos het leven is, 
Daar het aan mij nog zoete blijdschap baarde, 
Voegt aan mij ook de erkentenis, 
Omdat 'k nog vrolijk werken mag, 
En 't brood verdien op iedren dag, bis. 
 
Zijn wij dan 't saam ter winkel neêr gezeeten, 
Het zij bij dag, of bij de lamp, 
Laat ons in 't werk dan nimmermeer vergeeten, 
Dat ons leeven is als een damp; 
De pijp, die dus onze aandacht wekt, 
Is 't die aan ons tot leering strekt, bis. 

Behalve de stichtelijkheden, die de pijp aan den maker leeren

{==696==} {>>pagina-aanduiding<<}
kan, is dit versjen zeer aan te bevelen aan de schrijvers van het woordenboek, die een menigte pijpmakers-termen hieruit kunnen opdoen. Men oordeele:

Niets zal ons dan in naarstigheid verhind'ren, 
Men zie gestadig werkend toe, 
Zorg dus, vol vlijt, voor onze vrouw en kindren, 
Dat elk hen voor 't gebrek behoê; 
En kasten wij, zij tremmen meê, 
Zij passen op de scheur en gleê. bis. 
 
Laat ons te saam, bij 't vormen, of bij 't rollen, 
Bij 't weijeren, oplettend zijn; 
Zoo blijft ons werk bij 't glaazen en bij 't snollen 
Geroemd aan 't IJ, en Maas en Rhijn; 
Zo is 't dat de pijpenmaakerij, 
Aan ons tot nut en voordeel zij. bis. 

Men moet bepaald pijpenmaker zijn om de finesse te kunnen begrijpen; voor een oningewijde gaat veel van het nut en de stichting te loor.
De maatschappij zette evenwel de kroon op haar werk toen zij het baantjen van den nachtwacht zocht te idealiseeren. Een blikslager of turfdrager, een schoenmaker of timmerman vroolijk bij het werk te doen zingen, is geen kunst; maar om eene poëtische zijde aan het klappermansbedrijf te zoeken, niemand als een filanthroop zou het hebben vermocht. Er diene bij vermeld dat het dan ook een ‘braave nacht-wacht’ is. Hoort 's mans dierbare zalving:

'k Grijp nimmer, tegen recht en reên, 
Mijn' naasten schuld'loos aan; 
't Welk dikwijls, om het geld alleen, 
Door and'ren wordt gedaan; 
Ons loon is wel een sober deel; 
Doch dit geeft niemand recht, 
Dat hij met de ondeugd samen speel' 
En de onschuld stout bevegt'. 
 
Mijn staat is nietig, ongeacht; 
Doch geeft mij veel vermaak, 
Al treft mij meenig guure Nacht, 
Wanneer ik 's winters waak; 
Want in de stille duisternis, 
Als ieder slaapt en rust, 
Is 't geen des daags verborgen is, 
Des nachts mijn grootste lust? 

{==697==} {>>pagina-aanduiding<<}

'k Blijf dikwijls opgetogen staan, 
Als ik het stergewelf 
Aanschouw bij 't licht der zilv're Maan, 
Dus sprekend in mij zelv', - 
‘Hoe groot moet niet mijn Schepper zijn, 
Die zo veel Majesteit, 
Voor ons, in 's waerelds rampwoestijn 
Bij dag en nacht, verspreidt.’ 

Een ieder, die ooit student is geweest, en zeker menige relatie, zoowel van vriendschappelijken als minder aangenamen aard, met het eerzame klappermans-gilde heeft gehad, herinnert zich zeker niet ooit ofte immer zulk een poëtisch-gemoedelijk, sterrekijkend exemplaar, en bovenal ongevoelig voor het geld, aangetroffen te hebben. Zou dan het ras der ‘braave Klepperlieden’, ondanks het liedjen der maatschappij, geheel zijn uitgestorven?
De maatschappij kon en mocht natuurlijk de schoone sekse, gewoonlijk zoo zanglustig, niet vergeten. Valt nu ‘der Schepping heerlijkheid’ in de kategorie van schoonmaakster, linnen naaivrouw, oude dienstmaagd op 't hofjen, baker, kindermeid, keukenmeid, werkmeid, wollennaaister of melkmeisjen, dan is zij in de gelegenheid om een liedeken, te haren behoeve geknipt, en met nuttige wenken voorzien, te vinden en het telkens, wanneer het hart haar 't ingeeft, luidkeels uit te galmen. De schoonmaakster zit reeds om zes uur op de aangename wijs van: ‘Zonder liefde, zonder wijn,’ te zingen:

'k Heb ook nog zo veel te doen, 
Eerst den trap en 't zaaltjen, 
Daar ik alles schoontjens boen, 
Dan aan het portaaltjen: 
 
'k Moet nog schuuren - nat en droog, 
Keuken zelfs - en kelder - 
En niet slegts zo wat voor 't oog, 
Maar ter deegen helder. 

De oude dienstmaagd op 't hofjen, natuurlijk niet minder deugdzaam dan de anderen, want;

Had (ze) eens verval gekreegen, 
Als (haar) volk gezelschap had, 
(Had ze) 't aanstonds weggelegen, 

geeft ons met al den gloed eener dichterlijke verbeelding een kijkjen in haar linnenkast:

{==698==} {>>pagina-aanduiding<<}


'k Had een lief, mooi zondags pakjen, 
Daar ik wel meê kon bestaan, 
Daag'lijks een eenvoudig jakjen, 
En gemeener goedjen aan. 
'k Hield van wollen onderkleêren; 
Linnen kon ik niet ontbeeren, 
Wilde ik net en knapjes gaan. 

De keukenmeid is een heerlijk model voor alle keukenmeiden ‘à présent et à venir’, want zij

Durft Mevrouw bij 't botervat, 
Op een kijkjen zelfs verzoeken; 
Spit met kuilen noch met hoeken, 
Neen, 't is als een ijs zoo glad. 

Ze past op 't koolen doven, daar de turf vreeslijk duur is; zij wil mevrouw in alle kasten laten kijken, zorgt dat men ‘eerst de kliekjens eet’, en is natuurlijk op al die verdiensten ‘grootsch.’ Haar deugd moet ze, al is 't maar voor zich zelf uiten:

Wat of Kee buurs Mie toch denkt, 
Als zij telkens iets benadert? 
Suiker, Thee en Kruid vergadert, 
En er andren meê beschenkt? 
't Is de grootste dieverij; 
Want zij schendt het goed vertrouwen, 
't Zou mij al mijn leven rouwen, 
Zoo ik ooit zoo deed' als zij! 

Het loon voor zooveel deugd was haar dan ook reeds weggelegd, in den vorm van ‘Koô, dien braaven knecht,’ dien zij vijf jaar had doen wagten, waarna zij eindlijk ja had gezegd.
In de huishouding eens verzeild, mocht natuurlijk de Baker niet vergeten worden. Ze is een baker, zooals er maar weinig zijn, een prototijpe van Allebé, die met deernis denkt en zingt:

Och! hoe moest, in vroeger tijden, 
Meenig schaapjen droevig lijden, 
Daar het in een luiren pak, 
Als een ijz'ren harnas, stak. 

Met dankbaarheid gedenkt dit modelmensch aan den docter, die ‘haar een' and'ren weg kwam wijzen’:

Hoort gij enge borsten steenen, 
Sprak hij, ziet gij scheeve beenen, 
Of een vreeslijk groote bult, 
Denk, dat 's ligt de Bakers schuld. 


{==699==} {>>pagina-aanduiding<<}

De baker voert ons natuurlijk tot het huwelijk en de huishouding, daar voor alle omstandigheden van 't huiselijk leven de Maatschappij gelegenheid geeft tot zingen. De bruidsmoeder zingt een liedjen:

Nu Jaantjen binnen korten tijd, 
Zo minzaam als vol deugd, 
Zal treeden in den echt, 
Met Braafharts oudsten knegt; 

en na een tal van raadgevingen voor de jongelieden te hebben bedacht, eindigt zij aldus:

Ik zeg baar dan vooreerst genoeg; 
Zij heeft toch ook verstand. 
Voor and're dingen is 't te vroeg; 
Die volgen naderhand. 

Weldra zien wij ‘den verheugden vader’ in de kraamkamer, die ‘'t kindjens teêr geluid, door zijn zang gaat vervangen.’ Hij zingt weldra het hoogste lied, eenige coupletten door, en raakt eindelijk met zijn zuigeling in hooger sferen.

Dan zal 't kindjen ons tot vreugd 
U ter eere leeven; 
En, als 't eigendom der deugd, 
Naar de waarheid streeven..... 

De blijde vader had ook al ‘sympathie voor 't streven. Er wordt veel gestreefd,’ zooals Beets op het Congres zeide. Gelukkig bedenkt hij zich met schrik op iets, dat eer had dienen te geschieden.

Maar mij dunkt, het kindje schreit, 
Zou het mij dan hooren? 
Zagt - 'k wil door geen vrolijkheid 
Hem in 't slaapen stooren. 

Pas uit de kraamkamer ontslagen, en zeker na haar eersten kerkgang, is er ook een liedjen klaar voor de herstelde kraamvrouw; want er is bijna geene omstandigheid des levens te bedenken, waarin niet de gelegenheid wordt gegeven om een deuntjen aan te heffen. Ja, met een onbeschrijfelijke naïeveteit heeft zelfs Mevr. van Heyst, Wed. Vinkenra, haar best gedaan om de jonge vrouw in een liedjen op de wijze van: ‘Sedert dat Lijsjen mij heeft begeven’, gedurende de minst zanglustige periode haars levens allerteederste confidences in den mond te leggen. 't Is waar: Zij konde wat geruster zijn; want

{==700==} {>>pagina-aanduiding<<}


Moeder had al (haar) vreez' benomen. 
Kind, zei ze, 't hoort zo in uw staat; 
Gij hebt hiervan niets kwaads te schroomen, 
Zo gij slechts hoort naar goeden raad. 
 
Zo gij u nooit, uit een dwaas en slegt vooroordeel 
Aan vreemde grillige lusten bindt, 
Doet gij gewis het meeste voordeel 
Zo aan u zelve als aan uw kind. 

De volksdichteres toonde echter weinig smaak en aesthetisch gevoel te hebben, toen ze al de verschijnselen, die bij dien ‘staat’ hooren, nauwkeurig detailleerde:

Ik was onlustig, en kon geen spijs verdragen, 
'k Was in 't geheel niet zo als welëer; 
Dikwijls moest ik over loomheid klagen; 
Flaauwten kwelden mij keer op keer. 

Na al het medegedeelde twijfel ik er haast niet aan of ook Uw oordeel zal zijn, dat gij nooit zulk een stel eerzame, vervelende, deugdlievende bollebuizen in Uw leven bij elkaâr hebt gezien als in de Liedeboekskens van de Maatschappij, en dat het U niet verwondert dat zulke rijmelarij nooit een waarachtig volksgezang kon worden. Hoe goed de wil was, door de overdreven braafhartigheid, door de ploerterige deugdlievendheid, moest zij hare zaak bederven, en 't was in zeker opzicht goed, daar de Farizeeuwsche zelfverheffing maar al te welig onder onze natie tiert en waarlijk geene aanmoediging behoeft om voort te woekeren.
Ik zou dan ook niet den raad geven, dien dezelfde dichteres in een Buurpraatjen in den mond legt van een dienstmeisjen, die haar kameraad berispt niet ter kerk te komen, en ze daarom ‘in haar hart beklaagt.’ De beklaagde Betjen antwoordt op de vermaning:

Wat zou ik in de kerk ook doen, 
'k Versta daar weinig van; 
Dat 's voor een vrouw van meer fatsoen, 
En die 't begrijpen kan. 
 
't Komt somtijds nog wel eens te pas, 
Op 't paasch of pinksterfeest; 
En toen 't in 't voorjaar beê dag was, 
Ben ik 'er nog geweest. 

{==701==} {>>pagina-aanduiding<<}

Want dan toch gaat er ieder een; 
Maar 'k weet niet recht waarom, 
Ik kom, al ga 'k 'er al eens heen, 
Toch even wijs weêrom. 

De gezondheid van Betjens aanmerkingen daarlatende, is het ons vooral te doen om den raad der ‘brave’ Klaartjen:

Schoon ik in 't eerst niet veel verstond, 
Dit beterde echter rasch; 
Te meer, daar, als ik boekjens vond, 
Ik dan ook vlijtig las: 
 
Die boekjes van de Maatschappij 
Tot Nut van 't Algemeen, 
Zo regt geschikt voor u en mij, 
Begrijpt toch ieder een. 

Dat de dichters en dichteressen, of liever de liedjensmakers der Maatschappij hunne eigene gewrochten aanprezen, is niet vreemd; dat ieder ze kan begrijpen zal na het medegedeelde wel volstrekt geen betoog eischen; - of het evenwel wenschelijk zou zijn ‘die boekjens van de Maatschappij’ in de handen des volks te zien is eene andere zaak. Onzedelijk zijn ze niet, en toch zouden we niet wenschen dat ons volk smaak en sympathie had voor dergelijke flauwe kost; voor dergelijk beuzelachtig gewawel. Met de Droogstoppels, de Wawelaars, de Brave Hendrikken moet voor goed gebroken worden; een krachtiger, edeler volkstype moet ons voor oogen staan. Gelukkig dan ook dat de Maatschappij sints jaren een anderen toon heeft aangeslagen, kennis en wetenschap in echt populairen vorm onder het volk zoekt te verbreiden, niet meer blindeling ingenomen is met al wat nederlandsch is, niet meer wierook brandt op het altaar van den god van Nederland, een soort van afgod ons na den val van Jerusalem geworden, doch incognito gebleven tot na de hervorming; - gelukkig dat de volksboeken der Maatschappij van vroeger niet populair zijn gebleven, zoo ze het al ooit geweest zijn.
Van harten wenschen wij de Maatschappij eene krachtige ontwikkeling toe, en onze warmste wenschen vergezellen haar, als zij hare beste pogingen inspant om eene volksliteratuur in het te roepen; maar - en er is toch ook altijd een maar - niet alleen wetenschappelijke opleiding, niet een eenzijdige richting, die soms te veel plaats inruimt voor de thans ten troon zetelende natuurwetenschappen; ook bevrediging der fantasie, ook

{==702==} {>>pagina-aanduiding<<}
aankweeking van dichterlijk gevoel, ook bevordering van kunstzin. Boeken als die van Dr. Allébé en Winkler Prins kunnen ontegenzeggelijk uitstekende diensten bewijzen; doch staat de ontwikkeling des volks reeds zoo hoog, dat zij alom nut kunnen stichten?
Tusschen een kinderachtig en een zelfstandig ontwikkeld volk is een hemelsbreed verschil; en zondigde men vroeger door het eene uiterste te volgen, thans, vreezen wij, wordt de volksbeschaving wel eens te hoog geschat; thans lijdt de volkslektuur meer aan te groote pittigheid, te veel wetenschappelijkheid.
Den tijd der lamlendige saaiheid, der stumperige kinderachtigheid, der armzalige deugdlievendheid zijn wij, Goddank, voorbij, voor goed voorbij!
Voortaan, en dit is onze hartelijke wensch, naast een ferme ontwikkeling op wetenschappelijk gebied, ook eene ruime plaats gegeven aan hart en gevoel; naast volksboeken op natuurkundig gebied - de geschiedenis niet verwaarloosd; en als aangename en nuttige verpoozing vooral gezorgd voor goede volksromans, voor een degelijk volksgezang!







{==703==} {>>pagina-aanduiding<<}

De Parijzenaars en de omwenteling van 1789.

Door Dr. Jan ten Brink.

Er is eene geschiedenis, die meestal wordt verwaarloosd, die slechts zeer zeldzaam op hare juiste waarde wordt geschat, die bijna nimmer opzettelijk wordt beoefend. Het is de geschiedenis van het uiterlijk leven der maatschappij - de geschiedenis van het sociale verkeer eens volks, gedurende het een of ander belangrijk tijdvak der waereldgeschiedenis. Daarom juist maakte de koning der britsche geschiedschrijvers, lord Macaulay, zulk een onuitwischbaren indruk op zijne tijdgenooten, dewijl hij de geschiedenis der slagvelden en der staatkundige onderhandelingen niet uitsluitend tot het voorwerp zijner historische studiën koos. En te recht. De geschiedenis van het ekonomische, van het wetenschappelijke, van het artistieke, van het zedelijke leven eens volks behoort dikwijls veel meer tot de waarachtige historie eener natie, dan het wijd uitgesponnen verhaal harer heldendaden ter zee en te lande, dan de langdradige uiteenzetting van de schrandere raadslagen harer ministers en ambassadeurs.
De geschiedenis der fransche Omwenteling van 1789 heeft tal van uitmuntende historieschrijvers, van dichters en denkers aan den arbeid geroepen, maar tot nog toe kozen slechts zeer enkelen de belangwekkende taak, om de inwendige geschiedenis van het fransche volk, om de lotgevallen der fransche maatschappij gedurende de jaren der Revolutie in 't licht te stellen. Thiers heeft de staatkundige en militaire geschiedenis dier dagen het eerst

{==704==} {>>pagina-aanduiding<<}
volledig geschilderd - Louis Blane vatte haar op van zijn eigenaardig republikeinsch gezichtspunt - Michelet schreef eene anekdotische geschiedenis der groote Omwenteling - Carlyle vermeide zich in dramatische effekten en plastische kontrasten - Von Sybel lette in 't bizonder op den gang der diplomatische onderhandelingen - Mortimer Ternaux voegde bij den grootsten ijver een staatkundig parti-pris. Hunne namen zijn allen bekend en beroemd geworden - hunne werken zijn beoefend en genoten - en toch tart ik den schrandersten lezer uit die duizenden van uitmuntend geschreven bladzijden zich de stoffe te verzamelen voor eene geschiedenis der fransche maatschappij in het tijdvak der Omwenteling.
En toch was eene zulke geschiedenis voorbereid en voor een deel geschreven.
Mercier had in zijn Nouveau tableau de Paris en in zijn Observateur de Paris eene taak aangevangen, die Rétif de la Bretonne, de pornograaf, in zijne talrijke brochuren voortzette. Zij gaven een welgelijkend beeld van het sociale leven hunner tijdgenooten met sommige sterk in 't oog springende anekdoten, - hun arbeid heeft de bizondere waarde van uit den tijd zelf afkomstig te zijn, die beschreven wordt. Mercier en Rétif de la Bretonne waren ooggetuigen van de Revolutie, zonder staatkundige ijverzucht schilderden zij zedeschetsen en parijsche toestanden - Mercier met de bonhommie van een Montaigne en Rétif met de onverschrokkenheid van een Rabelais. De dagbladen en vlugschriften van den tijd vullen hunne schilderingen aan. Lees de geestige artikelen van Rivarol en Lally-Tollendal in hun koningsgezind blad les Actes des Apôtres, vergelijk wat Mallet du Pan, wat Chamfort in le Vieux Mercure de France schreven, vergeet vooral niet den smaakvollen attischen stijl van Camille Desmoulins in zijne Révolutions de France et de Brabant te genieten en deins niet terug voor den brutalen toon van le Père Duchêne, daar ge toch het uitbundig en slecht gesteld geschrijf van Marat in zijn Ami du Peuple zult moeten raadplegen.
Hierbij voegen zich nog de gedenkschriften van ooggetuigen, de herinneringen van vreemdelingen, als van eene Miss Maria Williams: Souvenirs de la Révolution; van een Tilly: Mémoires du Comte de Tilly - van een Friedrich Schulz: Ueber Paris und die Pariser (1790) - van een August

{==705==} {>>pagina-aanduiding<<}
von Kotzebue: Meine Flucht nach Paris im Winter 1790.
In onzen tijd werd er velerlei materiaal voor zoodanige geschiedenis der fransche maatschappij aangebracht. Nog onlangs door de gebroeders Edmond en Jules de Goncourt in een voortreffelijk boek: Histoire de la Société française pendant la Révolution, schoon niet zonder een sterken bijsmaak van aristokratisch royalisme. Daarom waag ik het thands eene zeer beknopte schets dierzelfde geschiedenis, te ontwerpen en-verzoek ik u mij te vergezellen op mijne wandelingen door Parijs in het uiterst gewichtig tijdvak van 1789 tot 1794. Eerst naar de Tuileriën, met een uitstapjen naar Versailles - dan luisteren wij. naar de opgewonden gesprekken in de salons, voor zoover die nog in 't leven zijn gebleven. Vervolgens naar de ten-toonstellingen in den Louvre, daarna brengen wij een bezoek aan de talrijke koffiehuizen en theâters, eindelijk zullen wij de vroolijke, woelige, snappende, ijdele Parijzenaars bij den aanvang der Omwenteling en in den somberen tijd der Terreur op straat bespieden.

I.

Het hof en de adel.

Lodewijk XVI was een man van zeer eenvoudige levensmanier. Hij was het volkomen eens met Necker, dat er in zijne hofhouding veel kon en moest bezuinigd worden. Niet omdat hij de teckenen des tijds begreep, niet omdat hij het wanbeheer der finantiën van zijne voorgangers afkeurde, maar omdat hij persoonlijk tegen het omslachtig ceremoniëel der hof-etikette te Versailles was ingenomen - omdat hij volkomen gelukkig zou geweest zijn, wanneer hij als chef-de-bureau in een zijner ministeriën zijn leven had mogen doorbrengen, of zoo hij, in plaats van de groote vergadering der Staten-Generaal in Mei 1789 te openen, in stilte aan zijne liefhebberij van slotenmaken had mogen voortwerken.
Het schitterende hof van Lodewijk XV was met den dood van den koninklijken zondaar verdwenen. Versailles scheen eenzaam en doodsch - een vreemdeling zou gedacht hebben, dat het koninklijke gezin afwezig ware. De groote maaltijden des Dins-
{==706==} {>>pagina-aanduiding<<}
dags met al de ambassadeurs en ministers zijn afgeschaft. Alleen des Zondags vertoont zich het hof te Versailles. De schitterende kostumen van Lodewijk XV, de linten, de zijde, het fluweel - alles heeft plaats gemaakt voor de sombere zwarte kleederdrachten van den dag. De omslachtige etikette was reeds voor een deel te loor gegaan onder de bezuinigings-maatregelen, van den ‘petitcommis-marchand’ - zoo als de Koningin Necker noemde.
Vroeger had de civiele lijst een-en-dertig miljoen bedragen en had een zestigduizendtal groote en kleine hofbeambten op kosten des konings geleefd. Het was de aureool van majestatischen luister, waarmeê Colbert het hoofd van ‘Louis le Grand et le Magnifique’ had gepoogd te omringen. De adel had er een voornaam deel in. Eereambten van allerlei aard waren uitgedacht, om de statigheid en het aanzien van het koningschap te vermeerderen. Naast den troon stonden de Grootmeesters van Frankrijk en van het Huis des Konings, de Grootmeesters der Garde-Robe, de Opperstalmeesters van Frankrijk, de Opperschenkers, Oppervoorsnijders, en Opperhoutvesters des Konings, vervolgens traden de ontelbare kleinere waardigheden en eerebedieningen op, bij de kapel des Konings, bij de tafel des Konings, bij het ballet des Kouings, bij de stallen des Konings, bij de ‘menus plaisirs et affaires de la chambre du Roi,’ bij het militaire Huis des Konings met zijne keurbenden en Gardes du Corps van Schotten en Zwitsers. Men had zelfs onder Lodewijk XV koninklijke fauteuilschuivers en aanbieders van de krant aan hunne Majesteiten.
Die goede tijden waren voorbijgegaan.
Lodewijk XVI schafte alle overtollige weelde af, daar hij zich niet bekwaam keurde, om die met vorstelijke waardigheid te genieten. Het hofceremoniëel geraakte in minachting door 's Konings eigen voorbeeld - en schoon voor twintig jaren niemant het zou gewaagd hebben zonder degen zich voor den Koning te vertoonen, zag men thands den Hertog de Besanval met rijzweep en rijlaarzen het vertrek des Konings binnentreden.
In deze omstandigheden zag Lodewijk XVI zich weldra door zijn adel verlaten. De gebeurtenissen van elken dag openbaarden telkens duidelijker, dat de Omwenteling ernst maakte met hare beginselen - dat eene nieuwe orde van zaken was aangebroken. De talrijke ridderschap van Frankrijk nam met al hare roerende goederen de wijk naar Engeland, Italië, Savoye, of

{==707==} {>>pagina-aanduiding<<}
Zwitserland. In den zomer van 1789 waren er zoovele vreemdelingen te Bern aangekomen, dat de huurprijs der huizen hooger steeg dan de vermoedelijke waarde. Te Coblentz vormt zich de keur van een anti-revolutionair leger uit jonge edelen, die den blauwen rok en het roode vest, met leliën op de knoopen, als uniform aannemen.
Maar te Parijs werd men al ras de gevolgen dezer emigratie gewaar. Het gemeente-bestuur geeft elken dag ongeveer 200 passen uit - in September 1789 beklaagt Necker zich, dat er reeds over de 6000 paspoorten aan de rijkste ingezetenen des lands zijn afgegeven. De groote verbruikers van den Faubourg Saint-Germain waren allen uitlandig. De Graaf van Artois, jongste broeder des Konings, de Prins de Condé, de Hertog van Bourbon, Monsieur: de Hertog van Provence - alle prinsen van den bloede met hun talrijk gevolg waren reeds lang vertrokken. De hoofden van den adel volgden: de Baron de Breteuil, de Maarschalk de Broglie, de Aartsbisschop van Parijs, de Prins van Monaco, Madame de Polignac, de Hertog de Luxembourg, de President Molé en tallooze anderen. Met hen verdwijnen de rijke vreemdelingen, slechts drie engelsche familiën blijven in Parijs, waaronder de excentrische Hertog van Bedford. Met hen verdwijnt ook een geheel leger van schilders, beeldhouwers, graveurs en andere plastische kunstenaars. Het ballet emigreert naar Engeland, Vestris danst te Londen. In het voorjaar van 1791 werden er ieder week 400 stuks rundvee minder geslacht, dan in 1788 en 1789. De adellijke kwartieren waren bijna onbewoond - overal las men op bordjens: een hôtel te koop - een huis te huur!
Slecht een klein, zeer klein deel van den adel bleef te Parijs. En deze weinigen poogden aanvankelijk zooveel zij konden, de zaak huns Konings te steunen. Maar zij mochten hunne gehechtheid alleen door spiegelgevechten met rottings en politieke kostumen staven. Daartoe vertoonden ze zich in 't openbaar op de wandelplaatsen met lange witte vesten, waarop wapenborden met drie gekroonde lelies. Aan hunne vingeren prijkten ringen met de spreuk: ‘Domine, salvum fac regem!’ - Op hunne snuifdoozen en dominosteenen las men: ‘Vive le Roi, la Reine et Monseigneur le Dauphin!’ Als uniform hadden ze een groenen rok met rooskleurigen kraag, witte das en zwart vest. Aan hunne hoeden droegen zij beweegbare kokarden, die zoo als De la

{==708==} {>>pagina-aanduiding<<}
Croix 1) verhaalt, te Parijs rood-wit-blauw waren en buiten op hunne uitstapjens door de omstreken plotseling wit werden.
Op een bal bij eene voorname dame wordt een jonkman afgewezen, omdat hij ongepoeyerd is. Daar hij echter de neef is van Madame de Sillery Genlis, de welberuchte schrijfster over christelijke zedeleer, de met vingeren nagewezen vriendin van Philippe Egalité - wordt de jonkman toegelaten. Maar niemant wil met hem aan den dans staan. De helden van het feest zijn de jonge, krijtwit gepoeyerde Vicomtes, op wier roksknoopen men als bespotting van het demokratische: ‘Vivre libre ou mourir!’ - ‘Ventre libre ou mourir!’ leest. Arme Vicomtes! Met uwen knoopen- en snuifdoozenoorlog hadt ge weinig gerekend op de ontzettende kracht, juist van het enkele woord: Libre! - waarmeê ge zoolang den spot moogt drijven, als uw Koning nog een glimp van macht bezit, totdat de schitterende eloquentie van Vergniaud u zal doen verbleeken van ontsteltenis - totdat de snijdende syllogismen van een advokaat uit Arras u zullen hebben doen inzien, dat uw tijd voorbij, onherroepelijk voorbij is!

II.

De salons.

In den goeden ouden tijd van Madame de Pompadour en Madame Dubarry vormden de salons te Versailles en te Parijs eene oefenschool van schoone manieren en smaakvolle galanterie. De geest der Revolutie vaart er over heên - en allerwege ontwaakt eene buitengewone liefhebberij voor politiek. De jongelui kunnen niets belangrijkers mededeelen, als zij in een salon verschijnen, dan: - ‘Je sors du club de la Révolution!’ Eene voorname dame, die hare belangstelling in de gebeurtenissen van den dag wilde te kennen geven, zegt tot een afgevaardigde: ‘Savez-vouz, que depuis qne vous êtes dans le Tiers, je ne gronde plus mes gens!’ Eene andere ruilde een toegangskaart voor de Opera tegen een entrée tot de tribunes der Nationale Vergadering en betaalde zes livres toe.

{==709==} {>>pagina-aanduiding<<}

Het uiterlijk voorkomen der salons staaft reeds, dat de Omwenteling tot in de geringste bizonderheden is doorgedrongen. Meubelen en huisraad zijn geheel veranderd. In plaats van den cierlijken, vluggen arabeskenstijl van Lodewijk XV, in plaats van ronde en ovale lijnen, treedt overal de rechte lijn, het vierkant en de ruit op. In stede van ivoor en rozenhout overal het burgerlijk eiken- en mahonihout. In plaats van lichte, aangename tinten, in plaats van lila, azuur, zwavelgeel, mosgroen, overal chokolaadbruin, donkerblauw, vermiljoen en wit. De meubelen zijn naar oud etruriesch model, de stoelen bronskleurig als in de dagen van Brutus en Caesar. De goede smaak heeft er ontegenzeggelijk veel bij verloren, maar het revolutionnaire beginsel heeft er zich eene schitterende overwinning te meer bij bevochten.
De burgerlijke salons voeren sints 1789 den hoofdtoon in Parijs. Politiek is de eenige stoffe, die behandeld wordt. De afgevaardigden hebben de artisten op de vlucht gedreven. ‘Une maîtresse de maison’ - schrijft Miss Maria Williams 1) - ‘n'est plus cette modératrice d'un eerele tranquille, c'est une Penthésilée, assise près d'une table à thé, tremblante de fureur et, au milieu des violents débats, se brulant les doigts en répandant une tasse de thé sur sa robe.’ Het salon van Mevrouw Necker is des Donderdags geopend. Zij zelve, echt burgerlijk van afkomst en manieren, ontving ieder, ‘du haut de son mari.’ De merkwaardigste mannen uit het eerste tijdvak der Revolutie wisselen daar van gedachte. Bouilly 2) heeft ze opgeteld en gewezen op den abt Sieyès, die al glimlachend en zwijgend het geheim ontdekte, om voor iedere nieuwe staatsregeling van 1789 tot 1799 als wetgever op te treden, - op een dichter als Parny en een denker als Condorcet - op eene gedruisch makende spreekster als madame de Staël-Holstein en een ontevreden wijsgeer als Grimm, die Frankrijk vroeger een amuzant oord vol kleine schandalen vond, maar het nu tot zijn leedwezen zag veranderen in een akelig land vol groote gebeurtenissen.
Mevrouw Necker ontvangt daarenboven des Dinsd ags in klein comité aan een souper van twaalf tot vijftien couverts een uitgelezen aantal van vertrouwde vrienden. Daar leest de abt Délille zijne ‘Katakomben van Rome’ voor, nadat de waslichten voor een deel zijn uitgeblazen. Daar repeteert de afgevaardigde Clermont-
{==710==} {>>pagina-aanduiding<<}
Tonnere zijne rede voor de aanstaande vergadering, daar komt een deel van den minst behoudenden adel, Madame de Lauzun, en de Hertog de Nivernois, om zich te laten onderrichten in het staatsrecht door Madame de Staël-Holstein of door den droogen, maar talentvollen heer des huizes.
Een vijftigjarige blauwkous, Madame de Beauharnais ontving in haar salon bij voorkeur de dichters en vlugschrijvers der Revolutie. In de eerste plaats zag zij er de uitmuntende zedenschilders Mercier en Rétif de la Bretonne, den aanstaanden Maire Bailly, Vicq d'Azir en Rabaut Saint-Etienne, eindelijk den Graaf van Tilly en den pruissischen Baron Jean Baptiste Clootz, die weldra als ‘Redenaar van het menschelijk geslacht’ den naam van Anacharsis zal aannemen. Madame de Beauharnais ontving alleen mannen van letterkundigen of poiitieken naam - voor groote titels koesterde zij minder belangstelling, dan Mevrouw Necker.
Nog een ander salon werd druk bezocht in den zomer van 1789 en 1790 - het blauwe salon van Mevrouw de Sillery Genlis. Door zoovele banden verknocht aan het huis Orléans, poogde de hofdame van de Hertogin de Chartres vooral door hare letterkundige talenten en door haar harpspel te schitteren. Barrère 1) schrijft, dat het salon van Madame de Genlis een voorhof was van het Palais-Royal en dat de Orléanisten dit zeer goed hadden begrepen. Twee journalisten hebben er den hoogsten invloed, de girondijn Brissot en de jakobijnsche enthoeziast Camille Desmoulins. En zachtkens wordt daar gefluisterd door een ondeugend opmerker, dat Madame de Genlis nog tot de ‘précieuses ridicules’ behoort, daar zij over moraal en godsdienst schrijft, om te staven, wat iemant bij gissen en hooren zeggen van deze gewichtige onderwerpen zou kunnen in 't midden brengen.
Het salon der kunstenaren van de Revolutie was geopend door Madame Talma, de echtgenoote van den grooten tooneelspeler. Daar zoudt ge Vergniaud hebben aangetroffen, wien de gave van het woord in zoo hooge mate geschonken was, dat hij zijne lotgenooten tot de edelste geestdrift wist te stemmen in den somberen kerker der Conciergerie - daar zoudt ge den onhandigen en koppigen vertaler van Shakespere, Ducis, ontmoet hebben naast Marie Joseph Chenier, die de eerste tragedie der Revolutie, den Charles IX, zou schrijven - daar kwamen Roland, Roger Ducos, Roucher en Lavoisier - daar kwam een jonkman met lange

{==711==} {>>pagina-aanduiding<<}
krullende lokken, de onbezorgde Greuze, wiens penceel veel eer aan het ancien-régime dan aan de Revolutie verpand was.
De aristokratische salons sterven weg door gebrek aan levensduur. Mirabeau, de lichtmis-diplomaat met zijne alles overm eesterende eloquentie, door het volksvernuft Mirabeau-Tonneau genoemd - Mirabeau ontmoet den stekeligen Rivarol en den somberen Champcenetz bij de Markiezin de Cambonas. Een schatrijk Engelschman, de Hertog van Bedford, geeft schitterende bals, waar een zonderling gemengd gezelschap verschijnt, daar de hertog uit liefhebberij aan het jakobinisme is gaan doen en zeer nieuwsgierig is naar den afloop der zaken.
't Meest in 't oog vallend waren de diners van den nieuw gekozen Maire Jean Sylvain Bailly. De eerzame geleerde was plotseling van zijne starrekundige observatiën naar het burgemeesterlijk gestoelte geroepen. De Revolutie had hem uit zijn stil studeervertrek te voorschijn gebracht, en hem plotseling verblind door de felle schittering van hare onverwachte gunsten. - ‘Ce n'est plus ce même Bailly’ - schrijft hij van zich zelven 1) ‘qui, il y a quelques jours, allait de Paris à Passy, les mains dans ses poches, un parapluie sous le bras, les yeux élevées aux astres’ - neen, hij was het waarachtig beeld van een staatkundig parvenu, maar tevens van een welgezind, achtenswaardig, geleerd en verlicht burger. Men beschuldigde hem, dat hij te veel onder den invloed van zijne vrouw en van zijnen sekretaris Boucher stond. Toen hij bij zijne herkiezing van 1790 een vriendenmaaltijd gaf, vond hij het volgend rijmpjen onder zijn servet:

‘Monsieur Bailly maire sera, 
Sa femme ne consultera, 
Et son Boucher il renverra! 
Et ça ira!’ 

Bailly lachte! En reeds was de tijd niet verre meer verwijderd, waarin hij zijne grootheid in den kerker der Terroristen zou betreuren - waarin hij te vergeefs naar zijne globes en astronomische werktuigen zou terugwenschen - waarin hij, onder 't gejuich van het kanalje, met slijk en verguizing overdekt, zijn laatsten tocht zou doen naar het Champ-de-Mars.


{==712==} {>>pagina-aanduiding<<}

III.

De tentoonstellingen in den Louvre.

Toen de tentoonstelling van schilderijen in het Louvrepaleis omstreeks het midden van Juli 1789 geopend werd, snelde de menigte der bezoekers aanstonds naar twee stukken: de Horatiussen en de Zonen van Brutus, twee kunstwerken van David, van den beroemden patriot David, die weldra zitting zou nemen in de Nationale Konventie. 't Was wederom de Revolutie, die met Davids schilderijen haren intocht deed in den Louvre. De koninklijke goeverneur van het ‘salon de peinture’, de Markies d'Angivilliers, verzette zich tegen de aanneming van Davids werk - de openbare meening dwong hem - de schilderijen worden toegelaten, maar de Markies wreekt zich door zijn ontslag te vragen en te emigreeren.
Bij de opening van het Salon in 1789 bleek al aanstonds, dat de geest des tijds zich had doen gelden. De geprivilegeerde plaatsen ter zijde en in 't midden waren afgeschaft - daar het Salon voor 't eerst uit de hoogte verlicht was, en er dus alom gelijkheid heerschte. 't Sprak als van zelf, dat de ware patriotische schilder zijne inspiratie in de romeinsche of grieksche geschiedenis moest zoeken, daar er juist een boek was uitgekomen, dat algemeen den toon gaf: Voyage du jeune Anacharsis. Brutus en Miltiades golden voor de volledigste typen van burgerdeugd - wie hun leven op het doek bracht, werd de lieveling der Jakobijnen. Maar ook de gebeurtenissen van den dag vinden reeds een weêrklank in de kunstwerken der meesters van 1789. Duramean bracht er eene schets van de Algmeene Staten, Moreau schilderde de Opening der Nationale Vergadering, Vestier gaf een portret van den ridder de Latude, de l'Espinasse een Gezicht op de korenhal - merkwaardige plaats door de duurte van het graan.
Grootere omwenteling volgde, toen Quatremère de Quincy aantoonde 1), dat de gantsche koninklijke akademie van schilderen bouwkunst eene aaneenschakeling van privilegiën was, die belemmerend werkten voor de vrije ontwikkeling der fransche kunst. Er volgde eene vrije tentoonstelling in 1791, waarvan

{==713==} {>>pagina-aanduiding<<}
David en Quatremère de Quincy als kommissarissen benoemd waren. Nog eens werd het Brutus-stuk van David geëxponeerd, thands van een ander vergezeld: Sokrates op het punt den giftbeker te drinken. Het portret van Robespierre door een middelmatig penceel geschilderd trekt de algeméene belangstelling - terwijl de ingewijden daarenboven dagelijks naar Davids atelier stroomen, waar zijne onvoltooide schets van den Eed in de Kaatsbaan is ten toon gesteld.
Maar de kunstenaar wordt door de woeling der partijen meêgesleept en zal zijn stuk, niet voltooyen. Tot lid der Nationale Konventie benoemd, maakt hij van zijne eerebediening gebruik, om een laatsten aanval op de Akademie te ondernemen. De instelling valt, er wordt eene ‘Commune libre des arts’ gesticht. Drie onderwerpen voor bouw-, schilder- en beeldhouwkunst werden uitgeschreven in 1792. Er wordt eene jury benoemd, bestaande uit schilders, beeldhouwers, wiskundigen, akteurs, letterkundigen, architekten, kommissarissen te velde bij het leger der Republiek, substituten van den openbaren aanklager, landbouwers, tuinlieden en schoenmakers - de laatsten op grond eener herinnering uit de Oudheid.
Het oordeel dier jury was alleropmerkelijkst. Voor beeldhouwkunst werd geen prijs toegekend - daar het suspekt was zich met skulptuur bezig te houden, terwijl zoovele duizenden burgers voor 't vaderland streden. Voor schilderkunst en bouwkunst wordt een medaille toegekend, daar de voorgeschreven onderwerpen in den geest van den jury vielen: de dood van Brutus en een plan van eene kazerne voor zeshonderd kavaleristen.
Het penceel van David licht onaangeroerd in het atelier. De konventioneel schijnt den kunstenaar te hebben gedood. Men ziet hem in zijne jakobijnsche geestdrift met de roode muts en den sleepsabel, of met een hoed vol roode witte en blauwe pluimen, en met pistolen in den gordel door de straten van Parijs gaan. Met dit kostuum had men hem reeds tijdens de Septembermoorden van 1792 op de binnenplaats der gevangenis la Force zien rondwandelen, terwijl hij in zijn zakboek de stuiptrekkingen der ongelukkige slachtoffers schetste en kalm zeide: ‘Je saisis les derniers moments de la nature dans ces scélérats!’ 1) In dit kostuum

{==714==} {>>pagina-aanduiding<<}
was hij groot-ceremoniemeester bij de plechtige begrafenis van Marat, wiens dood hem een oogenblik naar zijn atelier had doen terugkeeren, om er snel eene schets van den vermoorden en met bloed bedekten publicist te ontwerpen. In dit kostuum eindelijk werd hij op 9 Thermidor met Robespierres vriendenkring gevangen genomen, om 's anderen daags te worden geguillotineerd, hadden niet de meesterstukken van zijn penceel: Brutus en de Horatiussen hem gered. Tien jaren later was Louis David de geliefkoosde schilder des Keizers en had hij alle buitensporigheid in politieke kostumen volledig afgezworen.

IV.

Het tooneel.

Uiterst merkwaardig was de avond van den vierden November 1789 voor de oude Comédiefrançaise van den Faubourg Saint-Germain. Marie Joseph Chenier deed er zijn Charles IX vertoonen. Het publiek juichte uitbundig - niet, om de verzen van den middelmatigen dichter, maar om de staatkundige strekking. Er werd een koning in gekastijd, de misdaad eens konings plastiesch onder 't oog van de menigte gebracht. De Sint Bartholomeusnacht werd nog eens op 't tooneel ingeluid door de zelfde klok, die ruim twee eeuwen te voren in Saint-Germain l'Auxerrois werd getrokken. Bij de regelen:

‘Ces murs baignés sans cesse et de sang et de pleurs, 
Ces tombeaux des vivants, bastilles affreuses, 
S'écrouleront alors sous des mains généreuses!’ 

steeg de geestdrift der menigte tot razernij. Onder de aanzienlijke toeschouwers merkte men op Madame de Sillery Genlis met de zonen van den Hertog van Orleans. Alle loges waren gehuurd voor elf voorstellingen, waarvan de vijf eersten dertig duizend franken aan de tooneelspelers opbrachten. De verbittering der behoudende partij was zoo groot, dat vele priesters weigerden, om absolutie te geven aan hen, die het stuk hadden zien vertoonen.
't Belangrijkste van alles was de triumf van Talma in de rol van Karel IX. De gewetenswroeging van den jongen, zwakken monarch werd meesterlijk weêrgegeven door den grooten tooneel-
{==715==} {>>pagina-aanduiding<<}
kunstenaar, die, van de eene hervorming tot de andere overgaande, langzaam eene geheele omwentcling in de oude tooneeltraditiën had tot stand gebracht.
Tot nog toe hadden de akteurs zich als markiezen uit den tijd van het Regentschap gekleed. Achilles en Bajazet traden op met krijtwit gepoeyerde pruiken, met degens en roode hakken. De oude traditie van het ancien-régime heerschte met overweldigende kracht over het fransche tooneel. Men zou geene Clytemnestra, geene Zaire voor het voetlicht hebben toegelaten, zoo zij ten minste niet met de hoog opgekrulde witte lokken en de wijde paniers van het begin der 18 eeuw waren opgetreden.
Talma bracht hierin eene volkomen revolutie tot stand.
Toen hij als Karel IX optrad, verscheen hij in 't schilderachtige, historische kostuum van den tijd. In plaats van poeder, draagt hij kort afgesneden zwart hair, een zwarten knevelbaard en zwarten kinvlok - in plaats van 't konventioneele markiezenkostuum, een hooggepijpten kraag van wit gaas, een mantel van zwart fluweel met goud galon, een wambuis van wit satijn met goud passement, een wit satijnen pofbroek en witte hozen - in één woord, Talma treedt op in 't kostuum, dat koning Karel IX op den moordavond van den 24 Augustus 1572 gedragen heeft 1).
Talmaas koene daad heeft de gewichtigste gevolgen. Er openbaart zich groote tweedracht tusschen de tooneelkunstenaren. Aan de eene zijde staan Talma en Dugazon voor de nieuwe leer op - ter andere zijde kampen Naudet en Dagincourt voor de oude traditie. De Omwenteling had overal de privilegiën van bevoorrechte standen aangetast - en het Théâtre Français bezat er vele. Zoo waren de stukken van overleden auteurs als eigendom aan het Théâtre Français toegekend en de Sociétaires hielden met hand en tand hunne voorrechten vol.
Weldra ging ook het publiek in de tooneelzaal voor een van beide fraktiën partij trekken. Door de emigratie had men vele aanzienlijke geabonneerden verloren. Het overwicht, 't welk de adel bij de voorstellingen van het Théâtre Français oefende, was verbroken. De voorstanders der Revolutie verschenen thands in het parterre en zelfs in de loges. Eene eerste toenadering tot de beginselen van den dag openbaarde zich in de naams-
{==716==} {>>pagina-aanduiding<<}
verandering van het tooneel, dat weldra met den titel Théâtre de la Nation gaat prijken.
Maar de voorstanders van het behoud bereidden zich tot een geregeld verzet. De nationale vergadering der Algemeene Staten had den 13 Januari 1791 goedgevonden eene algemeene vrijheid aan alle schouwburgen toe te staan: de stukken van gestorveu dichters werden openbaar eigendom verklaard - alle andere werken zouden op geen tooneel van Frankrijk geduld worden, zonder uitdrukkelijke toestemming van den auteur. Onder de akteurs van het nieuwe Théâtre de la Nation heerscht de schromelijkste verbittering. Bij eene voorstelling van Voltaires treurspel Tancred ontstaat er eene botsing tusschen Talma en Naudet, welke door een duël moet worden gevolgd. Het publiek schreeuwt telken avond om het republikeinsch répertoire - men eischt den Charles IX, la mort de César, les Horaces, den Guillaume Tell.
De partij van Naudet verklaart niet langer met Talma te willen spelen. De laster poogt diens naam te bezwalken. Men wil hem van de lijst der tooneelkunstenaren geschrapt zien. Op zekeren avond begint de menigte met buitengewoneu aandrang om Talma te vragen. De régisseur parlant an public, Fleury, verklaart, dat het gezelschap der tooncelkunstenaren van het Théâtre de la Nation eenstemmig besloten heeft niet met Talma op te treden. Daar springt Dugazon, Talmaas vriend, uit de conlisses en roept luide: ‘Ik beschuldig het gantsche gezelschap! Talmaas eenige fout is, dat hij verklaard heeft den Karel IX te willen spelen!’ De gantsche zaal is vol opschudding en gerucht. Kreten en scheldwoorden worden van alle zijden vernomen - de nationale garde verschijnt met den Maire Bailly.
Hierop volgt eene vinnige schermutseling tusschen het gemeente-bestuur en de koningsgezinde akteurs van het Théâtre de la Nation. Een besluit van den gemeenteraad gelast, dat Talma op nieuw ten tooneele zal treden, weinige dagen later wordt de Charles IX vertoond. In 't laatst van Januari 1791 wordt eene gratis-voorstelling voor het volk gegeven. Men speelde: de Inneming van de Bastille. Dugazon en Talma verklaren aan het publiek, dat zij zich gaarne met hunne kunst broeders willen verzoenen. Op dat oogenblik brengt Dagincourt Talma in de nabijheid van zijn vijand Naudet. Met onstuimige geestdrift schreeuwt het parterre: ‘Qu'il l'embrasse! à

{==717==} {>>pagina-aanduiding<<}
genoux! Naudet, door geweld gedwongen, maakt eene koude plichtpleging voor Talma en Dugazon.
Intusschen werd van het dekreet der Nationale Vergadering nopens de vrijheid van het tooneel een ijverig gebruik gemaakt.
Overal werden nieuwe theaters geopend, die met hunne vertooningen den geest der Revolutie huldigden. Op den 25 April 1791 wordt eene tweede Comédie francaise geopend, die als titel voert Théâtre-Français de la rue Richelieu. Men wijdt den nieuwen schouwburg in met den Hendrik VIII van Marie Joseph Chenier. Talma en Dugazon waren tot het nieuwe tooneel overgeloopen. Het publiek verlaat het onde Théâtre français en stroomt naar de rue Richelieu. Te vergeefs vertoont zich de Koningin in den ouden schouwburg, de patriotische menigte verdringt zich in den nieuwen - en betaalt er gaarne voor de balkons 6 livres en voor de loges 4 livres 10 sols.
Weinige maanden na het dekreet der Natonale Vergadering komen er van alle zijden aanvragen aan het Gemeente-bestuur tot oprichting van nieuwe schouwburgen. De namen teekenen de richting. Het Théâtre de la Liberté, het Théâtre de Jean Jacques Rousseau, het Théâtre de Molière worden met twee-en-dertig andere nieuwe tooneelzalen, tot een kinderschouwburg in kluis: le Théâtre des Petits Comédiens français, onder grooten toeloop geopend. Niet allen blijven bestaan, binnen weinig tijds failleeren er een viertal, waaronder het Théâtre de la Liberté.
Met de vrijheid van het tooneel openbaart zich tevens een nieuwe invloed van den revolutionnairen geest. Het publiek wil meêspelen - het publiek wil kabaal, staatkundige toespelingen, patriotische vrijheidskreten, en de goede oude geestige fransche tooneelspeelkunst kwijnt. De akteurs vreezen, dat men de woorden van hun rol met hunne persoonlijke gevoelens zal gelijk stellen. Een hunner, die een kardinaalsrol in la Nuit de Charles VI vervulde en van de boeren moest zeggen: ‘les animaux - verzocht het publiek beleefdelijk onderscheid te willen maken tusschen zijne aristokratische rol en zijne patriotische gevoelens. De vertooning van Voltaires Brutus had reeds in November 1790 het vuur van den politieken hartstocht doen ontvlammen. Mirabeau, die zich op den derden rang vertoonde, werd door eene deputatie uit het parterre aangezocht derwaart

{==718==} {>>pagina-aanduiding<<}
af te dalen, om beter te kunnen deelen in het uitbundig bijvalsgejuich. Bij de woorden.

‘Vivre libre et sans roi.....’ 

ontstaat een heftig tumult. Het parterre applaudizeert - de loges wuiven met zakdoeken en roepen: ‘Leve de Koning!’
Maar het parterre overschreeuwt dien kreet met: ‘Leve de Natie!’ Het borstbeeld van Voltaire wordt op het tooneel geplaatst. De schilder David zendt de buste van Brutus uit Rome met de verzen:

‘O buste révéré de Brutus, d'un grand homme, 
Transporté dans Paris, tu n'as pas quitté Rome.’ 

Aan het slot van het treurspel vormen de tooneelkunstenaren een tableau vivant van Davids bekende schilderij.
Soms nam de partij der royalisten eene kleine weêrwraak. Zoodra zij de overhand in getal bezaten, deden zij het orkest hunne partijliederen spelen. Dan werd het: Vive Henri Quatre!, het Charmante Gabrielle, het O Richard! omon roi! aangeheven. Maar des anderen daags doen de patriotten het: Ça ira in de talrijke nieuwe schouwburgen weêrklinken. In het Théâtre de Molière wordt op den 18 Juni 1791 een treurspel von Ronsin: la Ligue des fanatiques et des tyrans vertoond. Bij de woorden:

‘La liberté françaisc est un torrent rapide, 
Qui, sur les mauvais rois étendant son courroux, 
Dans ses flots orageux va les submerger tous.’ 

barst de gantsche zaal in zoo onstuimig en langdurig gejuich uit, dat de vertooning gedurende eene lange pooze verhinderd wordt.
Ernstiger konflikten grepen er plaats, waar beide partijen elkander ontmoetten. De patriotten scharen zich om een piek, waarop een roode muts prijkt - de royalisten pogen de kreten van het: Ça ira! te overstemmen met hun: Vive Henri Quatre! Stokken worden gezwaaid - men werpt met de onoogelijkste projektielen en te vergeefs poogt de municipale garde de orde te herstellen. Bij het naar buiten stroomen aan het slot der vertooning worden de wanordelijkheden voortgezet. Het volk werpt zich tegen de equipaadjes der aristokraten en sleurt de weêrlooze vrouwen in galagewaad door het slijk der straten. 1)
Intusschen zet de Omwenteling hare tragische taakvoort. Het

{==719==} {>>pagina-aanduiding<<}
hoofd van den Koning is gevallen - het getal der vijanden over de grenzen neemt toe - het Schrikbewind treedt op. Aanstonds maakt het tooneel zich tot medeplichtige der jakobijnsche furie. Op den zevenden dag der tweede maand van het jaar II der eene en ondeelbare Republiek speelde men in het Théâtre de la rue Feydeau een stuk getiteld: Allons, ça ira. Bij het opgaan van het gordijn zag men eene groote menigte mannen en vrouwen aan 't werk, spinnend, wevend, smedend, op allerlei manier en allen te saâm een choor aanheffend op de wijze van het Ça ira:

‘Cousons, filons, forgeons bien! 
Soldats de la république 
Vous n' manquerez de rien! 
Cousons, filons, cousons bien. 
V'la des habits de not' fabrique 
Pour l'hiver qui vient... 
Soldats de la république 
Vous n' manquerez de rien!’ 

De gebeurtenissen van den dag waren alzoo stof voor het tooneelspel. Maar tevens gingen de liederen van het tooneel tot het volk over en de groote menigte van parijsche ouvriers herhaalde:

‘Cousons, filons, forgeons bien! 
V'la qu'on vous fait sabre et pique 
Pour aller grand train.... 
Soldats de la république, 
Vous n' manquerez de rien.’ 

Op elk tooneel van Parijs werden thands divertissements patriotiques, impromptus républicains en sans-culottides gegeven. De titels dier stukken schilderen den inhoud. Eene pantomine heet: la Guillotine d'amour - een drama: la Mort de Marat - een vaudeville: l'Emigrante ou le Père Jacobin. Overal weêrklinkt het gezang:

‘Dansons la carmagnole, 
Vive le son, vive le son, 
Dansons la carmagnole, 
Vive le son du canon!’ 

De inhoud dier talrijke dramatische scheppingen beandwoordt volkomen aan de richting des tijds. Ten voorbeelde. In het drama van Sylvain Maréchal: le Jugement dernier des Rois, verschijnt een model-patriot, slachtoffer van de tyrannie, die op een eiland in de stille Zuid-zee de wilden onderwijst in

{==720==} {>>pagina-aanduiding<<}
de waarachtige beginselen van staatsrecht. Op den rotswand heeft hij met groote karakters geschreven: Il vaut mieux avoir pour voisin un voleur qu'un roi. Liberté, égalité. Plotseling komt een schip aan de kust en ontscheept al de vorsten en tyrannen van Europa - tot groot genoegen van het sanskulottenpubliek. De gekroonde hoofden vechten om een korst brood en de Keizerin van Rusland geeft met haar scepter den Paus een tik op den neus. Ten slotte worden alle vorsten gedood door eene uitbarsting van een vulkaan op het eiland.
Geen wonder, zoo bij dergelijke geestdriftskoorts voor jakobinisme en bergpartij ook de tooneelkunstenaren meer en meer de regelen en traditiën van hunne kunst uit het oog verloren. De oude tooneelwetten werden verwaarloosd - men schaamt zich niet van alle zijden ten tooneele te verschijnen; door een spiegel heen te stuiven of langs den schoorsteen binnen te treden behoort tot de dagelijksche verschijnselen. In de Opera ziet men de koryfeën deftig een kijker te voorschijn brengen, om het publiek op te nemen. En niemant ergert zich - omdat het zeer gevaarlijk is, zich te ergeren.
De Nationale Konventie neemt de patriotische akteurs in hare hooge bescherming. Zij ontvangt zangers en kunstenaars in haar midden, waarop vaderlandsche voordrachten worden gehouden en vaderlandsche koppletten worden gezongen. Want ook de Opera wilde in revolutionnaire geestdrift voor geene der talrijke schouwburgen onderdoen. Telken avond voegt zij bij het gewone schouwspel eene extra-voorstelling: l'Offrande à la Liberté. Het is de Marseillaise als tableau vivant. Het bezielde en bezielende volkslied wordt met al de pracht eener onbekrompen mise-en-scène voorgedragen. De tempel der vrijheid rijst op den achtergrond. Krijgslieden, priesters, jonkvrouwen en kinderen vullen het tooneel. Bij de woorden:

‘Amour sacré de la patrie!’ 

knielt de gantsche menigte in eerbiedige aandacht - maar bij de regelen:

‘Que nos ennemis expirants 
Voient ton triomphe et notre gloire!’ 

valt een ratelend tromgeroffel, een donderend salvo van musketten en kanonnen in - bengaalsch vuur verlicht den achtergrond en het geheele publiek zingt met vurige geestdrift het slot van het volkslied.

{==721==} {>>pagina-aanduiding<<}

Zelfs de uiterlijke dekoratie der schouwburgzalen wordt gewijzigd naar den geest des tijds. De uitverkoren plaatsen van den adel, de loges de l'avant-scène worden vervangen door twee standbeelden van de Gelijkheid en de Vrijheid - het gordijn wordt gekleurd met rood-wit-en-blauw strepen - de zuilen stellen bundels van pieken voor met drie-kleurige linten omwonden, de loges worden van binnen rood-wit-en-blauw geschilderd. Elke ongeregeldhèid is geoorloofd. Een man, die op den vierden rang zat, vroeg eens gedurende de voorstelling, of hij een vaderlandsch lied mocht zingen. Toen men hem dit had toegestaan, voegde hij er bij: ‘Burgers, het lied, dat ik gezongen heb is uit een stuk, 't welk afgewezen is door de aristokratische schouwburgen: des Variétés, du Palais en van Molière!’ - ‘Het zal gespeeld worden!’ roept het publiek en binnen weinige dagen wordt aan zijn wenk voldaan. Chenier zelf verbrandt het manuschript van zijn treurspel Fénélon, omdat het stuk aan het publiek mishaagd had. De koningen uit de oude tragedie moeten verdwijnen en maken plaats voor generaals. Bij eene voorstelling van den Cinna heeft een toeschouwer Corneille suspekt verklaard door te schreeuwen: ‘A la lanterne! l'auteur!’ De titels van marquis en baron, worden zeer ter snede, vervangen door de namen: Damis en Cléon - omdat deze evenveel syllaben en dezelfde rijmklanken bezitten. De akteur Molé, die voor zijne woning had geschreven: ‘Ici demeure le républicain Molé’ - wijzigt het bekende vaers uit den Tartuffe van Molière:

‘Nous vivons sous un prince ennemi de la fraude;’ 

en schenkt het een beteren republikeinschen vorm door te zeggen:
‘Ils sont passés ces jours d'injustice et de fraude!’ Voorts draagt ieder akteur, om 't even in welk kostuum, petitmaître, knecht, generaal of kanibaal eene driekleurige kokarde; zéfirs, nymfen en démons dragen kokarden. Andromache vertoont er eene op hare statige tuniek. Minerva heeft er eene op haren helm gespeld. Zelfs de onschuldige tooverballetten moeten buigen voor den smaak des tijds. Omdat groen de kleur des adels was, herdoopt men het ballet Serpentin vert in Serpentin aux trois couleurs en omdat goud de geliefdkoosde munt van de royalisten was, wijzigt men den naam van la Belle aux cheveux d'or in la Belle aux cheveux en assignats.


{==722==} {>>pagina-aanduiding<<}

V.

De koffiehuizen.

De zomer van 1789 was regenachtig. Bij de eerste voorteekenen van den naderenden storm, bij het eerste ontwaken van den vrijheidsgeest gevoelde het parijsche publiek eene buitengewone behoefte tot onderling gesprek, tot mededeeling van oordeelvellingen, tot het hooren van nieuwe tijdingen, tot het lezen van de talrijke nieuwe gazetten en journalen. Weldra vormen de koffiehuizen zich tot staatkundige klubs. Mlle Boudon schrijft in haar Brieven (1791): ‘l'on juge de l'opinion d'un homme à Paris par le café dont il est l'habitué. De nieuwe nationale garden kiezen de koffiehuizen tot hun uitspanningsoord. Zij brengen hunne vrouwen mede en waar vroeger slechts zeer zeldzaam zich eene vreemdelinge of eene provinciale vertoonde, nemen thands de parijsche citoyennes naast hare echtgenooten plaats.
Het Paleis Royal is het rijkst in koffiehuizen. Daar verzamelen zich de veertig duizend vreemdelingen, die Camille Desmoulins reeds in Augustus 1789 te Parijs opmerkte voor zijn weekblad Révolutions de France. Reeds te twee uren des voorden-middags verzamelt zich de menigte in het Café du Caveau en weêrklinkt het voorportaal van de luidruchtige gesprekken der peroreerende en disputeerende habitués. Daar binnen stijgt een geraas van stemmen in 't ronde, 't welk elk ander gerucht van welken aard ook volkomen overstemt. En aan de wanden stonden de borstbeelden van vier voortreffelijke komponisten: Glück, Sacchini, Piccini, en Grétry. Het Café du Caveau blijft tot op den 10 Augustus 1792 - dien driewerf nootlottigen dag voor den lijdzamen Lodewijk XVI en de zijnen - de verzamelplaats der gefédéreerden. Lanthénas, de vurige vriend van den rustigen Roland, onthaalt ze daar op bier en likeuren.
Op den hoek van de Rue Montpensier in het Palais Royal onderscheiden zich twee koffiehuizen - het eene genaamd Café mécanique, omdat de ververschingen door de holle kolommen der tafels naar boven worden geschoven - het andere getiteld Café Corazza. In het eerste ontvangt de meester des huizes een sabelhouw over den arm, omdat hij zich verzette tegen het zingen van het Ça ira - in het tweede komen elken avond de woordvoerders uit den klub der Jakobijnen te zamen: Chabot

{==723==} {>>pagina-aanduiding<<}
en Collot d'Herbois - de uitgefloten tooneelspeler en de beul van Lyon bereidden er den val der Girondijnen en den 9 Thermidor.
In den tuin van het Palais Royal bevindt zich het beroemde Café Foy - het oudste van alle koffiehuizen in dat kwartier. Vroeger de verzamelplaats van de elegante adellijke jongelingschap en van beruchte vrouwspersonen, werd dit koffiehuis in Juli 1789 het foyer der republikeinsche jeugd. Bij het bericht van Neckers ongenade, sprong een bezoeker van dat koffiehuis op eene der tafels met een pistool in de hand en schreeuwde: “Aux armes!” Het middenpunt der omwentelingsbeweging zetelt in den zomer van 1789 onder de arkaden van het Café Foy. Iederen dag brengt een bode daar een bulletijn van de diskussiën der Nationale Vergadering - men leest er de staatkundige vlugschriften, men legt ze uit en verklaart ze te midden van het ruwe stemgeraas eener opgewonden menigte.
Maar langzamerhand kiest de revolutionnaire schare andere verzamelplaatsen, want de heer des huizes heeft den prijs der ververschingen verhoogd, en doet zijn ijs met 20 sols betalen. De schaarsche vertegenwoordigers der koninklijke partij en de konstitutioneelen vertoonen er zich nog dagelijks, de eersten met de leliebloem op de knoopen, degenstokken en reusachtige rottingen, om er de vlugschriften der royalisten te lezen en telkens den hoed af te nemen, zoodra de naam des Konings genoemd wordt. Om hen te tergen planten de vrienden der Jakobijnen een galg voor het koffiehuis, die rood-wit-en-blaauw is geschilderd. Dagelijks grijpen er schermutselingen plaats tusschen beide partijen en zoo dikwijls het den Jakobijnen gelukt de overwinning te behalen, zuiveren zij het koffiehuis met wierookdamp en brandenden spiritus.
Intusschen zijn overal in Parijs goedkoope cafés geopend. In den Faubourg Saint-Germain is het Café Zoppi het merkwaardigst. Op den sterfdag van Benjamin Franklin worden alle lampen en lustres met zwart krip omwonden, terwijl men voor de deur leest: “Franklin est mort.” De nobele, grootmoedige Amerikaan had in Parijs eene warme ontvangst gevonden bij zijne geestverwanten, zijn onschuldig andwoord: “Ça ira!” op de vraag naar den toestand der amerikaansche Omwenteling had aanleiding gegeven tot het beruchte partijlied. Tot de habitués van het Café Zoppi, behoorde Hébert, de verloopen koop-
{==724==} {>>pagina-aanduiding<<}
man in sorties aan het Théâtre des Variétés, de brutale auteur van het journaal le Père Duchesne. Onder zijne aanvoering werd dikwijls des avonds te negen uren een groot vuur aangelegd, waarin de brochures en gazetten der gematigde partij werden verbrand.
De verhooging van den prijs der koffie stremde voor een oogenblik den bloei der parijsche cafés. Maar de Jakobijnen vragen de kranten en drinken een glas water gratis. Langzamerhand echter neemt het gebruik der koffie weder toe. In het Cafê de Flore hadden de dagelijksche bezoekers besloten nimmer over politiek te spreken. Maar de Jakobijnen verstoren hunne samenkomsten en vorderen, dat ieder koffiehuis zijne staatkundige kleur bezitte. Aan dezen wensch wordt overigens ruimschoots voldaan. Iedere politieke fraktie bezoekt zijn eigen koffiehuis. De orléanisten komen te samen in het Café Nancy van de straat Saint-Antoine; de Hébertisten vereenigen zich in het Café de Jean Bart et du Pére Duchène, Rue du Temple; de adel in het Cafe Bourbon; de vrienden van Robespierre in het Café Beauquesne, de dantonisten in het Café Gibet en de maratisten in het Café du Pont-Saint-Michel.
Opmerkelijk is ter zelfder tijd de bloei der parijsche restauraties. Alle handel kwijnt, elke nijverheid is gestremd door de groote sociale beweging van de eerste omwentelingsjaren, alleen de handel in eetwaren en dranken bloeit. 't Is omdat hoofden en harten verhit zijn, omdat de behoefte aan een prikkel van gehemelte en maag even sterk is voor den opgewonden nieuwbakken staatsman, als voor den ijverigen redenaar der klubs. Juist in de jaren 1790, 1791 en 1792 schijnt de zucht naar genot van spijs en drank dagelijks toe te nemen. Overal worden nieuwe eetzalen en restauratiën geopend. De Revolutie heeft de jacht voor allen geopend. Herten, reebokken, hazen, patrijzen zijn overal gemakkelijk te bekomen. In de Rue Richelieu wordt het groote Hôtel des États-Généraux geopend, met drie partikuliere table-d'hôtes, om 2 uren, drie uren en half vijf. Men heeft er keur van Bayoune-hammen, men kiest er de kleine pasteitjens à la Mazarine van Toutain, voorts pâtés de Périgueux truffés, oesters van den Rocher de Cancale en allerlei andere vreemde lekkernijen. Voor het dessert zijn er allerlei likeuren aanwezig, crême de cannelle, baume humain, mirobolenti, crême de créole, rata-
{==725==} {>>pagina-aanduiding<<}
fia d'ananas en niet het minst in aanzien was de liqueur nationale aux trois couleurs. Zoo oefende de Omwenteling ook haren invloed op de menus der maaltijden, die gemeenlijk begonnen met eene soupe à la cocarde, waarin rozetten van kool met de nationale kleuren dreven. En de genotgrage parvenus snelden naar den
feestdisch om te genieten, en terwijl zij luid tierende den schuimenden kelk zwaaiden, zag hunne verschrikte verbeelding soms eensklaps het Plein der Revolutie, de kar en het dreigend kruishout der guillotine.

VI

De straten en pleinen.

Allermerkwaardigste tafereelen leverden de straten van Parijs in den zomer van 1789. Overal woelige bedrijvigheid en veel vergang. Duizend kreten en duizend geruchten vervulden de pleinen en kruiswegen. Straatzangers en straatredenaars maken er toespelingen op de gebeurtenissen van den dag. Nijverheid en handel beginnen merkelijk te kwijnen bij het onrustbarend toenemen der emigratie. Overal vindt men hoopen werklieden, die druk sprekend malkander opwinden tot ontevredenheid en somber gemor. Overal nieuwe uithangborden met de leuzen van den dag: au Grand Necker, à l'Assemblée Nationale, au Grand Marat, onder gejuich der schare aan de huizen bevestigd. Overal de vrije kleinhandel, op de trottoirs en de hoeken der straten met uitstallingen, kramen en kruiwagens, duizenden aanplakbiljetten van allerlei sprekende kleuren aan de muren, vrijheidsboomen met loof en takken door de straten gesleept, overal patrouilles van nationale garden, die de oproerige bewegingen uiteenjagen als het borstbeeld van een volksheld wordt voorbijgedragen, overal het luid schallende lied der Revolutie met trillende stem en bruisend ademhalen uitgegalmd.
Alle wandelplaatsen en openbare pleinen zijn met eene werkelooze menigte gevuld.
Het terras des Feuillants, de tuin van het Luxembourg, alles is voor het publiek geopend. Ter laatste plaatse heeft men allereerst het hatelijk koperen bord omvergeworpen, waarop een verbod te lezen stond, voor alle: gueux, mendiants, ser-
{==726==} {>>pagina-aanduiding<<}
vantes, et aux gens mal vêtus d'entrer dans le jardin, sous peine de prison, de carcan, et autres punitions plus graves, si le cas échéait.’
In den vroegen ochtend en in den laten avond komen de luide kreten van rondventers het straatgerucht voltooyen.
Duizenden schrille stemmen en rauwe kelen gillen dan: V'là du nouveau donné tout à l'heure! V'là les Révolutions de Paris par M. Prudhomme! V'là l'Ami du Peuple par M. Marat! En de ouvrier en de grisette zonderen gaarne hunne weinige stuivers af, om de brochures van den dag te koopen, om de Grandes Colères patriotiques, te lezen of le superbe assassinat du régiment de Beauvoisis te verslinden. Intusschen stijgt de prijs van het brood. Het volk wacht soms een gantschen voormiddag bij de winkels der bakkers. Want de gcreede munt wordt zooveel mogelijk verzameld en door de emigrés over de grenzen gebracht - het wantrouwen in het finantiëel beleid der Regeering neemt dagelijks toe - de prijs der eerste levensmiddelen bereikt eene fabelachtige hoogte. Toch was de korenoogst overvloedig geweest, maar de korenhandel bleef kwijnen. Zelfs werd het meel bedorven, de behoeftige Parijzenaars lijden aan allerlei ziekten en scheurbuik. Men herinnerde zich nu, dat Jean Jacques gezegd had: ‘Wij hebben poeyer noodig voor onze pruiken, en daarom hebben de arme lui geen brood.’ Alle parisiennes, bijna alle aktrices schaffen nu het gebruik van poeyer af en dragen het hair au naturel. Het kollegie Louis le Grand besluit rijst te eten en zendt 28 zakken met koren aan het Gemeente-bestuur.
Maar het grauw der schamele buurten bereidt geduchte wrake. Foulon, opvolger van Necker, wordt als de oorzaak der duurte en. van den hongersnood gebrandmerkt. De vijfenzeventigjarige grijsaart wordt te Fontainebleau ontdekt en door het volk naar Parijs gesleurd. Eene laatste poging van den magistraat, om hem te redden, mislukt. De ongelukkige wordt gehangen aan een lantaarn, op het plein naast het Hôtel de ville. Van dit oogenblik brult men door de straten van Parijs:

‘Ah! ça ira, ça ira, ça ira, 
Les aristocrat' à la lanterne; 
Ah! ça ira, ça ira, ça ira, 
Les aristocrat' on les pendra!’ 

Weinig had de rustige Franklin vermoed, dat een enkel woord

{==727==} {>>pagina-aanduiding<<}
uit zijnen mond, ter loops gesproken, aanleiding zou geven tot dit straatlied van bloed en wrake, tot deze moordhymne van het uitzinnige gepeupel.
Een ander verschijnsel op straten en pleinen zijn de vreemde, zonderlinge, veelkleurige uniformen der alom nieuw opgerichte korpsen van nationale garde. De fantazie had zich de ruimste vrijheid. voorbehouden, om de bontste en sprekendste kleuren te kiezen. Het Journal de la Mode et du Goût van Lebrun beschrijft in Maart en April 1790 het kostuum van een officier der nationale garde aldus: blauwe rok, wit vest, gouden epauletten, blauwe pantalon met goud galon, driekante hoed met de nationale kokarde en groene of roode pluimen, 't Sprak van zelf, dat men zich het onschuldig genoegen wilde verschaffen van de gouden epauletten te dragen, daar thands alle onderscheidingsteekenen van hoogen rang waren afgeschaft: de gouden kruisen van Saint-Louis, de mijters der bisschoppen, de togaas der parlements-leden - alles was suspekt verklaard en de goede burgers van Parijs wilden op hunne beurt zich vermeyen in de distinktiven van hunnen patriotischen ijver. Geheel Parijs draagt den uniform der nationale garde. Zelfs edellieden treden als officieren op. Het Journal du Diable van Mei 1790 verhaalt de merkwaardige bizonderheid, dat een edelman, officier der nationale garde, eens een burger-soldaat had toegevoegd: - ‘Loop dan toch beter in den pas, man! - je loopt als een kanonnik!’ Waarop de burger andwoordde: - ‘Dat is uw schuld, kaptein! U heeft de schoenen gemaakt, die ik draag, en die hinderen me ontzettend!’
La Fayette is de held der nationale garde. Op zijn wit paard gezeten, rijdt hij langzaam door de juichende menigte en zwaait hij zijn hoed, drukt hij de handen, die hem worden toegestoken glimlacht hij onder het bravogeroep der menigte. Ieder wil soldaatjen spelen - zelfs de kinderen en de gamins! De Observateur van December 1789 bericht, dat de Sieur Juhel, speelgoed koopman van de Rue Saint-Dénis in die maand niets anders verkocht had, dan kleine citadellen, forteressen, kanonnen en kindersabels. De kinderen spelen patrouille op de straten en dragen koppen van katten op stokken rond; zij nemen een kameraad gevangen, die appelen gestolen had bij eene fruitvrouw!
Had de adellijke jongelingschap, die te Parijs bleef, door het kostuum protest aangeteekend tegen de beginselen der Omwente-
{==728==} {>>pagina-aanduiding<<}
ling - de Parijzenaars en hunne vrouwen dragen evenzoo de sprekendste kleederdrachten ten voordeele der Revolutie. In plaats van gouden sieraden, meest aan 't vaderland geofferd als dons patriotiques, kiest men ringen met steenen van de Bastille, snuifdoozen van aardewerk, rood-wit-en-blauw, glazen oorhangers, aan alle zijden voorzien met het opschrift: la Patrie. De beroemde modiste Mlle Cafaxe van de Rue Saint Honoré plooide reeds voor Mei 1789 damesmutsen au compte rendu de Mr. Necker, eenige maanden later brengt ze nationale ruikers in de mode, roode, witte en blauwe bloemen met mirtenloof. Hare kleedjens dragen de namen van robes à la Camille française, van robes à la circassienne, allen gestreept rood-wit-en-blauw. Eene vluchtige inzage van het Journal de la Mode van 1789 en 1790 bewijst duidelijk, dat men slechts streefde om de kleuren der nationale vlag op elke mogelijke wijze in het kostuum over te brengen.
Niet minder gewichtige wijziging ondergaan straten en pleinen in Junij 1790. De' opgewonden volksheffe eischt, dat de steenen wapenborden en adellijke blazoenen van den Faubourg Saint-Germain worden ter neder geworpen. Ook de geschilderde blazoenen op de rijtuigen worden verboden - geen enkele bediende mag liverei dragen - de equipaadjes der aanzienlijken worden aangehouden, men doet de Hertogin van Orleans uit haar rijtuig stijgen en voegt haar toe: ‘Les fiacres seuls ont le droit de marcher dans le quartier!’ 't Spreekt van zelf, dat alle adellijke titels verboden zijn - de Vicomte de Mirabeau noemt zich M. Riquetti, de Hertog d'Aiguillon heet M. Vignerot en de Markiezin de Coigny wordt Madame Franquetot genoemd. Het woord noble wordt nergens meer geduld, de koffiehuishouders doen het wegvallen voor hun ‘jeu-de billard’ - zelfs het ganzenbord heet niet meer noble jeu de l'oie, men noemt het jeu de la Révolntion française. Natuurlijk worden alle de termen van het spel veranderd, de ganzen worden: des parlements - de herberg is le Caveau du Palais Royal - de put wordt le puits on les réfugiés en pays étranger - de dood wordt la mort de Foulon en de pot wordt l'Assemblée nationale on palladium de la liberté.
Op den 22 Juli 1792 is geheel Parijs in opstand. De ge-
{==729==} {>>pagina-aanduiding<<}
meenteraad heeft overal met groote letters doen aanplakken: ‘La patrie est en danger!’ Het kanon dreunt. Soldaten doorkruisen de stad onder tromgeroffel. De schouwburgen sluiten. De gantsche bevolking vertoont zich op de straten. Men wil vrijwilligers werven voor den veldtocht tegen de Pruissen en de Oostenrijkers. Daartoe worden op haastig gebouwde houten tooneelen martiale voorstellingen gegeven aan het volk. En de luchtige Parijzenaars dansen over de pleinen, terwijl een vedelaar zingt:

‘La patrie est en danger, 
Affligez-vous, jeunes fillettes.’ 

Bij den grand-rond vervolgt hij:

‘La patrie est en danger, 
Tous les garçons vont s'engager; 
Ne croyez pas que l'étranger 
Vienne pour vous conter fleurette: 
Il vient pour vous égorger...’ 

En ten slotte bij la queue du chat:

‘La patrie est en danger!’ 

Zoo was de 10 Augustus nabijgekomen. Het eerste slachtoffer van dien noodlottigen dag, was de koningsgezinde journalist Suleau, de geestige redakteur van de Actes des Apôtres, die door het volk was gevangen genomen en naar het Cour des Feuillants gebracht waar Theroigne de Mirecourt, de beruchte lichtekooi met haar rijkleed van purper hem met een sabelhouw versloeg. Zoo spoedig het Paleis der Tuileriën dien dag was ingenomen, sloeg het grauw aan 't plonderen en vernielen. Overal werden de symbolen der koninklijke macht vernietigd. De standbeelden van Lodewijk XIV, van Lodewijk XV, zelf van Henri IV werden verbrijzeld. Het volk schenkt de bronzen hand van Lodewijk XV aan den Ridder de Latude, het slachtoffer van Madame de Pompadour. Voorts legt men er zich ijverig op toe het woord: Koninklijk op allerlei wijzen te vernietigen en uit te wisschen - elke herinnering aan de Bourbons volkomen weg te vagen. De pleinen genoemd naar Henri IV, naar Lodewijk den Groote, naar Lodewijk XV werden herdoopt in Parc d'Artillerie, Place de la Révolution, en Place des Piques. De straat Bourbon wordt Rue de Lille, de Dauphin-straat noemt men Rue de la Convention, de twee Heilige Lodewijks-straten ontvangen de namen van Rue Révolutionnaire en van Rue de la

{==730==} {>>pagina-aanduiding<<}
Fraternité, en de drie Konings-straten worden Rue de la Révolution, Rue de la République en Rue des Moulins.
De hervormingswoede gaat nog eene schrede verder. Er waren nog heeren of koningen in het kaartspel. Harten-, ruiten-, schoppen- en klaverenheer heeten thands pouvoirs exécutifs of veto's de carreau, de coeur, de pique, de trèfle. Twee kaartenfabriekanten Urbain Gaume en Jean Démosthène Dugoure berichten in het Journal de Paris van Maart 1793, dat zij geheel patriotische kaartspelen hebben vervaardigd. De heeren worden geniussen, de vrouwen libertés, de boeren égalités de azen des lois. En inderdaad in de nieuwe kaartspelen heette hartenheer génie de la guerre - ruitenheer, génie du commerce - klaverenheer, génie de la paix en schoppenheer génie des arts - zoo heette klaverenvrouw, liberté du mariage - ruitenvrouw, liberté des professions - hartenvrouw, liberté des droits en schoppenvrouw, liberté des rangs.
Den 22 September 1792 wordt nu tevens het nieuwe republikeinsche kalender van de burgers Fabre d'Eglantine en Romme aangenomen en plechtig afgekondigd door de Nationale Konventie. Men weet, dat het decimale stelsel tot uitgangspunt was genomen, dat de maanden in drie weken van tien dagen verdeeld waren, dat men nieuwe namen gekozen had, voor den herfst: vendémiaire, brumaire en frimaire - voor den winter: nivôse, pluviôse en ventôse - voor de lente: germinal, floréal en prairial - voor den zomer: messidor, thermidor en fructidor. Bij deze verdeeling van het jaar bleven echter vijf dagen overkompleet. Fabre d'Eglantine wist ze uitmuntend te bezigen tot verhooging van den republikeinschen geest, Hij bestemde ze tot viering van volksfeesten en noemde ze sansculottides. De eerste dezer vijf dagen was gewijd aan: une fête du génie, de tweede aan: une fête du travail, de derde aan: une fête des actions, de vierde aan: une fête des récompenses, en de vijfde aan: une fête de l'opinion. Zoo het jaar een schrikkeljaar was, zoude er nog een groot feest ter eere der Revolutie gevierd worden.
De hervormingsgeestdrift is gedurende de Terreur een waarachtig vandalisme geworden. De Konventie gelast aan een heirleger van metselaars, om de wonderfraaye bas-réliefs van het Panthéon, eene erfenis van den koningstijd, in een zoo kort moge-
{==731==} {>>pagina-aanduiding<<}
lijk tijdsverloop af te bikken. 1) Openbare oorlog aan alles wat kunst of beschaving gewrocht heeft, wordt dagelijks gepredikt. De bestiale Père Duchêne verklaart eeuwigen krijg aan de blanke handen van den fatsoenlijken stand - ‘Nous ne nous servons pas de pâte d'amande’ - schrijft hij - ‘le travail est écrit sur nos mains couvertes de poreaux et de durillons!’ Alle weelde is suspekt. Zijde of juweelen dragen is hoogverraad. De korte broeken en hooge hakken der muskadins zijn reeds lang in onbruik geraakt, men draagt vest en pantalon uit éen stuk en noemt deze kleederdracht pantalon carmagnole, men laat knevel en baard zoo lang mogelijk groeyen, om een schrikwekkend voorkomen te bezitten, men sleept klettereude sabels over de straat, men rookt een kort stukjen pijp en bezigt voor hoofddeksel de roode muts.
En welke waren de openbare feesten en vermakelijkheden dezer koortsachtig ontstelde maatschappij? Huiselijke feesten en bijeenkomsten zijn volkomen verdacht. De zwaarste beschuldiging, welke men tegen Danton had kunnen inbrengen, voor dat hij ter guillotine verwezen werd, was, dat hij maaltijden gegeven had van honderd livres per hoofd. De Terreur vierde hare zeer eigenaardige feesten: les soupers fraternels. De straten der hoofdstad boden er een eigenaardig terrein voor. De vroegere bedrijvigheid en de dagelijksche opschudding hadden in Parijs plaats gemaakt voor sombere vrees en angstig verborgen angst.
De straten waren als verlaten, zonder handelsgewoel, zonder rijtuigen. Karren met een enkel paard bespannen rolden langzaam voorbij, aan ieder huis waren driekleurige draperiën bevestigd met een rood, wit en blauw geschilderd bord, waarop te lezen stond: Unité, indivisibilité de la République, liberté, égalité, fraternité ou la mort. En voor ieder huis in elke straat worden nu tafels aangerecht, opdat men zich overtuige, dat het gezin zich niet aan strafbare aristokratische weelde schuldig maakt. Ieder voorbijganger wordt uitgenoodigd aan den maaltijd deel te nemen, ieder in lompen gekleeden landlooper wordt een roemer wijn gereikt door een sidderenden huisvader. Groote scharen van half beschonken sanskulotten trekken door de straten, terwijl zij overal hun: Vive la République uitkrijschen en met schorre kelen toasten brengen aan den vriend des volks, aan Marat.

{==732==} {>>pagina-aanduiding<<}

Juist daarom zou het allernoodzakelijkst voorkomen aan de mannen van het Schrikbewind, om een buitengewonen openbaren patriotischen ommegang te houden, toen de opgewonden, smakelooze en pedante publicist door het mes van Charlotte Corday was gevallen. Niet dat er groote sympathie heerschte tusschen de mannen van het Comité en den gevreesden journalist, maar de populaire naam van Marat eischte eenige demonstratie. Daarenboven Marat was lid der Konventie en het gantsche hooge regeeringslichaam was door zijn dood beleedigd. Men had den 15 Juli 1792 ter konventie besloten, om en corps Marats plechtige begrafenis bij te wonen. De schilder Louis David zou als gewoon groot ceremoniemeester bij deze gewichtige processie optreden. Dingsdags, 16 Juli, des nademiddags te vijf uren neemt de optocht een aanvang. Het lijk werd op een baar gedragen door twaalf mannen. David had het doode lichaam half naakt ten toon gesteld, opdat men de wond zon kunnen waarnemen. Maar het proces der ontbinding had zoo snelle vorderingen gemaakt, dat men niets dan de groen-grauwe lijkkleur onderscheidde van een vormeloozen hoop - terwijl allerlei reukwerk en wierook om het lijk brandde, ten einde de plechtige begrafenis mogelijk te maken. Maagden en jongelingen in 't wit gekleed, met cyprestakken in de hand, omringen het lijk. Zoo trok de stoet gevolgd door de Konventie, door het Gemeente-bestuur, door de klubs, langs de straten, terwijl vaderlandsche liederen gezongen werden, en kanon-salvoos ieder vijf minuten op den Pont-Neuf werden gelost. 1)
Waren de plechtstatige processiën uit den tijd van het Schrikbewind op zoo groteske wijze ingericht als de begrafenis van den Ami du Penple - hoe waren de feesten, die de leden van het uitvoerend bewind aan het opgewonden parijsche publiek meenden te moeten ten beste geven? 't Is bekend, dat de leiders der beweging sints lang noodig hadden geoordeeld, om bij de algemeene afschaffingsdrift, ook het Christendom, de christelijke Kerk en de Voorzienigheid af te schaffen. Le bon Dieu de la France van den aanvang der Omwenteling werd thands le bon Dieu suspect genoemd. Wat zoude men der opgewonden menigte terugschenken. De Nationale Konventie beijvert zich om andwoord op deze vraag te geven en kondigt aan, dat

{==733==} {>>pagina-aanduiding<<}
men op den 10 Augustus 1793 de eeredienst der Natuur met eene indrukwekkende plechtigheid zal aanvangen.
Te midden der ruïneu van de Bastille verzamelt zich op dien dag eene talrijke menigte. Het standbeeld der Natuur prijkt te midden van de saâmgevloeide schare, kolossaal, vormloos, zonder waardigheid, met hare steenen vingeren op den boezem drukkend, waaruit twee groote waterstralen in eene breede kom vloeyen. De Voorzitter der Nationale Vergadering leidt de plechtigheid. Al de leden der Konventie zijn aanwezig. Zij dragen bloemen en vruchten en driekleurige linten. Werklieden en viswijven op kanonnen vullen den achtergrond. De Voorzitter grijpt een beker met wijn en spreekt: ‘Nature! reçois l'expression de l'attachement éternel des Français pour tes lois!’ Daarna grijpen plegtige libatiën plaats - de menigte huilt bravoos en hosannaas voor de nieuwe religie!
Hooger nog stijgt de uitzinnige geestdrift, toen op den 20 Brumaire van het jaar II der eene en ondeelbare Republiek het groote feest van de nieuwe godsdienst der Rede wordt gevierd. Tot aartspriesteresse der Rede heeft men gekozen: Mlle Maillard, oud-danseresse van het Théâtre des comédiens du Bois de Boulogne naar de beschrijving van den sanskulot Chaumette: ‘un chef d'oeuvre de la nature.’ Met een speer in de hand en de roode muts op, omringd door het Corps de ballet van de Opera, wordt zij door de straten van Parijs geleid en naar de Nôtre Dame gebracht - waar haar een altaar is opgericht. Na tallooze zinledige plechtigheden wordt zij naar de Nationale Konventie geleid, waar zij eene eereplaats erlangt naast den President, die haar uit naam van het fransche volk met geestdrift omhelst.
Maar de alles vermogende advokaat uit Arras, Maximiliaan Robespierre, lid van het Comité van Algemeen Welzijn, heeft goedgevonden dat men op het voorportaal der Nôtre-Dame in groote letters leze:
‘- Het fransche Volk erkent het bestaan van het Opperwezen en der onsterfelijkheid van den geest.’
Een feest van het Opperwezen werd op den 2 Juni 1793 aangekondigd. Robespierre zelf is groot-ceremoniemeester. In den vroegen morgen worden de trommels geroerd. Geheel Parijs snelt bijeen tot viering der plechtigheid, jonkvrouwen zijn in 't wit gekleed met kransen van wijngaardloof op

{==734==} {>>pagina-aanduiding<<}
't hoofd en rozenruikers in de hand: Het terrein van het feest is de tuin der Tuilerien. Robespierre vertoont zich te midden der leden van de Konventie - zorgvuldig gekleed als altijd met een rok van violetblaauw laken en een hoed met pluimen. Zijne rede tot de menigte vangt aan, met de woorden: ‘Français républicains! n'est-ce pas l'Être suprême, qui dès le commencement des temps, décréta la république!’ Velerlei zonderlinge zinnebeeldige plechtigheden volgen - het monster van het ongodisme wordt in beeldtenis verbrand en de leerlingen van de nationale zangschool zingen ter eere van het Opperwezen:

‘Ton temple est sur les monts, dans les airs, sur les ondes. 
Tu n'as point de passe, tu n'as point d'avenir, 
Et sans les occuper tu remplis tous les mondes, 
Qui ne peuvent te contenir!’ 

Zonderlinge uiting van het godsdienstig gevoel bij een volksmenner, door dweepende staatszucht verleid, om de uitmuntendste zijner tijdgenooten ten valbijl te verwijzen in naam der heilige vrijheid, der heilige gelijkheid en der heilige broederschap. Zonderlinge maatschappij, waar luide en met groot gerucht het wierookvat gezwaaid werd, ter eere van dit drietal, wier naam: Liberté, Égalité, Fraternité nimmer uitgesproken werd zonder de bijvoeging: ou la Mort! en waar de rustige burger in zijne binnenkamer van angstige schrik wegkroop, als het minste gerucht op de ontvolkte straten vernomen werd, als de lompe kar met het witte paard voorbijhotste, om langzaam voort te rollen tot den bloedigen eindpaal, het Plein der Revolutie.
En toch, wij schilderden u die ziedende vrijheidsliefde met hare belachlijke uitersten niet, opdat gij u mocht vermaken met de arme, kinderachtige, lichtzinnige en uitzinnige Parijzenaars! Ook de zonderlingste, de wreedste, de laaghartigste uiting dier vrijheidsdrift wortelde oorspronkelijk in een nobel, in een rechtvaardig gevoel des harten, door slechtere passiën ontaard en van zijne bron vervreemd. Het licht niet in onze hand, eene waereldtragedie, als de fransche Omwenteling was, te oordeelen; misschien mogen wij met dankbare vereering de groote mannen herdenken, in wier gemoed het eerst de gedachte ontkiemde aan verzet tegen het feodale staatswezen met zijn gantschen nasleep van vermolmden vorstenluister. Misschien behooren wij niet te

{==735==} {>>pagina-aanduiding<<}
vergeten, dat wij het rustig genot onzer burgerlijke en staatkundige rechten dezer eeuw dien mannen danken, wier pathetische redevoeringen, wier lange sleepsabels, wier roode mutsen en korte pijpen ons thands een glimlach van medelijden ontlokken.
Bij ontlading van lang opeengehoopte stikstof knalt en knettert het schor geluid van den donder met indrukwekkende majesteit. Alzoo ook moest het sombere lied van den valbijl weêrklinken, te midden van het krijschend choor der carmagnole, van het Çaira - het walgelijk haleluiah der guillotine. En duizenden van edele martelaren der oude leer moesten vallen, om de fundamenten van het nieuwe staatsgebouw op te trekken in slijk en in bloed. Maar als de storm zou hebben uitgewoed - als de chaotische verwarring der maatschappij zeer langzaam zou hersteld worden - dan eerst zouden de vrije citoyens der eene en ondeelbare Republiek luisterrijk triumfeeren tegen elken vijand, die hen bij de grenzen mocht willen aanvallen. En vroolijker zouden de breede banen van hunne rood-wit-en-blauw vlaggen uitwaayen over Alpen en Apennijnen en de hand van een stouten Caesar zou den vrijen standaard dragen ten spijt van het oostenrijksche kanon op den brug van Arcole. De naam der fransche natie, de glorie van den franschen moed zou gantsch Europa vervullen. Maar hooger tevens zou bij iederen tred op dien weg der glorie de lievelingszoon der Omwenteling stijgen - hooger en hooger tot duizelens toe. Het dof gedreun zijncr ruiters en kanonnen doet de eeuwenheugende gletschers ontwaken uit hunnen doodslaap. Het roofgedierte wordt verstoord in zijne krochten - en terwijl de Eerste Konsul langzaam op zijn wit ros de berghelling beklimt, drijft hoog aan den blauwen hemel een alpenadelaar!
Het was de profetie van Frankrijks toekomst! Het was het voorspel van de groote tragedie, wier laatste tooneelen zouden verlicht worden door den rossen gloed van Moskous vlammen, wier ontknooping met den weemoedigen naam van Sint Helena zou aanvangen!





{==736==} {>>pagina-aanduiding<<}

Leidt elke weg naar Rome?

Door Johan Gram.

(Slot.)

IX.

Toen de statige baronesse, die er met hare valsche zwarte vlechten werkelijk nog knap uitzag, uit den Landauer stapte, en afscheid nam van haar zoon, die met de hongaarsche paardjes nog een toertje wilde maken, begaf zij zich onmiddellijk naar haar boudoir en sloot dit. Hier nam zij een cassette, haalde daaruit een portretje, op ivoor geschilderd, en liet zich toen in een der smaakvolle leunstoelen vallen.
‘Wat een sprekende gelijkenis!’ mompelde zij, 't hoofd schuddende. Toen bragt zij nadenkend de fijne witte hand, zoo gesoigneerd als de vrouw van den genoodigden hertog dit had kunnen wenschen, aan haar hoofd, en verzonk in gepeins.
‘'t Kan niet,’ sprak zij bij zich zelve, ‘'t wordt nu een en twintig jaar, dat Eduard gestorven is...En wat zou Mauslinz, die onbeschaamde Ludwig, die bij oom Pooldag jaren lang gewoond heeft en diens vertrouwen ten slotte zoo misbruikte...hoe zou een nichtje van hem...gekheid, overspanning anders niets...’
De barones stond weêr op, ging langzaam 't vertrek op en neêr, beantwoordde 't gespring noch 't geblaf van 't kleinste en

{==737==} {>>pagina-aanduiding<<}
meest bedorven schoothondje, dat ooit in een boudoir over een mollig tapijt heeft gerold, en bleef toen, met de armen over elkaâr geslagen, voor eene gravure, premier amour getiteld, staan.
Die gravure bragt haar jaren achteruit. Zij zag weêr een buiten in Gelderland, waar een adellijke familie den zomer doorbragt, en waar de eigenaar, een groot bloemenliefhebber, een prachtige oranjerie liet bouwen, waarmeê hij een jeugdig architect had belast. Dagelijks kwam deze op 't buiten, werd dikwijls ten eten gevraagd, en was bij den graaf en gravin om zijn beschaving en geest zeer gezien. Ook het vrije buitenleven bragt hem gemakkelijker tot de adellijke familie en maakte den wederzijdschen omgang gemeenzamer. Eduard, zoo heette de architect, deed dan ook in 't kamperfoelie-priëel aan Elisa, de eenige dochter van den graaf, eene confessie, die zij niet scheen te versmaden; want menigen avond daarna veroorloofde zij hem onder dat zelfde blârendak zijn teedere gevoelens te uiten. Slechts de maan en een oude tuinman, een ongenoodigde en een noodzakelijke getuige, waren in 't geheim. Toen echter de stoute architect den man van de negen kwartieren om de hand van zijn dochter kwam vragen, bestrafte de graaf die onbeschaamdheid, door hem in 't gezigt uit te lagchen, naar zijne naaister of keukenmeid te verwijzen, en hem ten slotte 't werk te doen staken.
Doch 't kamperfoelie-priëel bleef, ondanks dat verbod, niet ledig. 's Avonds laat sloop Elisa 't park in, en door den genius van 't minnend paar, den ouden tuinman, geholpen, vond zij gelegenheid om den jeugdigen architect te troosten. Toen die bijeenkomsten ontdekt werden, was het te laat. Van trouwen wilde de graaf echter niets hooren. Elisa's moeder zou 't besterven, als zij zich zoo ver vergat. Er werd dus besloten, dat zij met een vertrouwd persoon eene poos naar Duitschland de baden zou gaan gebruiken en daarna weder terugkomen. Doch de architect werd door haar van alles ingelicht, hij vertrok naar dezelfde plaats, en verliet haar met de kleine, van welke hij haar beloofde nimmer te zullen scheiden. Alleen de vloek haars vaders, waarmeê deze haar dreigde, zoo zij ooit met dien bourgeois in 't huwelijk trad, en de vrees dat hare trotsche moeder dit besterven zou, weêrhield de arme jonkvrouw. Later bevond zij zich weêr in 't ouderlijke huis, vertoonde

{==738==} {>>pagina-aanduiding<<}
zich als vroeger in de wereld, en niemand kon 't minste gissen of weten. Die oude tuinman, ja, maar anders ook geen sterveling. De badkuur had de jonkvrouw goedgedaan, zeî men, en de wereld vermoedde niet het allerminst.
In hare eenzaamheid dacht zij nog menigmaal aan den trouwhartigen Eduard, die eigenlijk zoo veel beter was dan zij, en haar gezworen had alleen voor 't kind te zullen leven. Zij weende in stilte en bragt er wel slapelooze nachten om door. Doch de goede voornemens werden voor een aflevering van 't Journal des modes, een affiche der opera of een uitnoodiging tot een bal vergeten, en toen de jonkvrouw een paar jaren ouder was, begreep zij dat zij niet meer kon terug treden. Stand en naam wogen ook te zwaar bij haar, dan dat zij in staat ware geweest een heldhaftig besluit te nemen. Toen Eduard gestorven was, had haar geweten haar menigmaal toegefluisterd, dat nu hun kind alleen op de wereld stond. Want Eduard's familie kende zij niet, en zij had zich ook nooit moeite gegeven om die te leeren kennen. De voormalige jonkvrouw, nu de fiere baronesse, die al de oefeningen van den orthodoxen evangelischen Prediker met zulk een stichting volgde, aan 't hoofd stond eener vereeniging om havelooze, verlaten kinderen te ondersteunen en die bij allen die haar omgaven in zekeren reuk van weergalooze vroomheid stond, kon nu moeijelijk op eene of andere wijze dat kind bij zich nemen. In stilte folterde haar dit, en de gevierde baronesse die zulke prachtige feesten gaf, zoo vroom en zoo in aanzien was, bleek achter de schermen een ongelukkig wezen, dat den dokter dagelijks consulteerde voor een denkbeeldige kwaal, die de faculteit toch niet genezen kon.
De kleine Jenny krabbelde te vergeefs tegen het zijden kleed der baronesse; het fijne diertje mogt de wonderlijkste kapriolen op 't mollig tapijt maken: het gepeins der adellijke vrouw duurde voort.
Als van zelf dacht zij nu aan Jan en Martha. Was dit niet dezelfde toestand? Toen: een burger jongman en een jonkvrouw; nu: een edelman en een burgermeisje. Zou Jan desnoods zijn moeders wensch trotseren, en Martha huwen? Jan, die type van een edelman, dien zij als een eigen kind had opgevoed en lief gekregen, zou alle convenances met den voet treden; dat waren vooroordeelen, zeî hij. En zij, die al haar geluk dáárvoor ten offer had moeten brengen, zou zij beider wenschen tegen-
{==739==} {>>pagina-aanduiding<<}
werken! Want Jan had haar gezegd, dat zijn aanstaande een wees was, die hij verlangde dat door zijne familie met voorkomendheid werd ontvangen; indien zij begreep dat zij door de adellijke familie niet geduld zou worden, en zij zich voorstelde dat van die verwijdering ook zijn geluk kon afhangen, was het meisje in staat hem zijn vrijheid weer te geven.....

Een sterk contrast met dit prachtig boudoir vormde een zolderkamertje, waarop Martha met hoed en paletot voor haar lessenaar zat en een brief lakte, dien zij daareven geschreven had. Met een vaste hand schreef zij het adres, en toen zij dit gedaan had, maakte zij een oogenblik een beweging, alsof zij den brief weêr wilde verscheuren. Zij kwam er echter van terug en verborg dien toen snel in haar paletot. Toen las zij nog eenmaal eene advertentie in de Haarlemmer over waarin een jufvrouw van gezelschap werd gevraagd, ‘bekwaam om eene bejaarde dame in 't Duitsch en Engelsch voor te lezen.’
Martha's besluit was genomen. De gastvrijheid van oom en tante werd te duur betaald. Tante's hatelijkheden en oom's dubbelzinnige aardigheden griefden haar te zeer; zij was jong en wilde dus zelve zich eene positie bezorgen. - En graaf van Burk? Zij had in dien brief afscheid van hem genomen. Zijne familie kende zij niet, maar zijn laatste brief, waarin hij haar op roerende wijze den kamp beschreef, dien hij tegen zijn teerbeminde moeder te strijden had, had haar doen beseffen, dat welligt zijn geluk op 't spel stond, indien hij, om haar, voor altijd van zijne moeder scheidde, terwijl zij er tegen opzag, in eene familie te komen, die haar hoogstens zou dulden.
Het had haar veel strijd gekost, vóór zij tot dat besluit gekomen was. Nu zij 't eenmaal genomen had, was zij kalm.
Oom en tante waren een uur of drie geleden naar de tentoonstelling gegaan. Zij hadden er 't ‘alom benijde’ niehtje ook zoo gaarne mee genomen, al ware 't maar om ook bij anderen dien echt christelijken zin op te wekken. Doch Martha had stellig bedankt. Aan de geschiedenis van 't dubbel portret dacht zij niet eens meer. Zij was in geen stemming om zich die dingen in 't hoofd te halen.
Langzaam ging zij den trap af. In den gang hoorde zij een wals op de pianino spelen. Doch zij bekommerde er zich weinig

{==740==} {>>pagina-aanduiding<<}
om. De deur der voorkamer stond echter open, en tante Mauslinz met de groote witte poes op haar schoot riep op haar meest fleemenden, lijmigen toon:
‘Ga-je uit, Martha, kind-lief? Kom eens binnen; mijnheer Krops heeft je wat te zeggen.’
Frits Krops liet nog een oogenblik zijn vingers over 't klavier zwieren, en sprong toen met de meest gracieuse buiging op. Hij was zoo geheel en al een man van de wereld, zoo vol beleefdheden en fijne complimentjes.
‘Ik derangeer u toch niet een enkel oogenblikje, mejufvrouw?’
‘In 't geheel niet, mijnheer Krops, maar als er van derangeren sprake is,’ sprak zij scherp, ‘geloof ik, dat mijn portret u derangeert.’
‘In zeker opzigt - ja. U heeft de goedheid het in eens op het terrein te brengen, waar ik gaarne wilde komen...’
‘Eigenbelang, mijnheer Krops, anders niets,’ zeî Martha, ongeduldig op haar toilet wijzende.
‘Ik beloof u, ik zal kort zijn,’ hernam Krops beleefd, zonder zich eenigszins gevoelig te toonen voor de tamelijk bitse réparties der jonge dame. Want Krops was voornemens hoog spel te spelen. Met het verlies van Marianna's hand, zou Raafs wel zorgen dat zijn reputatie weêr aan 't tanen ging; de schilderijen zouden geen koopers vinden. Nu moest er nog een uiterste poging gewaagd worden. Mevrouw Mauslinz had hem haar bondgenootschap toegezegd. Van Martha moest en zou zij ontslagen. worden, om 't even door wie; en wilde Krops nu toevallig die bevrijder zijn? des te beter, dan vond zij daarenboven nog een jongman die de kunst van luisteren verstond en wist wat maagpijn was, zoo als zij die verduurde.
‘Een glaasje sherry, mijnheer Krops?’ vroeg tante, honigzoet.
Mijnheer Krops had nog nooit voor eenige goede gave bedankt, en bleef ook nu consequent. Hij krulde nogmaals de punten van zijn knevel, was blijkbaar tevreden over 't knap uiterlijk dat de spiegel tegenover hem weêrkaatste, kuchte even gemaakt en ging toen voort:
‘Uw portret heeft mij gederangeerd, mejufvrouw. Als ik toenmaals over al mijne talenten had kunnen beschikken, zou elk ander kunstenaar hier te lande met mij hebben mogen wedijveren, om een schooner portret te leveren dan waartoe ik me in staat acht. Maar ik kon niet schilderen, car j'étais épris...’

{==741==} {>>pagina-aanduiding<<}

‘Wat zal die jufvrouw Raafs benijd worden!’ zeî Martha, 't hoofd schuddende.
‘Och mejufvrouw! zij niet. Een adorable wezen had Marianna uit mijn hart verbannen, en zoo mij uw portret mislukt is, wijt het dan aan mijn gemoedstoestand. Mejufvrouw, mijn hart behoort u toe.’...
‘Mag ik u nog een glaasje sherry inschenken’, viel Martha hem spottend in de rede.
‘Mejufvrouw!’ riep Krops hartstogtelijk.
‘Martha, Martha! maak me niet boos, want dat werkt zoo op mijn maag!’ sprak mevrouw Mauslinz dreigend.
‘Geloof mè, jufvrouw Martha, spot niet met mijn gevoel voor u. Ik heb er uwe tante reeds over gesproken, en mevrouw heeft mij voorloopig haar consent gegeven. Laat mij toch eenige hoop behouden.....’
‘Mijnheer Krops,’ antwoordde Martha kalm, ‘'t spijt me voor uw hart en voor de onverbeterlijke declaratie, maar ik zal mij de eer moeten ontzeggen van ooit een naam te dragen, die gewis in de kunstenaarswereld onsterfelijk zal worden. Laat er mij als troostmiddel bijvoegen, dat ik geen erfgenaam van tante Mauslinz zal zijn; niet waar tante?’
Krops trok een wonderlijk gezigt. Hij begreep die ironie, en zag geen kans dát juffertje met zijn innemende manieren en vleijerij in te pakken.
Hij stond op, stelde zich voortreffelijk wanhopend aan, drukte mevrouw Mauslinz stom de hand, was verrukt over de pantomime, die de spiegel hem weêrgaf, maakte een buiging voor Martha, en vertrok. Op straat luchtte hij zijn hart, door Martha inwendig te verwenschen.
Die poging was deerlijk mislukt, en hierdoor was Krops dubbel teleurgesteld. Marianna was natuurlijk woedend geweest bij de ontdekking van 't portret. Raafs had van Dolk aangesproken. Marianna's hand had Krops onherstelbaar verloren; zijn schilderijen en zijn reputatie.....? Martha had hem formeel een blaauwtje laten loopen, en 't was dus behoorlijk met hem gedaan.
Tante Mauslinz keek Martha nijdig aan.
‘Lieve manieren om een fatsoenlijk mensch te behandelen,’ bromde zij.
‘De dame moet zeker een graaf hebben, hé?’ ging tante voort toen Martha niet antwoordde.

{==742==} {>>pagina-aanduiding<<}

Martha behield het stilzwijgen. Zij spande alles in om bedaard te blijven. Een oogenblik later ontsloot zij de voordeur en verdween.
Tot groot geluk van den galanten Krops was Mauslinz al dien tijd uitgebleven. In Manslinz's tegenwoordigheid had hij Martha niet zoo vrij zijn gevoelen durven zeggen. Doch toen het echtpaar van de tentoonstelling thuis gekomen was, had Mauslinz met een zonderlinge voortvarendheid, die met zijn gemeenlijk deftige, langzame manieren in strijd was, een flesch oude cognac uit Verdonk's gezegenden kelder gehaald - dat was zijn grondgebied - en zich eerst versterkt; daarna had hij uit een oude portefeuille in zijn kamer eenige papieren genomen, deze in zijn zak gestoken, en was toen de deur weêr uitgegaan, zonder zijn ega iets te zeggen.
Op straat liep hij nog gewigtiger dan ooit, volkomen als iemand die een vast besluit genomen heeft, en zeker is van 't welslagen daarvan.
Regtstreeks begaf Mauslinz zich naar 't kasteelplein, belde aan en vroeg de baronesse van Prinsen te spreken. De baronesse schrikte op, toen de huisknecht haar in hare diepe overdenkingen kwam storen. Zij was een oogenblik zoo verward, dat zij den naam van Mauslinz met de bedienden voor het feest van dien avond in verband bragt. Doch spoedig kwam zij weêr tot de werkelijkheid terug.
De baronesse verborg haar geschokten gemoedstoestand achter het zoo koele en afstootende voorkomen, dat zij bij wijlen wist aan te nemen. Fier trad zij binnen, beantwoordde Mauslinz's voegzamen groet met een stijf hoofdknikje en noodigde hem met eene beweging der hand uit, een stoel te nemen.
Ook Mauslinz's hart beefde.
‘Mevrouw de baronesse, ik ben zoo vrij u eens te komen spreken over een zeer onaangename zaak. U moet weten, dat bij mij een nichtje inwoont, dat in Duitschland geboren en opgevoed is en daar haar vader verloren heeft.’...
‘Dus een nichtje van uwe zijde’ kon de baronesse niet nalaten, eenigszins zenuwachtig er bij te voegen.
‘Pardon, baronesse, van mijn vrouwszij,’ ant woordde Mauslinz, terwijl hij eenigszins verlegen het lorgnon in zijn jas schoof dat hem hier belagchelijk kon maken. ‘Zij heet Martha van Ongen, baronesse’, sprak hij langzaam en met nadruk.

{==743==} {>>pagina-aanduiding<<}

De lippen der baronesse begonnen ontzettend te beven. ‘En verder?’ vroeg zij, terwijl zij den zakdoek in haar regterhand frommelde.
‘Naauw geparenteerd aan dien architect van Ongen, baronesse, die bij mijnheer uw papa op Rusthof, jaren geleden, die oranjerie bouwde, toen baron Pooldag er nog een paar dagen gelogeerd heeft.’
‘Zoo Mauslinz...zoo!’ antwoordde de baronesse voor zich ziende.
‘Dat nichtje nu,’ ging Mauslinz voort, zoo verheugd over den indruk dien zijn woorden op de baronesse maakten, dat hij vergat wrevelig te worden over het ‘Mauslinz’ tout court, hetwelk zij hem daar toevoegde. ‘Dat nichtje nu, een lief, knap meisje, heeft toevallig kennis gemaakt met graaf Jan van Burk, den zoon der baronesse. Die mijnheer heeft Martha 't hof gemaakt en, volgens hetgeen ik uit verschillende dingen meen te mogen afleiden, schijnt dat jonge paar ernstige plannen te hebben. Ons consent schijnt mijn heer de graaf niet noodig te achten. Mijnheer laat 't portret van mijn nichtje schilderen, exposeert dat, alles buiten ons weten, en waagt er hare reputatie aan. Mijnheer schrijft haar brieven, wandelt nu en dan eens met haar en is druk bezig het meisje in opspraak te brengen. Inderdaad ernstig kan 't niet gemeend zijn, baronesse. Het einde daarvan zal u welligt nog beter kunnen voorzien dan ik’ - hier hield Mauslinz even op en keek de baronesse scherp in 't gelaat. ‘Ik verzoek u dus dringend, graaf van Burk op eene of andere wijze tot andere inzigten te brengen.’
De baronesse bleef voor zich staren. Dat was een kamerdienaar, een lakei, dien zij dulden moest! Zij keek hem trotsch aan, en antwoordde:
‘Mijnheer de graaf van Burk had er mij reeds over gesproken, mijnheer Mauslinz. Hij meent het inderdaad ernstig met uw nichtje. Nogtans heb ik hem er van terug trachten te brengen, omdat ik vreesde dat zalk een vereeniging beider geluk niet bevorderen zou. Maar u weet, de graaf kan zijn eigen wil doen, en behoeft zich niet aan zijn oude moeder te storen.’
De baronesse vouwde een oogenblik de handen te zamen, en herkende zich zelve bijna niet meer toen haar plotseling door den geest voer, dat zij zulke confidences aan den lakei van haar oom ten beste gaf.

{==744==} {>>pagina-aanduiding<<}

‘Het belang van mijn nichtje’ ging Mauslinz voort, ‘ligt mij te naauw aan 't hart, om niet wat meerder zekerheid te verlangen, baronesse. Buitendien, ik wil niet dat zij mét graaf van Burk verdere verstandhouding hebbe: dat is kort en bondig.’
‘Mauslinz!’ riep zij vertoornd, hem van 't hoofd tot de voeten metende. Mauslinz bleef bedaard.
‘Ja baronesse,’ hernam hij, bijna sarrend, ‘ik verkies dat niet!’
De baronesse greep naar de tafelschel. Mauslinz begreep hare bedoeling. Een oogenblik hield hij hare hand tegen, en zeî, over de tafel buigende:
‘Ik verkies niet, dat Martha van Ongen, dochter van den architect en van gravin Elisa van Assen in 't huwelijk trede met graaf van Burk.’
De. baronesse was opgestaan en steunde met hare hand op de tafel. ‘Wat beteekent dat, Mauslinz?’ vroeg zij met waardigheid, alles inspannende om hare tegenwoordigheid van geest te behouden, nu het bleek dat haar vermoeden zich toch bevestigde.
‘Dat beteekent, baronesse, dat de oude Kees, de tuinman zijn mond niet kon honden, toen ik met baron Pooldag op Rusthof logeerde.’
‘Ik heb met geen praatvaers van tuinlui en heerenknechts te maken,’ voegde de baronesse Mauslinz bits toe, en was op 't punt hem den rug toe te keeren. ‘Ik weet wat mij te doen staat.’
‘Ik ook,’ hernam Mauslinz kordaat. ‘De sbewijzen heb ik hier in handen. Mijnheer Eduard van Ongen liet wel eens briefjes slingeren; ik heb die bewaard. Toen ik later de weduwe Verdonk trouwde, en Martha uit Duitschland kwam, was't alsof er plotseling een licht voor mij opging. Ik informeerde naar hare moeder. Niemand had haar ooit gekend. Dat was eene Weimarsche, zeî de familie hier, die slechts kort geleefd had. Toen heb ik onmiddellijk begrepen, dat Martha uw kind was, baronesse, en deze brieven bewijzen het.’
‘En wat zou dat nu? Wat wilt ge daarmeê?’ vroeg de baronesse, op eenigszins bevenden toon.
‘Eenvoudig bekend maken. Het publiek zal 't wel aardig vinden, dat de vrome baronesse haar stormachtige jeugd zoo

{==745==} {>>pagina-aanduiding<<}
geheim heeft weten te houden, en niet zonder reden aan 't hoofd van een asyl voor verlaten kinderen en vondelingen staat. Der Deutsche Prediger zal er om jubelen, want er is immers meer vreugde over een die zich heeft bekeerd, dan over duizend...maar neen, 't is waar, de bekeering heeft nog niet...’
Verder sprak Mauslinz niet. De baronesse nam hem van 't hoofd tot de voeten op met zulk een uitdrukking van verachting op 't gelaat, dat Mauslinz zich een oogenblik weêr geheel kamerdienaar gevoelde.
‘Goed, Mauslinz, doe wat je meent te mogen doen. Bedenk, wat het zegt, de eer van eene reèds bejaarde vrouw te schenden. Maar weet, dat ik mijn kind gelukkig zal maken, al zou de gansche wereld ook de moeder verachten of vertrappen. Ik heb lang genoeg gezondigd; mijn geweten heeft mij jaren lang gefolterd. - Zij zullen gelukkig zijn.’
‘Zij zullen gelukkig zijn,’ herhaalde Mauslinz bij zich zelven. Neen,’ hernam hij driftig, ‘zij zullen niet gelukkig zijn. Graaf van Burk zal met geen bast...’
‘Zwijg!’ beval hem de baronesse gebiedend. ‘Dat zijn je zaken niet. ‘Bazuin overal rond, dat de baronesse van Prinsen van Solum als gravin van Assen zich misdragen heeft; vertel het wijd en zijd: mijn kinderen zullen gelukkig zijn, en ik zal boeten. Maar,’ voegde zij er langzaam bij ‘vertel dan niet in de volheid van je ontboezeming, dat als men van iedereen zoo de doopceel ligtte, de kamerdienaar van baron Pooldag nog een minder vereerenden titel er bij zou krijgen. Mijn oom had zonderlinge manieren, en 't was hem natuurlijk alleen om een albumblaadje van zijn kamerdienaar te doen, waarop deze met eene bevende hand schreef, dat hij bekende twee honderd dnkaten te hebben geborgen in zijn zak in plaats van in dien van zijn heer. Une méprise, anders niet. Toch behield de baron den kamerdienaar. Dat albumblaadje is in mijn bezit; mijn oom gaf het mij als een rariteit. Maar tegenwoordig, mijnheer Mauslinz, zijn de rariteiten zoo gezocht, dat ik, er over ga denken, daar ook eens meê voor den dag te komen.’
Mauslinz blies als een stoommachine. Het werd hem te benaauwd. Hij draaide op zijn stoel heen en weêr, en werd beurtelings rood en wit. Aan de eene zijde zag hij die slanke, lieve Martha, die hem nu voor altijd, altijd ontvoerd werd; aan

{==746==} {>>pagina-aanduiding<<}
de andere zijde werd hij bedreigd, hij de deftige Mauslinz, die elken dag een lintje van den groothertog von Schaumburg-Detmold-Lippe, die zijn kabinet bezocht had, kon ontvangen, om overal als kamerdienaar van baron Pooldag, als hoofdpersoon te dienen van een verhaal, dat de geheele stad zou doordraven en hem ontzaggelijk compromitteren.
De baronesse sprak geen woord meer. Zij deed een paar stappen naar de deur, en keek Mauslinz ongeduldig aan. Haar gansche ligchaam beefde.
‘Baronesse’ zeî Mauslinz aarzelend, ‘ik ben te voorbarig geweest. Laten we een verdrag sluiten.’
Een verdrag met haar ooms kamerdienaar, en dat de baronesse!
Mevrouw hief trotsch 't hoofd op, keek Mauslinz zegevierend aan, en zeî bedaard:
‘De van Assen's sluiten geen verdragen met...niemand’ voegde zij er snel bij, nadat zij zich eerst bedacht had. ‘Zwijgt gij, mijnheer Mauslinz, ik zwijg in elk geval, dat is mijn pligt.’
Mauslinz glimlachte even bij dat laatste woord.
‘Het zij zoo, baronesse. Laten we ons in ons noodlot voegen. Ik beloof geen woord te zullen reppen, en tót bewijs daarvan overhandig ik u hierbij de brieven. Dan blijft alles bij 't oude.’
‘En wie verzekert mij, hoeveel er nog thuis zijn?’
‘Mijn eerewoord, baronesse.’
De baronesse glimlachte eveneens, opende de porte-brisée en Mauslinz volgde. Doch de deftige vrouw bleef hare hand krampachtig aan de deur vasthouden, en Mauslinz stak het hoofd zoo verbaasd en vorschend vooruit, dat de plotselinge doodelijke bleekheid der baronesse volstrekt zijne opmerkzaamheid niet trok.
‘Mar...mejufvrouw!’ bragt de baronesse er met moeite uit.
‘Martha!’ riep Mauslinz, bijna even onthutst en wederom geheel onder den invloed van dat bevallige, slanke figuurtje, dat bij 't openen der deur van den leunstoel, waarin zij lang gewacht had, was opgerezen, en nu gracieus boog, ofschoon haar gelaat niet geheel en al de teleurstelling en verwondering wist te verbergen, die Mauslinz's tegenwoordigheid alhier bij haar te weeg bragt.

{==747==} {>>pagina-aanduiding<<}

De baronesse herstelde zich echter. Zij wees Mauslinz een stoel aan, verzocht Martha plaats te nemen, en vroeg aan welk gelukkig toeval zij de eer van haar bezoek te danken had.
Mauslinz brandde van verlangen dit te vernemen. Martha's komst alhier was hem onverklaarbaar. Hij vergat hiervoor 't hem beloofde, bewuste papier en zat met zijn vooruitstekend gezigt over zijn handen die om den prachtigen rotting geslagen waren, haar met groote oogen aan te gluren.
Er was een oogenblik stilte, waarin Martha zich bedacht. Toen sloeg zij haar open oog vrijmoedig op de baronesse, die haar, zonder dat zij er zich rekenschap van kon geven, zoo aantrok, wierp een spottenden blik op den loerenden Mauslinz en zeî:
‘Mevrouw de baronesse, ik heb in de courant gelezen, dat hier op het Kasteelplein, No. 15, een jufvrouw van gezelschap wordt gevraagd. Ik meen al de vereischten te bezitten, die voor deze betrekking gevorderd worden en neem de vrijheid mij daarvoor aan te bevelen. Voor de informatiën kon ik het niet gelukkiger treffen, daar mijn oom hier in persoon voor mij getuigen kan.’
Mauslinz sloeg zijn regterhand verbaasd in de hoogte en schudde 't hoofd.
‘Soll der Mauslinz so blàmirt werden?’ bromde hij bij zich zelven.
‘Wat zou uw tante wel van zoo'n stap zeggen? Denk eens aan, baronesse, een kostschool van 1000 gulden 's jaars hebben oom en tante haar gegeven. Zij wordt t'huis op de handen gedragen, vergood, en daar zou me nu zoo'n grillig kind zich als jufvrouw van gezelschap willen aanbieden, tot schande van de gansche familie.’
De baronesse zweeg en kon hare oogen niet van dat geestige, frissche kopje afhouden. Onverklaarbaar was het haar echter, dat Martha bij haar, in elk geval van Burk's moeder, zich kwam aanbieden.
‘Met uw welnemen, oom’ antwoordde Martha, wrevelig over de lofspraak, die het weldoend echtpaar overal over zijn eigen behandeling hield, ‘er is dan toch vooruitgang bij de familie: ik heb immers een oom, die kamerdienaar is geweest; ik word jufvrouw van gezelschap, en later krijgen we misschien een adjudant in de familie....’

{==748==} {>>pagina-aanduiding<<}

‘En komt de kiesche Martha van Ongen zich als jufvrouw van gezelschap presenteren bij de moeder van Graaf Jan van Burk?’ vroeg oom, vertoornd over haar scherpen uitval.
‘Graaf van Burk's moeder?’ riep Martha vreeselijk ontsteld, ‘maar oom, ik begrijp u niet; ik heb de eer hier bij baronesse van Prinsen te zijn; uwe bewering.....’
‘Toch heeft uw oom gelijk, mejufvrouw,’ antwoordde de baronesse met iets teeders in haar toon. ‘Ik ben de stiefmoeder van graaf Jan van Burk.’ - Zij wachtte eene poos, alsof zij zich inspande om hare ontroering te verbergen, en liet er toen zacht op volgen:
‘Daarom, Martha - ik mag u immers wel zoo noemen - neem ik uw voorstel gaarne aan. Ik stel prijs op uw gezelschap; Jan heeft mij verzekerd hoeveel dat waard was. Ik doe het echter op conditie, dat ge Jan's vurigste wensch zult vervullen, en hem uw hand schenken. Ge begrijpt, anders zou de verhouding wat compromittant kunnen worden, niet waar mijnheer Mauslinz?’
‘Mevrouw!’ stamelde Martha, buiten zich zelve van verbazing en vreugde. ‘U, die er zoo veel bedenkingen tegen had...’
‘Uw oom heeft voor u gepleit, Martha!’ viel de baronesse baar in de rede.
Mauslinz trok het wonderlijkst gezigt, dat nog ooit de spiegels in den groenen salon aanschouwd hadden. Hij! pleiten voor 't huwelijk van Martha met dien van Burk! hij, die Martha aan niemand gunde dan aan den weduwenaar Mauslinz!
Toen de baronesse dit gezegd had, was zij Martha genaderd, had haar lang in 't gezigt gestaard, en haar toen omhelsd. Zij hield Martha's hand in de hare.
‘Nu zijt ge mijn kind, Martha. Nu moogt ge niet meer van hier. Gij hebt me uw gezelschap aangeboden, ondeugd, en ik neem dat onmiddellijk aan.’
Martha zeî niets. Haar oog vertolkte welsprekend hoe gelukkig zij zich gevoelde.
Plotseling werd de deur driftig opengeworpen, en stapte Jan van Burk haastig 't vertrek binnen.
‘lk moet u spreken, moe...’ zeî hij gejaagd, doch eindigde niet, toen hij Martha naast zijn moeder en Mauslinz daarover ontwaarde.
‘Martha hier!’ sprak hij verward. ‘En die brief, die ontzettende brief, Martha?’

{==749==} {>>pagina-aanduiding<<}

‘Geen melodrama, Jan; wees tevreden dat Martha en je moeder slechts uw geluk willen. Niet waar, Martha?’
Martha lachte dankbaar; Jan drukte zijn moeder de hand, en - zelfs Mauslinz werd met een handdruk vereerd.
Dien zelfden middag bragten twee livereiknechten zoo snel zij maar loopen konden, brieven rond, met een prachtige staande hand door van Burk's adjunkt-commies geschreven, waarin vermeld stond, dat, à cause d'une indisposition la soirée de Made la Baronne de Prinsen de Solum était ajournée.
De hertog overschreed dus den drempel niet, en evenmin de hoog adellijke schare, dié er rondom dat gevierde personaadje zou gefigureerd hebben op de plaatsen, welke de baronesse met zulk een naauwgezette en volhardende zorg gerangschikt had.
't Grillige, ondeugende noodlot had het anders gewild. Op den zelfden zetel, die voor den hertog bestemd was, zat dien avond niemand anders dan Mauslinz, ci-devant kamerdienaar van baron Pooldag; de plaats van freule von Heim werd door Martha ingenomen; terwijl mevrouw Mauslinz, die in de adellijke woning hare maagkrampen geheel vergat, insgelijks een ontzaggelijk nobele zitplaats kreeg. Mevrouw de baronesse had namelijk dien avond het echtpaar Mauslinz bij zich genoodigd om stil 't engagement van Martha met graaf van Burk te vieren. Zij had er op aangedrongen dat van Dolk de kunstschilder er ook tegenwoordig zou zijn. Jan had toegegeven, ofschoon hij eigenlijk niet begreep, welke belangstelling zijn moeder voor iemand koesterde dien zij slechts eenmaal gezien had, en die zoo weinig in de conversatie schitterde.
De baronesse wist het echter wel. Door zijn portret had zich de geheele geschiedenis ontwikkeld, en had zij haar kind teruggevonden. Eerst nu voelde zij zich sedert zoo lange jaren kalm en gelukkig.

X.

Nog voor de tentoonstelling gesloten werd, stelde graaf van Burk en Martha alle dameskransjes, koffijhuisplakkers, kortom 't wawelend deel der bevolking, in de gelegenheid zich te verbazen over hun ondertrouw. Menig nieuwsgierige gluurde door het getralied bord aan 't raadhuis en benijdde de gelukkige

{==750==} {>>pagina-aanduiding<<}
Martha, die eerst het vertroeteld kind bij oom en tante was geweest, en nu ten slotte met een graaf ging trouwen.
‘Men moest maar gelukkig zijn,’ zeî de gepensioneerde tweede luitenant in 't gouden kruis. Hij had altijd opgemerkt, dat weezen en kinderen uit groote gezinnen 't beste vooruit kwamen.
‘Dan is mijnheer zeker een eenig kindje geweest!’ lachte de apothekersbediende, die zijn vrijen donderdagavond van de veertien genoot. Waarop de luitenant zijn hoofd even uit de stropdas ligtte, en kortaf antwoordde: ‘we waren met ons negenen, maar altijd d ranken over de vloer, dan begrijpen de heeren wel, dat ik acht broers en zusters verloor.’
Hoe ook gecommentarieerd, op welke wijze de fantazie der praters van dat onderwerp afdwaalde, het aanstaand huwelijk van den graaf met het burgermeisje werd in alle kringen besproken.
De bruiloft moest en zou bij Mauslinz gevierd worden. De baronesse had eerst zacht hiertegen geprotesteerd; graaf van Burk, die noch oom noch tante mogt lijden, had ook getracht hen van dit denkbeeld af te brengen: te vergeefs, mevrouw Mauslinz wilde dat. Martha haar. huis op een luisterrijke wijze zou verlaten. Er was haar een pak van 't hart geligt toen zij van Burk's aanzoek had vernomen; niet alleen behoefde zij nu omtrent Mauslinz geen angst meer te koesteren, maar bovendien kon zij fier zijn op de groote onderscheiding, die hare familie genoot van een graaf van Burk tot neef te mogen tellen.
Mauslinz was voortdurend niet op zijn gemak. De baronesse had nog steeds vergeten hem dat ‘albumblaadje’ terug te geven. Hij begreep wel, dat beiden door die bewijsstukken gebonden waren, maar dat kwelde hem in elk geval. Voorts het huwelijk van Martha, dat bevallige, mooije kind, dat hij in stilte steeds als zijn tweede vrouw begroet had.
Den dag vóór de bruiloft werd in de fraaije zaal, waarin Mauslinz's schilderijen hingen, een groote tafel geplaatst en bragt men er keurige bloemen in. Mevrouw Mauslinz was bijna ziek van inspanning. Al dat mooije, zware zilver, die massieve stukken, dat fraaije porcelein, dat hooggeroemde damasten-tafelgoed: al dat kostbare, hetwelk mevrouw aan 't leven deed hechten, ofschoon zij het nog slechts tweemaal op tafel had zien prijken, werd nu voor den dag gehaald, gepoetst en geplaatst.

{==751==} {>>pagina-aanduiding<<}

Raafs was bezig eenige schilderijen te vernissen, en Mauslinz stond een klein doekje van van Dolk te bezien, dat Raafs had meêgebragt.
‘Een knappe vent, die van Dolk,’ zeî hij, zich naar Mauslinz draaijende, ‘een fameus kolorist. Dat moet u absoluut nog in uw kabinet hebben, mijnheer Mauslinz.’
‘Die zilveren soesenmanden hier, en voorzigtig met dat japansch porcelein’ kommandeerde mevrouw, die nog nooit zoo in haar element was geweest.
‘Zoo, ja’ zeî Mauslinz, die altijd nog wrevel jegens van Dolk had, ‘een reputatie van eenige dagen. Ik wil nog eens afwachten of hij volhoudt.’
‘Of 't een russische spoorwegaktie was!’ dacht mevrouw misschien, zoo zij het nu met haar pièce de milieu niet te druk had.
‘Wil ik dien “Krops” ook vernissen?’ vroeg Raafs.
‘Ja, zeker,’ hernam Mauslinz. ‘Een geestig ding, hé? Een aardig talent heeft die Krops.’
‘'t Heeft toch zoo weinig om 't lijf,’ zeî Raafs, de schouders ophalende. ‘'t Is zoo pover, zoo oppervlakkig. Bluf genoeg!’
‘Maar een heel lief mensch, die mijnheer Krops, zoo attent en zoo vol grappen,’ meende mevrouw, terwijl zij een pot met morellen openmaakte.
‘Ik wil 't u niet tegenspreken, mevrouw, maar ik vind hem een fat. Neem dien van Dolk daar eens bij. Dat is een stil, eenvoudig mannetje, die weinig spreekt en soms drie uren kan zitten zonder zijn mond open te doen; maar wát hij zegt, is terdege juist. Mijn dochter en ik mogen dat Dolkje even graag lijden; wij waardeeren hem hoog. Hij heeft wat bestellingen gekregen, na die twee portretten op de tentoonstelling.’
Raafs nam zijn afscheid. Mijnheer Mauslinz hielp zijn vrouw in 't rangschikken, in 't uitstallen en plaatsen, van hetwelk hij natuurlijk ontzaggelijke routine bezat. Bijgestaan door drie meiden en twee dienknechts liet mevrouw zich toch nu en dan van vermoeidheid op een stoel neêrvallen; doch maagkrampen had zij niet meer.
De dag der bruiloft was daar. Mijnheer Mauslinz en een eigen neef van Martha, een pannebakker uit Noord-Holland, waren met een baron en een jonkheer de getuigen geweest. De adel had den nens opgetrokken, en de burgerij had zich nog nimmer

{==752==} {>>pagina-aanduiding<<}
in zulk deftig gezelschap op 't raadhuis bevonden. Mevrouw Mauslinz kende zich zelve dien dag niet van vreugde: de adellijke familie zou nu haar porcelein en haar zilver eens zien.
Vóór men aan tafel ging; had de baronesse, die in hare waarachtige vreugde over Martha's en Jan's geluk teeder gestemd was en iets van haar trots had afgelegd, Mauslinz het bewuste papier in stilte overhandigd. Alles zou een geheim blijven tusschen haar en hem.
Van de bruiloft was de tafel zelve het merkwaardigst. Jan van Burk en Martha vertegenwoordigden er het egoïsme der jonggetrouwden; mevrouw de baronesse zat er met haar voornaam, trotsch gelaat in keurig toilet naast den lompen pannebakker die de kleur van zijn koopwaar had overgenomen, en een oogenblik op 't punt stond zijn rok uit te gooijen. Jonkheer van Valsen voelde zich als waar gentleman verpligt aux petits soins te zijn van eene tante van mevrouw Mauslinz, die den jonkheer met smaak vertelde, dat zij zijn twee zusters gebakerd had en wat dies meer zij.
Mevrouw Mauslinz voerde gedurende het geheele diner een ingewikkelde pantomine met de dienknechts uit; de vrouw had geen oogenblik rust. Met die tante-baker had zij wat in 't naauw gezeten: dat was 't bête noire der familie, die men zoo gaarne verloochend had, als de slimme kornet dit maar eenigszins had mogelijk gemaakt.
De pannebakker deed zich te goed aan een vol-au-vent, terwijl de baronesse met jonkheer van Halten aan de overzij over de chanteuse légère der opera sprak. De tante-baker zat met open oogen en ooren te luisteren; mevrouw Mauslinz's oogen glinsterden van koortsige spanning nog sterker dan al dat blinkende massieve zilver; mijnheer Mauslinz hield zijn oogen voortdurend op het beeldschoone jonge vrouwtje gevestigd, dat hem zelfs met geen blik verwaardigde, maar stil en innig met graaf Jan zat te keuvelen.
‘Die artist, die mijnheer van Dolk heeft toeh maar veel aan je te danken, Jan ‘zeî baron de Smaes, een neef van graaf van Burk. ‘Die kerel heeft nu een ontzaggelijken toeloop. Dat is een ontdekking van je, hé!’
Van Burk knikte en zeî bescheiden: ‘Zijn talent had zich toch aan 't publiek geopenbaard; ik ben alleen de oorzaak, dat men er misschien wat vroeger kennis meê maakt.’

{==753==} {>>pagina-aanduiding<<}

‘Hé’! viel de pannebakker in, ‘kennen de heeren hier ook een fijnschilder, die Krops heet, een fameuse piet; hij heeft verleden jaar bij ons gejaagd met voorname lui. Dàt moet een baasje zijn.’
‘Krops!’ zeî jonkheer van Halten, ‘wie kent die niet. Een charmante jongen.’
‘Zijn talent zit in de keel,’ lachte Jan van Burk ‘en zijn reputatie had Raafs, de kunstkooper hem bezorgd, mits hij daarvoor zijn engagement met de veertigjarige dochter van den kunstkooper als hypotheek stelde. Krops is zijn verpligtingen niet nagekomen, en - gevlogen is zijn reputatie.’
De gasten lachten.
‘Zoo zoekt ieder zijn weg’, eindigde van Burk, ‘maar - leidt elke weg naar Rome?’ Hij keek Martha eens aan, en zij dachten het van den hunne wel. Mauslinz beet zich op de lippen; de baronesse zuchtte, en dacht verder dan een ieder, behalve Mauslinz, wel veronderstellen kon. De speecher der partij knoopte dat gezegde in zijn oor en borduurde daarop een toast, die allen even hard toejuichten, behalve mevrouw Mauslinz die inwendig zat te beven voor hare fijne kristallen glazen.





{==754==} {>>pagina-aanduiding<<}

Ontdekking eener oude stad der Indianen in Mexico.

In de streek van Huanchinango heeft men onlangs zeer toevallig de puinhoopen eener groote oude stad der oude Indianen ontdekt. Bij den verkoop eener grondbezitting kwam het gesprek ook op een woud, dat, gelijk uit een zeer oud document kwam te blijken, daartoe behoorde, maar bij menschen heugenis nooit door iemand was betreden. Na veel over- en weêrspreken, besloot men dit woud te gaan onderzoeken. Met groote inspanning baande men zich een weg, en weldra stiet men op puinhoopen van gebouwen, wier regelmatigheid aan straten deed denken. Men vond spoedig geheele huizen, wier daken nog wel bewaard en wier deuren door op elkander gestapelde steenen waren afgesloten. Men drong in een dier huizen binnen en vond een zeer ruime zaal, geheel opgevuld met steenen afgodsbeelden. Al verder voortdringende kwam men in geheele rijen van straten met vele goedbewaarde huizen. Het gezelschap verstrooide zich naar alle kanten heen; de ruïnen hadden zulk eene uitgestrektheid, dat men, toen de terugtocht moest ondernomen worden, tot geweerschoten de toevlucht nemen moest, om de verstrooiden tc hereenigen. De prefect van Huanchinango heeft een uitvoerig rapport over deze merkwaardige ontdekking naar den keizer gezonden. Daaruit blijkt, dat de huizen van een zwarte soort van steenen zijn gebouwd, van welke sommige eene ontzaggelijke grootte hebben, zoodat het nauwelijks te begrijpen is, hoe het den ouden Mexicanen, die het gebruik des ijzers niet kenden en geen sterke last- en trekdieren bezaten, mogelijk geweest is, deze reusachtige blokken te behouwen en op hun plaats te brengen. De Indianen der omstreek, bij wie men inlichtingen zocht te bekomen, wisten van deze ruïnen niets af. Zij beweerden, dat het woud door toovenaars bewoond werd en daarom waren zij bevreesd het binnen te gaan, te meer daar een paar malen enkele stoutmoedigen die het hadden gewaagd, nooit waren teruggekeerd.
B.







{==755==} {>>pagina-aanduiding<<}

Helmers en zijn Hollandsche natie.

Door E.J.P. Jorissen.

Kritiek is de natuurlijke dochter van de ontwikkeling onzer eeuw. Zij laat zich thans overal zien, en doet haar woord ook in de deftigste kringen hooren. Daar is geen adel wiens brieven, geen privilegie wiens grond zij niet onderzoekt. Elke reputatie ontleedt ze. Zij neemt de deelen van iedere redeneering uit elkander. Met hamer en houweel en met stilet heeft ze zich gewapend. Weegschaal, teleskoop en barometer, zuren en zouten staan haar ten dienste, om alles op te lossen of te ontleeden. Dat is zeker eene onrustige taak! Daarom zeggen de oude lieden van rust en gemak: neen natuurkind, ruk niet aan onze vastigheden, gij stoort onzen slaap of onze veiligheid.
Ook is er iets scherps in. Het ontleedmes is uit zijnen aard snijdend, en wie lijdt gaarue pijn? Moogt gij ons wel pijn aandoen?
Gij zijt wantrouwend, schoone kritiek, en dat is een gebrek. Een goede naam, een groote rang brengen hunne aanprijzing met zich, en gij zoudt wel doen om daar eerbied voor te koesteren.
Bovenal, gij zijt jong, zeer jong, schoone en ondeugende dochter dezer eeuw! Zeer jong, wij waren er reeds toen gij nog in den eersten staat der luren en der baker verkeerdet. Uwe jonkheid

{==756==} {>>pagina-aanduiding<<}
is uw gebrek. Gij zijt nieuwsgierig! Daarom zoekt gij; wij doen het immers niet, wij, uwe ouderen, die altijd aan de ondervinding gedaan hebben, wij prijzen gaarne en zien het goede! Foei, het staat leelijk zoo van alles en een iegelijk de zwakke en kwetsbare plekken te willen zien.
‘Wij prijzen gaarne’! Ja, het moet gezegd worden, Nederland! dat doet gij. Onder uwe ingeborenen behoort de lofrede, en niet de kritiek. Een staatsman onzer dagen zeide: ‘wij Nederderlanders haten de kritiek. In onzen kleinen kring, waar de echte maatstaf van grootheid wel eens zoek raakt, gehecht aan onze vooroordeelen, door den vreemdeling miskend, ligtgeraakt, elkander sparende, ja vleiende, loopen wij gevaar onze voortreffelijkheid wat breed uit te meten’ (Thorbecke). Het woord is fransch, maar de zaak nederlandsch, wier gemis eens door een jongen hollander aan het ‘jonge Holland’ is verweten: le secret d'admiration.
Wij Nederlanders hebben aan de admiratie veel geofferd, en zijn met dit ons werk ook niet weinig ingenomen. En toch is het eene gevaarlijke zaak. Dit zal ons de moeder kunnen zeggen, die bijna haren speelzieken jongen had bedorven uit zuivere admiratie. Gelukkig, de schrandere vrouw hoorde van de kritiek, en zij keek haren blaauwoog in de oogen, tot in de ziel; zij troonde den woelwater aan hare knie en liet hem vertellen, al de sagen en legenden die hij der goede voor waarheid wilde opdisschen. De prater vertelde gul en frank van zijne heldenstukken en goede prijzen, van wat niet al? Maar moeder hield contrôle, en riep getuigen op; en de engel van een jongen begon eenigermate een bengel te worden. Dat het verstoren dezer illusie smart veroorzaakte is zeker; maar de moeder wou in kennis van haar kind, en al ziet zij den wildzang nu met wat minder trotsche oogen na, haar blik is er te juister om geworden en de knaap zal er bij wèlvaren.
Ons is het menschelijk geslacht zulk een knaap. En daarom huldigen wij de kritiek. Indien er te roemen valt dan willen wij weten waarom! Indien iets schoon of groot of waarachtig wordt geheeten, het moet den toets kunnen doorstaan. Indien sommigen als weldoeners der menschheid gelden, hunne weldaden moeten zich als zoodanig legitimeeren. Alles moet zijne bepaalde waarde hebben. De vaste grenzen moeten worden in acht genomen, en een ieder zijn wettigen stand bekleeden. Zoo eerst kan er eer-
{==757==} {>>pagina-aanduiding<<}
bied en verdraagzaamheid, dankbaarheid en waarachtige bewondering gewekt worden. Zoo eerst wordt aan alle gemaaktheid een einde. De afgesproken admiratie verandert in eene welgepaste waardeering. En nademaal de gebreken die we ontdekken, als wij ze niet langer behoeven te prijzen, ons ook niet meer hinderen, zoeken wij ze te verklaren, en zoodoende te verontschuldigen. Eindelijk nog, zelfs de grieven die ons tegen een welgevestigden roem in 't harte komen, de aanmerkingen die wij gedwongen worden te maken op vele geprezene werken en schriften leeren ons eigen oordeel scherpen, verruimen onzen gezichtskring, stellen ons in staat, althans waarschuwen ons, de door anderen gemaakte fouten te vermijden, en dienen alzoo ten slotte voor het algemeen welzijn, voor de opvoeding van den knaap, dien men het menschelijk geslacht noemt. En deze opvoeding zal te beter gelukken, naarmate de ingenomenheid met eigen vermeende voortreffelijkheid van tijd tot tijd meer een stoot verkrijgt.
Ik wensch dat men deze beginselen en bedoelingen in 't oog houd als ik nu overga tot de behandeling van den dichter Helmers en zijn dichtstuk ‘de Hollandsche Natie.’
't Maakt een verwonderlijken indruk als men in de Lectuur voor ontbijt en theetafel van Paulus van Hemert, in 't begin dezer eeuw in 't licht gegeven, van den geest en de ontwikkeling der negentiende eeuw hoort spreken. Verbeeld u voor zestig jaren reeds deze vrije en krachtige beschaving, deze levensvolle geest die op vooroordeelen en dwalingen jagt makend eene nieuwe baan ontsluit voor den vrijen en zelfdenkenden mensch, waarheid najaagt op stoffelijk maar vooral op geestelijk gebied. Arithmetiesch is 't waar, met den laatsten klokslag van 1800 ving de 19de eeuw aan - en toch zou het nog dertig jaren duren eer het karakter der eeuw veranderde: zeden en gebruiken, praktijken en meeningen bleven dezelfde, in niets wisselde de kleur der europeesche menschheid. De julij-revolutie van 1830 en de spekulatieve wijsbegeerte kondigden eerst een nieuwen tijd aan, en dat die van groote gebeurtenissen en hevige schokken zwanger gaat schijnt ons ongetwijfeld. Wat daar vóór is geschied ligt verre, meer dan honderd jaar verre, achter ons. Er is sinds zooveel, zoo sterk geleefd, dat personen en voorstellingen uit den jare 1800 ons reeds verouderd, vergeten, van geen dadelijk belang meer toeschijnen.
Zeer tegen de stellig uitgedrukte verzekering der toenmaals

{==758==} {>>pagina-aanduiding<<}
levenden. Althans van diegenen die toen den toon aangaven in tijdschrift en lied. Zoo meende Bilderdijk te moeten zingen in 1809:

O zalig, wien deez' dag, die heildag mag bestralen 
Die Neêrlands taaie vlijt zoo heerlijk zag betalen, 
Daar heel de ontheisterde aard, in zachten band geprangd, 
De wet van 't ware schoon van Hollands kroost ontvangt. 

en vroeger:

Triomf, mijn Vaderland, de goudeeuw is herboren, 
Daar Amstel 't Tempe wordt, de Vecht een hengstevliet, 
Wien volk bij volk om strijd zijn dichterhulde biedt. 

Het denkbeeld, dat de ‘ontheisterde aarde’ in den jare 1809 eenig heil van Nederland te gemoet zag, is zeker om te meesmuilen. Het besef van dichterwaarde en poëtische kracht evenwel was rechtmatig. Waarachtig dichterlijk genie is in die dagen verschenen.
't Was eene uitkomst. Niet dat 't ons land ooit aan verzenmakers heeft ontbroken; daar zorgden de dichtgenootschappen met hunne klinkende en veel belovende titels voor. Slijpen, gladmaken, wrijven, polijsten, rijmen, zoetvloeijendheid, beschaving, waren de leuzen dezer heeren, die 't er voor hielden dat men met een goeden wil alles te boven kwam, zelfs het volslagen gemis van oorspronkelijke gaven. Manieren waren zedewetten geworden. De stortvloed der fransche refugiés had Nederland tot een aanhangsel van Frankrijk gemaakt, fransch waren de zeden, fransch de kleeding, fransch de taal der beschaving, zoo zelfs dat de baronesse van Lanoy, aan den heer graaf van Bijland, generaal adjudant van z. doorl. hoogheid kon zeggen:

Ja Byland, wijl gij 't zegt, geloof ik met er daad, 
Dat gij mijn vaerzen acht en waarlijk duitsch verstaat; 
Ik weet, gij zijt oprecht, maar zult gij 't mij vergeven, 
Ik had ons goed Bataafsch die eer niet toegeschreven. 
Hoe kan zoo vreemd een smaak ook vallen in uw geest? 
Een graaf! een heer van 't hof, die duitsche vaerzen leest? 
Dat Neerduitsch, naar mij dunkt, mogt zich gelukkig schatten 
Indien gij 't zonder moeite in proza kondt bevatten, 
Maar zelfs 't van woord tot woord in vaerzen te verstaan 
Kan waarlijk met uw rang bijkans niet samen gaan. 


{==759==} {>>pagina-aanduiding<<}

Met allen eerbied voor de dichteres van drie en meer treurspelen laat ons den heer Byland excuseeren. Wien zou hij lezen? 't is waar, Vondel! maar meer dan in onze eeuw kon men toen vragen - wie doet ons immer hem gedenken? Men had het nederlandsche hart van de 17de eeuw niet meer. Hoe de daden der vaderen ook tot walgens toe werden bewierookt en verheven, men was er onverschillig bij; en al moest men die daden bewonderen, men deed het neergedoken in de kussens van den ruststoel, vermoeid van het tellen der glinsterende dukaten. - ‘Er bleef in 't algemeen, zegt Hofdijk 1), een zekere zucht voor de letteren, maar die zich met den tijd bewegende, een flaauwe richting kreeg. De wassende welvaart bevorderde dat; men had den tijd om zich uit te spannen. Er ontstonden dan ook dichtlievende genootschappen, die zich onderling door beoefening der dichtkunde zochten te beschaven, met overgroote liefhebberij. Er werd daarin bovenal gelet op den vorm. Dat behaaglijke, dat zoete, dat onze vaderen in hunne sineesche of turksche zomerhuisjens aan een gladwallig slootje gelegen, met workende kikvorschjens in het kroos, en fluitende karkietjes in de rietjens zoo gaarne genoten, moest worden bijgestaan door welluidende vaerzen, en zoo was hij puikdichter, die 't meest zoetvloeijend kon worden genoemd.’ De dichtlievende en dichtoefenende genootschappen wedijverden zoo met elkander om hunne vaerzen vooral te gladden en te likken! Toen was het de eeuw van Feitama; Sybrand Feitama ‘den keurigen dichter,’ wien Beets ten laste legt dat hij 30 jaren van zijn leven heeft verbeuzeld aan het in rijm brengen van Fénélons Télemaque en 20 voor Voltaire's Henriade.
De graaf van Byland had gelijk, als hij die stukken liever in het fransch las; overigens laat ik hem zich zelf verantwoorden bij de ontelbare schare van poëten en poëtessen dezer achttiende eeuw. Van Effen wist in 1731 reeds van 121 treurspelen, eenige heldendichten en mengeldichten zonder tal niet mede te rekenen. Ik geloove niet, voegt hij er bij, dat er in één land van de wereld zooveel dichters (of verzenmakers) gevonden worden dan in 't onze. Hun getal is legio. Toen Jeronimus de Vries in 1809 een prijsvraag over de dichtkunde der 18de eeuw had beantwoord, gaf hij van de bekendste dichters een karakterschets, voegde daarbij de namen van 50 dichters (auteurs van 20 à 30 blij- of treurspelen en vertalingen van Odyssea en

{==760==} {>>pagina-aanduiding<<}
Ilias) en zeven dichteressen; allen uit de eerste helft der achttiende eeuw. En nog waren de Vaderlandsche Letteroefeningen dier dagen niet tevreden, en meende dat hij deze namen had vergeten: Johan van Paffenrode, Samuel Naeranus, Pieter Godewijk, Gerardus Hoekmans, Rochus van den Honert, Daniël Mossert, enz. enz.
Wie kent ze? Waarheen is deze stoet gevaren? - Daarheen waar onze vereenigde provinciën zijn heengegaan.
In den storm der revolutie viel het vooze gebouw onzer republiek zonder slag of stoot bijna ineen. De adem der nieuwere denkbeelden sloeg ook over onze lage lauden heen, en drong tot zelfs in de kantoren door. Eene nieuwe wereld, waarin andere zaken als orde en regelmaat blonken, eene wereld van vrijheid en geluk doemde aan den gezichtseinder der door verbeelding en geestdrift opgewonden Bataven op.
En nu hun vaderland, voor 't eerste bijna sedert eene goede eeuw, weer wakker werd, nu dierbare belangen eensklaps schenen te loor te gaan, vrees tot moedeloosheid oversloeg, of in luidruchtige voortvarendheid zich verliep; nu routine waarlijk onpraktisch bleek te zijn, en genialiteit ervaring vergoeden moest; onder de tooverwoorden van waarheid en deugd, vrijheid en menschenmin; nu mannelijke moed in waarde rees naarmate de praters het drukker hadden, nu vele banden van beklemde vrijheid sprongen, nu was althans de poëtische geest der vaderen ook wakker geworden. Hartstocht met krachtige taal, hooggaande uitzichten, stoute gedachten, veel rhetoriek, met heftige verontwaardiging tegen den onzaligen vijand van waarheid, vaderland en deugd - zoo was de stemming, zoo de poëzy!

Uit een eerzaam burgergezin dat door het metselaars- en later het architectsbedrijf een onafhankelijk vermogen had verworven werd Ao. 1767 Jan Frederik Helmers geboren. In zijne Hollandsche Natie verhaalt Helmers:

Toen Vondel 't licht aanschouwde in d'Agrippynschen wal 
Verscheen op 't onverwachts op 't zilver Rijnkristal, 
Een blanke zwanendrift met uitgespreide vlerken, 
En deed het zalig oord van zijn geboort bemerken; 
Die zwanen, wonderschoon aan Leda's zwaan gelijk, 
Verkondigden zijn komst op 't schuimend waterrijk 
En deden de aarde toen haar tweeden lofzang hooren. 


{==761==} {>>pagina-aanduiding<<}

Van eene dergelijke gebeurtenis bij Jan Fredrik's geboorte weet de historie niets mede te deelen. Zijne ontwikkeling eerst schijnt de sluimerende vonk te hebben aangeblazen. De omstandigheden waren daartoe vrij gunstig. Taalkennis opende spoedig voor den zeer weetgierigen en op lezen belusten jongeling de gelegenheid van velerlei wetenschappelijke kennis, en die door hem ook meer dan wel gewoonlijk werd gebruikt. Hij was rondborstig en menschlievend, voorts naar de getuigenis van een zijner vrienden van een ernstig karakter. Belangrijke voorvallen kenmerken zijn leven niet, eene reis naar Zwitserland en Parijs in gezelschap van van Winter schonk aan zijne weetlust bevrediging, en bracht hem o.a. met de trotsche kunstverzameling van de Louvre in aanraking. Overigens schijnt zijne zaak hem zeer bezig te hebben gehouden; zijne letteroefeningen schonken hem geene schatten 1); op het hoogste punt zijns roems gekomen stierf hij vrij onverwachts 26 Febr. 1813.
In zijn 46jarig leven verscheen van hem een treurspel, dat reeds bij zijn leven was vergeten, en door mij niet gestoord zal worden in die zoete rust. - Socrates in 2 zangen. - Gedichten, twee deelen - in 1812 De hollandsche natie in zes zangen. Na zijnen dood zagen nog het licht 2 deelen nagelaten gedichten en eene nalezing. De Socrates, met de Nalezing door Witsen Geijsbeek in 't licht gegeven, verscheen toen voor de tweede maal; de eerste druk had weinig gesmaakt, en de oplage was den weg naar den komenijswinkel heengegaan, van waar de reputatie des inmiddels gestorven dichters hem terugbracht. De heer Geijsbeek had jaren lang met H. op een vertrouwelijken voet omgegaan; ‘zijn ontluikende dichtlust was, naar zijn eigen getuigenis, door H. geleid, op eene aanmoedigende wijze, niet als meester maar als vriend had hij met hem verkeerd.’ In 1798 had Helmers W. Geijsbeek aldus toegesproken:

Ga voort, en toon door uwe poëzy, 
Dat kunde en smaak regeren aan het Y 
Volg Maro's toon, en denk somtijds aan mij. 

Met een door droefheid van een gereten hart zegt Geijsbeek ‘tot aan mijn jongsten snik zal ik hem bewonderen,’ en dat de goede puntdichter geen ijdele belofte deed, bewijst zijne ‘bestu-
{==762==} {>>pagina-aanduiding<<}
deerde’ verklaring: ‘men moet aan Vondel te veel gebreken vergeven om hem, na Helmers, nog langer de eerste plaats op den nederlandschen zangberg te laten bekleeden.’
Ik haal deze verklaring aan, bijna alleen om het genoegen te hebben van zulk eene dwaasheid voor de vergetelheid te bewaren. Ware Helmers de eerste op onzen zangberg dan zou degelijker kunstkennis en gerijpter oordeel zich moeten vereenigen ter juiste beoordeeling en waardeering van hem. Helmers staat in een kring van dichterlijke vrienden; boven sommige hunner verheft hij zich door rijker aanleg, vuriger geest en vooral door wel verworven populariteit aan eene gelukkige, op 't juiste oogenblik gegrepen, inspiratie te danken. Beneden anderen staat hij door genie, gemis van zelfbeheersching en matiging; door eene onnatuurlijke opwarming en kunstmatige aanstoking van het dichterlijk gevoel, dat wel eens hem zijne diensten schijnt geweigerd te hebben. Hij voelde wel levendig, maar niet diep; en voor veel had hij bepaaldelijk geen gevoel. Er is weinig hartelijkheid in zijne gedichten, iets wat naar uitstorting van eigen ziel gelijkt wordt niet veel gevonden; uitzondering maakt eenigzins de zeer schoone en onder de schoonste zijner stukken behoorende Slotzang op den Jezus van Nazareth.
't Eigen persoonlijk zieleleven treedt in zijn poëzy niet zeer naar buiten. Welk een indruk, vriendschap, smart, twijfel en bovenal de liefde op zijne ziel gemaakt heeft, staat in zijne gedichten niet te lezen. Zij zullen buiten twijfel den amsterdamschen burger meer of min gevoelig hebben aangedaan, maar stellig niet den dichter. Om zich over te geven aan zijne indrukken, om voor elke tinteling van levens-aandoening, elke breking van licht een oog, voor de levende stem der natuur in het gonzen en murmelen, het ruischen en het klateren een oor te hebben, daartoe was de natuur van Helmers niet aangelegd. Het menschelijk leven in zijn rijkdom, het persoonlijke, het individneele, wit en rood, blond en bruin, den handelaar, den ambtenaar, den oranjeklant en den kees zag hij niet. Wel den handel, de plicht, het vaderland en de vaderlandsliefde. In Amsterdam ziet hij Tempe en Attika, in den Amstel drijven voor zijn oog de zwanen van Colonia Agrippina, anders gezegd Keulen. Hij bracht zich zelf te veel bij alles mede, en voelde daarom niet genoeg, niet rein. Hij geeft zich zelden aan het genot van zijn onderwerp over, en naardien hij zoodoende zich niet eerst heeft laten overmeesteren, is hij op zijne beurt ook niet altijd zijn onderwerp meester.

{==763==} {>>pagina-aanduiding<<}

Wat dunkt u van een wandelaar die naar het Haarlemmer Hout gaat, met voordacht niet

als op een feestendag, 
Het Y zijn burgren naar uw lommer spoeden zag. 

Neen, men zag mij daar dan,

als 't zilverlicht der maan, 
In reine stralen speelde in schaaûw der beukenblaan 
Dáár, met mij zelf alleen, gcheel gevoel, verzonken, 
In stille aanbidding - - - 

geheel gevoel?, laat ons zien, Helmers gaat voort:

Ja, in de Spanjaardslaan gevoel ik mijn bestemming, 

gemaakt gevoel noemt men zulks.
Ook, dunkt mij, heeft het hart dat zich in dezer voege kan uitlaten noch de vreeselijkheid der geschilderde rampen, noch de behoeften van den geprezen troost gevoeld. Het is in den bekenden lofzang op Jezus van Nazareth.

O Jezus, godsdienst is behoefte voor ons harte, 
Ik zie een Hekla op mijn ga zijn lava braken, 
De zee verzwelgt mijn zoon in de opgesparde kaken. 
En ik, ik wring me niet een dolk in 't vaderhart? 
'k Stort me in den vuurkolk niet, vol duldelooze smart? 
Neen, Jezus, neen uw leer weerhoudt mijn voet en handen, 
Schoon zeeën bruisen en Vesuviussen branden. 

Elke uitdrukking is hier zoo hard, dat wij het gcheel een ongevoelige, onnatuurlijke mededeeling van een tooneelsmart en een comedietroost noemen.
Helmers mag alzoo in geenen deele een rijke natuur genoemd worden. Het vaderland en de vrijheid, de deugd en weder het vaderland, de scheepvaart, Apollo, het belang der kunsten, de wereldburger, de ontwikkeling van 't menschelijk geslacht, deze massieve onderwerpen zijn de zijne. Er is ééne Ode aan God, doch zij vooral bewijst mijne opmerking, dat 's dichters gevoel niet onmiddellijk genoeg zich door zijn onderwerp liet bezielen, en bij lange niet door alles wat den mensch roeren kan zich liet aandoen. Helmers weet te veel, en acht zijne geographie (hij heeft er eene ode op gemaakt), zijne historie, zijne heldere theologische of philosofische inzichten zoo hoog dat hij op deze verlieft,

{==764==} {>>pagina-aanduiding<<}
en door haar zich gevoelig laat aandoen. Anders is 't mij althans een raadsel hoe de man, die van God zingt:

Neen, 'k vind alleen u in mijn hart, 

besluiten kan met:

Bedwelming boeit me, 'k heb geen zangen, 
Ik weet niet wat ik aan zal vangen, 
Mijn geest stort in den nacht van 't eindeloos verschiet, 
'k Voel, Eeuwige, uw bestaan! - maar zangen heb ik niet. 

Niemand zal deze regels poëtisch schoon heeten, maar ook niet diep of zuiver gevoeld - wie God in zijn hart vindt - en dichter is, heeft zangen, moet zingen! Maar 't is waar, Helmers had het te druk met vele en velerlei namen op te noemen van God - en daarin raakte zijn zang uitgeput.
Ik vermoed dat niemand meer dan H. zelf over dit mijn oordeel zich zou verbaasd hebben, bijaldien 't hem tijdens zijn leven ware medegedeeld. Er werden hem gantsch andere aaumerkingen gedaan, die veelmeer het onbehoorlijke en ongrondwettige van de lengte zijner oden, en ook soms zijne Kraftsprache (donderen, bliksemen) betreffen. Dat ze veel indruk op H. maakten geloof ik niet. Als ik bij de weinige mededeelingen, die mij ten diensten stonden, mij de positie van H. goed voorstel, dan, dunkt mij, dobberde hij zoo wat tusschen twee wateren. Hij is, zegt met zekere spijtigheid Nienwenhuis, in geen een genootschap lid geweest, behalve van het Leesmuseum (dat hij evenwel zelf met Anton Reinier Falck had opgericht); ofschoon bevriend zoowel met Falck als met M.C. van Hall, en ook met den grootvader en den vader van den dichter J. van Lennep, verbeeld ik mij Helmers slechts op aangekleede partijen met deze heeren in gezelschap, die met zekere goêlijke neerbuiging den puikpoëet Helmers zoo veel en zoo dikwijls bij belangrijke festiviteiten het spreekgestoelte lieten innemen, als 't maar eenigszins kon. Wanneer dan Helmers, alhoewel hij niet uitmuntte bij 't reciet, naardien hij de l en de r niet kon uitspreken, na het deftig ‘ik heb gezegd’ ter tribune afklom, dan had en Maurits C. van Hall en C. van Lennep voor den heerlijken, den krachtigen Bardenzang niets dan lof. Zelfs moesten de Bosch en de Vries met hen mededoen als zij in ‘den lof van Amsterdam’ aldus den spreker zich hoorden uiten:

{==765==} {>>pagina-aanduiding<<}


Wat zal de zangstof zijn? mijn vrienden! vraagt gij dit? 
Bestemt deez' plaats, dit feest, deez' schaar niet reeds mijn wit, 
'k Spreek tot gewijden, die in 't godlijk rijk der kunsten. 
Zich zalig voelen, die slechts aâmen door haar gunsten; 
Wien 't leven niets is, slechts een waterval, een schijn, 
Zoo zij geen scheppers in 't gebied der schoonheid zijn. 
'k Spreek tot de schoone helft van 't menschdom, uit wier oogen 
Een hemel opgaat, door geen nevelwolk omtogen, 
Wier blik den kunstenaar schept, hem edel vormt en groot, 
En door wier schoonheid ons de schoonhéid wordt vergood. 
Hoe, 't is in Amsterdam, 't is in uwe heilge wallen 
O mijn geboortestad! dat thans mijn lied moet schallen; 
En ik zou zoeken naar een zangstof? dwaas bestaan, 
Gij kunst'naars! Amsterdam! gij biedt u zelf mij aan, 
U zal ik zingen, u mijn wierookoffers brengen, 
Voor u het heilig nat in gouden schalen plengen, 
U dankbaar huldigen en offren - ja uw Bard 
Volgt als hij u verheft, slechts de inspraak van zijn hart. 
Ja, 'k zing thans, achtbre schaar! beschaduwd door uw gunsten, 
Den lof van Amsterdam, als voedster van de kunsten. 

Wees Amsterdammer, heb eene lieve vrouw of eene schoone dochter, doe zelf ook iets aan de liefhebberij der kunst, en ik tart u, als gij zulke verzen hoort niet daverend te applandisseeren wanneer de dichter-rederijker eindelijk ten besluite buigt.
't Gebeurde- dan ook en maakte Helmers wat kitteloorig. Op het punt van zijne dichterlijke oorspronkelijkheid is hij vrij onhandelbaar. Ernstige kritiek viel hem niet ten deel. Loots en de beide Klijn's aanbidden hem. Barend Klijn schrijft eene kleine vier weken voor H.'s dood, ‘gij zult de held mijner zangen worden en ik zal u mijn hulde brengen.’ Hij was zulk een hoog gestemden lof, althans eene gevestigde achting voor zijn naam gewend. Van zijn achttiende jaar af, sedert hij Voltaire en Corneille's tooneelstukken reciteerde, was hij een rechtspraak, en Bingley en Wattier schijnen op zijn oordeel over tooneel en opvoering veel gewigt te hebben gelegd. 1). In zijn Socrates had H. zelf met de oude school van rijmende en lijmende en gedachtlooze verzenmakerij gebroken. Hij meende ten volle wat hij aan

{==766==} {>>pagina-aanduiding<<}
Tollens schreef, ‘onze vaderlandsche muze staat op een hoogte waarop zij nimmer is geweest. Onze naburen overtreffen wij op dit oogenblik zeker (dit werd gezegd Ao. 1809, Schiller is even overleden, en Goethe en W. Scott?)’ Hij houdt niet veel van kritiek, en vraagt daarom aan ‘beste Tollens, denkt gij niet met mij, dat niemand beter bevoegd is verzen te beoordeelen, dan hij die zelf verzen maakt? die meester van de kunst is. Er is eene eeuwige klove tusschen genie en den kouden beoordeelaar.’ Hij stortte zijne vaerzen uit, schreef ze in den opgewonden roes, kladde ze vaak, zooals Schotel bericht, op den achterkant van de prenten zijns zoons neder, en kon niet goed wat al te naauwlettende kritiek velen. Falck geeft ons te dien aanzien een merkwaardigen wenk, wanneer hij in een brief aan D.J. van Lennep vraagt: ‘Châtieeren Helmers c.s. hunne vaerzen nu meer dan te voren. Dat was zoo voor de uitdrukkingen als voor de gedachten hetgeen hem naar mijn inzien ontbrak?’ Maar hij durft er niet te veel van hopen, en voegt er daarom bij ‘in de veine pindarique waarin ik ze verlaten heb, was aan aanmerkingen van die natuur niet te denken.’
't Is daarom dat ik als mijne meening uitsprak: H. zou zich zeer verwonderd hebben, indien hij mijne aanmerkingen op het onnatuurlijke, en den minderen rijkdom zijner poëzy had vernomen. Veine pindarique verwijt hem Falck, dien men uit zijne brieven als een fijn beschaafd belletrist leert kennen, en ‘och of deze dichtader van Pindarus in mij bruischte!’ klaagt Helmers. Dichter is hem iets meer dan mensch te zijn, hoort het hem zelf verklaren:

O zie hem daar den telg der goden! 
 
Daar stijgt zijn geest - wie kan hem volgen? 
Deze aard, die stip valt hem te kleen, 
Hij in zich zelf geheel verzwolgen, 
Vliegt door de onmeetlijkheid op scheppings vleug'len heen. 
De aard' drijft daar heen, naauw merkbaar in zijn oogen, 
Hij drinkt, hij zwelgt de nectartogen 
Der goden! hij gevoelt zijn hart 
Door openbaringen van hooger aard verheffen, 
Zijn ziel blijft eeuwig op het schoone en edle staren, 
Profetisch stort zijn geest zich over in zijn snaren 
Wanneer hij de onweêrstaanbre magt., 
De aanblazing voelt des Gods, in 't uur van middernacht. 


{==767==} {>>pagina-aanduiding<<}

Bard wil hij zijn, als bataaf - wij leven in de bataafsche republiek. - Bard, priester, zanger, leidsman, bezieler van zijn volk; bard gekranst met eikenloof en den witten staf in de hand, in het donker woud, onder Wodan's invloed, bij 't rookend outerbloed van ram en offerstieren, en 't klettren van de spies der strijdbre Batavieren.
Een bard zingt, juicht, bralt en dondert! Vuur is zijn hart en vuur is zijn taal. Hij zingt omdat hij moet, de geest der profecy (om een beeld uit dergelijk verschijnsel van de israëlitiesche letterkunde te ontleenen) is vaardig over hem. En zoo al dan niet alles van natuur of menschelijk leven in zijne ziel grijpt, des te meer leeft en woelt daarin liefde voor waarheid zonder bijgeloof, hij haat met al zijn haat priestergezag en kerkdwang; zwakheid is hem lafheid; het menschelijk geslacht moet vrij worden, en zich voor eeuwig toewijden aan de eeuwige deugd, aan God, voor eeuwig luisteren naar de inspraak zijner reine rede zonder fabelen of vonden.
Hoe kwam de amsterdamsche burger aan zulk eene wereldbeschouwing? De vaderlandslievende stemming van zijn geest is de vrucht van zijn tijd; wie de Carmagnolen had zien binnenkomen na de Pruissen van 1787, en den overgang des staatsbestuurs van R.J. Schimmelpenninck door koning Lodewijk heen op Napoleon had medebeleefd, moest wel gebukt gaan onder den kommer des tijds. Wie door opvoeding en gemis van politiek inzicht in de toekomst geen blik vermocht te werpen, deed zulks van zelf achterwaarts in het glorierijk verleden. Dat hield hij zijnen tijdgenooten voor. Ik moet bekennen dat er zeer schoone vaerzen van Helmers onder deze patriottische uitboezemingen gevonden worden, gedichten aan wier algemeene en voortdurende bekendheid de naam en faam van zijn later groot gedicht de ‘Holl. Natie’ af breuk heeft gedaan. Wie leest niet met genoegen ‘den lijkzang op het graf van Nederland’ (in 1795), die met dezen stillen weemoed aanvangt?

Wat baten thans de lijkgezangen, 
Waartoe met uitgebleekte wangen 
Den toon des weemoeds aangevangen? 
Aeh Neêrland zonk voor eeuwig neêr. 
Wat baat, wat baat een moeder 't klagen 
Als zij haar zoon naar 't graf ziet dragen? 
Vergeefs is 't handgewring der zaâmgevloeide magen 
Het graf geeft nooit haar lievling weêr. 


{==768==} {>>pagina-aanduiding<<}

In deze lierzangen, zooals hij ze gewoonlijk betitelde, is H. waar en natuurlijk, dit is zijn element.
Ook nog, naar de mate zijner gaven, in de meer zedekundige of wijsgeerige gedichten. Helmers is voor zijne theologische denkbeelden alles verplicht aan de 18de eeuw, en geheel haar kind. Voltaire en Rousseau heeten zijne helden, aan den eerste zegt hij:

Gij, die aan Euroop den blinddoek af dorst rukken, 
Voltaire! o ja, 'k aanbid uw stoute meesterstukken; 
De wijsbegeerte, van den hemel afgedaald, 
Hebt gij het eerst met Pope, ons zinlijk afgemaald! 

en op zijne reis naar Parijs bezocht hij het verblijf van den laatste en zingt hem toe:

Welsprekend dweeper! ja mijn hart slaat met meer vuur 
Bij 't zien van 't oord, door u tot uw verblijf verkozen; 

Voltaire en Rousseau gaven hem inzicht in de waarde der onderscheidene godsdiensten en het gezag der rede. Condorcet schonk hem begrip van de ontwikkeling des menschelijken geslachts. Hij volgt de natuurkundige wetenschappen in hare vlucht, en voelt daardoor al het enghartige, afgesloten, gepriviligeerde van eene vroegere wereldbeschouwing, die de waarheid als een tweede Holl. maagd binnen een klein tuintje opsloot, vergaan. Buitendien is er nog een element in zijn persoon, hij heeft eene zedekundig geloof.
Alle godsdienst bepaalt zich bij hem tot de gehoorzaamheid aan het gebod, hij tracht overal den grooten wijze als den deugdzame te teekenen. Wanneer hij in de Holl. Natie de deugd bezingt, zegt hij van deze, ‘zij is noch aan godsdienst, stand of luchtstreek ooit gebonden.’ Socrates' verdiensten komen daarin vooral uit, dat hij tegenover het gloeiend en glaipend bijgeloof aangetoond heeft dat godsdienst is weldadigheid te oefenen. Ook in den reeds meer gemelden lofzang op Jezus komt veel dergelijks voor.
Als hij Cato te Utica bezingt en dieus dood verhaalt, vraagt hij, van waar die kracht in dezen grooten man? en zijn antwoord luidt:

Van Zeno's leer: zij is 't die het harte, 
Veredelt, nooit in stormen zwicht, 
Verwinnares van ramp en smarte, 
Die 't driftenheir snoert aan den pligt. 


{==769==} {>>pagina-aanduiding<<}

waarbij hij deze klacht voegt:

Ach! had die leer ons nooit begeven, 
Dan had nooit de aarde in trage dragt, 
De kinderen die wij om zien zweven, 
Die teelt van dwergen voortgebracht. 
Geen Karel waar in Londen 's wallen, 
Door 't staal eens vuigen beuls gevallen. 
Geen Lodewijk vermoord door 't volk, 
Elk hunner had met fiere blikken, 
Beslist in de uiterste oogenblikken, 
Zich vrij gemaakt door eigen dolk. 

Ik geef toe dat men verkeerd zou doen, als men nu in Helmers een stoïcyn van 't echte soort meende te vinden; en wijs daartoe slechts op het laatste kouplet van zijnen nazang op Jezus v. Naz., waar hij, uit kracht van zijn geloof aan onsterfelijkheid, geduld en berusting predikt:

't Geloof wordt in den proefstrijd vaster! 
't Geloof zij 't schild, wanneer de laster 
Uw doel miskent, uw deugd bespot: 
't Geloof slecht diamanten muren, 
't Geloof kan tijd en graf verduren; 
Dáár, waar 't geloof is, daar is God. 

Hij moest aan een volgend leven gelooven, anders was hem de deugd eene ijdele hersenschim.
En zietdaar herkennen wij onzen man. Hij is een discipel uit de wijsgeerige school van Kant die hier te lande, helaas, al te kort heeft gebloeid, zoodat ons nederlandsch volk nog altijd de plak van den kritischen Koningsberger noodig heeft, om tusschen werkelijkheid of voorstelling te leeren onderscheiden. Doch dat daargelaten, herinneren wij slechts hoe in de laatste tien der vorige, en de eerste tien jaren dezer eeuw, de kritische wijsbegeerte hier te lande een wakkeren vertegenwoordiger had in Paulus van Hemert, die voor zijne tegenstanders onder welke Prof. Bonnet van Utrecht, Wijttenbach van Leijden en Mahne van Gent en Ds. Egeling uit Dordrecht, (enkele amsterdamsche pred. en de Boekzaal der geleerde wereld niet te vergeten), door zijne losse pen en groote belezenheid en scherpzinnige dialektiek een lastig vijand was. Nadat van Hemert in Amsterdam woonde, gaf hij daar de straks reeds genoemde lectuur voor ontbijt en theetafel bij losse stukken in 't licht, en onder het doorbladeren daarvan is

{==770==} {>>pagina-aanduiding<<}
't mij ten allerduidelijkste gebleken, dat op Helmers huistafel deze lectuur werd gevonden, en hij een vertrouwd discipel van van Hemert was. Men mist dan ook dientengevolge bij Helmers, wat misschien in eene vroeger periode levende zijn lot zou geweest zijn, een spotachtigen of verdachtmakenden toon. Hij is reeds zoover ontwikkeld, dat hij in de positieve godsdiensten tusschen inkleeding en gedachte weet te onderscheiden. Wel laat hij zich zeer sterk tegen het geloof aan wonderen uit, dat bracht zijn standpunt mede; maar hij weet reeds hier en daar eene mythe te vinden en aan te wijzen, en stelt met innige kracht van overtuiging den zedelijken inhoud van het christendom op den voorgrond. De tijdgenoot achtte dit verschijnsel in onzen dichter eene treurige schaduwzijde van het anders zoo heerlijke lichtbeeld, en ook nog een der laatste beschrijvers van zijn leven, Dr. Schotel, spreekt van 's mans scherpe en bittere uitvallen tegen de gewijde oirkonden des christendoms. Latere en vroegere beoordeelaars raken deze teere plek van hunnen held met schroom aan. Zoo verklaart Mr. Lulofs, ‘die lofzang op Jezus kon in een land als Holland niet bijzonder smaken. Ik ben noch bevoegd, noch geroepen, de velen wat al te menschelijk dunkende wijze, waarop de verheven stichter des Christendoms door Helmers geschilderd is te verdedigen.’ Lulofs heeft gelijk, 't kon in een land als Holland niet smaken, en ofschoon de bedoelde regels, slechts in een twaalftal exemplaren, voor zijne vrienden afzonderlijk gedrukt, voorkomen, zijne gesprekken verrieden zijn geest, terwijl de geheimzinnige wijze waarop ze werden medegedeeld de verbreiding dier denkbeelden juist bevorderen moest. 't Deed zeer weinig voor de algemeene opinie af dat Barend Klijn schreef: ‘Dank voor de lezing van uw lofzang op Jezus. Gij hebt hem waardig bezongen, mijn hart heeft daarin zijn leven, zijn sterven gevonden.’ Anderen dachten er anders over; en dat
vrijzinnige of onkerkelijke, gepaard met een enkelen scherpen zet, dien hij zich in de Holl. Natie tegen eene der eerste aristokratische families van Amsterdam veroorloofde, nl. tegen de Hoofts, op deze wijze:

Toen, in later tijd een telg des achtbren mans 
Het burgemeesterschap beroofde van zijn glans, 
En op het kapitool de rol van Gracchus speelde, 
En, wagglende op een bank, het graauw met klanken streelde, 
En bundelpijl en eer ter prooi gaf aan 't gemeen; 


{==771==} {>>pagina-aanduiding<<}

had ten gevolge dat, toen Helmers overleed, en het volgens Falck bekend werd ‘hoe hij deze wereld in dezelfde beginselen en meeningen had verlaten met welke hij op haar had rondgewandeld,’ een plan van zijne vurigste vrienden, Loots, Klein en Kinker, om een plechtig lijkfeest door Felix Meritis, de Holl. maatschappij en 't Leesmuseum in de remonstrantsche kerk te doen vieren geen opgang maakte. Falck betuigt aan C. van Vollenhoven uitdrukkelijk, dat hij om die redenen zeer blijde is een voorwendsel ter ontwijking van dat plan in de groote kosten te kunnen vinden.
Na het verloop eener halve eeuw kan ons oordeel een ander zijn. Afgezien van den ketterschen inhoud, openbaren zich in den lofzang op Jezus van Nazareth de gewone gebreken van Helmers. Men stelle zich eenige conceptie van den Nazarener voor den geest, b.v. een Ecce Homo van Guido Reni, een Christus Consolator van Scheffer, en keere zich dan naar Helmers' beschrijving. Men denke aan de tragedie van den gekruisigden Godszoon, door hemel en aarde verlaten, en hoore daarna Helmers zingen:

O Jezus, had ik het licht in Salems muur ontfangen, 
Hoe zou 'k u volgen, aan uw mond, uw knieën hangen, 
U als een schaduw vergezellen, dag en nacht, 
Uw leer herdenken zoo vol goddelijke kracht. 
Ik ware uw jonger, ja, maar 'k zou niet schandelijk vlugten, 
U niet verloochenen! geen vloek eens priesters duchten, 
'k Had met Maria naar de strafplaats u verzeld, 
O neen, ik had mij fier aan uwe zij gesteld; 
'k Had openlijk uw deugd doen dond'ren in elks ooren 
En sneuvelde ik, wat nood? mijn dood was niet verloren. 

Deze schreeuwerige ingenomenheid doet zeer. Opgeblazen vereering is geen hulde. Even weinig als door de kantiaansche wijsbegeerte, met hare ‘Religion innerhalb der Grenzen der bloszen Vernunft’ aan de Religie, geschiedt van de zijde onzes lofzangers aan den persoon van hem recht, dien men zoo naar waarheid ‘den Man der smarte’ heeft geheeten.
De Nemesis der historie heeft onzen dichter dan ook jammerlijk aan de kaak gesteld. Te zelfder ure dat hij in ieders ooren wil doen dondren: ‘dat hij geen vloek eens priesters ducht’ neemt hij die regels, waarin zijn eigentlijk gevoelen over Jezus staat te lezen, uit de publieke uitgave zijner gedichten weg. En dan spreekt men nog van ‘niet verloochenen!’

{==772==} {>>pagina-aanduiding<<}

De bedoelde verzen zijn deze. Na vs. 50:

Ziet gij mijne onmagt, duldt ze en neemt mijn offers aan! 

las men in het exemplaar der vrienden aldus:

De dag verjaart, waarop gij Jezus zijt geboren; 
Het volk stroomt dankend naar zijn volle tempelkoren, 
En juicht dáár, knielend voor uw almagt, in zijn lot; 
Erkent u daar als Borg, Verlosser, Heer en God, 
Die d'erfsmet uitdelgde en met vlekloos bloed betaalde; 
Op zonde, hel en graf als meester zegepraalde; 
Die d' eeuwgen dood met al zijn vloek hebt ondergaan, 
Om ons van dood en hel, den vloek van God te ontslaan; 
Ja, 't menschdom, door uw dood, verzoend hebt met u zelven, 
Om ons een schat van heil en leven op te delven; 
En die, als regter, als de tijden zijn vervuld, 
Op een verbrijzelde aarde onkreukbaar regten zult, 
Door myriaden van gezaligden omgeven; 
Daar 't eeuwig loflied u, als God, wordt aangeheven. 
Maar ik, ik laster niet; - neen, Jezus, 'k volg uw woord, 
Ik breng geen hulde u toe, die God alleen behoort! 
Neen, ik zal 't geschenk mijns Gods, mijn rede, niet verlagen, 
Door, eedle sterveling, u Gods almagt op te dragen; 
Gij wilt die hulde ook niet, gij wijst dien laster af, 
En eert met mij den God, die u ook 't aanzijn gaf. 

En meer tegen het einde des gedichts, na het vers:

‘Zoo klonk eens Jezus taal, door Joodsche kerkgewelven.’ 

volgden deze regelen:

Dit was de leer, die hij aan 't menschdom achterliet, 
Dit is mijn christendom, een ander heb ik niet. 
Waartoe nu door 't geloof der vreemdste wonderdaden, 
Den menschelijken geest met ketenen beladen? 
Waartoe de valsche tooi om 't hagelwit gewaad, 
Die niet haar rijkdom, neen, haar armoede ons verraadt? 
Neen, Jezus godsdienst is te rein, te schoon, te edel, 
Dan dat die mispelkrans zou voegen op haar schedel. 
Verhoogt het goud zijn gloed door 't bijgevoegd metaal? 
Verheft een looden kast der diamanten straal?... 
Heeft ieder godsdienst niet zijn wondren? allerwegen 
Stroomt u 't verhaal daarvan bij Griek en Romer tegen. 

{==773==} {>>pagina-aanduiding<<}

Ach, wordt mijn zeedlijkheid versterkt, zoo ik geloof 
Dat God eens Kanaan den Joden gaf ten roof? 
Dat Hij, die God van liefde en vaderlijk erbarmen, 
De zuigelingen uit der moeders klemmende armen 
Deed scheuren, moorden liet op 't vaderlijke graf 
En aan een rooverhorde een land ten erfdeel gaf, 
Omdat een Abraham aldáár, in vroeger dagen 
Zijn kudde had geweid, zijn tent had opgeslagen? 
Zal ik min deugdzaam, min gemaal, min Vader zijn, 
Omdat ik twijflen durf, of water ooit in wijn 
Verkeerde? - - zal Gods wraak me in 't eeuwge vuur doen baden, 
Omdat ik niet geloofde Eliza's wonderdaden? 
Neen! al die wondren, die voorzeggingen zijn 't hart 
Een strik, waarin het brein der zwakken zich verwart. 
Weg met die dwalingen, door 't bijgeloof geschreven! 
Het grootste wonderwerk is Jezus leer en leven! 

Als bijdrage voor den geest van dien tijd is deze bundel verzen merkwaardig. De denkbeelden zelve, maar vooral ook die geheimhouding, teekenen het karakter onzer vaders uit de eerste jaren van ons hersteld volksbestaan. Gelijk hunne spaarduiten tegen den kwaden dag bergen ze hunne verlichte denkbeelden voor eene betere toekomst weg, en juichen voorloopig de glorierijke herstelling van kerk en staat toe.

Er was in de laatste maanden van 1813 maar ééne stem daarover in Nederland, dat de bard der nationaliteit die herstelling van het volksbestaan niet had mogen beleven.
Hij had den druk gevoeld, meer dan anderen, en vervloekt. In de laatste dagen van het bestuur van Schimmelpenninck, even vóór de komst van koning Louis, waren Helmers en Cornelis Loots (volgen de eigen mededeeling des laatsten) gewaarschuwd, dat er van wege het fransche goevernement eene aanvrage in 's Hage was gedaan, om hen in verzekering te nemen en naar Frankrijk te brengen. Helmers, als dichter van het beruchte vers dat hij in het weekblad de Star had geplaatst. Van die verontrustende aanvraag kwam verder niets, dan alleen dat de uitgever der Star, eenige weken in de gevangenis moest doorbrengen, terwijl ‘koning Louis liever de menschen door goedheid wenschte te winnen, dan te wagen om door strafheid het hem opgedragen half gescheurd rijk geheel te verscheuren.’ Helmers' lied

{==774==} {>>pagina-aanduiding<<}
waarmede hij de fransche heerschappij angst aanjoeg, was dat schoone zoogenaamde fragment uit een onuitgegeven treurspel, met den bekenden regel aanvangende.

Het vonnis is geveld, ja Grieken, gij wordt slaven! 

Doch hoe zware slavernij ook, schande is de verdrukking voor Nederland niet geweest. Het volk heeft zich groot gehouden. ‘Het boog voor de overmagt, maar niet lijdelijk niet gewillig. Het gehoorzaamde aan de bevelen, maar vloekte den overweldiger, wien elke gewelddadigheid, elke kwelling werd verweten, zonder dat men zelfs zich afvroeg, of aan den envelmoed van ondergeschikten niet dikwijls de meeste schuld moest worden toegekend. In alle kerken werd des Zondags voor de keizerlijke familie gebeden, maar het waren de woorden van een voorgeschreven formulier. Het hart des volks was gezond, met liefde tot het vaderland vervuld, hoe hopeloos de toekomst ook scheen. Het gemeenschappelijk lijden bragt de hoogere en lagere standen tot elkander en deed de partijen van vroeger dagen vergeten 1).’
In zulk een stand van zaken verscheen H.'s hollandsche natie. Zelden zal wel een dichtstuk zoo op het juiste tijdstip zijn verschenen, dat het volk zulk eene behoefte had om vertroost en versterkt te worden; op een tijdstip bovendien dat eene onderneming als deze, waarbij de vroegere grootheid des vernietigden volks werd gevierd, voor muiterij gold. Van den jubel waarmede het werd ontfangen, weet de tijdgenoot nog te spreken, en getuigen de aankondigingen in de tijdschriften, waarin 't onomwonden werd gezegd, ‘de Keurpoëten zwegen, eindelijk verschijnt Helmers - en wij zijn ontzet van bewondering en stellen 't boven alle bedenking: nooit heeft de vaderlandsche dichtkunst zulk een hoogte bereikt’. Met aarzeling brengen zij eenige aanmerkingen te berde. Wat! zou een ijskoude kritiek dit gedicht ontwijden? Luttele onnaauwkeurigheden, ‘enkele bittere droppels onder dien heerlijken godendrank’ noemen zij het in hunne beeldrijke taal, houden zij terug, want de groote dichter was intusschen gestorven - en de mortuis nil nisi bene. Ook de brieven van dichters en groote mannen uit die dagen verheffen om strijd de waarde van dit stuk. Tollens meent den schrijver, die hem een present-exemplaar vereerde, zoetelijk te moeten onderhouden over eene vergissing: ‘gij schreeft mij, zegt hij, waarde Helmers, dat ik

{==775==} {>>pagina-aanduiding<<}
mij met de Hollandsche Natie eenige lange winteravonden zou kunnen bezighouden. Sedert heb ik proefondervindelijk opgemerkt, dat gij u zeer in uwe meening hebt bedrogen. Ik heb uw stuk gedurende den eersten winterschen avond na de ontvangst in handen genomen, en het niet weder neergelegd dan na het uitgelezen te hebben. Ik heb zulks den tweeden avond herhaald. Gij ziet dus, beste vriend, hoe uitgebreid uw stuk ook moge wezen, dat er niet zoovele avonden tot de lezing van noodig zijn als gij vermoeddet, en indien anderen, kunstiger dan ik, het geopend boek weder kunnen sluiten, vóór het te hebben uitgelezen, doe ik eerbiedig hulde aan hun kouder bloed, hunne meerdere onvatbaarheid voor het schoone, hunne slaperige zintuigen en hunne levenlooze ziel. Het stuk heeft den roem van zijnen dichter gevestigd. Het is klassiek.’ Schotel heeft nog eenige belangrijke brieven medegedeeld, waaronder vooral een van den admiraal van Kinsbergen merkwaardig is om zijn krijgsmans stijl en kracht. - In allen is het buiten elken twijfel zeker gesteld, wat o.a. Cras schrijft: ‘verheven Helmers, als leven gevoelen is, dan leeft gij tien dnbbeld boven anderen, en een boekdeel van u bevat meer schoons, zakelijks, verhevens dan 10 boekdeelen van een ander.’
Men weet, dat de Holl. Natie een groot lofdicht is op de Nederlanders, in zes zangen. Met een vrij schoonen en gespierden aanhef vangt de dichter aan en geeft zijn stof op. Eerst beschrijft hij de meest uitstekende deugden der vadren - zedelijkheid, verdraagzaamheid en weldadigheid. Hij sluit, na een korten aanloop op Hambroek en de Ruiter, met de bekende dichterlijke voorstelling van Beyling. In den tweeden zang worden Nederlands heldendaden te land, door den 3den die ter zee geprezen; de vierde zang schildert de stoutste zeetochten en behelst de zeer geroemde geschiedenis van Egeron en Adeka; terwijl dan eindelijk de vijfde en zesde de wetenschappen en schoone kunsten beschrijven.
Een lofdicht, in den geest van de verhandelingen op de deugden der oudvaders, in 't groot; doorvlochten met een enkel schoon en aanvallig verhaal, 't welk echter om voor vergetelheid bewaard te worden, van het stijve pak dezer eentoonige Alexandrijnen verlost, en in het meer luchtige en lyrische kleed eener romance diende gestoken te worden, - met brokstukken die zich uitmuntend voor de declamatie leenen, en de fureur eener

{==776==} {>>pagina-aanduiding<<}
rederijkerskamer, soms ook hare pijniging uitmaken...indien ik zulk een oordeel velde en als 't mijne mededeelde, zou ik mij sterk maken dit te bewijzen, en evenwel niet geheel overtuigen.
't Gaat met boeken als met menschen. Goede daden, hulpvaardigheid in moeijelijke oogenblikken verleend, verhoogen hunne waarde - en doen hen belangwekkend blijven geheel hun leven door, ook al is er overigens weinig of niets meer op hen te roemen. Daarop speculeerde Barnum toen hij aan het amerikaansche volk de min van den grooten Washington voorstelde in de gedaante van eene oude negerin. Het volksgevoel moest de min eeuwig dankbaar zijn, en in haar een voorwerp van waardeering, zien omdat zij met haar melk en bloed den redder van het land had groot gebracht.
Evenzoo, ofschoon zonder op het derde der vergelijking te blijven staan, is de hollandsche natie onafhankelijk van zijne innerlijke waarde, een weldaad voor ons land geweest. Het boek was den Franschen een doorn in 't oog, en de censuur ligtte er toen ter tijd ook 150 regels uit. Helmers werd als een gevaarlijk en verdacht persoon door de politie bewaakt, en Schotel verhaalt zelfs dat er andermaal een bevel ter inhechtenisneming tegen hem was gegeven. - Voor onze ouders was het gedicht eene ware verkwikking, hunne ziel vloeide in verrukking weg, zij werden trotsch, omdat zij tot dat volk der Hollanders behoorden; en mij dunkt, er zijn in die dagen weinig jonge menschen geweest, welke den, door Lulofs nog zoo bewonderden, aanhef van den 3den zang niet van buiten kenden.
Over de kracht en de vurige taal, de stoutheid der beelden en vergelijkingen is maar ééne sprake. Zijne nieuwste lofrededaars, Lulofs (tegen den Engelschman Bowring) en Schotel blijven de poëtische waarde van dit gedicht hoog stellen; de laatste zegt uitdrukkelijk dat hij dit doet tegen de Zoilussen van onzen tijd die aan den welgevestigden roem van H. knagen! En des niettemin waarom heeft men dit boek vergeten? Het geval is zóó, dat elke aanmerking een gunstbetoon, elke aanwijzing van gebreken een dienst is aan de nagedachtenis van den Bard bewezen! Men heeft zijn gedicht vergeten; waarom?
Kan men volstaan met eene deftig klinkende opmerking over de wnftheid der mode, en de bedriegelijkheid van den volksgeest? Geenszins, het volk heeft zijne ware dichters te veel noodig,

{==777==} {>>pagina-aanduiding<<}
het kan ze niet missen. Neen, beleedig uwe hollandsche natie niet, met haar te verwijten dat ze ondankbaar hare grootste weldoeners vergeet. Zij heeft Helmers geëerd en zeer hoog geplaatst, hij bracht haar eens in een tijd van grooten rouw verkwikking. Zijn lofredenaar Meijer verklaarde na zijnen dood met algemeene instemming: ‘op hem vestigden zich onze blikken, wanneer wij bedrukt en zwichtende onder het leed naar den dichter zagen, wiens zangen onze smarten lenigen, en ons gevoel streelen mogten, wiens gewijde toonen onzen geest voor de dreigende verdooving beveiligden, en de laatste spranken van eergevoel en mannenmoed in ons levendig hielden. Hij was de keurling van den Hollandschen Zangberg, die in zijn Vaderlandsch lied, onzen dierbaarsten en kostbaarsten schat, dien wij verloren hadden, nog bewaarde. Hij was onze geliefkoosde zanger, onze echte Vaderlandsche bard!’
Maar nu de hartstocht niet meer leeft, verstaat men ook deze hare taal niet meer. Men is dit boek ontgroeid.
De hevigheid die hem, zij het ook bij het herdenken van de fiere Evertsen's, doet zeggen:

O, wie bij dit verhaal zijn borst niet voelt ontgloeijen, 
Niet naar zijn tombe snclt, dáár niet een traan laat vloeijen; 
Daar niet met bloote kruin, het koude marmer kust, 
Waaronder 't overschot dier martelaren rust; 
Daar God niet dankt met zaamgeknelde handen, 
Verdient des mijnslaafs lot in 't hart der ingewanden! 

De onwaarheid, die hem in den eersten zang deed uitroepen:

Natuur deed niets voor ons, ontroofde ons zelfs haar gunst, 

terwijl hij in den voorzang verklaarde:

Dat hij verga, die diep verbasterd, 
Den Vaderlandschen grond miskent, 

en vroeg:

Waar wrocht natuur ooit schooner weiland, 
Dan hier, op dit gelukkig eiland? 

De overdrijving in de schets der verschillende landen en volken als voedsterheeren van de kunst, (VI zang):

{==778==} {>>pagina-aanduiding<<}


Dat fijn gevoel voor kunst, dat reiner, hooger leven, 
Is, Nederlanders, u, bij uw geboort' gegeven. 
Geen Brit, geen Gauler, geen Germaan, geen Italiaan, 
Zal in het worstelperk der kunst u nederslaan; 

eene overdrijving, die hare belachlijkheid verraadt door de schijnbaar billijke beperking in dien aesthetischen lof aan zijn Vaderland toegezwaaid:

'k Erken 't, er was één volk, dat, in der kunsten koren, 
Alle andere volken naar zijn achtbre wet deed hooren, 
O zalig Griekenland! - - - 
Wij kunnen (ik erken 't), niet aan uw zijde staan, 
Maar Neêrland zet, na u, in 't kunstenkoor de schreden, 
't Is slechts voor Attika dat Holland zwichten moet; 

de botheid, juist in zijne waardeering van de vaderlandsche kunst, niettegenstaande alle opgeschroefde verrukking, onweêrsprekelijk zich openbarend als hij:

't Onsterfelijke schoon - 
Die hemelsche, die goddelijke maagd, 
Die 't scheppend ideaal op 't vlammend voorhoofd draagt! 

bezingt, en haar teekent als eene:

Die d' ingewijden slechts haar hoog geheim ontvonwt, 
Wie nooit Ostade zag, Jan Steen nooit heeft aanschouwd, 

al deze onderscheidene gebreken van den dichter, in zijne hoedanigheid van dicbterlijken waarnemer der wereld, deden zijn stuk voortdurend in waarde verliezen.
Lessing heeft in zijne onsterfelijke Dramaturgie aan Voltaire het gebruikmaken der beelden uit de tooverwereld verweten. Niet omdat spoken, verschijningen en zoo meer naar het bijgeloof rieken, maar omdat Voltaire er niet aan geloofde. Zijn ongeloof schemerde overal door, en had een aesthetisch gebrek tengevolge. Hij deed zijne spoken niet volgens de usantiën der spokenwereld optreden, elke oude baker wist dit beter, en zou den dichter een lesje hebben kunnen geven. Dientengevolge liet het ten-tooneele-gevoerde spook de toeschouwers koud, in plaats van hen bang te maken. Hoe geheel anders Shakespere! Wie

{==779==} {>>pagina-aanduiding<<}
rilt niet bij de schim van Othello's vader, of huivert niet met Macbeth, als hij aan den disch den vermoorden Banco ziet?
't Is dus geen verwijt tegen Helmers dat hij in zijn gedicht (zang II) ook een hellevaart, althans een bezoek naar het schimmenrijk ingevlochten, maar wel, dat hij het zoo onhandig, zoo kunstmatig, neen zoo zuiver en alleen in schijn doet. Er is geen twijfel aan, de dichter is in het ‘zieleveld’ (sic!) alleen in verbeelding! Hij verbeeldt zich iets te zien. Ook is hij in het begin nog niet verhit genoeg, hij gevoelt dat zijn zinnen nog niet medewillen, en wekt dus zich zelven op:

Schenk gij, verbeelding! aan mijn zinnen hooger kracht! 
En voert gij me in den rei van 't heilig voorgeslacht! 

Die aanvuring helpt. Onbegrijpelijk naïf verklaart hij:

O ja! ik zie van verr' reeds de achtbre rij dier helden. 

Vergelijk eens, om een der jongste dichters te nemen, met dezen opgekookten gloed, het sombere ‘Voorgeborchte’ van Alberdingk Thijm, en men zal het onderscheid proeven. Helmers ziet niet, hij vertelt alleen dat hij iets, Maurits, Willem, enz. ziet. Gij wilt hem als een eerlijk man gelooven, en waart gaarne aan zijne hand zelf in de onderwereld afgedaald, maar gij twijfelt toch of er van zijn bezoek wel iets aan is, als gij hem alzoo het gezicht van Willem I hoort beschrijven:

O Willem, Spanje's schrik, onze eer, en roem en luister! 
Ik zie u, 't godlijk hoofd omkranst met lauwerblaân, 
Met Frederik Hendrik aan Camillus' zijde staan, 

Om dat te zien behoeft men toch zoo diep niet af te dalen. Wie verzekert ons dat Helmers zich niet vergist heeft; uit niets blijkt het dat hij Willem kent. Hoe geheel anders Thijm:

Prins Willem van Oranje, 
Peinst hier aan d'offers, door het willig volk van Spanje, 
Voor 's konings zaak gebracht, zacht buigt hij 't zwijgend hoofd, 
Als in Philippus' tijd door rimpels diep gekloofd, 
Hij gaat aan Marnix hand: maar schijnt te dezer stonde 
De vriend niet van voorheen; 


{==780==} {>>pagina-aanduiding<<}

Hier is een karakteristieke kop, al past hij nu misschien niet op den historischen Willem, op den schouder van elk ander is hij misplaatst; daarentegen laat zich van duizend en één held zingen: ‘onze eer, en roem en luister’; het zieleveld is dik gestoffeerd met mannen wien 't godlijk hoofd lauwerkransen tooien, en die met Camillus uit wandelen gaan.
Zoodra is niet de verbeelding aan Helmers ontrouw of hij stort op de aarde neêr! Dat die val nu zonder ongelukken voor den dichter afloopt, doet onze menschenliefde goed.
De hier geteekende fout is van veel gewicht ter beoordeeling van Helmers' gaven. Zij bewijst dat het hem aan objectieven zin, en tevens aan het talent ontbrak om aanschouwelijk, tastbaar, plastisch terug te geven wat hij zag. Het moesten al zeer ordinaire zaken zijn, b.v. een zwemmende zwaan, die hij ook dichterlijk beschrijft, en ook wel eens ten tweeden en derden male. Het vriendelijk tafereeltje uit het gezin hetwelk ten opschrift zou kunnen dragen ‘Helmers binnenkamer’ geeft de maat aan van zijne verdiensten in het plastisch teekenen. (Lof van Amsterdam):

Aanschouw een moeder, die in 't afgesmeekte kind, 
Alleen haar zielevreugd, haar hemelwellust vindt, 
O zie, wanneer de roos verbleekt op 's wichtjes kaken, 
Haar de eeuw ge uren van den middernacht doorwaken. 
En staren op het dons, waarop het zoontje rust, 
Het honderdwerf verlegt en duizendwerven kust, 

dat men hetzelfde beeld ook in de Hollandsche natie (zang I) aantreft doet niets ter zake. Helmers is in dit tooneeltje gelukkig geslaagd. 't Stond hem dau ook levendig voor de oogen, en hij was er door aangetrokken geworden. Omdat het spelen van moeder en kind zijne ziel had bekoord, kon hij het weêr geven. Hij had zichzelven in de aanschouwing verloren, en tot bezinning teruggekeerd, vindt hij den indruk dezer lieftallige vertooning in zijne ziel terug, en teekent juist en aanschouwelijk. Zoodra echter verlaat hij niet den kring der meest alledaagsche 1) verschijnselen, of de buitenwereld wordt hem eene betooverde, geëmbrouilleerde; duizendkleurig en van goud schitterend, met donderende en bliksemende watervallen, orkanen, op-pennen-rennende

{==781==} {>>pagina-aanduiding<<}
adelaren, trotsche en fiere Batavieren, en Bataafsche koppen. De wereld voorts met Helmers. Den persoon van dezen dichter voert de dichter overal mede, en het is iets meer dan onbeleefde ergdenkendheid, wanneer men het er voor houdt, dat van de geheele natuur het niet onbelangrijkste deel voor Helmers, Helmers zelf is geweest.
Men lette eens b.v. op, hoe de zanger ‘die huiverend den Tempel van het schoone intreedt’ Homerus beschrijft:

niet meer beroofd van 't licht der oogen, 
Vlamt aan het hoofd der rij, zich zelv' en de aard onttogen; - 

waar mag hij dan toch wel geweest zijn?

Hij wenkt - een tranenvloed gudst langs mijn wangen, 
- spreekt - en als een stroom doorwaad ik 't grieksche heer, 
En magtloos, zwichtend voor den God in hem gevaren, 
Ben ik zijn speeltuig slechts, niets anders dan de snaren 
Der citer leven, door des kunstenaars klem. 

Is dat Homerus? Helmers, gij hebt ons misleid, gij zaagt niets en niemand, maar voert dien naam op, om uwentwille. 't Is geene onaardige positie voor u ‘in den vingerklem van Homerus.’
't Geldt Vondel. Men zij op zijne hoede,

Hoe thaus 't gevoel geschetst, dat ombruischt door mijn aren! 
Den echten greep gezet op half verstramde snaren? 
Hoe hulde aan u gedaan, mijn Meester? ja 'k erken, 
Dat ik mijn kunst, mijn roem, n, Vondel, schuldig ben. 
Mij, doode stof, hebt gij bezield! de vonk geslagen, 
En in mijn chaos 't licht, dat u omstraalt, doen dagen, 
Wat ware ik zonder u, ik, nietig Bard geweest! 
'k Ontsteek mijn dor vernuft aan uw verheven geest, 
En wil thans Neêrland naar mijn zwakke zangen hooren, 
Aan u zij al mijn roem, zij al mijn dank beschoren. 

Neen, dichter, dat gaat niet aan, gij zoudt ons Vondel toonen, en looft u zelf. Helmers is u, en, - uwe nederigheid duide 't niet euvel - ook ons in den weg. Wil men eens een Vondel zien, dan ga men naar Beets!
Was hij ook wel de man om den lof der schoone kunsten te bezingen? Zijne aesthetische beginselen zijn zeer oppervlakkig. Hoe weinig oog hij voor het schalke en ondeugende had, bewijst zijn boven aangchaald oordeel over Ostade en Jan Steen. Maar

{==782==} {>>pagina-aanduiding<<}
er is nog meer. ‘Het treurspel was sedert achttien eeuwen dood, Vondel vond Melpomene's dolk en 't treurspel was herboren. Corneille schildert Romeinen in hun kracht; Racine toovert verrukkelijk met zijn taal, zijn zuivere woordenpracht, als het blad der jonge lentezon, bevallig uitgekozen, verrukt hem; de stoute meesterstukken van - ja, van wie? - van Voltaire aanbidt hij.....

Doch Vondel staat alleen. Wie wordt het meest gehuldigd? 
Hij, die aan 't hoofd van 't heir d' onwinbren wal bespringt, 
Of hij, die door de bres met andren binnendringt? 

Altijd die onwaarheid! En het wordt nog erger:

Toen de Agrippijnsche zwaan op dons van zilvren pluimen, 
In d'Amstel dartelde, dáár deed zijn watren schuimen, 
Was Shakespeares wansmaak in het oor der Britten schoon, 
En Johuson's ruwe taal de taal der hemelgoôn. 

Wansmaak van Shakespere! Men verontschuldige hier niet met den regel, ‘il faut juger les écrits d'après leur date.’ Helmers had als aesthetisch zanger beter moeten en kunnen oordeelen. Met zijne eigene beeldspraak ‘in de bres des vooroordeels’ waren reeds anderen binnengedrongen. Om van Lessing niet te gewagen, zelfs Voltaire, en wat voor den amsterdamschen dichter meer zegt, de ‘Lectunr voor ontbijt en theetafel’ had in een zeer goed geschreven stuk William Shakesperc eene waardige hulde opgericht.
Wie zonder vooringenomenheid den zesden zang der H. Natie herleest, en door Helmers zich tot de kennis en waardeering der onderscheidene kunsten en kunstenaars wil laten leiden, zal wel de billijkheid van dit navolgend oordeel onderschrijven. Oorspronkelijk (het is er een van Gervinus) op een geheel ander schrijver doelende, past het bij uitnemendheid op den zanger der Hollandsche Natie. ‘Wij hooren hier een architect, gereed om een toren van Babel te bouwen; hij spreekt onophondelijk van de grootheid en voortreffelijkheid van zijn werk, hij brengt de bouwstof bijeen, beziet en twist er over, let op het weder, op bestek, op uitzicht, grondslag, nut; alles bespreekt hij, en komt er maar niet toe om twee tichelsteenen op elkander te metselen. Men hoort hem roepen; zock, leer, zie, beschouw, meet, beschrijf, teeken - maar er geschiedt niets, er wordt geen enkele steen gelegd, en toch gaat de bouwmeester - eensklaps in een priester veranderd - tot het houden van een plechtstatigen

{==783==} {>>pagina-aanduiding<<}
bedestond over en preekt, altoos in den ongebouwden tempel, vaderlandsliefde.’
Alles bijeengerekend, kunnen de schoone gedeelten van dit vaderlandsch dichtstuk niet volstaan tot goedmaking van zijne gebreken. Men verlangt meer waarheid, fijner gevoel, zuiverder vorm, onpartijdiger oog, beter geordend en gebouwd geheel. Noch de wijsgeerige, noch zelfs de historische beginselen van den zanger voldoen langer. Onder den geur der moluksche specerijen opgegroeid, en dagelijks misschien langs het Oostindisch huis zijn weg nemende, is hem het onderwerp van den vierden zang, ‘Hollands zeevaart en vestiging onzer overzeesche coloniën’ even digt voor de hand liggende, als de lof van Beemster en Purmer. Toch kan geen Hollander, wien 't hart op de rechte plaats zit, dezen onstuimigen, bijna brooddronken lof op het beleid van de vereenigde Nederlanden in indische zaken zonder blozen lezen. Ik acht den meest verharden oud-resident die van zijn geeltjes leeft, nadat hij de zwarten heeft geknooid, niet in staat met Helmers te juichen:

‘Geen bloed kleeft aan dien schat der Oosterwerelddeelen 
Geen stad werd uitgemoord, om onzen smaak te streelen.’ 

De oudgast weet beter, en meesmuilt, verder lezende:

Nooit, nooit, o Vaderland, deedt gij het staal ontblooten, 
Om met eens anders grond uw grenzen te vergrooten. 
't Was tot verdediging van uw geheiligd regt, 
Dat ge u met staal omschanste, en juichte in 't heetst gevecht. 

Hij meent, dat het eenigszins naar eene gruwzame bespotting zweemt, wanneer Helmers dit loflied op de lippen der Indiaansche volken legt:

Juicht, juicht, verdrukten! heft, verheft blijmoedig 't hoofd, 
Geen Spaanjaard is er meer, die u uw schatten rooft; 
Gij zult in 't amberbosch niet meer voor meesters wroeten, 
En brengen 't eclste uws lands geknield, aan zijne voeten. 
Gij plant geen peperboom meer voor dit trotsch geslacht, 
Dat met uw bloed zich mest, en met uw tranen lacht; 
De parel in den schoot van d'oceaan bedolven, 
Scheurt ge op zijn strengen last niet weder uit de golven. 
Juicht, jongelingen! juicht, verheft blijmoedig 't hoofd, 
Geen Portugees, die meer uw huwbre maagden rooft; 
Juicht, maagden, die niet meer uw schoonste jongelingen 

{==784==} {>>pagina-aanduiding<<}

Door vreemde meesters uit uw armen weg ziet dringen. 
Juicht, ouders, knielt met dank voor Brama's feest-altaar, 
Breng Visnou hulde toe, ontboeide kinderschaar! 
Juicht, juicht, verlosten, juicht, het Oosten is bevrijd. 

De schoonheid van dezen zang, meent onze oosterling, is treffend - hij blijft eeuwig waar en kan worden gezongen, zelfs als Java van de bevrijders zal bevrijd zijn. Hij heeft gelijk.
Wat zegt nu bij deze plompe miskenning der werkelijkheid die sentimenteele beeldentrits van Egeron, Afron en Adeka? Fletsche personen voor Rederijkers uitgelezen; maar die het Nederlandsche volk kond laten.
Er is ons een ander verhaal verteld, niet in klinkend rijm, noch in onwaren bombast. De man, die het ons in het oor heeft gefluisterd, meende ons niet genoeg te kunnen herinneren, dat het een zeer eentoonig verhaal was. Wie kent niet Multatuli en Saïdja? Welnu, dat proza dient de hollandsche natie beter, dan de lofzang uit den jare 1812. Eigenlof - en wat is dat lied anders? vergeeflijk in dagen van lijden en onspoed - Eigenlof mag niet de geest der poëzij zijn. Indien de dichters ‘scheppers onder God’ zullen heeten, laat hun ademtochten dan niet bedwelmen, maar opwekkend zijn.
Helmers is het menigmaal geweest. Dan had hij een ideaal, en stond ‘Excelsior’ in zijne banier geschreven. Ware ‘de hollandsche natie’ niet zoo onmatig geprezen, men zou voor die andere liederen van hem meer oog gehad hebben. Ik acht het billijk, na al het gezegde te besluiten met de overschrijving van een vers, waaruit een frissche geur waait, waarin een schoon denkbeeld leeft.

	De grijsaard en de jongeling
Waar heen met vogelsnelle schreden! 
Waar, jongling, heen met fonklend oog, 
Langs stcilte en rots met moeite omhoog? 
Daal af, hier kunt gij veilig treden: 
Verzel mij op dit effen pad, 
Dat reeds het voorgeslacht betrad. 
 
'k Walg van die platgetreden paden, 
Ik vrees geen afgrond, steilte of rots: 
Ik durf de laagte fier versmaden, 

{==785==} {>>pagina-aanduiding<<}

Mijn jeugdig hoofd in wolken baden, 
Met wellust hoor ik 't golfgeklots. 
 
Mijn weg is zacht, gebaand en effen. 
 
Ook dáár kan u de bliksem treffen. 
 
Hier treedt gij langs een bloemenrand 
Gemakkelijk, veilig, zonder zorgen, 
En voor des smaders scherpen tand 
En afgunst, nijd en haat verborgen; 
Een vriendenrei biedt u de hand: 
Hier kunt gij rusten in het lommer 
Of reizen, vrij van al 't beslommer, 
Dat op uw woesten weg u wacht; 
Daal af, en neem mijn raad in acht. 
 
Neen 'k daal niet af, neen 'k zal 't wagen 
En, moedig 't hoofd omhoog geslagen, 
Klim ik langs steilte en afgrond heen. 
'k Wil mij tot hooger doel verheffen, 
De ziel ontvlammen, schokken, treffen, 
'k Stijg moedig op met vaste schreên. 
 
Streng zult gij voor die stoutheid boeten, 
Geen vriend zult ge op uw weg ontmoeten, 
En ik hoor, uit dit veilig dal, 
Door elk uw roekeloosheid doemen, 
U een vermeetlen waaghals noemen, 
Die ras in d'afgrond storten zal. 
 
Wat geef ik om 't gegons der dwazen. 
 
Ontzie ze, vlei ze, dit heet pligt. 
 
Wat raakt het mij hoe dwergen razen, 
Ik volg mijn hart, mijn eigen licht. 
 
Vermeetle, hier kunt gij langs rozen, 
Uw weg vervolgen, somtijds pozen, 
Naar dat uw hart en zin gelust; 
Zie in 't verschiet een tempel pralen, 
't Geluk wacht daar u in zijn zalen: 
Het is de tempel van de rust. 

{==786==} {>>pagina-aanduiding<<}

Neen! 'k smaad de rust: 'k blijf moedig staren 
Op 't doel, dat ik eens nadren zal; 
'k Dring door 't gewest der adelaren, 
En smaad de rust van 't lage dal. 
Ook ik zie in 't verschiet een tempel 
Maar van een hooger, eedler stempel, 
Daar is me een schooner krans bereid. 
Den moed hervat! 'k stijg op! 'k durf hopen, 
Dat eens de roem mij 't eerkoor open, 
Het eerkoor der onsterfelijkheid. 

Dezen Helmers hebben wij lief. Wij achten het een plicht van hollandsche letterkundigen om ons dien, uit den Helmers der Hollandsche Natie ontworsteld, terug te geven.
1862.





{==787==} {>>pagina-aanduiding<<}

Beteekenis der mimiek.

Door Dr. N.B. Donkersloot.

Het was gewis een der schoonste tijdperken in de geschiedenis der geneeskunde, toen ze, afvallig wordende van de dynamische mysteriën, alleen in den organischen bodem de kiem der zieke vruchten zocht, de veranderingen opspoorde, welke de organen hadden ondergaan, de verschijnselen vergeleek met die in den gezonden toestand, en dan eerst den invloed overwoog, dien het buitengewone proces op den algemeenen toestand uitoefende, om eindelijk het, thans rationele, geneesplan te regelen. Maar nog meer luister werd aan dat tijdperk bijgezet, toen de arts uit handen der schei- en natuurkunde het middel ontving, niet alleen om de gestoorde stofwisseling tot in hare voornaamste bijzonderheden na te gaan, maar ook eene vergelijking te kunnen maken tusschen de bewegingen van het gezonde orgaan en het gestoorde, - nu eens door onze zintuigen alleen, dan weêr door deze met wapens te voorzien. Met behulp van deze middelen, hebben de artsen de taal der ziekte leeren verstaan, hebben ze het lijden begrepen, dat in die klagende toonen lag opgesloten, en hebben ze zich vrij gemaakt van het geheimzinnige bargoens, dat vroeger aan het ziekbed gesproken werd. De grammatica der pathologie ligt thans opengeslagen voor den geneesheer, en mogen ook sommige klanken hem onduidelijk, misschien onverstaanbaar voorkomen, - eene verdere oefening zal ze hem eenmaal alle doen begrijpen, en dan zal de triomf der physische diagnostiek volkomen zijn.

{==788==} {>>pagina-aanduiding<<}

Maar al ware die nu reeds volkomen, al konde men nu reeds den inwendigen bouw en de verrigtingen der organen, met de meeste naauwkeurigheid, hooren, zien of voelen, en alzoo de geringste veranderingen met volkomene zekerheid bepalen, dan had men toch maar een gedeelte van het leven, het physische of organische, voor het onderzoek blootgelegd, en een ander, het geestelijk leven, in zijne geheimzinnige schuilplaats onaangeroerd gelaten. En toch zijn de openbaringen van het geestelijk leven wel der moeite waard, om insgelijks in haren gezonden en zieken toestand gekend te worden. Het orgaan, echter, waarvan ons geestelijk leven uitgaat, ligt zoo vast en stevig besloten in zijn beenige kast, dat het ontoegankelijk is voor onze zintuigen, hetzij ze gewapend zijn, of niet. Het schijnt alzoo eene hopelooze poging, te willen ontdekken, wat er omgaat in dien beenigen tempel, welke gedachten daar worden geboren of sterven, hoe de ontvangene indrukken daar worden verwerkt, en op welke wijze de vruchten van dat geestelijk proces onveranderd naar buiten worden geopenbaard. Door de spraak? Dit zoude tot dezelfde dwaling aanleiding geven, als het verhaal van den zieke zelven omtrent den aard van een organisch lijden, en hier zelfs nog wel onmogelijker zijn, dewijl, om met een fransch schrijver te spreken, juist de spraak den mensch gegeven is, om zijn gedachten te verbergen. Op dit onzekere middel mag men zich, zelfs bij volkomen gezonde hersenen, niet verlaten, veel minder bij zieke, waar ze, als diagnostisch middel, nu eens licht geeft, en dan weêr alle beteekenis verliest. En toch heeft het geestelijk leven ook zijne taal, waardoor het tot ons spreekt, waaraan wij zijne verrigtingen herkennen, waaruit wij kunnen afleiden, of de mond waarheid spreekt of logen. En deze taal, zij is die der gebaren.
‘De taal der gebaren - zegt een Duitsch schrijver - is de stomme taal des geestes. Ontelbaar en ver uiteenloopend is de woordentaal der verschillende volken van den aardbodem, maar de taal der gebaren is overal en altijd dezelfde gebleven. Op de aloude standbeelden, op het gezigt van den wilden Indiaan en op dat van den beschaafdsten inwoner van Europa, is de uitdrukking van schrik, van toorn, van verrukking, van wanhoop en arglist met dezelfde trekken geteekend. Ieder kent die stomme taal van den geest; ieder bestudeert en begrijpt haar, en toch, zonderling genoeg, is het tot dusver nog niet mogen ge-
{==789==} {>>pagina-aanduiding<<}
lukken, in den geest dezer taal in te dringen; men leert haar empirisch, zonder zich om hare grammatica te bekreunen. Van waar die onverschilligheid of nalatigheid? Immers, wanneer het voor den mensch eene noodzakelijkheid is, de regels der woordentaal uit te vorschen, is het dan niet even of nog meer noodzakelijk, de taal der gebaren te doorgronden, die grijze taal der geslachten, die eeuwige polyglottica, sprekende uit den aanblik der geheele menschheid.
Het onderwijs in deze taal, of liever de oorsprong en beteeteekenis er van, hadden wij van de physiologen kunnen verwachten; deze hadden, in hunne hand- of leerboeken, van deze sprake het etymologicon niet mogen vergeten. En toch maken de meesten zich maar kort van dit onderwerp af met de opmerking, dat men voor de mimische spierbewegingen geene regels kan stellen. Anderen vergenoegen zich met eenige onvolledige beschouwingen of oppervlakkige aanwijzingen, welke evenwel, voor het meerendeel, even ongegrond als onbruikbaar zijn, dewijl ze deels berusten op valsche veronderstellingen, deels met de feitelijke waarneming in tegenspraak komen. - Joh. Müller (Physiologie des Menschen, Bd. II, S. 92) zegt: ‘De verhouding der aangezigtsspieren tot bijzondere hartstogten is geheel en al onbekend’. Nagenoeg op dezelfde wijze laat Lotze zich uit in Wagner's Handboek der physiologie (art. Instinct, S. 196). ‘Van de bepaalde wijze - zegt hij - in de verandering der gelaatstrckken, bij vreugde, droefheid of andere aandoeningen, kan ons verstand noch het doel noch den grond opgeven’. Aanwijzingen omtrent den grond der mimische spierbewegingen vinden wij bij Charl Bell (Essays on the anatomy of expression, p. 108). Ik herhaal: aanwijzingen. Hij gaat van de meening uit, dat aangename indrukken eene verslapping van het spierstelsel, onaangename indrukken daarentegen eene spanning der spieren veroorzaken, en dat derhalve de gelaatsspieren te heviger worden bewogen, hoe onaangenamer de geest wordt aangedaan. Dat deze meening, echter, geheel in strijd met de ervaring is, zal wel geen nader betoog behoeven, als men zich slechts herinnert, in welk eene levendige spanning de gelaatsspieren geraken, als wegslepende muzijk, schitterende kleuren, blijdschap of lagchende hoop, aangename gemoedsbewegingen in ons opwekken, als eene moeder de armen opent, om er haar dierbaar kind in op te vangen. Maar al ware de stelling van Bell ook juist, dan zoude hiermede
het feit nog niet

{==790==} {>>pagina-aanduiding<<}
zijn opgehelderd, waarom bij sommige gemoedsaandoeningen de gelaatsspieren meer gespannen zijn, dan bij andere, waarom b.v. bij toorn en gramschap het voorhoofd altijd verticaal geplooid is, en nimmer horizontaal. - Oken, die de beenderen en spieren van het hoofd als getransformeerde ledematen beschouwt, meent in zijne Natuurgeschiedenis (Bd. IV, S. 244), ‘dat het gebarenspel niets anders is, dan eene herhaling van de beweging der ledematen, voortgebragt door geestelijke toestanden. Wanneer b.v. een dier zich tot een sprong gereed maakt, dan spant hij niet alleen de spieren der achterpooten, maar ook de hiermede overeenkomende spieren van de onderkaak; hij opent den mond en laat de tanden zien. Bij het grijpen met de voorpooten of handen, trekken zich ook de spieren van de bovenkaak zamen, en wordt de bovenlip opgeheven. Wanneer men iemand liefderijk in de geopende armen opvangt, bewegen zich ook de mondhoeken naar boven, en vormt zich de glimlach.’ Het laatste feit is waar, maar om eene andere reden; het werpt al dadelijk de stelling van Bell omver; overigens zal men wel niet van mij vergen, dat ik aan de even dwaze praemissen als valsche conclusie van Oken de eer eener ernstige bestrijding schenk. - E. Harless spreekt in zijn leerboek der plastische Anatomie de meening uit, dat de aangezigtsspieren dienen, om de huid van het gelaat in spanning te brengen, en dat door verschillende graden van spanning een verschillende graad van gevoel in de huid van het aangezigt wordt opgewekt, - dat vervolgens onaangename voorstellingen tot spierbewegingen aanzetten, die een onaangenaam gevoel van de huid veroorzaken. Wanneer echter door voorstellingen, hoofdzakelijk door hartstogtelijke, de behoefte ontstond, verschillende graden van gevoel in de huid voort te brengen (eene bewering, die men moeijelijk zoude kunnen bewijzen of regtvaardigen), dan zoude men aan deze behoefte veel gemakkelijker kunnen voldoen door zich het aangezigt te wrijven, te
krabben of te knijpen, dan door de spieren van het gelaat te spannen. De door Harless uitgesprokene meening is echter niet alleen onwaarschijnlijk, - ze is ook nutteloos, omdat zij voor de systematische indeeling en verklaring der mimische bewegingen geenen enkelen redelijken grondslag geeft. Zijne meening heldert ons, evenmin als de Bell-sche, op, waarom bij zekere gemoedstoestanden sommige aangezigtsspieren gespannen worden, terwijl andere in rust blijven.

{==791==} {>>pagina-aanduiding<<}

Dr. Piderit, te Valparaiso, heeft eene proeve gewaagd, om de gebaren in hunne beteekenis te verklaren. Hij heeft zich echter, tot dus ver, alleen bij de bewegingen van het oog bepaald; en ofschoon zijn opstel van veel scherpzinnigheid getuigt, en ik misschien in de volgende bladzijden meermalen zijne gedachten met de mijne vereenzelvig, zoo durf ik u echter op zijne, voor mij, en ik vrees ook voor u, niet duidelijke verklaring niet onthalen, maar wil hem liever nazeggen, dat de mimiek, tot dus ver, nog een volkomen duister hoofdstuk is in de physiologie.
Maar, al kunnen we een verschijnsel niet verklaren, daarom mogen we er toch wel ons voordeel mede doen; al weten we niet, waarin de eigenlijke kracht van een natuurverschijnsel bestaat, daarom mogen we haar toch wel waarnemen en aanwenden. Als dit niet geoorloofd ware, van hoevele kostbare schatten zoude de wetenschap dan geen afstand moeten doen!
Welnu, niemand zal het tegenwoordig meer tegenspreken, dat de indrukken van den geest, die zich onder den vorm van gemoedsbewegingen, hartstogten enz. openbaren, bijzondere spierbewegingen op het gelaat voortbrengen, en zoodoende hieraan eene eigenaardige uitdrukking geven, die het uitwendige teeken is van hetgeen er inwendig voorvalt. ‘Iedere gemoedsbeweging - zegt de hoogleeraar Bock, Boek van den gez. en zieken mensch, pag. 81 - spreekt hare eigenaardige taal op het gelaat, dien spiegel der ziel.......wie van binnen een schurk is, draagt ook van buiten een galgentronie,’ en in de ‘Handleiding tot de natuurkunde van den gezonden mensch, door den hoogleeraar Donders en Dr. Bauduin’ lezen wij: ‘Op het menschelijk gelaat worden alle hartstogten, alle gemoedsaandoeningen, schrik, vrees, blijdschap, enz. getrouw afgespiegeld,’ eene waarheid waarop ook de hoogl. Schroeder van der Kolk, bij het geven zijner anatomische lessen, nimmer naliet te wijzen.
Buffon zegt in zijne geschiedenis van den mensch: ‘Wanneer het gemoed is aangedaan, wordt het menschelijk gelaat een tablean vivant, waarop de hartstogten even naauwkeurig als krachtig in 't licht treden, waar iedere beweging des gemoeds door een trek wordt uitgedrukt.
Duchenne, van Boulogne, heeft, door de gelaatsspieren, met behulp van electrische stroomen, te doen zamentrekken. ieder mimisch beeld naar willekeur kunnen voortbrengen, en hierbij geleerd, dat het gemeed de bron is der gelaatsuitdrukking en de

{==792==} {>>pagina-aanduiding<<}
spieren van het aangezigt de beeldtenis zijn der inwendige aandoeningen.
De reden, dat voornamelijk de spieren van het gelaat door gemoedsaandoeningen getroffen en in beweging gebragt worden, is daarin gelegen, dat de wortels der zenuwen, welke de aangezigtsspieren bewegen, in de onmiddelijke nabijheid van het orgaan des geestes, van de hersenen, ontspringen, en dat derhalve eene aandoening van dit orgaan zeer ligt eene mede-aandoening van deze zenuwen veroorzaakt. Onder de zenuwen, door wier tusschenkomst de mimische uitdrukking van het gelaat tot stand komt, bekleedt de gelaats- of aangezigtszenuw de voornaamste plaats. Deze is de mimische zenuw bij uitnemendheid, en zelfs bij dieren, die aan mimische uitdrukkingen zeer arm zijn, verloochent zich het karakter dezer zenuw niet. Vogels, als ze boos worden, zetten de veeren van den kop omhoog, en paarden en honden verraden hunne gemoedsbewegingen door het spitsen der ooren. De zenuwen, die deze beweging veroorzaken, zijn takken van de gelaatszenuw, en derhalve hebben deze bewegingen bij dieren eene gelijke beteekenis en verklaring, als de trekkingen der aangezigtsspieren bij den mensch.
Zoowel als derhalve de mond het kan uitspreken, welke voorstelling of gewaarwording onze ziel heeft aangegrepen, zoowel kunnen de spieren van het gelaat het uitdrukken, door welke voorstelling, gewaarwording of aandoening wij zijn vervuld. Ieder onzer is het gewis om waarheid te doen, en vaak hebben wij er het grootste belang bij, de innerlijke bewegingen van eens anders gemoed te leeren kennen. Dit zoude ook niet moeijelijk vallen, indien de mensch zelf niet het middel bezat, de normale verhouding tusschen zekere gemoedstoestanden en zekere spierbewegingen op het gelaat naar willekeur te veranderen, of de zuivere uitdrukking voor 't minst te verminken. De echte mimiek is het gevolg eener overgedragene, van de eene op de andere zenuw teruggekaatste, z.g. reflexbeweging; de valsche mimiek is eene beweging die direct uitgaat van den wil, derhalve geheel willekeurig kan gemaakt worden. Het onderscheid tusschen beide is, dat we over de laatste heer en meester zijn, haar kunnen uitlokken of weglaten, doch de eerste niet kunnen tegengaan, hoeveel inspanning we er ook voor over zouden hebben. Ze kunnen dus gelijktijdig bestaan, voor zoover de spiertoestel zich tot de vereischte bewegingen leenen kan; en zoo sterk kan de kunstmatige mimiek de natuurlijke

{==793==} {>>pagina-aanduiding<<}
vaak op den achtergrond dringen, dat men de eerste voor de laatste aanziet, en derhalve omtrent een persoon geheel andere gevolgtrekkingen maakt, dan hij zoude verdienen. Het reeds geciteerde gezegde, dat den mensch de spraak gegeven is om zijne gedachten te verbergen, zoude even goed zijn, als men in plaats van spraak ‘mimiek’ gezegd had. Want achter eene kunstmatige mimiek worden misschien meer gedachten verborgen, dan achter de spraak. Gewoonlijk, echter, gaan deze te zamen, om de misleiding te volmaken, hetwelk aan die associatie dan ook zoo goed gelukt, dat ze den physioloog uitlacht, die uit eene armzalige spierzamentrekking den inhoud der gedachten zoude willen lezen. En toch is dit niet onmogelijk; toch is eene naauwkeurige waarneming der spierbewegingen, die eenen bepaalden zielstoestand vergezellen, het middel, om het ware van het valsche te onderkennen, om den mensch van den kop in de krop te zien.
Het orgaan, hetwelk wel het meeste bijdraagt tot het vormen van een mimisch verschijnsel, is het oog, dat lid, hetwelk, hoe klein ook, zes eigene spieren en drie eigene beweegzenuwen heeft, en daarom ook zoo snel kan werken, dat men met het woord ‘oogenblik’ den kortsten tijd aanduidt, welke voor den menschelijken geest denkbaar is. Hoe vlugtiger nu die blik is, des te grooter is zijne mimische beteekenis, des te karakteristieker is hij voor de erkenning van het geestelijk leven. Snel opkomende en even snel voorbijgaande voorstellingen geven zich vaak alleen door eenen veranderden blik te kennen, terwijl alle andere gelaatstrekken volkomen onbewegelijk en zonder uitdrukking blijven. Als ik b.v. tot iemand spreek, die voorgeeft niet het minste belang in mijne woorden te stellen, die welligt geheel onverschillig het hoofd ter zijde wendt, dan kan een opmerkzame blik van hem mij overtuigen, dat zijne onverschilligheid gehuicheld is, terwijl ik diezelfde huichelarij bij een ander ontdek, die mij met belangstelling schijnt aan te hooren, maar mij door zijnen ledigen en zwervenden blik overtuigt, dat zijne voorstelling en gedachten op geheel andere onderwerpen zijn gerigt. Als een spreker of demonstrator zijn woorden- of kunstschat voor het publiek ten toon spreidt, en weten wil, of zijn arbeid den toehoorders belangstelling inboezemt, dan mete hij slechts hunne blikken, en het antwoord zal zich niet lang laten wachten. Het doet er niets toe, of ze de oogen al wijd openspalken, en of

{==794==} {>>pagina-aanduiding<<}
ze al dwarse rimpels in het voorhoofd trekken, ten teeken van ernstige aandacht, want juist die rimpels zijn het, die u de verzekering geven, dat die aandacht eene kunstmatige is, anders hadden ze die hulpspier niet noodig, om het bovenste ooglid op te ligten.
Is die opmerkzame blik tevens doordringend, eenigszins wild, wee dan den ongelukkige, waarop hij zich mogt rigten, want hevige, onweêrstaanbare hartstogt ligt er in zijne stralen. De onschuld moge al betooverd en gerust gesteld worden door die zachte en deelnemende taal, die van de lippen des aanbidders of beschermers vloeit, de argelooze moge dien demoed al voor waarheid houden, die op het lagchende gelaat van den raadsman zijner jeugd ligt verspreid, en de vrome moge op het aangezigt van den voorganger al een waas van heiligheid ontdekken, zij allen moeten het voorwerp van hun vertrouwen maar eens in de vurige en doordringende oogen blikken, de zachte bewegingen van de neusvleugels opmerken, het opligten der beide mondhoeken niet voorbijzien, de ligte beving in de stem hooren, om voor dit mimisch verschijnsel met snelle passen de vlugt te nemen, want het kwaad 't welk daarin ligt opgesloten, zal hen, als ze het niet ontvlieden, weldra verrassen, al ware er in het zwarte boek des levens voor deze dagelijksche drama's geene plaats meer over.
Wanneer men door den eenen of anderen aangenamen indruk in geestvervoering of verrukking geraakt, dan behoort het tot de gewone mimische uitdrukking, dat het oog zich naar boven, zoo als men zegt naar den Hemel, rigt. Hier zoeken alle menschen en alle religies de woonplaats der Godheid, wie ze, in hun gevoel van af hankelijkheid en liefde, een blik vol dankbaarheid willen toewerpen. Neen, neen, ze doen dit onwillekeurig, en vast op meer verdedigbare gronden, dan de dichters, die daar in de hoogte hunne denkbeelden of eindrijmen zoeken, dan de hysterische maagd, die daar het heul zoekt 't welk ze beneden niet kan vinden, dan de minnaar van educatie, die zijne aanstaande bruid met een zoo phantastisch welbehagen over het hoofd ziet. Deze laatste soorten behooren evenwel meer tot de kunstmatige mimiek, die men met den eersten oogopslag van de natuurlijke kan onderkennen, doordien de eerste zonder eenige inspanning verschijnt, terwijl bij de laatste de bovenste regte oogspier en de schuinsche oogspier krachtig werkzaam zijn. Maar

{==795==} {>>pagina-aanduiding<<}
al ware het onderscheid hieruit ook niet op te maken, dan nog zoude eene vergelijking van de gelaatsuitdrukking in 't algemeen ons niet moeijelijk leeren, of wij hier met teruggekaatste of vrijwillige beweging te doen hebben. Geeft b.v. eens naauwkeurig acht op den huichelaar. Hij reikt met zijne oogen en handen naar den hemel, werpt zelfs de klanken zijner zalvende stem langs de loodlijn naar boven, en schijnt zich, als het ware, geheel van de aarde losgemaakt te hebben; en toch kan men het aan de trechtervormige opening van de mondspleet, aan de gebreidelde beweegdrift der kaauwspieren, aan de trage ademhaling, en aan de intermitterende rigtingslijn van zijn blik merken, dat zijne grootste belangen op de aarde schuilen, dat ruwe zinnelijkheid zich in het maskaradepak van hemelsche verzuchting heeft gestoken.
Vlak tegenover dien opgeheven blik staat de neêrgeslagene. Het oog ziet niet naar den hemel, maar naar de aarde, naar den grond, of minstens beneden de lijn die met zijne as eenen regten hoek maakt. Gewoonlijk, zelfs natuurlijk, is het oog hierbij onbeweeglijk op één punt gerigt, of verstrooit zich de blik door de ruimte, zonder zich eigenlijk op eenig voorwerp te vestigen. De mimische beteekenis van het neêrgeslagen oog, vooral wanneer de onderkaak daarbij eenigzins naar beneden zinkt en de wervelkolom flaauw voorover gebogen wordt, is óf diepe eerbied, óf verlegenheid, óf schaamte. De rang, het talent, de beroemdheid of magt van een persoon kunnen op sommige zijner aanschouwers eenen zoodanigen invloed uitoefenen, dat zij zijn blik niet durven ontmoeten, maar schuchter het oog hiervoor verbergen. Dezelfde eerbied, dien wij als schooljongens gevoelden voor den schoolopziener, als deze bij zijne paedagogische inspectie met de witheid zijner das als eene ster in het bedompte locaal onzer onderwijzing schitterde, boezemt ons ook op later leeftijd nog het gezigt in van den persoon, die om de een of andere reden ver boven zijne medeschepselen uitsteekt. Dezelfde beweging maken wij met het oog, indien we ons in verlegenheid bevinden, niet in geldverlegenheid, niet in verlegenheid omdat we den trein zijn misgeloopen, maar in verlegenheid om, door de eene of andere omstandigheid verrast, met snelheid ons zelfvertrouwen en bezinning te hernemen. Als men iemand het bewijs vraagt eener door hem gedachteloos geopperde stelling, als men iemand staande voets dwingt, de waarheid aan te toonen van een ligtzinnig verhaal, of als de

{==796==} {>>pagina-aanduiding<<}
bloohartige jongeling gevoelt, dat op zijn aangezigt worden uitgegoten die stralen, die de dichters ‘hemelsche’ noemen,- dan rigt zich de blik naar beneden, hetzelfde of wij het willen of niet. Ook aan schaamte en aan het blozen paart zich ditzelfde verschijnsel. Als het beter gevoel van den mensch gekwetst wordt, of hij komt tot de zelfbekentenis van schuld, dan ontvlugt zijn blik dien van een' ander, in het eerste geval om niet medepligtig te worden aan de onreinheid eener gedachte, in het tweede om den straffenden blik van zijn regter te ontgaan. Ik weet wel, dat er moedige geesten bestaan, die met vasten blik ieder in de oogen zien, gesterkt door het hooge bewustzijn van onafhankelijkheid en algenoegzaamheid, - doch als men eens openhartig opbiecht, dan zal misschien ieder toch wel iemand hebben, voor wien hij de oogen moet nederslaan, al ware het dan maar alleen voor zich zelven!
Niemand uwer zal echter meenen, dat iedereen die de oogen neêrslaat verlegen is of door schaamte wordt getroffen, en evenmin dat zij, die de oogen wijd open houden, die eigenlijk niet zouden moeten nederslaan. O neen, de kunst heeft ook hier de natuur zoo zorgvuldig gecopiëerd, dat de poëten en philanthropen schier verlegen zijn met den overvloed der sujetten, die in neêrgeslagen oogen het symbool hunner bekeering dragen. Bij eene minder phantastische beschouwing, echter, van dit verschijnsel, merken we, hoe moeijelijk het ook vaak zijn moge, een verschil op tusschen de per reflectie en per willekeur neêrgeslagen blikken. Bij de eerste is het oog half gesloten, en rust de blik op den grond of, bij een' zittende, in den voorschoot, terwijl alle spieren van het aangezigt in rust zijn, behalve die der lippen, welke meermalen bewegingen maken, zooals men die bij het ‘prevelen’ opmerkt. Is de neêrgeslagen blik echter gekunsteld, dan ziet men, bij eenige naauwkeurigheid 1o eene zekere inspanning van de kringspier der oogen, om deze half gesloten te houden, en 2o bedekte bewegingen van den oogappel, welke zich naar alle rigtingen wendt, om, zoo mogelijk, den indruk op te vangen, dien de neêrgeslagenheid van den blik op de omstanders mogt maken. Dit teeken van gekunsteldheid is vrij stellig, maar onbedriegelijker nog is de hulp, welke de sluitspier van het oog inroept, als ze hare gedwongene rol lang moet vervullen. Die hulp verkrijgt ze bij de fronsspier der wenkbraauwen, die bij hare zamentrekking het bovenste ooglid naar beneden

{==797==} {>>pagina-aanduiding<<}
drukt. Maar bij de spanning van die spier ontstaan tevens loodregte rimpels op het voorhoofd, een verschijnsel, dat aan de mimische uitdrukking van schaamte en verlegenheid niet alleen vreemd, maar daarmede zelfs geheel in strijd is.
Het doet onzer liefde en ons medelijden eer aan, dat wij den gevallene oprigten, den berouwhebbende vergeven en den bloohartige moed inspreken, maar het zoude ons verstand geene eer aandoen, indien we tot het bestaan van die toestanden zouden besluiten uit eenige min of meer volkomene nabootsingen der natuurlijke mimiek.
Wanneer de mensch waarnemen maar zichzelven daarbij aan de waarneming van anderen onttrekken wil, dan beweegt hij zijn ligchaam volstrekt niet, opdat door beweging of geruisch de aandacht niet op hem geleid worde. Te gelijk zoekt hij onverschilligheid voor te wenden, door het hoofd achteloos te laten zinken of ter zijde te wenden. Stelt men er echter belang in te weten, of die onverschilligheid en dat zich op den achtergrond plaatsen natuurlijk of gemaakt zij, dan behoeft men slechts op de bedrijvigheid van de spieren van den oogappel te letten; men zal dan, in het laatste geval, opmerken, dat zijn blik strak op het eene of andere voorwerp gerigt is, en daardoor eene uitdrukking verkrijgt, die men met den naam van ‘loerend’ bestempelt. Dien loerenden blik kan de mensch ook hebben, als hij geheel alleen is, doch dit komt daarvan daan, dat voorstellingen den geest verschijnen als zinnelijk waarneembare voorwerpen, en het den geest dus hetzelfde is, of die voorstellingen hem geleverd worden uit de denkbeeldige of reëele wereld. Is deze loerende of verborgene blik habituëel geworden, dan mag men aannemen, dat wantrouwen een hoofdtrek is in het karakter van den hier bedoelden persoon.
Dezelfde onbewegelijkheid van het ligchaam gaat gepaard met den ‘pedanten blik.’ Ook hier volgen het hoofd en de romp niet de rigting van den blik, maar bewaren, terwijl de blik zich naar alle kanten rigt, de eenmaal aangenomene houding-Terwijl echter bij den loerenden blik het ligchaam meestal eene slappe èn onachtzame honding aanneemt, is die bij den pedanten blik stijf en strak; en met moeite, als het ware met weêrzin, volgt het stijve hoofd de rigting van den blik. Deze stijve houding beteekent in dit geval, dat de opmerkzaamheid van zoodanig iemand meer op zich zelven gerigt is, dan op de

{==798==} {>>pagina-aanduiding<<}
omgeving, en dat hij met eene zekere hardnekkigheid zijne positie tegenover de buitenwereld bewaren wil.
Is die pedante blik habituëel geworden, dan mag men vermoeden, dat de mensch, ook in zijn geestelijk leven, angstig vasthoudt aan gewoonten, vormen, gedachten en overtuiging, - dat hij even ongaarne de meeningen van anderen aanneemt, als zijne eigene laat varen, in een woord, dat hij een pedant is.
Eene beweging der oogen, die eene veelzijdige beteekenis heeft, is het z.g. ‘knipoogen’ of ‘pinken.’ Wij zien haar b.v. als iemand iets zeer naauwkeurig wil opnemen of beschouwen; wij zien haar als de stomme tolk van hartelijke welwillendheid of voorname nederigheid, ze is vaak de uitdrukking van eene diepe overweging, van besluiteloosheid, doch hare voornaamste strekking is beschutting van de oogen. Er behoeft ons slechts een schijn van gevaar te naderen, of met bliksemsnelheid sluiten wij de oogen. Ieder weet, hoe moeijelijk het is niet te pinken, wanneer zich een voorwerp snel voorbij onze oogen beweegt. Als het oog onverwachts door een indruk wordt aangedaan, dan volgt het pinken onmiddellijk daarna. Dit heeft zelfs plaats bij plotselinge en hevige indrukken van het gehoor, hetwelk daardoor te verklaren is, dat, gelijk de hoogleeraar Schroeder van der Kolk heeft aangetoond, zenuwdraden van de gehoorzenuw met zenuwdraden van de gelaatszenuw, door gangliencellen, in onmiddelijke gemeenschap staan. Het op deze wijze ontstaande pinken schijnt alzoo insgelijks eene terugkaatsings-beweging te zijn, welke hierdoor wordt te voorschijn geroepen, dat aandoeningen der gehoorzenuw zich aan de beweegvezelen van de gelaatszenuw mededeelen. Wij mogen voor deze inrigting onzer zintuigen dankbaar zijn. Door oog en oor staan wij, gedurende het waken, met de buitenwereld in bestendige gemeenschap, en terwijl het gevoel, de smaak en de reuk slechts door nabij zijnde voorwerpen opgewekt worden, reikt het opvattingsvermogen van het gehoor en het gezigt tot op groote afstanden. Door deze twee zintuigen kunnen we een naderend gevaar het eerst en het gemakkelijkst herkennen. Iedere plotselinge indruk echter, die het gezigt of het gehoor treft en die misschien een gevaar ten gevolge kan hebben, brengt onmiddelijk en met de snelheid des bliksems den verdedigingstoestel van het oog in beweging, en lang vóór dat wij nog door overleg of door onzen
wil het gevaar kunnen herkennen of verhoeden, is reeds het oog,

{==799==} {>>pagina-aanduiding<<}
dat kostbaarste deel des menschelijken ligchaams, in veiligheid gesteld.
Hoe nuttig en noodig deze beweging, die insgelijks dient om de afgescheidene tranen gelijkmatig over het hoornvlies te verdeelen en zoodoende het zien te scherpen, ook zijn moge, en welk een voornaam aandeel zij kan nemen in de mimische uitdrukking van eenen aangenaam of wijs gestemden geest, zoo wordt ze ook al weder misbruikt om toestanden voor te wenden des gemoeds en bestaande aandoeningen te verheelen. De mensch, die doordrongen is van schuldbesef, als hij voor zijn slagtoffer of wreker staat, pinkoogt, omdat hij den straffenden blik noch geheel wil ontvangen, noch geheel wil ontvlugten; de onwetende of onverschillige pinkt met de oogen naar een kunstgewrocht, als eene poging om de hem ontbrekende kennis of opmerkzaamheid aan te vullen; de arglistige knipt u een oogje toe, om u van zijne welgemeendheid eenigen dunk te geven; de dame, die veel belang stelt in de renommée van gevoeligheid of schrikachtigheid, sluit duizendmaal de oogen, als haar gezigt of gehoor slechts door eenen geringen indruk worden aangedaan. Men moet zich echter door deze surrogaten der natuurlijke mimiek niet laten bedriegen, en men behoeft dit ook niet, als men de bewegingen slechts naanwkeurig gadeslaat. De spier, die de oogen sluit, heeft tweeërlei soort van vezels: de sterke peripherische vezels, welke op den rand der beenige oogholte liggen, en de tedere centrale vezels, die zich op het ooglid bevinden. De sluitspier der oogen wordt in beweging gebragt door takken van het vijfde zenuwpaar, maar bovendien ontvangen de centrale vezels nog takken van het zevende paar, de gelaatszenuw. Hierdoor bezitten de centrale vezels van de sluitspier der oogleden een zelfstandig bewegingsvermogen, krachtens hetwelk de snelle beweging van het z.g. pinken geschieden kan, zonder dat gelijktijdig de peripherische vezels der spier in spanning geraken. Merkt men alzoo bij het knipoogen op, dat de geheele sluitspier medewerkt, hetgeen geenzins moeijelijk is na te gaan, dan wordt het
pinkoogen eene willekeurige beweging, dan houdt zijne mimische beteekenis op, dan ligt er achter deze huichelarij een bedrog, hetzij schadelijk of onschadelijk, verborgen.
Eene voorname beteekenis in de mimiek heeft ook de fronsspier der wenkbraauwen, die ik zoo even reeds heb genoemd. Zij moet als een antagonist beschouwd worden van de voorhoofd-
{==800==} {>>pagina-aanduiding<<}
spier. Deze ontspringt aan het bovenste gedeelte van het voorhoofdsbeen, hecht zich aan den bovensten rand van de sluitspier der oogen vast, en is met hare vezelen zamen geweven. Wordt derhalve de voorhoofdsspier gespannen, dan wordt het zamentrekken van de sluitspier der oogen, dus het sluiten der oogen zelf, bemoeijelijkt. Maar juist daar, waar de vezels der voorhoofdsspier die der sluitspier ontmoeten, onder de wenkbraauwen, ligt de fronsspier. Zij ontspringt aan den binnensten rand der oogholte, begeeft zich van daar naar buiten en boven onder de wenkbraauw, en hecht zich vast daar, waar de vezels der voorhoofdsspier en sluitspier ineenloopen. Wanneer deze spier derhalve gespannen wordt, dan trekt zij den bovensten rand van de sluitspier der oogen naar beneden, werkt alzoo van den eenen kant de voorhoofdsspier tegen, en bevordert, van den anderen kant, de sluiting van het oog, doordien ze de peripherische vezels van de sluitspier naar beneden trekt.
Op het gelaat geeft zich de spanning der fronsspieren daardoor te kennen, dat ze de wenkbraauwen naar beneden trekt 'en hare binnenste uiteinden nader bij elkander brengt. Ten gelijken tijde vormen zich dan tusschen de wenkbraauwen loodregte plooijen of rimpels in de huid van het voorhoofd.
De fronsspieren worden telkens gespannen, als men de oogen vast toeknijpt, d.i. als men de sluitspier der oogen met geweld zamentrekt. In dit geval dus wordt de werking van de sluitspier der oogen ondersteund door de spanning zijner adjudante, de fronsspier der wenkbraauwen. Zoodanige bewegingen hebben plaats, wanneer zeer onaangename gezigtsindrukken ons treffen, vooral wanneer die indrukken plotseling ontstaan, en derhalve te intensiver op den geest werken. Voor die onaangename indrukken sluiten wij echter slechts voorbijgaande het oog; anders zouden we ons van de buitenwereld afsluiten, en het onaangename of gevaarlijke noch kunnen herkennen noch bestrijden. Wanneer derhalve de geest door eenen intensiven gezigtsindruk onaangenaam wordt aangedaan, dan fronsen wij eerst het voorhoofd, d.i. wij trachten instinctmatig, door het spannen der fronsspier, het sluiten der oogen voor te bereiden. Loodregte plooijen in het voorhoofd zijn derhalve een teeken, dat onze geest door eenen onaangenamen indruk wordt aangedaan, waarvoor wij geneigd zijn, de oogen te sluiten.
Niet de onaangename aanblik van eenig voorwerp alleen, maar

{==801==} {>>pagina-aanduiding<<}
in 't algemeen iedere onaangename stemming des gemoeds, het vormen of zich herinneren van onaangename voorstellingen, kan tot het fronsen des voorhoofds aanleiding geven. Dit is al weder een gevolg van de terugwerking van den geest op denkbeeldige zinsindrukken, die de voorstellingen, zij het soms ook minder sterk, op dezelfde wijze aandoen, als feitelijke. Het object eener handeling of eener gedachte kan insgelijks de oorzaak eener onaangename stemming worden, en vooral wanneer zoodanig object zich niet zoo gemakkelijk naar het voornemen van den mensch kan accommoderen, als men dit wel zoude wenschen. Om die reden b.v. fronsen wij het voorhoofd, wanneer we ons te vergeefs inspannen, naauwe laarzen aan te trekken, eene klemmende deur te openen, wanneer we iets trachten te hooren of te zien en daarin gestoord worden, of wanneer we onverwacht op de eene of andere zwarigheid stooten. Op denzelfden grond berust het verschijnsel, dat menschen, die stotteren of moeijelijk spreken, steeds loodregte rimpels in het voorhoofd hebben, want het is voor hen een blijvend leed, dat ze hunne gedachten niet vloeijend kunnen uitspreken. Wat de stotteraar duurzaam hindert, dat kwelt ook ons van tijd tot tijd, wanneer de loop onzer gedachten wordt gestremd, wanneer we ons vruchteloos een' naam of een voorval willen herinneren, of wanneer we te vergeefs trachten, uit strijdige voorstellingen heldere en juiste besluiten te trekken, in één woord: wanneer het logische denken in een hartstogtelijk veranderd wordt. Als ge u op het oogenblik geen ander voorbeeld herinneren kunt van menschen die dikwijls het voorhoofd fronsen, stel u dan maar voor den criticus, als zijn arendsoog eenig nieuw werk verslindt; hij fronst de wenkbraauwen van ongeduld, dat de ‘grove fouten’ hem niet spoedig genoeg in het oog vallen; hij fronst ze van misnoegen, dat de schr. zich zoo weinig heeft blootgegeven, en als zijn critisch vernuft, wel te onderscheiden van gezond
oordeel, ook al geene dikke vlek heeft kunnen werpen op den arbeid van zijn slagtoffer, dan fronst hij toch nog de wenkbraauwen om den tijd, dien hij aan een zoo oncritiseerbaar werk heeft besteed.
Terwijl alzoo de loodregte plooijen in het voorhoofd in 't algemeen eene onaangename gemoedsstemming uitdrukken, wordt de beteekenis er van zeer gewijzigd door de uitdrukking der oogen. Is het oog mat, terwijl het voorhoofd verticale rimpels draagt, dan kan men gerust aannemen, dat de mensch tegenover onaan-
{==802==} {>>pagina-aanduiding<<}
gename verhoudingen of voorstellingen een lijdelijk gedrag aanneemt, geen moed heeft ze te bestrijden. Is echter, bij denzelfden toestand der fronsspier, de blik vast en krachtig, dan spreekt uit dat oog het besluit van den in toorn ontstoken mensch, dat hij de oorzaken zijner gemoedsontstemming met vastberadenheid wil tegentreden. - Hoe strakker de blik is, hoe meer de vertoorndheid het karakter van woede aanneemt. - Gaat het fronsen gepaard met den loerenden of gluipenden blik, dan kan men er op rekenen, dat het object dezer verborgene opmerkzaamheid den mensch met toorn en te gelijk met wantrouwen vervult, en dat hij slechts op eene gunstige gelegenheid wacht, de oorzaak van zijn toorn vijandig aan te tasten.
Dikwijls ook zijn de verticale plooijen niet regt, maar als het ware eenigzins gekronkeld, doordien de opligter van het bovenste ooglid de volle spanning van de fronsspier tegen houdt. Dit verschijnsel openbaart zich b.v. bij het kastijden van degenen die men lief heeft, bij de afkeuring van een voorwerp of voorval, waarin men een innerlijk welbehagen schept. Sommige menschen fronsen het voorhoofd, als men hun de nietigste zaak ter overweging of ter herinnering geeft; als ze de gemakkelijkste beweging moeten maken, als het eenvoudigste beletsel hun tegentreedt, of als hun gevoelen over de minstbeduidende zaak wordt ingewonnen. Hier heeft dus eene afwijking plaats van de zoo even gestelde voorwaarden, doch die afwijking is slechts schijnbaar, want hier is het fronsen geene mimische, maar eene willekeurige beweging, waarmede men tracht, of zijne onkunde te bedekken, óf zijne mcening te verbergen, óf eene zekere vertooning te maken. Menschen, die bij iedere gelegenheid de wenkbraauwen fronsen, zonder dat daartoe de aanleiding van den ontstemden geest uitgaat, zal men voor de helft onder de armen van verstand, en voor de andere helft onder de huichelaars, kunnen tellen. Nabootsen kan men die rimpels wel, maar verbergen kan men ze niet. Hebt ge wel eens gezien, wat er te lezen stond op het gelaat, dat eene gedwongene vriendelijkheid tegen u wilde aannemen? Zijt ge nooit in eenig huis of gezelschap met woorden welkom geheeten, maar tevens door blikken afgewezen? Hebt ge 't nooit aan uwe aandachtige toehoorders gemerkt, dat ze u razend vervelend vonden? Hebt ge 't aan u zelve wel eens niet ondervonden, dat in uwe verpligte dienstbewijzen iets stroefs en strijdigs lag? Had de glimlach, waar-
{==803==} {>>pagina-aanduiding<<}
mede men u soms naderde, voor u niet wel eens iets grijnzends? Welnu, dat komt, omdat de menschen een fronsspier der wenkbraauwen hebben, wier rimpels sterker zijn dan de leugen, wier
taal luider klinkt dan die van mond en lippen.
Een antagonist van de fronsspier der wenkbraauwen is (ik heb dit reeds met een woord gezegd) de voorhoofdsspier. Zij treedt voornamelijk in werking bij een toestand van verrassing. De mimische uitdrukking van verrassing is de snelle opligting van het bovenste ooglid. Wanneer nu de oorzaken der verrassing zoo groot zijn, dat hierdoor deze aandoening tot den hoogsten graad opklimt, dan worden de oogleden zoo snel en zoo hoog mogelijk naar boven getrokken; en om dit te bewerkstelligen, wordt de werking van de opligtende spier van het bovenste ooglid ondersteund door de voorhoofdsspier, die haar helpende ter zijde staat, en in hare beweging dwarse plooijen op het voorhoofd vormt, en tevens de wenkbraanwen naar boven trekt.
Opgespalkte oogen, met dwarse voorhoofdsplooijen en naar boven getrokkene wenkbraauwen zijn derhalve de mimische uitdrukking van groote verrassing of eene hooge mate van verwondering. - Gelijk ik u reeds gezegd heb, zijn die dwarse plooijen ook het teeken van opmerkzaamheid. Zij die zich verdiepen in het ontraadselen van een probleem, in het vormen van een plan, of in het begrijpen van eene stelling, plooijen het voorhoofd met horizontale rimpels, en strijken dikwijls met de hand er langs, alsof ze de beweging dier baren nog willen vergrooten.
Het is er echter ver van daan, dat deze rimpels altijd zouden beteekenen levendigheid van gedachten of voorstelling, dikwijls getuigen ze zelfs van groote ligchamelijke of geestelijke afmatting. Ieder onzer heeft het bij ondervinding, als hij b.v. eene lange rede of toespraak moest aanhooren, die de belangstelling niet wakker kon honden en waaraan men toch de schatting der aandacht moest brengen, welk eene inspanning het hem kostte, de oogen open te houden; en wanneer hij zich dan zelven in den spiegel had gezien, dan zoude hij opgemerkt hebben, hoe rimpelig de hulptroepen er uitzagen, die hij moest laten aanrukken, om den spreker niet te beleedigen, die gelukkig nog al eens dikwijls dupc is van deze voor hem niet zeer vleijende mimiek.
Vertoonen zich de dwarse plooijen te gelijk met de loodregte, dan is dit de mimische uitdrukking van hevige schrik of ontzetting. Dat doorkruisen der voorhoofdsplooijen is een karakteristiek

{==804==} {>>pagina-aanduiding<<}
kenteeken van eene plotselinge onaangename gemoedsbeweging. De schilders hebben dit beter geobserveerd dan de tooneelspelers; immers deze werken, als men hen naauwkeurig gadeslaat, onophoudelijk met de voorhoofds- en fronsspieren; en wanneer men die wenkbraauwen zoo gretig ziet fronsen of zich in steeds hooger bogen naar de kruin bewegen, dan kan men er bijna zeker van zijn, dat die hevige bewegingen daar buiten het teeken zijn van eene magere voorraadschuur daar binnen.
Al schrijvende, bemerk ik tot mijn leedwezen, dat de mij toegestane ruimte te gering is, om van dit belangrijk onderwerp een afgerond geheel te maken. Ik zal nog veel wat bruikbaar is moeten laten liggen, maar mag toch niet voorbij gaan de mimische uitdrukking van den glans der oogen, die, vooral gepaard met andere karakteristieke trekken, eene groote rol speelt in de mimiek, vooral wanneer daarbij een zijner oorzaken, ruime afscheiding van tranen, de gewone maat te boven gaat. Behalve door de tranen, kan de glans der oogen ook vermeerderd of verminderd worden door de grootere of geringere spanning van den oogbol. Hoe volkomener de oogappel gevuld is, des te meer zijn zijne vliezen gespannen, des te glansrijker vertoont zich het hoornvlies en het witte vlies van 't oog. Hoe gezonder en volsappiger het gansche organisme, hoe ronder en volsappiger ook de oogappel. Bijzonder schitterend is dan ook de glans, die uit de oogen der bloeijende jonkheid straalt. Het is die uitdrukking, welke de dichters met ‘hemelsche wellust’ aanduiden. Merkwaardig is het, dat ditzelfde volle en vonkelende oog tweeërlei soort van stralen schiet: verkwikkende en brandende, reine en schuldige; men kent, men ziet, men gevoelt het onderscheid, en toch, beschrijven kan men het niet.
Hoe meer door vochtverlies, door ziekten of uitspattingen de kracht des levens is uitgeput, des te matter wordt ook de glans der oogen; de spankracht van den oogappel vermindert, en eindelijk spreidt de dood zijn valen sluijer over het ligchaam uit, en zakt het zigtbare gedeelte van den oogappel. Alle glans is thans van dit edele orgaan geweken; het is de mimiek van den dood, dat men in de zamenleving ‘gebroken’ noemt.
Maar meer dan van algemeene toestanden des ligchaams, is het vegetative leven en de glans der oogen afbankelijk van toestanden der hersenen, van aandoeningen. Neerdrukkende aandoeningen verzwakken, opwekkendc verhoogen den glans der

{==805==} {>>pagina-aanduiding<<}
oogen. Dat opwekkende en neerdrukkende gemoedsbewegingen eenen exciterenden en deprimerenden invloed uitoefenen op het zenuwstelsel in 't algemeen, is niet alleen bij artsen, maar zelfs bij leeken overbekend. Maar sneller en krachtiger werken ze op het bloed- en zenuwleven van den oogappel. Hoe spoedig verwelkt de glans der oogen door kommer en zorg; hoe ras begint die glans te herleven, als de lagchende hoop de hand reikt aan den moedelooze. Stralen schiet het oog der vreugd, licht glinstert uit het oog der hope, vonken werpt het oog uit van den toorn.
De gemakkelijkheid, waarmede zielstoestanden op den glans der oogen inwerken, is oorzaak, dat levendige en geestige menschen zich onderscheiden door den levendigen glans hunner oogen, dien ze vaak tot in hoogen ouderdom, en in weerwil van hevige ziekten, behouden. Als voorbeelden mogen dienen Frederik de Groote, Göthe, Napoleon en Luther, die, volgens de beschrijving van ooggetuigen, eenen zoo ongewonen en eigenaardigen glans der oogen hadden, dat men ze alleen daaraan kon herkennen. Van Luther zegt o.a. Joh. Kessler: ‘Zijne oogen waren zwart en diep, bliksemend en vonkelend, als eene ster, zoodat men hem bijna niet kon aanzien.’
Men wachtte zich echter wel, de kleur van den regenboog met matheid of glans te verwarren. Hij, in wiens druivenvlies veel pigmentstof is afgezet, en die dus, naar de gewone spreekwijze, gitzwarte oogen heeft, bezit daarin vaak niet den minsten glans, terwijl het blaauwe oog, 't welk in 't geheel geene kleurstof bezit, van den reinsten glans kan schitteren.
Hoe onwerkzamer en indifferenter de geest is, des te zwakker wordt ook de glans der oogen. Indolentie en stompzinnigheid vagen het laatste straaltje van glinstering weg; en als iemand u, met een mat en glanzeloos oog, verzekert, dat hij belang stelt in 't geeu ge hem te hooren of te zien geeft, en dat het onderwerp zijne geheele ziel vervult, dan moet ge hem evenmin gelooven, als dengene, die koelbloedigheid of onverschilligheid voorwendt, terwijl uit zijn glanzend oog de taal der belangstelling spreekt. Vergaap u niet aan de zachtmoedigheid, die u uit eenen vurigen stralenkrans tegenschittert, want straks zal een wolf komen uit dat lam; maar vertrouw ook niet op dat matte oog, als ge er iets anders dan logge lijdelijkheid in lezen wilt.
Maar nu nog de tranen. Deze ziju het product van de tranenklier, welke aan de buitenzijde van den oogappel, binnen de

{==806==} {>>pagina-aanduiding<<}
oogholte, gelegen is. - Om het ontstaan en de beteekenis der tranen te verklaren, zoude ik mij met de gewone verklaring kunnen behelpen, dat treurige voorstellingen op de tranenklier inwerken, evenals smaakvoorstellingen op de speekselklieren, erotieke voorstellingen op de geslachtsorganen, voorstellingen van zuigen op de mamklieren. Deze verklaring gaat echter reeds daarom niet op, omdat de tranen niet alleen door treurige, maar ook door blijde voorstellingen worden opgewekt. Vervolgens kan men ook bij de genoemde voorbeelden een verband aanwijzen, hetwelk bij het weenen ontbreekt. Smaakvoorstellingen ontstaan uit prikkeling der smaakzenuwen, erotieke voorstellingen uit eenen opgewekten toestand der geslachtszenuwen, voorstellingen van zuigen uit prikkeling van de zenuwen der melkklieren, - en wanneer door levendige voorstellingen speeksel-afscheiding, erectie of melkafscheiding wordt te voorschijn geroepen, dan schijnen de voorstellingen op dezelfde wijze terug te werken, waarop ze zijn ontstaan. Niemand zal echter willen beweren, dat treurige voorstellingen het gevolg zijn van prikkelińg der tranenklier. Het weenen moet dcrhalve op eene andere wijze worden verklaard. - De tranen komen voor den dag, zoodra het bindvlies van het oog door eenig vreemd voorwerp geprikkeld wordt. De zenuwen van dit vlies zijn takken van het vijfde zenuwpaar, hetwelk insgelijks takken afgeeft aan de tranenklier; de prikkeling van het bindvlies wordt vervolgens aan de tranenklier medegedeeld en wekt haar tot afscheiding van tranen op. Deze werking van uitwendige invloeden op de tranenklier geeft ons een middel aan de hand, om ook de werking van geestelijke invloeden op dit orgaan te verklaren. - Gelijk men weet, kunnen tranen door iedere hevige gemoedsbeweging worden veroorzaakt, zoowel door blijde als door treurige.
Hierbij, zoowel als bij de prikkeling van het bindvlies, schijnt de laatste oorzaak der vermeerderde tranenafscheiding gezocht te moeten worden in eene prikkeling, die ontstaat daardoor, dat aandoeningen van het orgaan des gemoeds (de hersenen) zich aan de drielingszenuw en hare takken mededeelen. Deze zenuw ontspringt, evenals de zwervende zenuw, evenals de zenuwen van het gelaat en van den oogappel, in de onmiddellijke nabijheid van het orgaan des geestes, en kan derhalve van hier gemakkelijk tot medegevoel worden opgewekt.
Doch wanneer men al deze verklaring als voldoende aanneemt

{==807==} {>>pagina-aanduiding<<}
voor het ontstaan der tranen bij hevige gemoedsbewegingen, dan blijft ze echter nog in gebreke het voordurend weenen te verklaren, waarbij somtijds stroomen van tranen vergoten worden. - Hierbij komt ongetwijfeld de wil in het spel; immers 't is zeker dat deze invloed kan uitoefenen. Wie heeft het niet bij zich zelven ondervonden, dat men het weenen kan terughouden, dat men een traan der smart kan onderdrukken? Maar de wil kan de tranen niet alleen terughouden; hij kan ze ook uitlokken. Er zijn tranen-virtuozen, die ieder oogenblik de sluizen van den zilten vloed kunnen openzetten. Eene zoodanige vaardigheid echter vereischt, evenals alle andere menschelijke handigheden, eenige oefening. De vrouwen, welke zich van hare tranen zoowel in eenen of- als defensiven zin met glansrijk gevolg bedienen, hebben in de behandeling dezer wapens ongetwijfeld eene groote handigheid verkregen.
De manueu daarentegen, die gewoon zijn de tranen als het teeken eener onmannelijke zwakheid af te zweeren, hebben zoozeer het gebruik daarvan verleerd, dat ze vaak niet weenen kunnen, ook wanneer ze het moeten doen. Het weenen nogtans is den mensch eene behoefte en een troost; doch bij de vooruitgaande beschaving zijn bij de mannen de tranen uit de mode geraakt. De helden der Iliade (Achilles, Ajax, Odysseus, Menelaos) schaamden zich de tranen niet; als kinderen weenden ze wanneer ze bedroefd waren, evenals ze lachten, wanneer hun gemoed eene vrolijke stemming had. Thans zoude men het een' veldheer als lafhartigheid aanrekenen, als hij tranen stortte, even als de mode het tot eene schande doemt, wanneer door eenen hartelijken lach de opgeruimheid des geestes zich naar buiten openbaart.
Maar waarom trachten wij, door den invloed van den wil, het vlieten der tranen te bevordereu en te onderhouden, wanneer kommer en smart den geest neerdrukken? De ervaring geeft ons hierop het antwoord, dewijl zij ons leert, dat pijnlijke gemoedstoestanden aan intensiteit verliezen, zoodra de tranen beginnen te vloeijen. En wanneer wij tot dus ver nog geene voldoende physiologische verklaring kunnen geven, door welke voorwaarden de tranenklieren de afvoeringsbuizen van hevige gemoedsschokken worden, zoo is het toch een ontegenzeggelijk feit, dat kwellende smart door weenen gelenigd wordt. Hoe pijnigend is de toestand, wanneer de mensch behoefte gevoelt tranen te storten, en door omstandigheden gedwongen is ze met geweld

{==808==} {>>pagina-aanduiding<<}
terug te houden; en hoe weldadig is het, wanneer het van vertwijfeling drooge oog steeds met versche tranen wordt gedrenkt. Er zijn toestanden, waarin de mensch door hevige gemoedschokken zoo wordt aangegrepen, dat alle verrigtingen des geestes voor een wijle verlamd schijnen. Het plotseling verlies van een geliefkoosd voorwerp b.v. kan den mensch zoo aangrijpen, dat hij tot eenen zekeren staat van stompzinnigheid vervalt. In zoodanigen toestand vlieten geene tranen. Die in de gelegenheid was, menschen waar te nemen, welke met drooge oogen eene groote ramp, die hun trof, aanstaarden, die weet het, hoeveel marteling en hoeveel onnatuurlijkheid op dat koude gelaat te lezen stonden. En met regt is zoodanige toestand beangstigend, want de oogenblikkelijke stompzinnigheid, die dikwijls op hevige gemoedschokken volgt, kan tot volslagene krankzinnigheid overslaan. Wanneer de ongelukkige echter weder weenen kan, wanneer de smart zich in tranen oplost, wanneer de overprikkeling van den geest in den paerelenden stroom een' uitweg vindt, dan is de lijder gered.
De tranenklier schijnt derhalve een veiligheidsklep te zijn voor bovenmatige opwekking der hersenen; de buitengewone spanning der hersenvaten schijnt daardoor verminderd te worden, dat door de rijkelijke afscheiding van tranen een gedeelte der zenuwkracht wordt verteerd. In zoodanigen toestand zijn de hersenen, als een electrisch toestel, geladen, en worden ze weder ontladen door hare werking op de tranenklieren.
Hierdoor wordt het nu ook duidelijk, waarom aan de dieren de tranen zijn ontzegd. Bij hen zijn het maaksel en de verrigtingen der hersenen niet zoo gecompliceerd als bij den mensch; hevige hersenprikkels kunnen bij hen niet zoo diep ingrijpen of verstoorend werken, en daarom missen zij ook den toestel, welke de verrigtingen der hersenzenuwen afleidend en verzachtend ter zijde staan. Hieruit blijkt het ons ook, waarom zeer jeugdige kinderen zeer zelden tranen storten. Door pijn kunnen bij hen wel, langs den weg der terugkaatsing, de verschijnselen van snikken en schreijen veroorzaakt worden, doch dan komen de tranen tamelijk wel overeen met die, welke uit prikkeling van het bindvlies ontstaan. Dat tot het weenen een zekere graad van geestelijke werkzaamheid noodig is, leereu ons ook de cretinen en krankzinnigen: de eerste weenen nooit, de laatste maar zeer zeldzaam, en dan zijn de tranen ook welkome boden voor

{==809==} {>>pagina-aanduiding<<}
den arts, die in dit verschijnsel een gunstig prognostisch teeken vindt.
Het storten van tranen is derhalve de mimische uitdrukking van eene hevige aandoening des geestes, of van het gemoed (hetgeen in eenen niet dichterlijken zin hetzelfde is), en naar de bijkomende bewegingen der gelaatsspieren kan men zeer spoedig afmeten, of het tranen der vreugde zijn, of tranen der smart. Bij de eerste speelt er tevens een lach om den mond, straalt er een vriendelijke blik door den stroom der tranen heen, verwt een vurige blos de gloeijende wangen, en houdt de bron spoedig op te vloeijen. Bij de laatste sluit zich het doffe oog ter halver wege, rigt zich de blik meestal op één punt, zwellen de lippen op, zijn de neusvleugels in eene snelle beweging, verspreidt zich eene mengeling van kleuren op het gelaat, en zakt het hoofd naar de eene of andere zijde over. Deze en nog meer andere teekenen moesten zij eigenlijk kennen, die het gemis van aandoeningen door het storten van tranen trachten goed te maken. Dit moesten vooral ook de schilders weten, - dan zonden ze, om diepe droefheid voor te stellen, ons niet eene knielende vrouw schetsen, met de gevouwen handen naar boven, met het hoofd naar achteren gebogen, met de oogen ten hemel gerigt, terwijl eene enkele traan neerdruppelt langs de kalme wang. Men zegt, dat eene vrouw zoo schoon is, als ze schreit. Dit moge waar zijn in de dichterlijke wereld, - in de werkelijke maken die roode randen om de oogleden, die gezwollen neus met zijne breede gaten, dat snikken en neussnuiten, en dat dik worden der lippen en der oogleden, enz. op de meeste menschen eenen geheel anderen indruk. Dan alleen, misschien, wordt de schoonheid door het storten van tranen verhoogd, wanneer deze kunstmatig uit de klier worden gedrukt, - wanneer iemand een traan der hoffelijkheid schreit, of dit middel aangrijpt, om de belangstelling van den een of ander op te wekken. Maar dan daalt dit verschijnsel ook af tot den rang van kunstmatige mimiek, waardoor men zich, bij eenige oplettendheid, nooit
behoeft te laten bedriegen. Nog onlangs was ik in de gelegenheid een jong meisje te observeren, dat ik telkens bij mijne visite in tranen zag zwemmen, ofschoon de totaal-uitdrukking van haar gelaat in strijd was met dien breeden tranenvloed. Vrij zeker zijnde, dat het schreijen gehuicheld was, gaf ik order, bij iederen aanval van weenen haar in eene cel

{==810==} {>>pagina-aanduiding<<}
te plaatsen en ze daar te laten uithuilen. Ik gaf dien last luide genoeg, om door haar te worden verstaan, en ziet, hij behoefde nooit volbragt te worden, want er is na dien tijd geen traan meer gevloten. Een ander jong meisje vertoonde de mimische uitdrukking van wroeging of berouw, meermalen per dag, maar was dan tusschenbeide weer schijnbaar opgeruimd en tamelijk helder in hare gedachten. Ze bad dan een vriendelijk oog, lachte met de anderen mede, of begaf zich aan eenigen arbeid. Weldra echter vouwde ze de handen op de knieën, dook ze met het hoofd naar den schoot, gluurde ze angstig om zich heen met de half geopende oogen, hield ze de tanden gesloten of beet zich op de lippen, en verschrikte bij het minste geritsel, maar vooral wanneer de deur van het vertrek openging. Het was mij duidelijk, dat onaangename voorstellingen haar teisterden, en dat hiervoor een grond bestond in de werkelijkheid; want haar waanzin was niet intensief genoeg, om die hardnekkige voorstellingen ziekelijk te noemen. Ik zeide haar dus stoutweg: gij hebt iets op uw geweten, dat ge mij onmiddellijk moet vertellen, en dat het geheim tusschen ons zoude bewaard worden. Ik nam haar mede naar een afzonderlijk vertrek, en daar deed ze mij in eene geregelde orde een verhaal, hetwelk mij volkomen in mijne meening bevestigde; haar drukte een last geboren uit jeugdige onbezonnenheid, en in de mededeeling er van scheen ze cene groote verligting te gevoelen.
Men kan het den leugenaar aanzien dat hij liegt, men behoeft het niet te vragen of men bij het brengen van een bezoek welkom is, men behoeft zich niet te vergissen in de beteekenis van een handdruk, met vriendelijke woorden of gebaren kan men ons niet misleiden, wij zien met wissen blik heen door den sluijer der huichelarij, als we slechts de gebaren bestuderen, die van iedere gemoedsbeweging onafscheidelijk zijn. Als algemeene regel in de natuurlijke mimiek kan men aannemen, dat ze onwillekeurig tot stand komt en, als de echo van eene bepaalde gemoedsbeweging, altijd dezelfde is. Ziet men derhalve, dat de gebaren ontstaan door willekeurige spierbewegingen, of dat ze van tijd tot tijd variëren, dan mag men gerust aannemen, dat de persoon in kwestie iets wil verbergen of voorwenden, en dan moeten we jegens hem op onze hoede zijn. Gemakkelijker zal ons dit nog vallen, indien

{==811==} {>>pagina-aanduiding<<}
dezelfde mimiek zich zoo dikwijls herhaalt, dat zij tot eene blijvende gelaatsuitdrukking is opgeklommen, dat zij van eene mimische uitdrukking tot eene physiognomische is verheven. Stelt men zich die uitdrukking, die werking der spieren, die het uitwendige afdruksel is eener inwendige aandoening, duidelijk voor, dan zal men maar zelden dupe zijn van onwaarachtige woorden of valsche gebaren, dan zal men de menschelijke neigingen vrij wat zekerder ontmaskeren, dan door met Lavater lijnen over het aangezigt te trekken, die immers door eene slecht geheelde wond, een breuk van een der kraakbeenderen, enz. reeds van zelf eene verandering moeten ondergaan, - maar vooral beter zal men het kunnen, dan door met Gall alle vermogens en neigingen en hartstogten aan de oppervlakte der hersenen te zoeken.
Ware vreugde schittert ons tegen uit de zamentrekking der groote jukspier, verbonden met de spanning van de kringspier der oogen; werkt de jukspier alleen, dan is het valsche vreugde. De lof dien men wil uitdeelen, of de bewondering die men wil betuigen, zijn niet welgemeend, als de trompetterspier er den stempel van ironie op zet. Lagchen en een welwillende blik bedriegen u, als de opligter van den mondhoek en het onderste ooglid hierbij medewerken. Als de dwarse neusspier gespannen is alsmede de opligter van den bovenlip, lees daarin gerust eene afkeuring, hoe bemoedigend men u ook moge tegenkomen.
En zoo zonde ik u nog een aantal spieren van het gelaat kunnen noemen, die, alleen of in verbinding met andere, het hieroglyphenschrift der gemoedsbewegingen uitmaken; doch ik heb reeds te veel van uw geduld gevergd, en wil deze bijdrage slechts beschouwd hebben als eene opwekking aan u, om de studie der mimiek op het veld uwer eigene ervaring voort te zetten, om de schilders en beeldhouwers aan te sporen, niet meer zulke grove fouten te begaan, als waardoor zoo menige wereldberoemde beeldtenis wordt ontsierd, en om den mensch in 't algemeen te waarschuwen tegen eene z.g. mimische behendigheid, die op het punt staat voor de regtbank eener verlichte anthropologie ontmaskerd te worden.







{==812==} {>>pagina-aanduiding<<}

Het archief te Dordrecht.

De Vaderlandsche geschiedenis beleeft thans een gulden tijdperk. Wel worden hare beoefenaars, gelijk in Belgie door het Gouvernement niet aangemoedigd, noch aanzienlijke sommen voor de uitgave van oude oorkonden afgezonderd; maar toch de lust tot onderzoek wordt door geen kleingeestige angstvalligheid en vrees voor openbaarheid meer belemmerd; de ijzeren deuren der Arehieven-kamers zijn op koninklijk bevel ontsloten, en de tegenwoordige Wagenaars mogen onbelemmerd hunne nasporingen aanvangen en voortzetten. Sedert eenige jaren is dan ook onze geschiedenis die van Wagenaar, Cerisier of Bilderdijk niet meer: een nieuw en naauwkeurig onderzoek heeft tot andere resultaten geleid. En niet alleen mag zich de geschiedschrijver naar lust in landelijke en stedelijke archieven bewegen; maar inventarissen der schatten die zij bevatten worden door de pers algemeen gemaakt, opdat een iegelijk wete wat er nog uit vroegere tijden voorhanden is. Zulk een inventaris werd ook van het archief te Dordrecht, door den secretaris dier stad, mr. P. van den Brandeler in het licht gegeven; een archief dat de hoogste belangstelling verdient, want het is dat van de oudste en zeker van een der merkwaardigste steden van Holland. Meer dan elders heeft het bestuur dier stad in vroegere jaren eene vrijgevigheid getoond, die te meer opmerking verdient, wijl het juist Dordrecht was, dat het meeste belang er bij had, dat hare resolutiën, boeken en thesauriersrekeningen gesloten bleven. Beverwijck, Balen, van Someren, en van de Wall hadden den vrijen toegang. - Evenwel vergete men niet, dat de voormalige regenten, wier

{==813==} {>>pagina-aanduiding<<}
geslachten tot in de vorige eeuw voortbloeiden, wel gezorgd hebben, dat hetgeen een schaduw over de daden hunner voorvaders kon werpen, óf in hun eigen archief overging óf verscheurd en vernietigd werd. Van hier dat zoo menig vurig begeerd handschrift te vergeefs gezocht wordt.
Doch deze oorzaak was het niet alléén welke zoo vele hiaten in het archief maakte. Eene andere was: de lust tot geschied- en oudheidkundige studiën van sommigen der oude regenten. Zij namen boeken en portefeuilles met oorkonden uit het archief, ten einde die in hunne woningen te doorsnuffelen Deze werden, hetzij wijl de dood hen verrastte, hetzij uit nalatigheid, niet weder teruggebragt, en zoo geraakten die in vervolg van tijd in verschillende bibliotheken, of werden onder den hamer gebragt, en de stad was verpligt, zoo zij prijs op het bezit er van stelde, haar eigen goed voor vaak aanzienlijke sommen terug te koopen.
Maar wat ook in den loop der eeuwen verloren is geraakt of vernietigd werd, het Dortsch palladium, de kast met privilegiën bleef ongeschonden. Zij bevatte oorspronkelijke en gecopieerde handvesten en privilegiën (vidimussen). Reeds in de XIV eeuw bestond die kast, en deelde in de verwoesting, door den brand van 1332 aangerigt. Zij berustte toen in het Stad- of Schepenhuis, werd na den brand in het Minnebroedersklooster en van daar weder naar het nieuw gebouwd stadhuis overgebragt. Reeds in 1404 was deze kas, met verschillende sloten voorzien, waarvan de sleutels onder Schepenen moesten be rusten, en toen de gilden in magt en aanzien waren toegenomen, werden deze sleutels aan zes, later aan twaalf hunner, de ‘groote’ of ‘sleutelgilden’ genoemd, ter bewaring toevertrouwd.
Deze kast mogt niet dan met groote plegtigheid, in tegenwoordigheid der overheden, dekens of boekhouders der gilden, van gecommitteerden uit den Magistraat, en de gezamentlijke ‘luiden van den Achten’ geopend worden. De eerste plegtige opening had den 12 November 1649 plaats. Men vervaardigde, bij die gelegenheid; een inventaris van haren inhoud, die door Jacobus van Oudenhoven, in zijne Beschrijving van Zuyt-Hollandt bl. 596-618, en in zijn Oud en Nieuw Dordrecht bl. 332-367, is overgenomen. Meer dan honderd jaren later (April 1770) werd zij, voor de tweede maal, in tegenwoordigheid van den President Burgemeester, Mr. Govert van Slingelandt, de regerende Burgemeesters, Mr. Caspar Balthazar, Dol van Ourijk en Mattlieus

{==814==} {>>pagina-aanduiding<<}
Rees, den Pensionaris Mr. Cornelis Bosschaers, den Thesaurier van 't groot comptoir, Henderik Josselet, den thesaurier van de reparatiën, Barthout van Ourijk, den secretaris van burgemeesteren, Mr. Willem Bartholomeus van den Sandheuvel, van Mr. Danas van Slingelandt, uit den Oudraad, Mr. Cornelis Pieter van Meerdervoort, heer van Swijndrecht, uit het gerigt, dr. Gijsbert Beudt en dr. Jan Willem van Steenbergen, uit de Achten, en van de boekhouders der twaalf gilden, plegtig ontsloten. ‘De president burgemeester gelastte (zoo luidt het verhaal) den boekhouder van het smedengild, de sloten, in presentie van al die Heeren, te openen...waarop dezelve eerst geopend heeft, de vier sloten, welke zich aan de vier bengels der ijzeren raam (een ijzeren getraliede deur in den muur) bevonden, waardoor dezelve geopend konde worden; daarna heeft hij geopend de twee sloten, waarmede de ijzeren deur, die zich achter de voors. ijzeren raam bevond, gesloten was. Dezelve geopend zijnde, heeft zich vertoond een houten kist, hoog omtrent vier voeten, lang insgelijks omtrent vier voeten en diep omtrent anderhalve voet, staande op zich zelve, op vier pooten, op een roosterwerk van zwaar ijzer, omtrent van dezelfde figuur als de ijzeren raam, die voor de ijzeren deur gezien werd, en welk ijzer roosterwerk, zoowel van boven als van achteren en van beide de zijden der muren, waarin de voors. houten kist stond, gevonden werd, zijnde de gemelde houten kist voorzien van zes sloten; welke mede door den gemelden boekhouder geopend zijn geworden. Zulks geschied zijnde, is de voors. houten kist uit de ijzeren kast gehaald, en in het midden van de Burgemeesters-kamer gezet, gelijk ook uit de voors. kast genomen zijn de laden, dozen en kistjes, welke daarin, behalve de voors. houten kist gevonden zijn. De meergemelde houten kist geopend zijnde, zijn daarin gevonden twee en twintig houten laden en twee ledige loquetten, van welke er achtttien genoteerd waren met de letters
van het alphabet.’
Nadat de papieren uit de laden genomen en door Mr. Pieter Hendrik van de Wall, voor zijn beroemd werk over de Privilegiën der stad Dordrecht, waren nagezien of afgeschreven, werd de kast, in de maand September, op dezelfde plegtige wijze wederom gesloten, en aan ieder der twaalf boekhouders twee specie silveren ducatons ter vereering gegeven.
Drie en zestig jaren later (1833), werd de houten kist voor de derde maal uit de groote kast genomen, maar nu, daar het

{==815==} {>>pagina-aanduiding<<}
Raadhuis zoo in- als uitwendig verbouwd moest worden, naar het voormalige H. Geesthuis ter Groote kerk vervoerd en aldaar in de Regenten-kamer geplaatst.
Na verkregen verlof, werd de inhoud, in tegenwoordigheid van den Edel Achtb. Heer Adrianus van der Linden Florisz, door J. Smitsz Jz. en mij onderzocht, met de bestaande inventarissen naauwkeurig vergeleken en daarvan proces-verbaal opgemaakt, hetwelk den 10. November 1833 aan HH. Burgemeester en Wethouders werd overhandigd. Vervolgens schreven wij eenige stukken, die door van de Wall, welke alleen van de privilegiën had gebruik gemaakt, niet vermeld zijn, af, maakten uittreksels van anderen, en hadden het geluk van zeer vele, bij gelegenheid van den brand van 1332, ineengekrompene en door de gesmoltene zegels verschroeide en in klompen zaâmgepakte perkamenten, grootendeels leesbaar te maken. Nadat alles wederom in de vorige orde in de laden geschikt was, werd de kast op het vernieuwde Raadhuis in eene der archief-kamers geplaatst, waar zij zich nog bevindt.
Mr. P. van den Brandeler, de Gemeente-Secretaris, en tevens met de zorg voor het archief belast, liet voor de vierdemaal de kast openen, ten einde een chronologische inventaris van den inhoud op te maken en die door de pers ter kennis van het publiek te brengen. Hij deed zulks met de uiterste naauwkeurigheid, met aanhaling onder elk nummer, of en waar het beschrevene stuk was in het licht gegeven. Deze inventaris, die van 1200 tot 1549 loopt, omvat dus een tijdperk van 350 jaren, en geeft een verslag van (gelijk Oem het noemde) ‘het oudste bouck der geschydenis van de hooftstat van Zuid-Holland, of ten minste een cort begryp er af, een spraakeloos getuyge harer oude glorye.’
Dat de Secretaris door dezen arbeid den beoefenaars der geschiedenis een belangrijke dienst bewees, behoeft geen betoog.
Vier jaren na de uitgaaf van het gedeelte van het archief, dat in de ijzeren kist berust, gaf hij een inventaris van het tweede gedeelte van het archief in het licht, behelzende de lijst der privilegiën en keurboeken, resolutiën, registers, rekeningen tot op 1813; der stukken betreffende het stapel- en Maasregt; der acten en resolutiën van de regering onder het grafelijk bewind, tijdens de Republiek van 1795, van 1795 tot 1813; der resolutiën betreffende de heerlijkheid van de Merwede enz.; van

{==816==} {>>pagina-aanduiding<<}
de resolutiën, registers enz. betrekking hebbende tot de geldmiddelen, de thesauriersrekeningen; van de leeningen, los- en lijfrenten, van de stukken betreffende de belastingen, van bijzondere rekeningen, der stukken betreffende gilden, schutterijen, godshuizen en armwezen, der stedelijke registers enz., onder geen bepaalde rubriek te brengen; van gedrukte publicatiën, keuren en ordonnantiën, van doop, trouw en overlijdens-registers van Dordrecht, van resolutiën der staten van Holland en West-Friesland, van gedrukte resolutiën van de Staten-Generaal, van kwijting. Deze lijst, in 12 hoofdstukken gebragt, getuigt van zijne kennis en naauwkeurigheid.
Zooveel mogelijk zijn de stukken in chronologische orde gebragt, hier en daar met ophelderende aanmerkingen voorzien; de oude spelling, opdat de bescheiden het eigenaardig karakter niet verliezen zouden, is behouden, terwijl de stukken door de stad op de verkooping der handschriften van J. Schouten aangekocht met lett. S. zijn aangeduid. Nog is zijn taak niet geëindigd. Met verlangen zien wij het derde gedeelte van het archief te gemoet, bestaande uit de bescheiden, welke ten voormaligen Weeshuize berust hebben, beginnende met het jaar 1284. Daartoe ontvange de geleerde secretaris gezondheid en kracht en lust!
Die een blik in dezen belangrijken inventaris werpt, zal welhaast overtuigd zijn van het hooge belang van dat archief, ook voor de geschiedenis van het vaderland. Daarvan heeft de secretaris reeds vroeger een proeve gegeven door de mededeeling van de thesauriersrekening van 1490, dus uit den Jonker-Frasersoorlog. Hij ga voort niet slechts te inventariseeren, maar bewerke uit het archief tevens het een of ander gedeelte der vaderlandsche of stedelijke geschiedenis. Mogt het rijke Dordrecht, voorgelicht door den ijverigen sekretaris zich al wat hare stad betreft, ook op publieke verkoopingen, aanschaffen tot completering van het archief. Mogt zij ook hare aandacht vestigen op al wat hare kunsten lettergeschiedenis betreft, en zich, nu het nog tijd is, voortbrengselen van het penseel en de pen, van zooveel uitstekende mannen, waaraan zij mede haren roem verschuldigd is, aanschaffen en de oudste stad van het vaderland tevens het belangrijkste museum bevatten!

Leyden, Aug. 1866.
Dr. G.D.J. Schotel.





{==817==} {>>pagina-aanduiding<<}

Een nieuw werk over Mexico 1).

W.F. Bullock, een Engelschman, heeft ons onlangs een der beste werken over Mexico geschonken, die wij over dat land bezitten. Daar hij juist die deelen des lands bereisd heeft, waarop Mexico's toekomst in het bijzonder berust, wint zijne beschrijving niet weinig in belangrijkheid. Het aantal inwoners wordt door Bullock juist zoo opgegeven als door andere schrijvers, maar ten aanzien van de verhouding der rassen verschilt hij aanmerkelijk van zijne voorgangers. Naar zijne beweering wonen niet meer dan 8000 Negers onder 1,300,000 Blanken, 4,00,000 Indianen, 2,300,000 Mestiezen, 345,000 Mulatten en 300,000 Zambo's (gekruist ras uit Indianen en Negers). Juarez, die volgens Bullock een volbloed-Indiaan is, heeft de krachten van het land gedurende zijn bestuur meer dan één der vroegere presidenten uitgeput. Hij heeft het reserve-kapitaal des lands, dat in het kerkelijk vermogen bestond, aangetast en grootendeels verspild. Reeds in Veracruz ziet men daarvan overal de sporen, en nog meer in de hoofdstad Mexico. In het jaar 1861 was Juarez zoo ontbloot van baar-geld, dat hij een stuk gronds met de daaropstaande kerk voor ƒ 200 van onze munt verkocht.
Men komt in Mexico binnen door een opening in een aarden wal. Dan komt men op een groot plein, dat een half voet hoog met zand is bedekt, aan den eenen kant door graven, die een ondragelijken stank verspreiden, en aan de andere zijde door half ingestorte kerken en kloosters omgeven. Honden en gieren zoeken er hun voedsel. In denzelfden vervallen toestand,

{==818==} {>>pagina-aanduiding<<}
het gevolg van den altijd voortdurenden burgerkrijg, bevindt zich de gansche stad; en toch ontbreekt het daarom niet aan stierengevechten, tooneelvertooningen en andere openbare vermakelijkheden. Waar met gunstigen uitslag gewerkt wordt staan altijd vreemden aan het hoofd. Tezcuco, eens het Athene van het Westen, bezit tegenwoordig geene merkwaardigheden meer, behalve de zoutziederij en de sodafabriek van een Engelschman en de glasblazerij van een Franschman. De boomwolplanterijen, die in bloeienden toestand verkeeren, zijn door Engelschen aangelegd. Op den weg van Mexico naar Tampico maakte Bullock een uitstap naar het beroemde bergwerkers-distrikt Real del Monte, waar de hoofdwerken alle door Engelschen worden bestuurd. Vroeger, over het geheel genomen, rijk, ging het district tengevolge van den burgeroorlog zoo achteruit, dat het in tien jaren niet meer dan 1 3/10 milioen dollars opbracht. Een engelsche maatschappij, die in 1824 de hoofdwerken kocht, leed achtereenvolgens een milioen Pond Sterling aan verliezen. Eindelijk nam J.H. Buchan de leiding op zich en verkreeg door de invoering van een betere smelt-methode zulke winsten, dat eene mijn-actie, die vóór zijne komst in het geheel geene waarde bezat, sedert een jaarlijksch dividend opleverde van 570 Pond Sterling. De groote oorzaak van verval, de burgeroorlog, duurt ook onder keizer Maximiliaan voort. De Guerillas, die eigenlijk rooverbenden zijn, maken het gansche land onveilig, zóó dat men zelfs in streken, waar de keizerlijke regeering, naar het heet, algemeen wordt erkend, b.v. op den weg van Mexico naar San Blas, niet dan onder sterk geleide reizen kan. Tijdelijke maar zeer groote stoornissen ontstaan, wanneer eens ongelukkigerwijze de maïs-oogst mislukt. Deze graansoort is de meest algemeen gebruikte en niet zelden het eenige voedsel
voor menschen en beesten, en een mislukte oogst is dus een ware volksramp. De voornaamste oorzaak, waardoor in het jaar 1865 de zilvermijnwerken van Guanaxuato zoo weinig opleverden, was eene mislukking van de maïs.
Voor meerdere bijzonderheden verwijzen wij de belangstellenden naar het onderhoudend geschreven werk van den Engelschman zelf.
B.






{==819==} {>>pagina-aanduiding<<}

De Hindusche godsdiensten in den Oost-Indischen archipel.

Door C.P. Tiele.

In de laatste jaren der zesde en de eerste der vijfde eeuw vóór den aanvang onzer tijdrekening was Hindustân het tooneel eener groote godsdienstige beweging. 1) Een koningszoon van Kapilavastu, Sarvârthasiddha, de zoon van Çuddhodana, ging als een eenvoudige monnik gekleed, en daarom Çâkya-muni, de monnik uit het geslacht der Çâkya genoemd, het land door, en predikte - ongewoon schouwspel voor den hindu, - een nieuwe zedeleer aan het gansche volk. Allang had hij gepeinsd over de groote raadselen des levens. De vergankelijkheid en onzekerheid van alles om hem heen, het menigvuldig lijden zijner medemenschen, de treurige gevolgen hunner toomelooze begeerten,

{==820==} {>>pagina-aanduiding<<}
de verwoestende strijd der hartstochten, dat alles had een diepen indruk gemaakt op zijn geest. Te midden van zooveel ellende kon hij geen vrede vinden in de weelde van een indisch paleis. Lang had hij weêrstand geboden aan den drang van zijn hart, en toegegeven aan de zachtmoedige smeekgebeden der zijnen. Maar hij kon niet langer. Hem walgde de ledige praal waarmeê hij zich omringd zag. Hij moest heen, wijsheid zoeken aan de voeten der vrome en geleerde brahmanen, en kalmte voor zijn ontrust gemoed in de overpeinzingen der eenzaamheid. Niet bij de brahmanen, maar in de eenzaamheid had hij die gevonden. Daar was hij tot de overtuiging gekomen, dat het Zijn alleen de bron van alle smart, en alzoo in het niet-zijn, in de dooding van alle begeerten, in de overwinning van alle hartstochten de verlossing van alle lijden gelegen was. En was dan ook dit toppunt eerst bij den dood te bereiken, kon men eerst bij het sterven tot geheele vernietiging, tot het nirvâna ingaan, men kon de ellenden van 't aanzijn reeds in dit leven dragen, zoo men zich op het beoefenen der zes hoofddeugden: weldadigheid, gerechtigheid, geduld, geestkracht, verstand en beleid toelegde. Dat ging hij nu aan allen verkondigen, een vrijwillige bedelaar, zachtmoedig en vriendelijk, en gedurende meer dan 40 jaren tot aan zijn dood toe, onvermoeid. Dat werd als een goede boodschap door velen begroet. Gestadig nam het getal zijner vrienden en aanhangers toe, en groeide aan tot een machtige partij. De partij werd een sekte, de sekte een wereldgodsdienst, en de leer van Çâkyamuni den Buddha wordt heden ten dage door meer dan 400 millioenen beleden.
Maar vond die leer een gereede opname bij niet weinigen, zij ontmoette in Hindustân-zelf al aanstonds geen geringen tegenstand. Het kon wel niet anders. Want niet alleen dat zij van de heerschende godsdienst der brahmanen afweek, maar zij was niets minder dan een geheele vernietiging van hun stelsel. Voor de godsdienst was in het systeem van den Buddha geen plaats. Naar het schijnt heeft hij wel het bestaan der vedische en brahmaansche goden niet geloochend, maar dat de mensch van hen niets te vreezen noch te hopen had, dat de ware wijze boven hen was verheven, dat lag duidelijk genoeg in zijn prediking opgesloten. De Buddha en zijn eerste leerlingen schijnen niet, zooals men wel beweerd heeft, een zuiver atheïsme geleerd te hebben, maar zij onderwezen een zedeleer, die geheel buiten

{==821==} {>>pagina-aanduiding<<}
alle godsdienst omging, en, omdat zij door zichzelf de hoogste zaligheid beloofde, alle godsdienst onnoodig maakte. Bovendien wierp de leer van den wijzen koningszoon de geheele huishouding der brahmaansche gemeente omver. Deze was op een scherpe afscheiding van vier kasten of standen gegrond. En Çâkya-muni kende geen kasten. Hij kende slechts lijders, door dezelfde hartstochten bewogen, door dezelfde begeerten gefolterd, aan dezelfde ellenden ten prooi, en hij wees aan allen, aan priesters en krijgslicden, aan burgers en dienaars den weg der bevrijding aan. Er waren onder zijn hoorders niet slechts, maar onder zijn vertrouwdste leerlingen ook mannen uit de laagste kaste, waarop de vrome brahmaan slechts met diepe verachting nederziet. Geen wonder, dat zulk een handelwijs hun de grootste ergernis moest geven. De verspreiding dezer gevaarlijke sekte vervulde hen met schrik. Indien het gansche volk zich voor haar liet winnen, dan was het met hun heerschappij gedaan. En de zucht tot zelfbehoud deed hen naar middelen uitzien, om het dreigend onheil af te wenden.
Een krachtig hulpmiddel was spoedig gevonden. Ook in den boezem ues volks was een beweging tegen het Buddhisme ontstaan. Het praktische atheïsme dezer sekte kon niet allen bevredigen, maar ook de brahmaansche godsdienst werd door velen slechts onwillig aangenomen. Nu de macht der priesters, tot hiertoe onweêrstaanbaar, door de buddhistische beweging voor een wijle verslapt was, hadden twee volksgodsdiensten gelegenheid zich te ontwikkelen. Het was de vereering van Vishnu, oorspronkelijk een weldadigen zonnegod uit de hemelsche wateren geboren, en die in de Veden een zeer ondergeschikte plaats inneemt, doch die nu door een aanzienlijk deel des volks als eenige, voor 't minst als hoogste godheid werd aangebeden; en die van een ouderen zonnegod Çiva, aan de oud-indische goden-wereld vreemd, doch met wien nu de storm- en vuurgod Rudra der Vedaas werd vereenzelvigd, en die onder deze dubbele gestalte en tevens als de god der vruchtbaarheid en des tijds vooral door de bewoners der woeste bergstreken werd gehuldigd, en als de groote god bij uitnemendheid (Mahâdeva) werd beschouwd. Behendig wisten de brahmanen het ontstaan dezer nieuwe sekten tot hun voordeel aan te wenden. In andere tijden zouden zij de dienaars van Vishnu en Çiva als ketters vervolgd, en niet gerust hebben voordat ze waren uit-
{==822==} {>>pagina-aanduiding<<}
geroeid, nu begroetten zij hen als bondgenooten. Nu namen zij de beide volksgoden in hun stelsel op. Inderdaad, zeiden zij, Vishnu was de hoogste godheid. Maar beide waren zij openbaringen van hetzelfde goddelijke wezen, waarvan ook hun hoofdgod Brahmâ, het verpersoonlijkte gebed, een andere openbaring uitmaake. Zoo werd eene drieëenheid (trimurti) gevormd, bestaande uit Brahma, den Schepper, Vishnu, den onderhouder, en Çiva, den vernieler van al wat leeft. En zoo waren de oude gebieders des lands, door deze onverwachte hulptroepen gesterkt, instaat om den kampstrijd met hun machtigen tegenstander te aanvaarden.
De worsteling tusschen het hervormde Brahmanisme en het Buddhisme, dat zich intusschen naar andere landen begon uit te breiden, duurde lang. Eeuwen waren er noodig, voordat het laatste geheel was ten onder gebracht. Maar het werd eindelijk overwonnen, en thans vindt men in het eigenlijke Indië geen enkelen volger van Çâkya-muni meer.
Ik moest deze vluchtige schets van een der merkwaardigste godsdienstige bewegingen uit de oudheid doen voorafgaan, om mijn onderwerp in te leiden. Ik wil thans echter diezelfde worsteling op een ander gebied doen gadeslaan. Want ook de hindusche koloniën op Java en Sumatra hebben den weêrslag van die godsdienstige beweging en worsteling ondervonden, schoon die daar een eigenaardig karakter vertoonen.
Ik wensch den lezers van dit Tijdschrift een overzicht te geven van de geschiedenis der hindusche godsdiensten in den oost-indischen archipel, een blik op haar tegenwoordigen toestand, en een vluchtige schets van haar invloed op beschaving en zeden. Het kan geen Nederlander onverschillig zijn te weten, wat volken, aan het nederlandsch gezag onderworpen, over de hoogste belangen der menschheid hebben gedacht en geloofd, en voor een deel nog denken en gelooven. Dat doet mij op eenige belangstelling hopen in een onderwerp, dat misschien niet tot de populairste behoort, maar dat zeker bij het beschaafde publiek meer bekend verdiende te wezen.

De eerste sporen eener hoogere beschaving bij de Javanen vallen in tijdsorde ongeveer samen met den aanvang onzer eigene nederlandsche geschiedenis. Eigenaardig genoeg begint de historie voor het hoofdvolk van den indischen Archipel en voor zijn

{==823==} {>>pagina-aanduiding<<}
tegenwoordige beheerschers omstreeks in denzelfden tijd. Vóór Jezus geboorte waren de bewoners van Java nog wilden, doch in de eerste eeuw onzer jaartelling staken de eerste kolonisten uit het vaste land van Indië naar het vruchtbare Yavadvipa of Gersteneiland over. Zij waren brahmanen, en kwamen uit Kalinga, aan de Z.O.kust van Dekhân of Zuid-Indië gelegen. Van hen is weinig bekend. Dat zij de hindusche beschaving en voor een deel de hindusche letterkunde naar hun nieuwe volkplanting overbrachten, lijdt geen twijfel. Maar wat hen bewoog een ander vaderland te zoeken; of het was, om voor het destijds zegevierende Buddhisme te wijken, daarvan weten wij niets. Zooveel is zeker, dat zij zich den watergod Trita tot beschermgod gekozen hadden en twee inlandsche vrouwelijke godheden Sinta en Landap in hun stelsel opnamen. Waarschijnlijk waren zij Vishnuïten. Maar het gelukte hun niet, om hun godsdienst tot de heerschende op Java te maken. De inlanders waren niet geneigd de hunne daarvoor prijs te geven, en de vereering van Watu gunung, een oude javaansche steengodheid die op de bergen werd aangebeden, doch die nu met een 40tal goden der hindusche mythologie vereenigd werd, leefde weder op en verdrong de aanbidding van Vishnu geheel.
Dit duurde tot het jaar 318 onzer tijdrekening, toen een nieuwe en machtiger schaar van brahmaansche kolonisten Kalinga verliet, en zich op Java nederzette. Ook deze waren Vishnuïten, die Vishnu als den heer der wereld, Jaganâtha, beschouwden, doch tegelijk hun hulde brachten aan de zon (Sûrya) en zelfs aan Çiva, onder de gestalte van den Onsterfelijken Tijd (Kalamerta) een plaats in hun stelsel inruimden. Maar zij zorgden wel, deze voorstellingen niet ongewijzigd aan de Javanen op te dringen. Met die plooizaamheid die een kenmerk en een kracht van de priesterlijke staatkunde der brahmanen uitmaakt, schikten zij zich naar de vooroordeelen der inlanders, en plaatsten een andere godheid dan die zij totnogtoe als de hoogste aanbaden aan het hoofd, Batâra Guru, wien zelfs Vishnu, de heer der wereld, onderdanig was. Wie was deze Batâra Guru? Over de beteekenis van zijn naam kan tegenwoordig nauwlijks meer twijfel bestaan; hij is de goddelijke of vereerenswaardige leeraar. Maar over zijn wezen werd veel getwist. Was het Çiva, zooals Crawfurd meende; Buddha, zooals W. von Humboldt verdedigde; was het een wezen door de

{==824==} {>>pagina-aanduiding<<}
brahmanen zelven uitgedacht, zooals Lassen staande houdt? Noch het een noch het ander, geloof ik. Batâra Guru is niemand anders dan Watu gunung, de steengod der Javanen, doch onder een nieuwen naam, en in een hinduschen god herschapen. In plaats van de aangebeden steenen weg te nemen, beschreven zij die met uitvoerige godsdienstige voorschriften en zedespreuken, en maakten die alzoo tot Batâra Guru's of goddelijke leermeesters. Aanbid den steen, zoo schreven zij daarop, maar beschouwt hem als niet meer dan een middel om den weg tot de devaas te vinden, als een sluier, die u van de godheid scheidt, niet als de godheid zelve. Versiert hem, zoo gij vurig verlangt naar de vervulling uwer wenschen, maar vergeet niet, dat het Batâra, niet de steen is, die uw gebeden verhoort. Aldus sloten zij zich bij het bestaande aan, en hieven zoo de onkundigen van een zeer zinnelijke godsvereering tot een zuiverder geestelijke voorstelling op. En dat zij juist gezien hadden bleek, want de aanbidding van Batâra Guru, wiens naam zij misschien met opzet in den klank op dien van Watu gunung deden gelijken, werd weldra in den Archipel algemeen, en verbreidde zich van Java uit over Sumatra, en naar het oosten tot zelfs op de Filippynsche eilanden toe.
Intusschen werd de betrekking met het moederland niet verbroken. Nieuwe scharen van kolonisten, nu brahmanen, zooals in 379, waarvan er zelfs een, de zoon van een Pandita uit Kalinga, zeldzaam genoeg, koning werd, dan weder en misschien wel in 603 voor het eerst, leden van andere kasten, onder aanvoering van een koningszoon uit hetzelfde gewest, kwamen op Java aan, en stichtten er verschillende rijken. Ook brachten deze volkplanters zeker hun eigene godsdienst uit het stamland meê. En toen nu de laatstgenoemde, Bhrûvijaya Savelacâla het machtige rijk van Mendang Kamûlan gesticht had, werd ook zijn godsdienst zonder twijfel de heerschende in het gansche gebied dat hij aan zich onderwierp. En het kan evenmin aan twijfel onderhevig zijn, dat hij tot de sekte der Çivaïten behoorde.
Nog altijd vertoont zich van het Buddhisme althans op Java of Sumatra geen spoor. De chinesche reiziger Fa Hian, die als een ijverig buddhist al de gemeenten zijner broederen bezocht, wendde zich met afgrijzen van deze schoone eilanden af, omdat daar niets dan ongeloovigen of brahmanen gevonden werden. Dit was in 414. Maar zoo hij twee en een halve eeuw later Sumatra had kunnen bezoeken, hij zou tevredener zijn geweest.

{==825==} {>>pagina-aanduiding<<}
De eerste belijders van Câkya Muni in onzen Archipel schijnen zich daar te hebben gevestigd. Belangrijke opschriften in gebrekkig Sanskrit, door den ijverigen Friederich te Batavia voor het eerst ontcijferd, doen ons als 't ware getuigen zijn van de eerste bekeeringen. Adityavarma 1) - ziethier wat zij ons leeren - was koning over bijna geheel Sumatra, en zou weldra nog een deel van Java bovendien veroveren. Hij was, als de koningen van Mendang Kamûlan op laatstgenoemd eiland, een Çivadienaar. Geen onverdraagzame echter, want het blijkt dat hij aan de prediking der buddhistische ijveraars maar al te zeer gehoor gaf. Aanvankelijk beproefde hij den weg van het ware midden, ook elders zeer geliefd. Tusschen de twee heeren der schepping, tusschen Sugata, den welkome, dat is Buddha, en Çambhû, dat is Çiva, trachtte hij zijn hulde te verdeelen, zonder intusschen den ouden hoofdgod der Veden, koning Indra geheel te vergeten. Op den tienden dag van een der herfstmaanden, zoo verordent hij, zal het feest van dezen nog steeds gevierd worden, maar de zesde dierzelfde maand zou de gemeenschappelijke feestdag zijn van Buddha en Çiva, ‘bien étounés de se trouver ensemble.’ Maar weldra heeft hij opgehouden om op twee gedachten te hinken en vinden wij hem een volslagen buddhist. Was het de bekeeringsijver van uitlandsche cramanen, of was het de invloed van den zoon van een zijner bloedverwanten, dien hij als den zijnen aangenomen en tot zijn opvolger bestemd had? Men zou het laatste vermoeden, als men het opschrift leest, misschien niet lang daarna op last van dezen erfgenaam des troons vervaardigd, en waarin de lof van Adityavarma als van een rechtzinnig belijder der buddhistische leer hemelhoog wordt
verheven. Hij kent, zoo heet het daar, de wetten der buddhisten nauwkeurig, de zes groote deugden zoowel als de kleine geboden, en onderhoudt die getrouw. De verbreiding van het ware geloof gaat hem na aan het hart. Hij heeft - niets minder dan dat! - de geheele, uit zeven deelen bestaande aarde tot een verblijfplaats der heiligen (jîna's) gemaakt, ja hij heeft haar in een groot klooster (vihâra) veranderd met al zijn toebehooren; iets wat voor de volgers van Çâkya muni een waar ideaal was. Streng verbiedt hij het verongelijken van ouders, echtgenoot of leer-
{==826==} {>>pagina-aanduiding<<}
meester, en, wat voor den buddhadienaar een bijkans even groote zonde was, het dooden van koeien. Maar op het geven van aalmoezen, het verzadigen van hongerige kluizenaars, het bewijzen van liefde aan den naaste, en in 't algemeen op het houden van al de heilige voorschriften dringt hij ten sterkste aan. En als er van hemzelven gezegd wordt, dat hij niet slechts aan de boetedoeners van zijn eigen geloof huisvesting verleent, en de blinden ontvangt en bezoekt, maar ook zelfs aan de brahmanen zijn gunsten niet onthoudt, dan toont hij zich door deze algemeene hulpvaardigheid en verdraagzaamheid een ijverig voorstander van die leer, die, wat dan ook haar gebreken mogen wezen, op liefde jegens alle lijdenden en behoeftigen gegrond was, en verbood om een andersdenkende hardvochtig te bejegenen of uit te sluiten.
Adityavarma was ook de eerste, die het Buddhisme naar Java overbracht. Hij schijnt zelfs voor zijn nieuw geloof gestreden te hebben, waarschijnlijk wel omdat hij werd aangevallen door javaansche Çivadienaars. Althans wij lezen van een koning Çivarâja op Java, dien hij ten onderbracht, en van een stad, die hij daar stichtte, en die hij naar Buddha noemde (Jinalâyapura). Vandaar uit verbreidt het zich spoedig ook naar het oosten van het eiland. Talrijk zijn de overblijfselen zoowel van Çiva- als Buddhadienst, doch vooral van de eerste, die wij sinds dien tijd op Java aantreffen. Van de 9de eeuw af tot het einde der 14de toe is Java de schouwplaats van een worsteling tusschen de twee machtige sekten, of laat mij liever zeggen van een wedijver, die zich in werken des vredes, in kunstgewrochten en tempels openbaarde.
Opmerkelijk is, dat het Buddhisme zooals wij het voor 't eerst op Sumatra, en later op Java aantreffen niet het oorspronkelijke, maar een later gewijzigde of verbasterde vorm daarvan is, die, in het noordwesten van Hindustân geboren, zich van daar over Nepâl en tot de Mongolen verbreidde. In het zuiden wordt die niet gevonden, dan alleen bij de bewoners van onzen Archipel. Ik moet daarvan met een enkel woord spreken. De godsdienstlooze leer van Siddârtha was niet geschikt om allen te bevredigen. De behoefte om te aanbidden is te diep in het menschelijk hart geworteld, dan dat niet velen, door zijn schoone zedewet aangetrokken, getracht zouden hebben, om tegelijk aan die behoefte, die hij onbevredigd had gelaten, te voldoen. Buddha

{==827==} {>>pagina-aanduiding<<}
had de oude goden op den achtergrond geschoven, en gaf geen nieuwe in de plaats. Zoo begon men dan hemzelf te aanbidden. In den beginne als een goddelijk meester vereerd, steeg hij al hooger en hooger in de schatting zijner belijders, en werd ten laatste met de eeuwige godheid die door zichzelf bestaat, (svayambhû), gelijkgesteld. Onder hem, als den oppersten Buddha (Adibuddha) plaatste men vijf andere wijzen, scheppingen der verbeelding, en daarom wellieht, in tegenoverstelling der menschelijke buddhaas, de buddhaas der bespiegeling genoemd. Ook aan dezen werd goddelijke hulde bewezen. Bij hen voegden zich weêr anderen, en nevens hen, zoowel nevens den hoogsten Buddha zelf, nu de eeuwige godheid geworden, als nevens zijn hemelsche trawanten, werden zelfs vrouwen gesteld, die de matelooze verbeelding der hindus voor hen uitdacht. Het werd een geheele mythologie, en eene, die bij de oude mythologie, zooals zij uit de aanbidding der natuurwezens voortsproot, uit een dichterlijk en wijsgeerig oogpunt, niet gunstig afsteekt. Zeker, dit was een verbastering van Buddhaas eenvoudige leer, maar deze verbastering was het noodzakelijk gevolg van een gebrek, dat die leer oorspronkelijk aankleefde, en is tegelijk een der middelen tot haar ruime en spoedige verspreiding geweest.
Het was in dien vorm, dat Adityavarma het Buddhisme leerde kennen, en in dien vorm is het ook, dat wij het op Java aantreffen.
Intusschen had op Java, hoe en door welke middelen weten wij niet, het Çivaïsme diepe wortels geschoten. Het Çivaïsme is een van de treurigste en somberste vormen van godsvereering. Het is de dienst der vrees en der verschrikking bij uitnemendheid, met de afschuwelijkste buitensporigheden verbonden. Men kan zich van de losbandigheid der tegenwoordige Çivasekten in Britsch-Indië nauwlijks een begrip vormen. En geen wonder. Het is slechts een wilde natuurdienst, misschien niet eens gesproten uit den edelen arischen geest, maar door de arische mannen overgenomen van die oorspronkelijke bewoners van Hindustân, die wellicht tot hetzelfde ras behoorden dat wij bijvoorbeeld op den bodem der assyrische beschaving wedervinden. De voortbrengende en tevens vernielende kracht, de macht die het leven schenkt en ontneemt, een god zoowel van vruchtbaarheid als van dood, met andere woorden de zon als god van den tijd die schept en vernietigt, is bij hen het voorwerp van aan-
{==828==} {>>pagina-aanduiding<<}
bidding. Het is wellicht de zinnelijkste van alle gevestigde godsdiensten, wier hoofdzetel wij in het westen van Azië aantreffen, doch die zich in Egypte, in Griekenland, in Indië en elders door de zuiverder denkbeelden der latere bewoners niet geheel verdringen liet. In het godsdienstig stelsel der arische Indiërs sloop zij, gelijk reeds werd opgemerkt, binnen onder de bescherming van den vedischen stormgod Rudra, en werd daar wel eenigszins verzacht en gewijzigd, maar staat niettemin even diep beneden de vereering van Vishnu, als bijvoorbeeld de Molokhof Melekhdienst der Kenaänieten beneden de Jahvehdienst van Israël. Zoo was het op het vaste land van Indië. Doch op Java schijnt deze godsdieust des bloeds en der vreeze - althans te rekenen naar hetgeen wij thans nog op Bali kunnen waarnemen - een veel zachter en vriendelijker karakter te hebben vertoond. Waren het de oude Vishnudienst, de eerste hindusche
godsvereering op Java, en de aanbidding van Batâra Guru, later in het Çivaïsme versmolten, die nog bleven werken nadat ze reeds geen zelfstandig bestaan meer hadden? Was het de zachte aard der inboorlingen, die in de godsdienst hunner meesters zulk een gunstige verandering teweeg bracht? Of was het de invloed van het Buddhisme, de weekste godsdienst der wereld, die nu van Sumatra uit haar weg over het oostelijker eiland maakte? Waarschijnlijk hebben al deze oorzaken samengewerkt, om de dienst van den Grooten God, gelijk Çiva door zijn aanbidders genoemd wordt, zoodanig te hervormen, als wij haar nu nog in onzen Archipel vinden.
En dit leidt mij vanzelf tot de vermelding van een hoogst opmerkelijk feit. Terwijl Buddhisme en Çivadienst in Voor-Indië een fellen strijd voerden, een strijd op leven en dood, waarin ten laatste een der twee partijen het slagveld geheel moest verlaten, stonden zij op Java gedurende zes eeuwen vreedzaam naast elkander. Wat daar een hevige worsteling was, was hier slechts een onderlinge wedijver. De gedenkteekenen uit de jaren 800-1400 na Chr. die wij op Java vinden, leveren hiervan het overtuigend bewijs. Gedurende dat tijdperk schijnt nergens op het eiland een van beide godsdiensten uitsluitend te hebben geheerscht. Op de eene plaats wordt aan Çiva, op de andere aan Buddha de hoogste eer bewezen, maar in het eerste geval wordt dan ook bestendig aan den grooten leeraar der Çâkya's, in het tweede aan den geweldigen God een

{==829==} {>>pagina-aanduiding<<}
ondergeschikten rang toegekend. Op een steen te Malang gevonden, en dagteekenend uit de 9de eeuw, staan de namen van eenige der Dhyani-buddhaas, de Buddhaas der bespiegeling, met hun mythische echtgenooten vermeld, maar dan volgen aanstonds de namen van twee brahmaansche godheden en twee benamingen, waaronder Çiva bij zijn aanhangers bekend was (Dûrjjâti en Kumara. Ook deze laatste, door Friederich in zijn commentaar op deze inscriptie voor den krijgsgod gehouden, is niemand anders dan Çiva, zie Muir Sanskr. Texts, IV, bl. 284). De tempels te Singa Sari, in dezelfde landstreek en uit niet veel later tijd afkomstig, tempels in wier ruïnen men de schoonste overblijfselen der javaansche beeldhouwkunst heeft gevonden, die zelfs een bewoner van Hindustân, toen hij ze met Raffles bezocht in opgetogenheid brachten, omdat ze alles overtroffen, wat hij nog ooit ook in zijn vaderland had aanschouwd, deze tempels worden meestal voor zuiver çivaïetisch gehouden. En inderdaad, de meeste godenbeelden, die daar eens stonden opgericht, behooren tot dit stelsel. Hier vond men meer dan één afbeelding van Mahadeva, de groote godheid, dat is Çiva; hier een voortreffelijken Ganeça, den onbehaaglijken Ganeça met den olifantskop, die hem als een god der wijsheid doet kennen, en men weet dat de mythologie dezen wijzen god tot den zoon van Durgâ, de gemalin van Çiva maakt; hier een beeld van Durgâ's stier Nandi; doch hier ook een schoone afbeelding in zittende houding van Bharâli Mâmaki, de echtgenoote van een der Dhyani-buddhaas, die, hetgeen opmerking verdient, in de straksgenoemde inscriptie niet nevens haar man (Ratna-sambhava) wordt genoemd. Niet anders is het in de ontzaglijke gebouwen wier puinhoopen men bij het tegenwoordige Brambánam en het hedendaagsche Boro Budor ontdekt heeft. Bij Brambánam, op den weg
tusschen de twee hoofdsteden Ayogyakarta en Surakarta, stonden bijkans 300 eenvormige kleine tempels of kapellen om een grooteren tempel gerangschikt, en op eenigen afstand vandaar was een twintigtal gebouwen, tot één geheel vereenigd, aan de dienst der afschuwelijke echtgenoot van Çiva (Durgâ, hier Lårå Jungrang) gewijd. Maar al dragen beide monumenten een zeer bepaald çivaïetisch karakter, de buddhistische zinnebeelden op de eerste tempelgroep gebeiteld en het klooster met den laatsten tempel verbonden, toonen genoegzaam aan, dat ook in het heerschende Çivaïsme buddhistische bestand-
{==830==} {>>pagina-aanduiding<<}
deelen gemengd waren. Wenden wij ons vandaar naar Boro Budor, dan treft ons hetzelfde verschijnsel, maar in omgekeerden zin. De tempel te Boro Budor is een der merkwaardigste gedenkteekenen van indische bouwkunst, en van den hoogen trap van bloei waarop die eens in Java heeft gestaan. Hij ligt op een heuvel, en is door 72 kleinere tempels in drie cirkels omgeven. De groote tempel bevat geen beeld of relief. Maar in elk der kegelvormige, of liever belvormige kapellen, die hem omringen, was een zittend beeld van Buddha (Lassen IV, 513 meent van de 7 Dhyanibuddhaas) geplaatst. Een aantal terrassen, naarmate men den heuvel opklimt in omvang afnemend, en vierkant van vorm, leiden naar deze drie tempelcirkels en naar den grooten tempel op. Elk dezer terrassen is met een muur omgeven, en deze muren zijn zoowel buiten als binnen met een ontelbare menigte van bas-reliefs bedekt, en met even ontelbare torentjes versierd. Nissen, waarin wederom steenen Buddhaas zitten, wisselen het halfhooge beeldhouwwerk af. Niet minder dan 400 van die Buddhabeelden waren binnen deze muren vereenigd, en de bas-reliefs geven ons tooneelen te aanschouwen niet slechts uit de mythische wereld of het godsdienstig leven, maar ook uit het bijzonder leven der toenmalige Javanen. De wetenschap is dus grooten dank verschuldigd aan onze
regeering, dat zij, al geschiedt het zeker met geen groote overhaasting, nauwkeurige en volledige afbeeldingen van dit buddhistische heiligdom openbaar maakt. Voor ons is deze kostbare tempel een overtuigend bewijs, dat de vereering van Çâkya Muni en zijn hemelsche trawanten op Java niet slechts door een kleine en verachte sekte uitgeoefend werd, maar een machtige godsdienst was, instaat om met het heerschende Çivaïsme te wedijveren, en het zoo mogelijk nog te overschaduwen; doch een bewijs tegelijk, dat ook daar waar de eerste godsdienst heerschte de laatste niet geheel verdrongen werd, omdat men op de wanden van dezen kolossalen tempel symbolen van Çiva, en in de onmiddellijke nabijheid daarvan çivaïetische beelden gevonden heeft.
Zoo hielden de beide godsdiensten elkander gedurende een reeks van eeuwen in evenwicht, hetgeen op beide slechts een gelukkigen invloed kon uitoefenen. Het bespiegelende Buddhisme werd daardoor tot aanhoudende inspanningen gedwongen, en het woeste Çivaïsme aanmerkelijk verzacht, en bij een wedstrijd als deze, die daarin bestond dat men elkander in trotsche bouw- en beeld-
{==831==} {>>pagina-aanduiding<<}
houwwerken trachtte voorbij te streven, konden beschaving en kunstzin enkel winnen. Misschien was dit wel een der oorzaken van den grooten bloei dien het laatste rijk der hindus op Java, dat van Majapahit, in korten tijd bereikte. Zeker is het dat, toen het een der twee mededingers, het Çivaïsme gelukte, in den aanvang der 15e eeuw van onze jaartelling, den anderen, het Buddhisme, te overschaduwen en bijkans geheel te verdringen, de kunst met ongeloofelijke snelheid verviel. Het moet onder de regeering van den machtigsten der javaansche vorsten Ankavijaya geweest zijn, dat de aanhangers van Çiva op Java uit het vasteland van Indië versterking ontvingen. Een kolonie van brahmanen landde, zoo de overlevering waarheid behelst, in dezen tijd te Majapahit aan. Met groote ergernis moeten dezen gezien hebben, dat een godsdienst, door hen nu geheel uit het moederland verbannen, hier nog volle vrijheid genoot en instaat was om prachtige heiligdommen te stichten. Hoe zij haar op Java bestreden, door kuiperijen aan het hof of door geweld, is ons niet bekend, maar dat de tempels onder Ankavijaya's regeering en onder hun invloed opgericht (te Suku, 1439-1442 en Cuttu 1448-1456) uitsluitend aan Çiva gewijd waren, lijdt geen twijfel. Doch ook, welk een hemelsbreed onderscheid tusschen de lompe gestalten en de grofzinnelijke symbolen in deze jongste offerplaatsen aanwezig, en de zuivere werken van Singa Sari, Brambánam en Boro Budor! Zij leggen een getuigenis af van innerlijk verval bij uiterlijke glorie en macht. De
heerschappij van Ankavijaya strekte zich uit over geheel Java niet alleen, maar ook over een deel van Sumatra, Borneo, Celebes, ja over den geheelen Archipel tot de Molukken en de Filippijnen toe. Maar de ondergang was nabij; het onderdrukte Buddhisme zou welhaast gewroken worden. Reeds hadden eenige mohammedaansche zendelingen gepoogd, om sommige aanzienlijken en vorsten van Java tot hun geloof te bekeeren; en hoewel ze daarin niet altijd zeer gelukkig geslaagd waren, hoewel ze aanvankelijk veel tegenstand ondervonden, zij wisten zich vasten voet op het eiland te verwerven, en hielden aan. Door verscheiden nederlagen niet ontmoedigd, leerden zij eindelijk overwinnen. En geen halve eeuw nadat de oppermacht der hindus in dit gedeelte der wereld tot haar toppunt geklommen was, moesten de zonen van hen die den ganschen Archipel beheerscht hadden, omdat zij de godsdienst hunner

{==832==} {>>pagina-aanduiding<<}
vaderen niet verzaken wilden, een schuilplaats zoeken op een der kleinste eilanden van dien Archipel, terwijl de Islâm over Java zijn somber lijkkleed uitbreidde en ook daar allen vooruitgang, alle kunst en bijna alle geestelijk leven verstikte.

Op dat kleine eiland, Bali, ten oosten van Java gelegen, bestaat het Hinduïsme nog steeds, en op geen andere plaats van onzen Archipel leeft het zelfstandig meer voort. De weinige familiën, die in de residentie Bantam op Java nog aan het geloof hunner vaderen getrouw bleven, hebben daartoe de verguuning der mohammedaansche overheid noodig, en mogen nooit een zeker beperkt aantal overschrijden. Doch op Bali verkeert het Hinduisme niet in zulk een afhankelijken toestand. Daar heerscht het zoo goed als uitsluitend. Daar heeft zich alles wat van Çivadienaars en Buddhisten op Java was overgebleven gered, en is er voor de dweepzucht der mohammedanen veilig gebleven. Daar oefenen zij ongestoord hun godsdienst uit, bewaren zorgvuldig de letterkundige nalatenschap hunner javaansche en indische voorvaderen; verstaan nog de heilige dichtertaal of het Kavi, uit een vermenging van javaansch met sanskrit geboren, - doch wier kennis en gedenkstukken op Java door den invloed der mohammedanen grootendeels verloren gingen - ja, bezitten nog gedeelten der vier Veden zelf en van een ander vedisch geschrift (Brahmanda-purana) in de oorspronkelijke, de volmaakte taal, het sanskrit, boeken die met diepen eerbied beschouwd en voor ongewijde blikken verborgen worden. Het zijn stukken dezer oude zangen, die de brahmaan, als hij in zijn huis of in het openbaar het offer brengt aan de goden, daar, evenals in het oude stamland mompelt. Evenals in Hindustân weleer, zoo vinden ook hier de vorsten en aanzienlijken een richtsnoer voor hun handelingen en een opwekking tot ridderlijke daden, in de groote heldendichten van Indië, geheel of ten deele nog op Bali voorhanden, en in een nationaal heldendicht naar het model van gene gevolgd (Bhârata Juddha). Ook zij die niet tot een van deze beide standen behooren, de burgers, kooplieden en handwerkers hebben er hun eigen letterkunde in de landtaal ('t javaansch), die voor een deel in navolgingen van indische
epische werken, voor een deel in godsdienstige geschriften, voor een deel in geschiedkundige overleveringen en wetboeken bestaat.

{==833==} {>>pagina-aanduiding<<}
Gelijk hun indische, en zonder twijfel ook hun javaansche voorouders zijn de balineezen nog steeds in de vier bekende kasten of rangen verdeeld, en de brahmaan heerscht er met niet minder onbeperkt gezag, en is er niet minder een voorwerp van aanbidding, dan nu nog te Benares of Bombay, terwijl de ongelukkige Çudra ook hier met dezelfde minachting en onmeedoogendheid wordt behandeld, als in Indië althans vroeger zijn deel was. Nog altijd ontvangt Çiva de hoogste, bijkans de eenige hulde, als de groote god, de heer der wereld (Mahâdeva, Içvara), en zijn de andere goden niet meer dan zijn hofhouding, terwijl de godheden van het oud-balineesche volksgeloof zich in een hindusch gewaad hebben moeten steken, om toegang te verkrijgen in dit nieuwe pantheon. Buddhisten zijn er weinig, en geen europeaan heeft hen nog bezocht, maar bij de hoofdplechtigheden van de godsvereering wordt steeds een van hun priesters toegelaten; straks zullen wij zien, dat de verhouding tusschen de twee godsdiensten hier nog dezelfde is als wij haar op Java uit de monumenten leerden kennen. Met eenige wijzigingen - want wij zullen ook gelegenheid hebben om op te merken, dat de godsdienstige ontwikkeling niet heeft stilgestaan - worden hier de meeste oude gebruiken nog in stand gehouden. Niemand dan brahmanen, wettig geordende priesters mogen bij de verzoeningsfeesten, op de heilige dagen der verschillende tempels en goden, bij volle en nieuwe maan in het offeren voorgaan; niemand anders den vorst als huispriester (Purohita) ter zijde staan; niemand in de godsdienst onderwijzen dan een geleerde (pandita) uit deze kaste, die zijn studiën bij een guru of leeraar volbracht heeft. De lijken worden niet begraven, maar verbrand op oud-arische wijs. Weduwen werpen zich in de vlammen van den brandstapel, en volgen zoo haar gemaal in de hemelsche gelukzaligheid. De witte gebochelde koe wordt als een gewijd dier slechts bij de offeranden gebezigd, en
hoewel aan de echt-balineesche koeien geen bijzondere heiligheid wordt toegeschreven, mogen ook deze niet geslacht en gegeten worden. De heilige lotusbloem, wordt wel niet meer evenals bij de oude aryers en bij de egyptenaars vereerd, maar met zorg gekweekt in de woningen der leeraars en in de vijvers der grooten. En al is de beeldhouwkunst niet vooruitgegaan, gelijk zij reeds in de laatste jaren van Majapahit op Java in verval was, zij wordt nog steeds beoefend. Metéénwoord, hier is een volkomene, zij het dan ook niet geheel zuivere hindusche maatschappij in

{==834==} {>>pagina-aanduiding<<}
het klein. Hier leeft nog wat de Islâm uit Java verdrong, ofschoon hij ook daar, evenzeer als in het eigenlijke Indië, niet in staat was het geheel te overwinnen; hier leeft het in volle vrijheid. Merkwaardig voorbeeld van de ontzettende levenskracht, van de taaiheid eener godsdienst, eener beschaving, die opweinige uitzonderingen na alle andere in oudheid overtreffen. Op een afgelegen eiland verbannen, ver van 't moederland en van alle verkeer met dat stamland of met de gansche buitenwereld verstoken, vervolgd en vernederd, zijn zij niet ten ondergegaan. Het moet voor onzen Friederich, den bataviaschen geleerde, aan wiens ijverige navorschingen wij een groot deel onzer wetenschappelijke kennis van den indischen Archipel danken, het moet voor hem een zonderlinge gewaarwording zijn geweest, toen hij voor het eerst den voet op dit eiland gezet had. Hij, die de javaansche oudheid tot onderwerp zijner studie had gemaakt, zag hier, wat hij op Java slechts als gedenkteekenen van een langvoorbijgegaan verleden gekend had, als een levend heden, als een werkelijkheid en geen herinnering voor zich. Hier waren de tempels geen verlaten ruïnen, door den weelderigen oosterschen plantengroei met groen overdekt, hier werden ze nog door de godheid bewoond, en vergaderden zich de geloovigen in hun gewijden omtrek, ten einde er hun offeranden te brengen. Hier stonden de godenbeelden niet in een museum geschaard, noch lagen in het stof, verminkt en onder puin bedolven, hier waren ze in de heiligdommen opgericht, als teekenen van de goddelijke tegenwoordigheid. Hier zag hij de padandaas gaan met hun staf in de hand en hun wit priesterlijk kleed, door de menigte als haar leidslieden vereerd. Hier kon hij met hen spreken over datgene waarvan op Java slechts de steenen getuigden. Hier was hij getuige van een huisoffer door een hunner gewijd, een offer van bloemen en vruchten en vuur, zooals de arische voorvaderen reeds brachten meer dan drieduizend jaren
geleden, en hoorde hij hem daarbij verzen mompelen in even grijze oudheid gedicht. Mij dunkt, het moet hem geweest zijn, alsof een heilige Rshi of boetedoende kluizenaar hem door zijn tooverspreuken plotseling drie eeuwen ouder gemaakt, en overgeplaatst had in een wereld, die sinds lang tot de geschiedenis behoorde.
Ik zal mijn lezers niet vermoeien met een uitvoerige beschrijving van den maatschappelijken, zelfs niet van den godsdienstigen toe-
{==835==} {>>pagina-aanduiding<<}
stand op Bali. Ik zou te uitvoerig zijn, wilde ik alles vermelden, wat de zooeven genoemde geleerde in zijn rijk verslag heeft meêgedeeld, en een dor uittreksel daarvan zou weinig geschikt zijn om belangstelling in te boezemen. Ik moet daarom elk die meer bijzonderheden verlangt dan in deze vluchtige schets kunnen gegeven worden, naar het werk van Friederich zelven verwijzen. Jammer slechts dat de lezing van diens geschriften zoozeer bemoeielijkt wordt door de taal waarin ze zijn opgesteld, en die wij misschien best een soort van modern Kavi zouden kunnen noemen, een mengsel van duitsch en hollandsch, of laat mij liever zeggen: zuiver duitsch met hollandsche vormen. Het vordert dikwijls een wezenlijke inspanning om de bedoeling van den waardigen schrijver te ontcijferen, doch men zal zich door den belangrijken inhoud ten volle voor die moeite beloond vinden.
Maar al is het niet mogelijk in weinige oogenblikken een eenigszins volledig beeld van de godsdienstige voorstellingen en plechtigheden der balineezen te geven, wat Friederich daarvan heeft meêgedeeld vergunt ons eenige gevolgtrekkingen te maken, die werkelijk onze aandacht verdienen. Daaruit blijkt ons toch met zekerheid, dat het Çivaïsme op Bali en misschien reeds op Java niet stilgestaan, maar zich ontwikkeld heeft. Het is daar, afgescheiden van de andere sekten en dus door tegenstand niet geprikkeld, minder eenzijdig, en een zelfstandige godsdienst geworden.
Vragen wij van welken aard die ontwikkeling was, dan verdient in de eerste plaats onze opmerking, dat de Çivagodsdienst op Bali zulk een sterke neiging tot monotheïsme verraadt, veel sterker hier dan bij de indische brahmanen. Van zuiver monotheïsme kan hier natuurlijk geen sprake zijn; het is niet meer dan een streven, doch het is een duidelijk streven. Ik wil er nog niet eens van spreken, dat Çiva als de hoogste, onzichtbare lucht beschouwd wordt, en voorgesteld als een heilig boetedoener, met rozenkrans en waaier, ofschoon dit wel de hoogste eer is die de hindu aan de godheid bewijzen kan, omdat voor de macht van een volkomen boeteling niets in hemel of op aarde bestand is, en de indische volksgod alzoo de plaats van de hoogste godheid der brahmanen, Brahmâ-zelf, inneemt. Evenmin wil ik daaraan nog groot gewicht hechten, dat de hemel van Çiva, zijn eigenlijke woning, niet slechts boven die van

{==836==} {>>pagina-aanduiding<<}
Indra en de vedische goden, maar zelfs boven die van Brahmâ en Vishnu verheven is; want deze voorstelling is ook in Indië niet vreemd. Maar wanneer de panditaas van Bali hun Çiva met de zon, hun eigen hoogste godheid vereenzelvigen; wanneer zij namen, op het vasteland slechts aan Vishnu gegeven, aan hem toekennen, en den lotus, in Indië het eigendom van Vishnu, aan Çiva wijden; wanneer zij de vrouwen van Vishnu (Lakshmi en Çri) van Çivaas vrouwelijke helft niet onderscheiden; wanneer zij voor hem alleen tempels oprichten, en Brahmâ en Vishnu slechts als zijn uitvloeisels, als zijn openbaringen vereeren, ja wanneer zij zelfs de goddelijke drieëenheid, Brahmâ - Vishnu - Çiva, zoodanig wijzigen, dat deze drie goden niets anders worden dan drie gestalten van den laatsten alleen, en de twee eersten zich moeten getroosten om hun aloude namen met benamingen te verwisselen, aan die van Çiva ontleend (Sadâ-siva, Prama-siva en Mahâ-siva), dan is er geen twijfel meer aan of zij hebben gepoogd om het veelvormig godsdienststelsel hunner voorgangers te vereenvoudigen, en een groote schrede gedaan tot de erkenning van één godheid die alle andere omvat, van wie alle andere slechts de voorbijgaande openbaringen zijn.
Met deze vereenvoudiging gaat een groote verzachting en vergeestelijking hand in hand. Waarlijk, men zou het wreede en zinnelijke Çivaïsme op Bali niet meer herkennen, en wanneer de namen en vormen het niet onweêrlegbaar bewezen, niet kunnen gelooven, dat wij hier dezelfde godsdienst voor ons hebben, die elders onze walging opwekt. Een godsvereering die in Hindustân niets dan bloed vraagt is hier een geheel andere geworden. In het moederland is Çiva en Kâla, de god des doods en der vernieling een en dezelfde, op Bali niet. Men heeft niet gewaagd den laatste te verwerpen, want de eerbied voor het oude is bij de brahmanen zoo groot, dat zij de goden die zij niet meer huldigen niet durven loochenen, maar ze alleen in rang doen afdalen. Doch de verslindende Kâla wordt door hen niet meer als dezelfde met Çiva erkend; deze is een vriendelijke, een lichtgod geworden, in tegenoverstelling van den eerste, dien men als een booze, zwarte godheid beschouwt. In strijd met hun zoeken naar eenheid hebben zij hier den boozen god van den goeden, en evenzoo zijn woeste gemalin, Durga, van de zachtere Uma gescheiden, omdat zij niet duldden dat aan de onzichtbare godheid van den hoogsten hemel eigenschappen werden toegeschre-
{==837==} {>>pagina-aanduiding<<}
ven als die waardoor de sombere doodsgod zich onderscheidde. Deze laatste is tot het rijk der booze goden afgedaald, die alleen het bijgeloovige lagere volk nog vereert, en voor wie bij uitsluiting bloedige offers geslacht worden. Zelfs lezen wij van een brahmaansche sekte op Bali, die den god des doods aanbad, en tengevolge daarvan door een uitspraak hunner rang- en ambtgenooten tot de laagste kaste, die der çûdraas werd verwezen. Ook de dienst van Çiva is op Bali zachter en vroolijker geworden. Hier niet dat inwrijven van het geheele lichaam met asch, waardoor de aanbidder van de wreede indische godheid diens toorn tracht af te wenden. Hier niet die strenge boetedoeningen
(tapa) waarbij men zich dagen lang van alle voedsel onthoudt, om een hooger graad van heiligheid te bereiken. Hier geen doodschedels om de beelden van Çiva en zijn zoon Ganeça te versieren, en hun karakter uit te drukken, zooals dat niet in Hindustân alleen maar zelfs op Java geschiedde 1). Ja, van de grofzinnelijke symbolen, die in laatstgenoemde landen bij de Çivadienaars een zoo hooge eer genieten, wordt zelfs de beteekenis op Bali niet meer verstaan. Kortom, van die woestheid die de Çivadienst overal elders kenmerkte, en van de gruwelijke losbandigheid waarin zij zich onder de indische sekten verliep, vindt men, naar de verzekering van een ooggetuige, in deze plaats harer ballingschap geen spoor.
Vanwaar deze wijziging, deze verzachting? Ik geloof, dat wij niet ver behoeven te zoeken. Ik aarzel niet, aan den invloed van het Buddhisme een groot aandeel in deze hervorming toe te kennen. Mag de letterkunde, gelijk wij weten van vishnuïten afkomstig en alzoo van een zachteren geest doortrokken, daartoe ook hebben meêgewerkt, er zijn van Vishnuvereering overigens te weinig overblijfselen op Bali en Java, dan dat we die hier als een bijzondere grootheid in rekening mogen brengen. Maar die letterkunde zelve, vishnuïtisch van oorsprong, vertoont niet weinig sporen van buddhistische overwerking. Wordt niet - om slechts een paar voorbeelden aan te halen - wordt niet in een historisch opstel zekere koning Çivabuddha genaamd, een koppeling van namen wier wedergade men vruchteloos zal zoeken,

{==838==} {>>pagina-aanduiding<<}
en wordt niet in het Brahmandapurana-zelf aan Brahmâ de schepping van twee zuiver buddhistische wezens toegeschreven, gedachte, die de brahmanen in Indië een kille huivering zou hebben aangejaagd! En men zou nog oneindig veel meer kunnen noemen. De buddhisten maken zonder twijfel slechts de minderheid en wel een kleine minderheid der balineesche bevolking uit. In de dagen toen zij op Java tempels als die van Buro Bodor konden stichten waren zij zeker veel machtiger. Doch daarom juist was toen hun invloed op de heerschende godsdienst wellicht veel minder, en stond het Buddhisme meer als een mededingster tegenover haar. Thans is het in de Çivagodsdienst opgenomen. Buddha wordt door de brahmanen zelf de jongste broeder van Çiva genoemd. Buddhistische priesters, zij het dan ook slechts een op de vier, nemen aan de hooge offerfeesten deel. Bij de verbranding van lijken, die met bijzondere staatsie geschiedt, moet het wijwater gebezigd worden niet slechts door brahmaansche, maar ook door buddhistische priesters geheiligd, en moet de gele kleur van Buddha vertegenwoordigd zijn. Bekleedt de leer van Çâkya muni in het balineesche godsdienststelsel ook een ondergeschikte plaats, zij maakt daarvan nu toch een onmisbaar gedeelte uit, en het is nog zoo zeldzaam niet, dat de zwakkere op den sterkeren een overwegenden invloed uitoefent, al houdt deze laatste, voor 't uiterlijk, ook de teugels van 't gezag in de hand.
De indruk, dien wij alzoo van de godsdienst op Bali ontvangen, is geen ongunstige. Het is geen doode godsdienst, die wij hier aantreffen, maar eene, die nog voor ontwikkeling vatbaar schijnt te zijn. Zij is een godsdienst, wat van het oude, atheïstische Buddhisme geheel niet, en van het oorspronkelijke of het sectarische Çivaïsme slechts met een zekere welwillende overdrijving kan gezegd worden. Zij is rein van vele bijgeloovigheden die het eerste in zijn tegenwoordigen staat meestal ontsieren, en niet besmet door die bloeddorst en dierlijkheid, waaraan wij elders het laatste steeds herkennen. Zij toont duidelijk genoeg behoefte aan grooter eenheid en geestelijkheid in haar godsbegrip en aan eenvoud en zachtheid van vormen. Bedrieg ik mij, of heeft onze christelijke beschaving hier een beter aansluitingspunt, dan daar waar het dweepzieke Mohammedanisme heerschappij voert? Als wij eerst gezien hebben, welken invloed de hindusche godsdienst in onzen Archipel op den maatschappe-
{==839==} {>>pagina-aanduiding<<}
schappelijken en zedelijken toestand gehad heeft, kunnen wij die vraag beter beantwoorden.

Sir Thomas Stanford Raffles heeft reeds opgemerkt, en de latere nauwkeurige onderzoekingen van Friederich hebben bevestigd, dat de balineesche staatsinrichting, als de zaak dien naam verdient, een groote gelijkenis heeft met den maatschappelijken toestand van het middeneeuwsche Europa. Ook op dit kleine eiland vinden wij het leenstelsel nog altijd van kracht. Wel wordt de opperste leenheer niet meer dan in naam erkend, en brengen zijn zeven vazallen hem een zeer twijfelachtige, in elk geval zeer goedkoope hulde, maar al de andere schakels van de keten zijn nog stevig genoeg, om er de vrije ontwikkeling meê tegen te houden. De voornaamste leenvorsten, punggavaas, hebben weêr hun eigen kleinere leenvorsten onder zich, meestal leden hunner familie, waaraan zij een deel van hun land hebben afgestaan. Onder deze staan weder de gusties, die wij best met den gewonen adel kunnen vergelijken. Elk dezer rangen heeft over den kring waarin zijn gebied beperkt is, een onbepaald gezag. Zij zijn hun eigen rechters in alles, en zelfs de gusties, de gewone baronnen, hebben recht de doodstraf uit te spreken, zonder dat men zich van dit vonnis op hun leenheer beroepen kan. Indien de lagere leenheer aan zijn verplichtingen jegens den hoogeren en jegens den vorst voldoet, dan mag hij met zijn onderhoorigen geheel naar willekeur handelen. Slechts wanneer de onderdanen of de agere heeren met elkander twisten kan men de rechtspraak van andere rechters inroepen, en in geestelijke zaken hebben le padandaas, de priesters en geestelijken, alleen te beslissen.
De leenman behoort lijf en ziel aan zijn meester. Behaagt het dezen om oorlog te maken met zijn nabuur, geen zijner onderdanen mag terugblijven: het volgen in den krijg is de eerste leenplicht. Het betalen van belasting is een tweede, niet minder belangrijke plicht. Natuurlijk heeft die belasting geen anderen regel dan de luim van den vorst, en geen andere grenzen dan het mogelijke. Zij bestaat meest in arbeid, heerendienst aan de wegen en andere openbare werken, aan de paleizen of verbrandingssteden der vorsten, en bijdragen in nature van de opbrengst des lands, soms ook in een geringe grondbelasting en in eenige

{==840==} {>>pagina-aanduiding<<}
tollen. Maar het spreekt wederom van-zelf, dat degenen die het best betalen kunnen daarvan zijn vrijgesteld. Het leenstelsel is een groote maatschappij tot exploitatie, waar alleen het recht van den sterkste geldt, en slechts zijn belang hem kan nopen dat recht niet in al zijn volheid toe te passen.
En het heeft op Bali dezelfde vruchten gedragen als elders: afpersingen, onrechtvaardigheden, knevelarijen, stilstand in plaats van vooruitgang en ontwikkeling, en stilstand die weldra achteruitgang en verbastering wordt. Een groote, talrijke klasse der maatschappij bezit in 't geheel geen rechten, en verkeert eigenlijk in een toestand van volkomen slavernij. Het is de laagste klasse, hier gelijk in Indië, die der Çûdraas. Wat zij te lijden hebben grenst aan het ongeloofelijke. De vorst kan alles wat hem bevalt uit hun huis wegnemen. Reist hij van de eene plaats naar de andere, dan worden de levensmiddelen die hij noodig heeft, in de dessa die hij doortrekt, door zijn volgelingen eenvoudig uit de woningen der çûdraas weggenomen, en het is den beroofde niet eens geoorloofd te klagen. Zelfs mag hij de vrouw van een çûdra zonder plichtplegingen doen wegvoeren, en hem dooden. En al maken nu ook de vorsten, om redenen die wij straks zullen aanvoeren, gewoonlijk van dat recht geen gebruik, ‘de balddadige jonge prinsen (devaas) en baronnen (gusties)’ zegt Friederich, ‘denken door het rooven van vrouwen, en het vermoorden van deze onschuldige menschelijke lastdieren, hun moed en hun voorname geboorte te bewijzen.’ Niets blijft dien ongelukkigen dan ook over, dan te vluchten, en in een ander rijkje dan dat waartoe zij door geboorte behooren, een schuilplaats tegen de geweldenarijen van hun eigen opperhoofd te zoeken. Zij hebben het echter in dat nieuwe vaderland gemeenlijk niet veel beter dan in het oude, en slechts de vrees voor een gruwzamen dood kan hen doen besluiten, om de dessa waar zij te huis en waaraan zij zeer gehecht zijn te verlaten.
Een andere vrucht van het verderfelijk stelsel, dat op Bali heerscht, gelijk het zeker ook vroeger op Java van kracht was, een vrucht, die het dan vooral dragen moet, wanneer het gezag van den oppersten Leenheer slechts in naam bestaat en hij niet bij machte is dat te doen gelden, is deze: dat de vorsten elkander onderling gedurig beoorlogen. Evenals in het Europa der Middeneeuwen zijn ook op dit kleine oostersche eiland nietsbeduidende maar bloedige twisten aan de orde van den dag.

{==841==} {>>pagina-aanduiding<<}
De geschiedenis van Bali is een aaneengeschakeld verhaal van deze onophoudelijke veeten, die het land verwoestten, de handen aan den arbeid ontroofden, en weêr het zwaarst op de geringen drukten. Metéénwoord, de toestand is diep ellendig, en indien er niets ware om hem althans eenigermate te verzachten, hij zou geheel ondraaglijk zijn.
Drie middelen zijn er, waardoor de verderfelijke gevolgen van het leenstelsel, voor een deel ten minste, worden afgewend: een groote nationale onderneming of buitenlandsche oorlog, - het krachtig bestuur van een groot vorst, zooals een Darius Hystaspes in Perzië, een Karelman in Europa, die de willekeur zijner vazallen weet te breidelen en de onderdanen beschermt, - en de invloed der priesterschap en der godsdienst. Men moet toegeven dat de middelen somtijds niet veel beter zijn dan de kwaal, maar zij doen een betrekkelijk nut. Hier echter wordt het leenstelsel slechts door een dezer drie afleidingen gelenigd. Geen buitenlandsche krijg, geen verre veroveringstocht is voor Bali geweest wat waarschijnlijk de trojaansche oorlog voor de grieksche staten, wat de kruistochten voor de europeesche maatschappij geweest zijn. Ook heb ik reeds gezegd, dat de hoogste leenheer, in wiens naam de balineesche vorsten regeeren, zeer weinig op een Karel den Groote gelijkt, en dat, zoo hij al den wil had hun tirannie te beteugelen, de macht daartoe hem zeker ontbreken zou. Slechts de priesters en de godsdienst brengen in het lot der verdrukte çûdraas eenige verlichting aan.
De priesters bekleeden op Bali den hoogsten rang. Men vindt ook daar nog dat kenmerk der hindusche maatschappij, dat wij evenzoo op het vaste land van Indië aantreffen, en dat vroeger zonder twijfel ook op Java bestond, ik bedoel de scherpe indeeling in 't geen men met een portugeesch woord kasten noemt. Het aantal en de aard dier kasten zijn niet willekeurig bepaald: zij zijn vier in getal, en in elke feodale maatschappij van de oude of nieuwe wereld vinden wij deze vier trappen terug; slechts zijn door de hindus de grenzen wat scherper afgebakend dan elders en wordt het evenwicht beter in stand gehouden; zij hebben niets nieuws geschapen, maar alleen het bestaande geregeld. Een vluchtige vergelijking met den europeeschen staat in de Middeneeuwen kan het bewijzen. Gelijk daar de geestelijkheid aan het hoofd staat, en de plaats der godheid inneemt op aarde, zoo worden hier de brahmanen, dat zijn

{==842==} {>>pagina-aanduiding<<}
‘de biddenden’, als goden vereerd. Aan den adel of de ridderschap beantwoordt de kaste de Kshatriyaas of regeerenden. De stand der poorters of gezeten burgers, komt zoowel in 't wezen der zaak als in de beteekenis van den naam met de kaste der Vaiçyaas overeen. De lijfeigenen verschillen niet veel van de çûdraas, die de vierde kaste uitmaken. Ik zal dit stelsel niet verdedigen. Ik zal niet loochenen, dat het een machtig steunsel voor dwingelandij en onderdrukking kan wezen. De wetenschap, ten minste alles wat op zulk een hoogte van beschaving nog wetenschap kan genoemd worden, het uitsluitend eigendom van een priesterkaste die er belang bij heeft de overlevering instand te houden; krijgvoeren en regeeren, dat is hier hetzelfde als rooven, plunderen en verdrukken, de uitsluitende taak van een andere kaste; ik acht zoo iets geen ideaal. Ware ik een hindu, ik zou er niet over klagen dat het stelsel langzaam vervalt; dat de brâhmanen zich met de lagere kasten, zelfs met de laagste verzwageren, dat de nuttelooze kshatriyaas van lieverleê verdwijnen en vaiçyaas hun plaatsen beginnen in te nemen. Maar ik moet er dit in prijzen, dat het de godsdienst en haar vertegenwoordigers bovenaan stelt, zoodat zelfs de vorsten zich daaraan moeten onderwerpen. Het is altijd beter onder twee naijverige heerschers te staan, dan aan een van beide onvoorwaardelijk te zijn overgeleverd. En voor de arme slachtoffers is het verkieslijk dat boven de macht van 't beestelijk geweld een onafhankelijke macht staat, die een zekere mate van beschaving heeft en geen stoffelijke midden bezigt om haar gezag te doen gelden. En inderdaad, aan den invloed der priesters en der godsdienst slechts is het toe te schrijven, dat de tirannie der balineesche vorsten nog een weinig gematigd wordt. Als de heerschers geen gebruik maken van hetgeen hun recht heet, om çudraas van hun vrouwen, en zelfs zonder reden van het leven te berooven,
dan is dat aan de vermaningen der brahmanen te danken, en aan de vrees voor straffen na den dood die zij den geweldenaar weten in te boezemen. In een javaansche inscriptie, van de hand eens priesters afkomstig, wordt den koning op het hart gedrukt, dat hij geen onschuldigen kahula (d.i. een lid der laagste klasse) straffe, een verzoek in het Oosten lang niet overbodig. Padandaas, zooals de brahmanen op Bali heeten, zijn het alleen, die den armen vluchteling nog eenige bescherming verleenen. Hun woning is een vrijplaats. Zelfs de vorst heeft

{==843==} {>>pagina-aanduiding<<}
geen recht meer op den slaaf, die tot hen de wijk nam. En zijn er dan ook onder hen, die van deze omstandigheid gebruik maken om zich te verrijken, er zijn anderen onder (Friederich getuigt het), goedaardig en inderdaad godvruchtig, die het als een schande beschouwen een ongelukkige, die hun bescherming inroept, te verkoopen of ook slechts veel werk van hem te vergen. Bovendien geeft de godsdienst aan de lagere kasten gelegenheid, om zich althans eenigszins op de maatschappelijke ladder te verheffen. Vorsten en burgers (kshatriyaas en vaiçyaas) kunnen door het dagelijks vervullen van eenige godsdienstige plechtigheden rshayas, dat is heiligen, worden, en zelfs de çûdraas kunnen daardoor een zekere waardigheid bekomen. Men mag dus zeggen, dat de invloed door de Çivadienst, zooals wij die op Bali gewijzigd zien, op de zeden des volks uitgeoefend, betrekkelijk gunstig is. Zij is het alleen, die nog in staat is eenige menschelijkheid te brengen in dit onmenschelijke systeem.
Maar het tafereel heeft een keerzij. De priesters doen iets, wat meer is, zij zijn de eenigen wellicht die iets doen tot handhaving van het recht en bescherming der onschuld, maar zij doen niet genoeg, zij doen niet al wat zij kunnen. Ik moet ook hiervan eenige bewijzen bijbrengen. En dan maak ik er geen beschuldiging van, dat zij bijgeloovigheden instandhouden waaraan zij zelf nog hechten. Dan wijt ik aan hen niet, dat er nu en dan in naam der godsdienst menschenoffers gebracht zijn, want dat deze alleen uit gehechtheid aan een oud inlandsch gebruik geschiedden, en door de brahmanen niet aangemoedigd maar veeleer veroordeeld werden, lijdt geen twijfel. De voornaamste grief tegen hen is deze. Zij houden het volk met opzet onwetend. De kennis, die zij bezitten, houden zij alleen voor zich-zelf. Hun godsdienst is zuiverder dan die der menigte, maar het komt niet in hen op, om die reiner begrippen aan anderen meê te deelen, of het ongelukkige volk op te heffen uit het diep verval waarin het gezonken is. Liever leiden zij een lui en gemakkelijk leven ten koste van 't gemeen, en laten zelfs om des lieven voordeels wille ergerlijke misbruiken bestaan, misbruiken, die alleen nog standhouden omdat ze als heilige plichten beschouwd worden, door de godsdienst bevolen, schoon zij zeer wel weten, dat zij althans door het gezag van hun godsdienst niet worden gesteund.
Een van die misbruiken, en wel het ergste, is de bekende satî of weduwenverbranding. Evenals in Indië bestaat de ge-
{==844==} {>>pagina-aanduiding<<}
woonte, dat een of meer vrouwen zich in het vuur werpen, waarmeê het lijk van haar overleden echtgenoot wordt verbrand. Het is de kroon der plichten eener trouwe gade, meent men. Want, hoe ellendig en eenzaam zal de doode in het schimmenrijk aanlanden, wanneer niemand der zijnen hem vergezelt? En bovendien, de vrouw die te zamen sterft met haar heer en gemaal, zal in Svargalôka, het paradijs, de hoogste gelukzaligheid smaken, terwijl haar verwanten hier op aarde door haar heldhaftige zelfopoffering eervolle en voordeelige betrekkingen ontvangen. Dat alles wordt de ongelukkige slachtoffers voor oogen gehouden. Men laat haar vrij, maar zij weten wel met hoe groote minachting men haar zal aanzien, als ze van haar vrijheid gebruik maken, om te blijven leven. En men weet haar door schildering van het geluk dat haar wacht in zoodanige godsdienstige opgewondenheid te brengen, dat ze meestal met ongeduld het offer te gemoet zien, en zich blijmoedig, vaak zonder een kreet te slaken, in de vuurzee nederstorten.
Nu staat het slechts aan de padandaas om dit barbaarsch gebruik te doen ophouden. In het eigenlijke Indië beroept men zich, om deze gewoonte te rechtvaardigen, op een plaats uit den Veda, die inderdaad geheel het tegenovergestelde beteekent van hetgeen men er in legt. Het is een hymne die bij de lijkplechtigheden wordt gezongen. ‘Laat deze vrouwen,’ zoo heet het tot de gehuwde vrouwen die tegenwoordig zijn, ‘laat deze vrouwen, die geen weduwen zijn, die goede echtgenooten hebben, die moeders zijn, naderen met zalven en boter: zonder tranen, zonder rouw, laat zij 't eerst de woning ingaan.’ De indische theologen, tegen wier kunst niets bestand is, hebben van deze vrouwen ‘die geen weduwen zijn’, weduwen van den overledene weten te maken, en de laatste woorden zoodanig vervalscht, dat er stond: ‘laten ze in de woning des vuurs gaan.’ En als nu in de volgende strofe van het lied werkelijk de weduwe wordt toegesproken, en opgewekt om terug te keeren tot de wereld der levende wezens, tot haar zonen en kleinzonen, dan zeggen zij, dat hier met de wereld der levenden bij uitsluiting de wereld der dooden moet worden verstaan. Alzoo de indische brahmanen. De balineesche zijn niet zoo spitsvindig, en schijnen noch met dezen tekst noch met dien fraaien uitleg bekend te zijn. Integendeel, zij weten wel dat de vedische godsdienst het verbranden der weduwen niet verordent; zij zijn volstrekt niet genegen om ook

{==845==} {>>pagina-aanduiding<<}
de vrouwen hunner ambtgenooten daaraan bloot te stellen; in hun hart keuren zij de satî af. En echter zwijgen zij, ja, nemen er openlijk deel aan, en gedoogen zelfs dat hun vrouwen de slachtoffers voorbereiden en met allerlei voorspiegelingen van eeuwig geluk als bedwelmen. Zij kunnen er trouwens ook te veel geld meê verdienen, en de menigte is nu eenmaal in den waan dat het een heilig werk is!
Zoo is dan de invloed door de godsdienst en haar priesters op de zeden geoefend ook hier niet altijd weldadig. Maar als wij nu den balinees vergelijken met hetgeen het Mohammedanisme in een viertal eeuwen van de javanen gemaakt heeft, dan kunnen wij het Çivaïsme zooals het op Bali heerscht niet zoo gering achten. Het zij mij vergund de woorden van een ooggetuige, van Sir St. Raffles aan te halen: ‘Hun algemeene onverschilligheid voor de onderdrukking die zij verduren, hun opgeruimdheid en blijkbare tevredenheid, gepaard met hun grootere opgewektheid en veerkracht, geven aan hun uiterlijk voorkomen, dat van nature schooner is en meer uitdrukking heeft dan dat der javanen, een kenmerk van flinkheid, onafhankelijkheid en mannelijkheid, grooter dan hun naburen bezitten. Zij zijn werkzaam en ondernemend, en vrij van die gemakzucht en luiheid, die men in de bewoners van Java opmerkt....Hun ongeveinsde oprechtheid’ - geen kenmerk van de javanen zeker! - ‘dwingt weêrkeerig tot vertrouwen en eerbied. Hun vrouwen in 't bijzonder, die hier op een voet van volkomen gelijkheid met de mannen staan, en niet verplicht zijn om veel van die strenge en vernederende werkzaamheden te verrichten, die op Java op haar rusten, zijn onbeschroomd en vrijmoedig. In hun huiselijke betrekkingen zijn hun manieren beminnelijk, eerbiedig, welvoegelijk. Inderdaad schijnt het vrouwelijk karakter onder hen meer betrekkelijke waardigheid en achting verkregen te hebben, dan men verwachten zou waar de veelwijverij is ingevoerd. Het gedrag van ouders jegens de kinderen is zacht en vriendelijk, en wordt met onbeperkte leerzaamheid en gehoorzaamheid beantwoord...De slaafsche nederigheid van den aziaat wordt bij hen niet gevonden, en gaat althans niet verder dan noodzakelijke gehoorzaamheid tegenover het onvermijdelijk gezag...De balineezen zijn een volk dat een toekomst heeft (a rising people). Noch verlaagd door despotisme, noch ontzennwd door
gewoonten van traagheid en weelderigheid, zijn zij misschien vatbaarder

{==846==} {>>pagina-aanduiding<<}
voor beschaving en een goeden regeringsvorm dan een hunner naburen.’ Kortom, vrij van groote, heerschende ondeugden, van dronkenschap en losbandigheid vooral, zijn zij een mannelijk volk, veilig voor de aanvallen van andere eilanden die hen vreezen, instaat om hun onafhankelijkheid tegen allen, behalve tegen europeanen te verdedigen, waardige afstammelingen van die javaansche hindus, die liever ballingschap kozen uit het paradijs dat zij bewoonden, dan zich te buigen voor een leer die wel dweepers vormt maar geen mannen kweekt, en overal een steun voor het despotisme verstrekt.
Ik trek mijn besluit. Hier is een klein, maar hoogstbelangrijk volk, welks instellingen vervallen, omdat het daaraan ontwassen is, niet omdat het zelf verkeert in een toestand van verval. Hier is een volk vatbaar voor ontwikkeling, hetgeen ook daaruit blijkt, dat in het eenige rijk waar de europeesche invloed gevoeld wordt, vele misbruiken zijn afgeschaft en de onderdrukking zeer gematigd is. Hier is een volk, dat van een wreede, bloedige godsdienst, zonder schokken, een betrekkelijk zachte en zuivere godsvereering heeft weten te maken, en dat dus rijp schijnt voor een hoogeren godsdienstvorm dan het bezit. Hier is een volk uit onze naaste broeders bestaande, mannen van ons ras, arische mannen als wij, in staat om ons te begrijpen. Zullen wij hen aan zichzelven overlaten, om zoo misschien de kiemen van grooter ontwikkeling te laten verloren gaan, bij gebreke van een zorgvuldige en bekwame hand die ze kweekt? Zullen wij wachten tot zij als de javanen, eens niet minder dan zij, een prooi zijn geworden van mohammedaansche zendelingen, gereed om hen tot kinderen der hel te maken tienmaal meer dan zijzelf? Of is misschien dit kleine eiland geroepen, om het middenpunt te worden eener geheele hervorming der inlandsche maatschappij in onzen Archipel? Ik voor mij, ik zal het oogenblik zegenen, waarop onze christelijke beschaving ook hier toegang zoekt en vindt, en hier een nieuw leven doet ontwaken.





{==847==} {>>pagina-aanduiding<<}

Palaeontologische bijdragen.

Door Dr. T.C. Winkler.

IV.

Stekelhuidigen, wormen, rankvoeters, schaaldieren, spinnen, duizendpooten en insekten.

Wij komen nu op onzen tocht door de diergroepen die in fossilen toestand voor ons onderzoek bewaard gebleven zijn, aan de dieren die men stekelhuidigen, Echinodermata, noemt. Zeeëgels, zeeklitten, zeesterren zijn de namen waaronder zij bij iedereen bekend zijn. De zeeleliën echter, die ook tot deze diergroep behooren, zijn zeker aan de minsten mijner lezers bekend: immers er leeft tegenwoordig nog slechts eene enkele soort van deze orde - het is Pentacrinus caput Medusae. Straaldieren worden zij ook wel genoemd, omdat hunne lichaamsdeelen als stralen rondom een middenpunt zijn gerangschikt. Hoewel het de fossile stekelhuidigen zijn waarop wij nu het oog moeten vestigen, dient echter eene korte beschrijving van de thans levende, tot goed verstand van hetgeen volgt, vooraf te gaan.
Het lichaam van de stekelhuidigen is bekleed met een huidweefsel waarin kalkachtige stoffen zijn afgezet, hetzij in losse hoopjes die samen eene soort van korst vormen, zooals bij de zeesterren, hetzij als naast elkander gelegene platen die het ge-
{==848==} {>>pagina-aanduiding<<}
heele dier omringen. De geheele structuur van het dier vertoont een mathematisch karakter. Bij verre de meesten speelt het getal 5 eene zeer groote rol. Is het dier schijfvormig dan is het vijfkantig, is het stervormig dan heeft het vijf stralen, is het kogelvormig dan is het met vijfhoekige plaatjes bedekt. Ook de vijfhoekige zenuwring heeft vijf zenuwdraden, en vijfvoudig zijn de kieuwen, de eierstokken en andere deelen. Die met kalk als opgevulde huid is evenwel niet zoo hard en glad als, bij voorbeeld, eene weekdierschelp, want eene slijmige, samentrekbare huidlaag of een vlies ligt er over heen, en daarop ziet men hetzij groote kalkwratten, hetzij eene menigte stekels die bij sommige soorten zeer lang zijn en soms zelfs eene kegel- of peervormige gedaante hebben. De stekelhuidigen, die zich al kruipende kunnen bewegen, doen dat door middel van zuigvoeten en zuignapjes, die draadvormig uit vele openingen van de schaal te voorschijn komen. Bij de zeeëgels staan zij meestal paarsgewijs op vijf, van het toppunt tot beneden naar den mond afdalende reeksen: bij de zeesterren staan zij dicht op een, op vijf reeksen, op elke straal of arm één, en wel aan de onderzijde daarvan. Die wriemelende zuigvoeten gelijken wel op een rij van kleine wormen, en door middel van die organen kruipen de zeeëgels en zeesterren op den zeebodem rond, of zitten vastgezogen aan het eene of andere voorwerp in zee. De zoogenoemde slangsterren hebben zulke zuignapjes niet, maar bewegen zich door middel van de stralen die zij als slangen om de wierstengels en andere voorwerpen heenslaan, en zoo hun lichaam verplaatsen. Bij sommige soorten zijn de stralen aan de punt veelvuldig gespleten,
zoo dat zij er als een bos dunne, omgekrulde draden uitzien.
Alle bovenbedoelde stekelhuidigen zijn dieren die zich kunnen verplaatsen, zij het dan ook al kruipende en zeer langzaam, doch in dezelfde klasse zijn er ook die vast zitten, hetzij onmiddellijk met het lichaam aan steenen en rotsen, hetzij door middel van een steel die uit kalkachtige stof bestaat en in geledingen verdeeld is. Haarsterren, crinoideën, noemt men die vastzittende gesteelde dieren, die als steenen bloemen op den bodem der wateren groeien, en met hunne vertakte armen, die uit het kelkvormige lichaam voortkomen, de infusoriën en kleine weekdieren grijpen die de stroom hun toevoert. Ook zijn er die in de jeugd vast zitten en op lateren leeftijd vrij rond zwerven,

{==849==} {>>pagina-aanduiding<<}
en andere die eerst als kiemen omzwemmen en daarna een plaats opzoeken om hun verder leven door te brengen.
Zoo zijn in korte trekken de dieren die tot de klasse der stekelhuidigen gerekend worden. De palaeontologische geschiedenis dezer dieren is in vele opzichten zeer belangrijk: wij willen hier de orden die in fossilen toestand gevonden zijn, vluchtig beschouwen, en daarbij eenige afbeeldingen voegen. Wij volgen hierbij de verdeeling dezer klasse zooals die door den engelschen geleerde Owen is voorgesteld.
De Crinoïdeën, haarsterren, zeeleliën of steenleliën hebben in groote menigte geleefd in het palaeozoïsche en in het begin van het mesozoïsche tijdperk. Geheele lagen bestaan soms uit overblijfselen dezer dieren, die als bosschen den zeebodem hebben bedekt. D'Orbigny beschrijft 31 palaeozoïsche geslachten, twee uit den trias, tien uit de jura en vier uit het krijttijdvak: drie van deze laatste worden ook in tertiaire lagen en zelfs nog levend in onze hedendaagsche zee gevonden; het zijn de geslachten Pentacrinus, Bourguetticrinus en Comatula. Bijna alle geslachten dezer orde, behalve Comatula en Marsupites, schijnen vastzittende

{== afbeelding 
	
Fig. 1.==} {>>afbeelding<<}
    


{== afbeelding 
	
Fig. 2.==} {>>afbeelding<<}
    
 geweest te zijn. De steel van vele soorten had van onderen dunnere uitloopers, als wortels van een plant.
Die steel was bij bijna alle soorten uit het palaeozoïsche tijdperk rond, en slechts zelden vijfkantig. Fig. 1 is een lid van den steel van een Encrinus uit den trias, en fig. 2 is een stengellid van eene soort van Pentacrinus, een geslacht dat reeds in den lias voorkomt. Het lichaam van de crinoïde is samengesteld uit veelhoekige platen die samen een soort van beker of kelk vormen, gesloten door kleinere platen; de mond is niet zelden slurfvormig, en de aarsopening daar dichtbij gelegen. De vijf armen die de kelk kroonen, zijn somtijds bijna enkelvoudig en dan gevederd, maar in de meeste gevallen zijn zij gespleten, en de takken alweder in tweeën verdeeld.
Stengelleden van crinoïden zijn reeds vroeg bekend geweest, en werden trochiten of entrochen geheeten. Zij komen dan ook in zulk eene groote menigte in sommige gesteenten voor, dat het geen wonder is als wij lezen dat reeds Agricola over deze dingen spreekt. Hij noemde hen Asteria en Astroïtes,

{==850==} {>>pagina-aanduiding<<}
later heetten zij Stellae judaicae, Pentagonos, enz. Doch hoe bekend zij ook waren, toch heeft het lang geduurd eer men begreep wat zij waren. Men hield hen voor wervels van visschen,

{== afbeelding 
	
Fig. 3.==} {>>afbeelding<<}
    


{== afbeelding 
	
Fig. 4.==} {>>afbeelding<<}
    
 of voor eene soort van polypen, totdat Guettard, onder den naam van Palmier marin, het beroemde voorwerp beschreef dat een hedendaags levende crinoïde is, toenmaals aan den heer Boisjourdain behoorde en thans nog in het museum te Parijs te zien is. Daardoor begreep men wat die trochiten eigenlijk waren, namelijk stengelleden van crinoiden, en sedert heeft men ook zeker duizenden kelken van crinoïden op den steel zittende in de gesteenten aangetroffen en in de verzamelingen bewaard. Vooral is dit het geval met de meest voorkomende soort, de Encrinus liliiformis, die wij hiernevens afbeelden (fig. 3). Door de oude schrijvers zijn deze dieren onder den naam van steenlelie, Lilium lapideum, Isis encrinus en andere namen beschreven. Vooral in de muschelkalk komen deze dieren en hunne stengelleden voor, zelfs hier en daar in zulk eene menigte dat zij dikke gesteenten vormen, die als trochitenkalk bekend zijn (fig. 4).
Fossile zeesterren, Asteriden, komen in onderscheidene vormingen der aardkorst voor, hoewel men langen tijd gemeend heeft dat zij in de oudste aardlagen ten eenen male ontbreken. De nasporingen van den laatsten tijd hebben echter geleerd dat zij zelfs van het silurische tijdvak dagteekenen, ja zelfs in het begin van dat tijdvak reeds geleefd hebben. De zeesterren zijn uit een palaeontologisch oogpunt vooral ook daarom opmerkelijk, omdat zij reeds in het bovengenoemde tijdvak vertegenwoordigd werden door soorten, die tot dezelfde geslachten behooren als sommige soorten van zeesterren die tegenwoordig in groote menigte in onze hedendaagsche zeeën leven.
Desniettegenstaande zijn de eigenlijke zeesterren overvloediger in onze dagen dan in vorige tijden der aardgeschiedenis. Op sommige kusten zijn zij zelfs zoo talrijk dat zij bijeen verzameld worden om als mest op de landerijen te dienen. Fossile voorwerpen

{==851==} {>>pagina-aanduiding<<}
zijn integendeel zeldzaam. Palaeaster, Protaster en Lepidaster zijn de geslachtsnamen van de palaeozoïsche zeesterren; Pleuraster, Aspidura, Ophiurella, Luidia en anderen die van de zeesterren uit den lias en jura; terwijl Stellaster en Arthraster in het krijt gevonden worden; en Ophiura, Astrogonium, Oreaster en Goniodiscus zoo wel in het krijt als levend in onze zeeën voorkomen. De volgende stellen voor: Protaster Miltoni uit de Ludlowgesteenten van Salop (fig. 5), en Lepidaster Grayi, uit het ondersilnrische van Dudley (fig. 6).


{== afbeelding 
	
Fig. 5.==} {>>afbeelding<<}
    



{== afbeelding 
	
Fig 6.==} {>>afbeelding<<}
    



{== afbeelding 
	
Fig. 7.==} {>>afbeelding<<}
    

Wij komen nu aan de fossile zeeëgels of echiniden. In het palaeozoïsche tijdperk zijn ook deze dieren zeldzaam, de oudste dagteekenen van het boven-silurische tijdvak, en worden daarin slechts door een enkel geslacht, Palaechinus geheeten (fig. 7), vertegenwoordigd. Sedert dien tijd zijn zij hoe langer hoe meer in soorten toegenomen, tot in den jura- en krijttijd, om later weder te verminderen, zoodat er tegenwoordig minder levende soorten van zeeëgels zijn dan in de laatstgenoemde tijdvakken. Bij alle secondaire en jongere echiniden bestaat de schaal uit vijf dubbele rijen van zoogenoemde ambulacrale platen en vijf andere rijen daartusschen,

{== afbeelding 
	
Fig. 8==} {>>afbeelding<<}
    
 doch in de boven afgebeelde Palaechinus sphaericus uit de bergkalk van Ierland zijn zes rijen van platen tusschen de ambulacralen, waardoor hij zich van alle andere onderscheidt. Het geslacht Hemicidaris onderscheidt zich door de groote wratten waarop de stckels gezeten hebben (fig. 8). Die stekels der echiniden zijn, zooals wij boven reeds gezegd hebben, wel is waar veelal van gedaante overeenkomstig met

{==852==} {>>pagina-aanduiding<<}
hunnen naam - in fig. 9 beelden wij een stekel en een paar

{== afbeelding 
	
Fig. 9.==} {>>afbeelding<<}
    
 schaalplaatjes af van Archaeocidaris Urii uit de bergkalk van

{== afbeelding 
	
Fig. 10.==} {>>afbeelding<<}
    


{== afbeelding 
	
Fig. 11.==} {>>afbeelding<<}
    


{== afbeelding 
	
Fig. 12.==} {>>afbeelding<<}
    
 Ierland - maar somtijds ook zijn zij zelfs peervormig van gedaante en met vele rijen van spitse knobbeltjes bedekt, gelijk fig. 10, zijnde een stekel van Cidaris glandifera uit de juravorming. Wij kunnen echter hier onmogelijk alle bijzonderheden opgeven, waardoor de eene familie of het eene geslacht zich onderscheidt van andere familiën of andere geslachten, en moeten ons dus bepalen tot de volgende twee afbeeldingen. Fig. 11 is Ananchytes ovatus die in menigte in het krijt van Europa voorkomt, en fig. 12 is Galerites albogalerus ook uit het krijt. Niet zelden zijn deze schalen geheel met kwarts opgevuld en doortrokken.
Eindelijk moeten wij nog melden dat men niet zeker is of er ook fossile Holothuriën zijn. Het is bekend dat deze tot de klasse der stekelhuidigen behoorende dieren geen uitwendige kalkschaal bezitten, maar eene min of meer lederachtige huid hebben, en dat zij dus zeker gemakkelijker na den dood in verrotting zullen overgaan dan versteend worden. Desniettemin beweert Riippel in een afdruksel uit de lithografische kalk van Solenhofen een holothurie te erkennen, en ook de Graaf Von Münster vermeldt eenige losse haakjes die in tertiaire lagen van het Zevengebergte gevonden zijn, en volkomen op die van Synapta gelijken. Genoemde geleerde heeft dat voorwerp Synapta Sieboldi geheeten. Owen zegt dat de palaeontologen die met het mikroskoop naar Polycystinen en andere wortelvoetigen in jura- en krijtgesteenten zoeken, ongetwijfeld vele huidplaatjes en haakjes of stekeltjes van holothuriën zullen vinden, maar dat het niet waarschijnlijk is dat deze orde reeds zeer vroeg vertegenwoordigd geweest zal zijn.

{==853==} {>>pagina-aanduiding<<}

De aard van deze palaeontologische schetsen laat mij niet toe langer over de versteende stekelhuidigen te spreken: ik mag echter niet nalaten den lezer aan te raden, als hij daartoe in de gelegenheid is, om met aandacht eene verzameling van fossile echinodermen te bezien: de symmetrische schikking der schaalplaatjes soms door duizenden kleine poriën doorboord; de verschillende kalkknobbeltjes die andere versieren; de fraaie, op een fijn kantwerk gelijkende schalen van weder andere; alles loopt bij deze overblijfselen van een voorbijgegaan leven samen om hen tot de niet het minst schoone en bevallige versteeningen te maken.

De eerste afdeeling der ongewervelde dieren die wij in de vorige bladzijden doorloopen hebben, waren de radiaten; wij komen nu, volgens het stelsel van Owen, aan de tweede groote sectic: de articulaten of gelede dieren. Een algemeen overzicht moge weder voorafgaan.
De hersenen der gelede dieren bestaan in een zenuwring rondom den stokdarm. Een dubbele zenuwknoop boven die plaats geeft takken af aan de voornaamste zintuigen. De zenuwknoopen daar beneden zijn verbonden met twee zenuwstrengen, die langs de ondervlakte van den buik loopen, waardoor de segmenten en hunne aanhangsels van zenuwdraden voorzien worden. Het geraamte is uitwendig, en bestaat uit gelede segmenten die min of meer ringvormig van gedaante zijn. De gelede lidmaten bij de soorten die pooten hebben, zijn meestal harde kokers waarin de spieren besloten zijn. Als er kaken zijn, bewegen zij zich zijwaarts, en niet op en neêr zoo als bij de hoogere dieren.
Wormen, zeepokken, schaaldieren en insekten vormen samen deze afdeeling van het dierenrijk.
In den tcgenwoordigen tijd behooren verre de meeste levende dieren tot de articulaten, maar juist andersom is het met de overblijfselen van vorige tijden. Wel is waar kunnen hunne harde bekleedselen - hard gemaakt door eene stof die men chitine noemt, en bovendien niet zelden met aardachtige zouten bedeeld - even goed in de gesteenten bewaard blijven als de schelpen van weekdieren, maar de zeer samengestelde organisatie dier dieren is een beletsel voor hun volkomen bewaard blijven, en daardoor zijn de fossile overblijfselen van gelede dieren veelal zoo onduidelijk en broksgewijs, dat het soms niet mogelijk is uit te maken tot welke soort of geslacht of familie zij behooren.

{==854==} {>>pagina-aanduiding<<}

De oudste fossilenvoerende gesteenten, namelijk die van het cambrische tijdvak, vertoonen op hunne oppervlakten indruksels, waarvan men gelooft, dat zij er door boorwormen in gemaakt zijn. In jongere gesteenten vindt men iets dergelijks, vooral in de dunne zandsteenlagen die in Engeland forest-marble geheeten worden. De zoogenoemde cololiten die veelvuldig in de jurakalk van Beieren voorkomen, en veelal voor drek van visschen of ook wel voor versteende ingewanden van visschen gehouden worden, zijn, volgens Owen, hoogst waarschijnlijk niets dan afgietsels van wormsporen. Duidelijker evenwel wordt het bestaan van annulaten of ringwormen in de opper-silurische en steenkoolvormingen

{== afbeelding 
	
Fig. 13.==} {>>afbeelding<<}
    


{== afbeelding 
	
Fig 14.==} {>>afbeelding<<}
    


{== afbeelding 
	
Fig. 15.==} {>>afbeelding<<}
    
 bewezen door de lange kalkbuizen, die onder den naam van serpuliten bekend zijn. Dit zijn buisvormige kokers, door het dier afgescheiden en waarin het lichaam verborgen geweest is. Wij willen een paar van die kalkkokers van ringwormen afbeelden: fig. 13 is Tentaculites ornatus uit de silurische lagen van Dudley, en fig. 14 Cornulites serpularius uit dezelfde gesteenten. Deze laatste wordt afzonderlijk of in groepjes op silurische schelpen en koralen gevonden.
Wij mogen niet van de fossile anneliden afstappen zonder nog eerst even terug te komen op hetgeen wij boven van de cololiten gezegd hebben, namelijk dat Owen meent dat het opvulsels of afgietsels van wormholen zijn. Het zijn wormvormige als opgerolde en ineengeslingerde voorwerpen, die vooral in de lithografische kalk van Eichstädt in menigte voorkomen (fig. 15). Reeds de graaf Von Münster hield deze fossilen voor wormen, want hij gaf hen den naam van Lumbricaria. De geleerden die hen voor wormen houden, steunen, op de in 't algemeen rolvormige gedaante en op hunne vereeniging in massa's, gelijk aan die door serpuliten gevormd worden: men heeft echter nog nooit iets gevonden waaruit zou blijken dat het kokers geweest zijn. Overal zijn zij even dicht van

{==855==} {>>pagina-aanduiding<<}
binnen, en eene opening is er nooit in bespeurd. De meening. dat het vischdarmen zijn, rust op betere grondslagen. Men heeft in die cololiten vischgraten gevonden en stukjes van kleine straaldieren, en het mikroskoop bewijst dat vele geheel en al uit eene ophooping van kleine beentjes bestaan. Agassiz, die dergelijke voorwerpen binnen in onderscheidene fossile visschen, tot de geslachten Thrissops en Leptolepis behoorende, gevonden heeft, waar zij de plaats der darmen innamen, meent daarom dat het versteende ingewanden van visschen zijn, of liever de versteende inhoud der darmen, die den vorm behouden heeft van het darmkanaal waarin hij zich eens heeft bevonden. Daarom heeft genoemde geleerde die fossilen visch-dreksteenen geheeten, en tevens geeft hij eene verklaring van de omstandigheid dat die cololiten meestal afzonderlijk in den kalksteen gevonden worden. Hij beweert dat de visschen na hunnen dood op de oppervlakte van het water gedreven hebben met den buik naar boven, totdat de gassen, door de verrotting verwekt, de buikwanden deden barsten. Dan kon de golfslag de losgewordene ingewanden uit de buikholte spoelen, en beide, het lichaam en de darmen, konden elk op zich zelf naar den bodem zinken, en overdekt worden met kalkslijk, om zoo te versteenen en voor ons onderzoek bewaard te blijven.

De rankvoetigen, cirripeden, meer algemeen onder den naam van zeepokken bekend, komen ook in versteenden toestand voor. Langen tijd heeft men deze dieren voor weekdieren gehouden, en als zoodanig vindt men hen ook in de oudere werken beschreven en gerangschikt: slechts in de laatste jaren is het door nauwkeuriger onderzoekingen gebleken dat zij tot de gelede dieren gerekend moeten worden.
De rankvoetigen zijn dieren die onder water leven, en met of zonder steel vastzitten aan voorwerpen die zich in de zee bevinden. De gedeelten der zeeschepen die gedurende de reis onder water gebleven zijn, vertoonen ons niet zelden eene menigte van deze dieren, vastzittende aan het koperen beslag of aan het hout der scheepskiel. Het lichaam der cirripeden is omgeven door een mantel op de wijze der weekdieren, en ook deze mantel scheidt eene veelkleppige schelp af, zoo hard en kalkachtig als die der meeste weekdieren. Langs den buik van het dier vindt

{==856==} {>>pagina-aanduiding<<}
men de organen die men draden of voelers of ranken noemt, bij paren gezeten en uit vele behaarde geledingen bestaande.
Bestudeert men deze zonderlinge dieren slechts oppervlakkig, dan vindt men evenveel aanleiding om hen bij de gelede dieren als bij de weekdieren te voegen. Zij hebben eene schelp gelijk de laatste, en de steel waarmede zij vastzitten gelijkt zeer veel op die van de weekdieren die Lingula geheeten worden. En aan den anderen kant vindt men slechts in de aanhangsels van sommige schaaldieren iets wat overeenstemt met de gelede, harde en paarsgewijs voorkomende ranken der cirripeden. Maar ziet men nauwkeurig toe, dan vindt men weldra de bewijzen dat de cirripeden werkelijk tot de gelede dieren behooren. Het eerste is de inrichting van het zenuwstelsel: dit bestaat uit zenuwknoopen die bij paren gelegen zijn op het voorste gedeelte van het spijsverteringskanaal, onmiddellijk onder den mantel. Het tweede bewijs bestaat in een feit dat het eerst door Thompson waargenomen is, namelijk dat de soorten tot de geslachten Balanus en Anatifa behoorende, in hunne jeugd vrij zijn, dat is niet vastzitten maar in een tweekleppige schelp rondzwemmen. Later hecht het dier zich met den rug ergens aan vast: het punt van aanhechting wordt breeder en langer, wordt eindelijk kegelvormig, en bestaat dan uit zes kalkachtige platen die aan den top de twee primitive kleppen vertoonen. Hunne gelijkheid met de echte schaaldieren is in hunne jeugd zelfs zoo groot dat men, zonder kennis te hebben van de gedaanteveranderingen die zij later ondergaan, geenszins zwarigheid maken zou de cirripeden bij de kreeften en krabben te rekenen.
De fossile cirripeden behooren alle tot de sessile of onmiddellijk vastzittende afdeeling dezer dieren, en hebben de gedaante

{== afbeelding 
	
Fig. 16.==} {>>afbeelding<<}
    
 van de nog bestaande soorten van het geslacht Balanus, (fig. 16.) Zij zijn zeldzaam in de eocene lagen, maar worden later talrijker, en vooral in het noordelijke diluvium komen onderscheidene soorten van Balanus en Coronula voor. Doch ook in veel oudere vormingen vindt men deze dieren, bij voorbeeld in de lias eene soort van Pollicipes, aan drijfhout zittende dat door tweekleppige weekdieren doorboord is; en eene andere soort in de Oxford-clay

{==857==} {>>pagina-aanduiding<<}
zittende aan drijfhout en aan ammonitenschelpen, die waarschijnlijk na den dood van het dier in zee dreven. In het krijt vindt men ook soorten van Pollicipes en Scalpellum, en tevens het eenige geslacht van cirripeden dat thans uitgestorven is - Loricula geheeten. In het krijt vindt men zelfs drie geslachten met ten minste twee en dertig soorten van Lepadiden, terwijl er tegenwoordig in de zee bij de Philippijnsche eilanden, waar de meeste soorten van dit geslacht leven, slechts vijf soorten gevonden worden.
Wij zouden nu van de rankvoeters afscheid kunnen nemen om tot de beschouwing van de fossile schaaldieren over te gaan, ware het niet dat wij hier de geschiktste plaats vinden om een dergelijk twistpunt te bespreken, als wij boven behandeld hebben toen wij het gevoelen van verschillende geleerden ten opzichte der cololiten vermeldden. Het betreft namelijk de fossilen die onder den naam van Aptyohus bekend zijn.
Die aptychen hebben sedert lang de dierkundigen bezig gehouden en doen het zelfs nog tegenwoordig. Beurtelings heeft men hen gehouden voor schelpen, voor operculi of deksels van weekdierschelpen, voor inwendige beenderen van weekdieren, en zelfs voor tanden of verhemelteplaten van visschen. Doch daar de meesten mijner lezers zekerlijk nooit een aptychus gezien hebben, is het zeker niet ondienstig dat er hiernevens een paar soorten afgebeeld staan (fig. 17, fig. 18 en fig. 19). Wij zien

{== afbeelding 
	
Fig. 17.==} {>>afbeelding<<}
    


{== afbeelding 
	
Fig. 18.==} {>>afbeelding<<}
    


{== afbeelding 
	
Fig. 19.==} {>>afbeelding<<}
    
 daaruit dat sommige eene gestippelde, andere integendeel eene geplooide oppervlakte hebben. Men vindt de aptychen gewoonlijk als twee bijna driehoekige, een weinig holle, vrij dikke platen, die volgens sommigen door een slot vereenigd zijn geweest, gelijk de schelpen van tweekleppige weekdieren, doch volgens anderen eenvoudig door een bandachtige strook met elkander verbonden waren.

{==858==} {>>pagina-aanduiding<<}

Scheuchzer en Knorr zijn de eerste palaeontologen geweest die hunne meening omtrent de aptychen gezegd hebben. Zij beschreven hen als kleppen van de zoogenoemde eendemossel, Anatifa, een rankvoeter, en dit denkbeeld, het oudste dat hieromtrent verkondigd is, is juist hetzelfde als dat waartoe men thans vrij algemeen weder overhelt. Parkinson hield hen voor schelpen van weekdieren, en noemde hen Trigonellites, terwijl Von Schlotheim hen Tellinites noemde, en beiden dus aannamen dat het schelpen van weekdieren waren. Herman von Meyer, Voltz en Coquand trachtten toen aan te toonen dat men de aptychen onmogelijk voor uitwendige schelpen houden mocht. Hunne bewering was vooral gebouwd op de samenstelling dezer fossilen, die uit twee, waarschijnlijk hoornachtige platen en eene laag kalkachtige stof bestaan, en dus geheel anders ontstaan of gcvormd moeten zijn dan de schelpen der weekdieren. Wij kunnen hier onmogelijk alle argumenten dier geleerden bespreken, maar bepalen ons hier tot de opmerking dat er nooit spierindruksels op de binnenste oppervlakte van aptychen gevonden zijn, zooals bij vele schelpen van weekdieren het geval is, en dat men evenmin een spoor van een eigenlijk slot aantreft: de randen zijn nergens dikker op de eene plaats dan op de andere en evenmin ergens getand, en dus zullen het vrij zeker geen uitwendige schelpen van weekdieren kunnen zijn.
Deze tegenwerpingen waren belangrijk genoeg om vele natuurkundigen aan te sporen, de aptychen op nieuw te bestudeeren en andere verklaringen te zoeken. Zoo beweerden sommigen, waaronder De Luc, dat het tanden of verhemelteplaten van visschen waren, doch als men bedenkt dat de binnenste oppervlakte geheel glad is, en dat er geen sporen van aanhechting aan andere beenderen te vinden zijn, dan voorzeker is het geen wonder dat dit denkbeeld geen opgang kon maken.
Voltz trachtte toen te beweren dat de aptychen deksels van ammoniten waren. Het is mogelijk dat mijne lezers niet allen weten wat ammoniten zijn, en, hoewel wij later uitvoerig genoeg op die weekdieren terug zullen komen, is het dus misschien niet overtollig met een enkel woord te zeggen dat de ammoniten weekdieren waren die in gekamerde schelpen leefden, niet ongelijk aan den thans levenden nautilus, een weekdier welks fraaie schelpen niet zelden als bloemenhangers in onze kamers

{==859==} {>>pagina-aanduiding<<}


{== afbeelding 
	
Fig. 20.==} {>>afbeelding<<}
    
 gezien worden: ten overvloede staat eene afbeelding van een ammoniet hiernaast, (fig. 20). De opening a zou volgens sommigen gesloten geweest zijn door een bewegelijk deksel of operculum, gelijk dit bij eenige zoetwaterslakken onzer slooten dagelijks te zien is. Voltz grondde zijne bewering vooral op het feit dat de deksels der hedendaags levende buikpootige weekdieren of gasteropoden uit twee hoornachtige platen bestaan met groeistrepen, niet ongelijk aan die welke men op aptychen wil waargenomen hebben, en ten tweede, dat men niet zelden aptychen vindt in de laatste kamer van ammoniten, zoo als in vele verzamelingen van fossilen, ook in die van Teyler's museum te Haarlem, in onderscheidene merkwaardige exemplaren te zien is.
Maar deze twee argumenten zijn zeer zwak, en toch zijn zij door de meeste palaeontologen van een twintig- of dertigtal jaren geleden aangenomen, als of er niets tegen te zeggen viel; zelfs Oppel beschrijft in zijne nieuwste Palaeontologische Mittheilungen onderscheidene aptychen als bij bepaalde soorten van ammoniten behoorende, ja zelfs de groote Owen noemt de aptychen onvoorwaardelijk deksels van ammoniten. Er is echter niet weinig tegen dat gevoelen in te brengen.

1.De aptychen kunnen na den dood van de ammoniten in de laatste kamer der ledige schelpen geraakt zijn door toevallige omstandigheden. Men vindt niet zelden in onderscheidene aardlagen fossile nautili, onder anderen in het mergelkrijt van Rouen, en in die schelpen verschillende soorten van aptychen, die zonder twijfel niet bij zijn leven aan het weekdier toebehoord hebben. Overigens zullen wij aanstonds zien dat het bijeen zijn van aptychen en ammoniten zeer wel volgens de bewering van Walch en Knorr te verklaren is.

2.De aptychen vertoonen geen indruksel van de aanhechting der spier die hen had moeten bewegen en met het dier verbinden.

3.Er zijn eene menigte aardlagen waarin men wel ammoniten maar geen aptychen vindt, en omgekeerd.

4.Men kent wel tienmaal meer soorten van ammoniten dan van aptychen.


{==860==} {>>pagina-aanduiding<<}

5.Men heeft nooit zulke groote aptychen gevonden dat zij de opening van de groote ammonitensoorten hebben kunnen afsluiten.

6.De zelfde soorten van ammoniten bevatten soms verschillende aptychen.

7.Het is zeer onwaarschijnlijk dat de ammoniten aptychen bezeten hebben. Zulke deksels schijnen over het algemeen slechts gevonden te worden bij weekdieren die aan de kusten of op ondiepe plaatsen leven, en min of meer in rust hun leven doorbrengen. De ammoniten leefden in de opene zee, en hebben zekerlijk onophoudelijk gezwommen: zij hebben ongetwijfeld niet anders kunnen voortgaan in het water dan door het opnemen en weder uitstooten van eene hoeveelheid water, zoo als de tegenwoordige koppootigen bijna allen zich voortbewegen. Een deksel op de voorste kamer zou hen dus zeer hinderlijk geweest moeten zijn.

Dat de aptychen dus geen deksels van ammoniten zijn, is zoo goed als zeker. Von Meyer, en later ook Coquand, hebben vervolgens beweerd dat de aptychen inwendige beenderen waren van een naakt weekdier, eenigszins overeenkomende met hetgeen wij bij voorbeeld bij sepiën zien. Echter is er geen enkel weekdier bekend dat eene inwendige schelp heeft die zulk eene structuur heeft als de aptychen ons vertoonen, namelijk zoo vol met kleine pijpjes of kanaaltjes. Andere schrijvers hebben toen getracht aan te toonen dat de aptychen verharde gedeelten waren van het slijmvlies der maag van ammoniten. Men weet dat de maag der koppootigen spierachtig is, gelijk de krop van sommige vogels, en dat het slijmvlies gemakkelijk van de andere deelen loslaat. De plooien van dat vlies gelijken min of meer op die van sommige aptychen, en men mag wel onderstellen dat er bij de ammoniten kalk in dat vlies afgezet was. Dit is misschien het denkbeeld geweest van Deshayes toen hij in de Mèmoires de la Sociéte géologique de France schreef dat de aptychen inwendige deelen van ammoniten, maar dat het zeker is dat zij geen deksels zijn. Stellige bewijzen om dit denkbeeld te bestrijden ontbreken ons zekerlijk, maar niet minder ontbreken ons ook de bewijzen om het te bevestigen, want die wijze van zien is op geen enkele analogie van structuur gebouwd.
Men heeft volstrekt de aptychen met de ammoniten in verband willen brengen: toen het geen deksels konden zijn en ook geen gedeelten van de maag, kwam Burmeister met een ander denkbeeld aan het licht. Die geleerde beweerde dat de aptychen be-
{==861==} {>>pagina-aanduiding<<}
schouwd moesten worden als beschermende organen van het dier als het zich buiten zijne schelp begaf. De aptychen zouden dan den kieuwzak beschermen en aan de binnen-oppervlakte van dien zak zich ontwikkelen. Von Buch nam dit denkbeeld aan, en wees er op dat men in de verzamelingen van fossilen uit de lithografische kalk van Solenhofen en andere plaatsen in Beieren honderden ammoniten vindt, met aptychen zittende ter plaatse waar zij tijdens het leven van het dier zich moesten bevinden. Bij de thans levende koppootigen vindt men echter iets dergelijks in 't geheel niet, en dus is het bestaan van zulke beschermende platen niets meer dan eene volkomen onbewezen onderstelling. En als men op de ammoniten in de verzamelingen wijst, waarin aptychen in situ zouden voorkomen, dan leert een weinig oplettendheid dat, wel is waar, de aptychen veelal in de eerste kamers van ammoniten gevonden worden, maar in zulke verschillende liggingen, overlangs, dwars, aan de rugzijde, aan den buik met de punt naar achteren of naar voren, enz., dat men niet gelooven kan dat al die aptychen de plaats aanwijzen waar bij het dier de kieuwzak gelegen heeft: zou dat orgaan geen vaste plaats in het dier ingenomen hebben?
Eindelijk, in het vorige jaar is er weêr iets anders verkondigd. Keferstein te Göttingen heeft een nautilus onderzocht hem door onzen geleerden landgenoot Dr. Bleeker verschaft. Hij beweert dat de eierstokken van den nautilus bedekt worden door een paar hoornachtige plaatjes gelijk aan de aptychen, en leidt daaruit af dat de aptychen tot omhulsel van de eierzakken der ammoniten gediend hebben.
En toch zijn er velen, vooral van de jongere palaeontologen, die de aptychen voor schelpen van rankvoeters houden, en dus het oudste denkbeeld, dat van Scheuchzer en Knorr huldigen. D'Orbigny vooral heeft zijn best gedaan om de analogie der aptychen met de anatifen aan te toonen. Zijne argumenten zijn de volgende:
1. De aptychen zijn van vorm gelijk aan de groote kleppen der anatifen. Er is in dit opzicht geen verschil dan daarin dat het fossile geslacht waarschijnlijk geen kleine kleppen bezat.
2. De poreuze samenstelling en de groeistrepen van sommige aptychen zijn volkomen gelijk aan die van sommige schaaldieren (Cypris) en aan die van den embryonalen toestand der cirripeden.

{==862==} {>>pagina-aanduiding<<}

3. De anatifen hechten zich vooral aan drijvende lichamen vast, en als eene gelijkheid van vormen verbonden is met eene gelijkheid van gewoonten, zoo als zeer waarschijnlijk is, dan is daardoor gemakkelijk te verklaren hoe het komt dat er zoo veel ammoniten gevonden worden, waarop of waarin aptychen voorkomen.
En eindelijk zegt Pictet, ‘Lang heb ik geaarzeld om de aptychen voor gelijk aan de hedendaagsche anatifen te houden, omdat de kleppen toch werkelijk verschillen. Maar eene vergelijking van aptychen met Balanus heeft mij bewezen, dat deze fossilen te recht bij de cirripeden gerekend worden. Als men het grondstuk van eene groote zeepok beschouwt, hetzij doorgezaagd, hetzij van de oppervlakkige laag beroofd, dan ziet men dat het volkomen gelijk is aan onderscheidene aptychen. Men bespeurt daarin dezelfde pijpjes, van denzelfden vorm en loopende van de eene oppervlakkige laag naar de andere, terwijl de groeistrepen van die twee dunne laagjes niet met elkander overeenkomen, alles juist zoo als bij de aptychen. Bij onderscheidene zeepokken vertoont de uitwendige laag aan hare ondervlakte plooien die eene zeer groote overeenkomst hebben met die der aptychen van de groep der Imbricati. Ik geloof dus, dat het zeer waarschijnlijk is dat de aptychen schelpen zijn van cirripeden, gelijkende op anatifen door hunne samengedrukte vormen, en op den balanus door hunne inwendige structuur. Zij waren waarschijnlijk gesteeld gelijk de eersten, en vormden tusschen de gesteelde anatifen en de ongesteelde, zittende balanen een overgang die in de tegenwoordige schepping ontbreekt.’
Wij hebben ons zekerlijk vrij lang bij de cirripeden en vooral bij de aptychen opgehouden, doch daaruit zal het den lezer gebleken zijn, welk eene belangrijke en leerzame wetenschap de palaeontologie is, en hoeveel moeite en studie het soms kost om de wezens te leeren kennen, die in vorige tijden de aarde hebben bewoond. Maar de uitkomsten dier studie zijn soms ook verrassend, en groot is de zelfvoldoening die de palaeontoloog smaakt als het hem gelukt is door redeneering en door vergelijking met thans levende schepsels een brok van een voorwereldlijk dier zoo in gedachten weder te kunnen opbouwen, dat het beeld van dat sedert miljoenen jaren gestorvene dier voor hem staat alsof het leefde en tierde.

{==863==} {>>pagina-aanduiding<<}

Doch wij gaan verder: de rankvoeters brengen ons tot de eigenlijke schaaldieren.

Schaaldieren, crustaceën, zijn gelede dieren die door kieuwen ademen en een werkelijken bloedsomloop in vaten hebben. De borstkas is groot en met een schaal bedekt, waaronder de kop ook steeds min of meer verborgen is. De buik bestaat uit verscheidene geledingen. Zij hebben vijf, zes of zeven paar pooten, voorafgegaan door gepaarde kaken en veelal gevolgd door verscheidene valsche of buikpooten.
De schaaldieren zijn onder de gelede dieren de belangrijkste voor den palaeontoloog. Hoewel in de levende natuur veel minder talrijk dan de insekten, hebben zij toch veel meer overblijfselen achtergelaten in de lagen die in de verschillende geologische tijdperken gevormd zijn. De reden daarvan is niet moeielijk te vinden, vooreerst in hun leven in het water, en ten tweede in hun vaster bekleedsel en grootere gestalte, zonder dat wij daaruit behoeven af te leiden, dat zij werkelijk overvloediger waren dan de andere gelede dieren, in de tijden die de onze zijn voorafgegaan.
Echter is hunne palaeontologische geschiedenis veel minder bekend dan die der weekdieren en gewervelde dieren, want hunne fossile overblijfselen, ofschoon talrijker dan die van de andere gelede dieren, zijn er toch veel minder dan beenderen van hoogere dieren en schelpen van weekdieren. In de meeste in lagen gelegene vormingen zijn vooral de laatste bewaard gebleven, maar de bekleedselen der schaaldieren hebben niet, gelijk schelpen, weêrstand kunnen bieden aan een langdurig verblijf in het water na den dood van het dier, en kunnen verder veelal moeielijk gescheiden worden van de minerale stof die hen omringd heeft. Daarom ook vinden wij de voornaamste documenten voor de geschiedenis dezer klasse van dieren in de fijnkorrelige gesteenten die zeker min of meer plotseling gevormd zijn, namelijk in de lithografische kalk van Beieren en andere plaatsen.
In het primaire tijdperk vertoonden de schaaldieren zich vooral in de gedaante van trilobiten, een talrijke en merkwaardige orde die slechts gedurende dit tijdperk bestaan heeft en sedert volkomen uitgestorven is.
In het secondaire tijdperk worden de trilobiten vervangen door schaaldieren die meer op de hedendaagsche gelijken, en vooral door

{==864==} {>>pagina-aanduiding<<}
langstaartige tienpootigen, die in verschillende vormingen in groote mate voorkomen. Opmerkelijk is het dat bijna alle die bekend zijn tot uitgestorvene geslachten behooren, en deze schaaldieren, hoewel in het algemeen de wezenlijke kenmerken van die onzer zeeën vertoonende, verschillen er toch in vele bijzonderheden van. Zoo vindt men in secondaire vormingen het geslacht Eryon, zoo merkwaardig door den overgang dien het schijnt te vormen tusschen de kreeften en de krabben; het geslacht Aeger met lange kaakpooten, langer zelfs dan de looppooten, en andere. De kortstaartige tienpootigen of krabben ontbreken volkomen in de trias- en juralagen: de langstaartige vormen bijna de geheele schaaldierfauna dier tijden, met eenige zwemmende isopoden, kleine cypris-soorten, eenige Limulus en rankvoeters.
Omstreeks het laatst van het secondaire tijdperk, namelijk in het midden van het tijdvak van het krijt, ziet men voor het eerst eenige krabben verschijnen. Zij worden overvloediger in de tertiaire gesteenten, en eenige nieuwe vormen komen er bij. De vormen beginnen hoe langer hoe meer op de hedendaagsche te gelijken: de tertiaire schaaldieren behooren bijna alle tot geslachten die nog in onze zeeën leven.
't Is ons doel niet hier alle geslachten van fossile schaaldieren te beschouwen; slechts enkele van de merkwaardigste kunnen hier vermeld en afgebeeld worden. Van de zwaardstaartige kreeften moeten wij hier vermelden de Limulus-soorten die in de lithografische kalk van Beieren gevonden en door Prof. v.d. Hoeven beschreven zijn. In 't algemeen zijn de fossile soorten kleiner dan de thans op de Moluksche eilanden levende soorten. Onder de kreeften met roeipooten zijn merkwaardig Eurypterus en anderen, maar vooral Pterygotus. Fig. 21 stelt voor Pterygotus

{== afbeelding 
	
Fig. 21.==} {>>afbeelding<<}
    


{==865==} {>>pagina-aanduiding<<}
anglicus uit de opper-silurische vorming, een schaaldier dat eene lengte van ongeveer zeven voet moet gehad hebben. Zulke groote schaaldieren hebben misschien de indruksels of voetsporen gemaakt op den bodem der zee, die wij thans op de Potsdam-zandsteenen van Amerika vinden, en onder den naam van Protichnites bekend zijn. Bij het spreken over andere voetsporen van verschillende dieren, komen wij natuurlijk op dergelijke indruksels in de gesteenten terug.
De groote familie der trilobiten is geheel tot de palaeozoische tijden beperkt, zelfs in de onderste lagen van het secondaire tijdperk, in de dyas-gesteenten, vindt men geen trilobiten meer. Deze schaaldieren hebben meestal den vorm van een eirond schild, uit geledingen bestaande en overlangs door twee groeven in drie deelen verdeeld. De eerste geleding, die de breedste is, draagt de oogen. Het uitwendige geraamte, het huidgeraamte van den trilobiet, bestaat dus uit het kopschild, een veranderlijk getal van segmenten of ringen, en het staartschild of pygidium, uit min of meer ineengesmolten ringen bestaande. Bij geen enkele soort van trilobiet heeft men ooit voelsprieten ontdekt en evenmin een spoor van ledematen aangetroffen: er is echter geen twijfel aan of zij hebben zich op de een of andere manier kunnen bewegen, even goed als, bij voorbeeld, de in onze hedendaagsche zee levende Chiton. Sommige soorten hebben stekelvormige organen aan den kop of aan den staart, en ook het kopschild steekt bij de eene meer vooruit dan bij de andere soort: men heeft die verschillen beschouwd als het onderscheid

{== afbeelding 
	
Fig. 22==} {>>afbeelding<<}
    
 der sexen aan te wijzen: als voorbeelden van dit een en ander noemen wij Asaphus caudatus en Asaphus longicaudatus. Een van de oudste en kleinste trilobiten is de kleine Agnostis, (fig. 22) die gewoonlijk in kleine troepjes bijeen wordt gevonden: het kopschild alleen dezer trilobiten is bewaard gebleven: men leidt daaruit af dat dit de larvevorm van eene andere grootere soort van trilobiten is, waarbij het geheele schild nog niet ontwikkeld was. Deze kleine trilobiten zijn reeds in 1729 door Bromel vermeld; hij beschrijft die onder den naam van Vermiculorum vogini pennium imagines, een naam veel langer dan het diertje zelf. Linné die de trilobiten Entomolithus paradoxus noemde, voegde bij dien naam het woord pisiformis, om den Agnostus aan te duiden. Eichwald hield deze kleine trilobiten voor eieren van weekdieren.

{==866==} {>>pagina-aanduiding<<}

Volgens Barrande ondergaat Sao hirsuta niet minder dan twintig gedaanteveranderingen voordat deze trilobiet volwassen genoemd kan worden. Zij is eerst een eenvoudig schijfje en verandert eindelijk in een trilobiet met zeventien losse borstringen en twee staartringen. Het oorspronkelijke kleine schijfje dat later aan den kop zal beantwoorden, krijgt één voor één nieuwe segmenten waaruit het geheele schild gevormd wordt, en zoo doende kan men dit dier in een twintigtal verschillende toestanden van ontwikkeling aantreffen. Voor dat Barrande die gedaanteveranderingen ontdekt en bekend gemaakt had, droeg deze eenige soort van dit geslacht vah trilobiten eene menigte verschillende namen. In het werk van Hawle en Corda, getiteld Prodrome der Trilobiten, draagt zij zelfs 18 soortnamen

{== afbeelding 
	
Fig. 23.==} {>>afbeelding<<}
    


{== afbeelding 
	
Fig 24.==} {>>afbeelding<<}
    
 en is in 10 verschillende geslachten verdeeld. Men moet dus al die tien geslachtsnamen verwerpen en in het woord Sao veranderen. De billijkheid eischt echter te zeggen dat ook Barrande zelf, vóór zijne ontdekking van de metamorphose der trilobiten, twee geslachtsnamen, Monadina en Monadella, aan de eerste levenstoestanden van Sao hirsuta gegeven heeft. Dit dier wordt slechts in Boheme in de Etage C. van Barrande gevonden, dat is in de gesteenten die de oudste fauna der silurische vormingen bevatten. (fig. 23.)
De Trinucleus (fig. 24) met zijn gepunten rand en de Ilaenus waarbij de verdeeling der schaal in drie lobben minder duidelijk is dan bij de meeste andere geslachten, zijn kenmerkend voor de ondersilurische lagen. Bekend vooral is het geslacht Calymene omdat de daartoe behoorende dieren niet zelden in opgerolden toestand gevonden worden, op de wijze

{== afbeelding 
	
Fig. 25.==} {>>afbeelding<<}
    
 van sommige rupsen of zoo als de egel doet, en opmerkelijk ook is de boven reeds genoemde en hier (fig. 25) afgebeelde Asaphu (Phacops) caudatus, omdat de lensen van zijne groote oogen veeltijds wel bewaard gebleven en zelfs zonder mikroskoop zichtbaar zijn. Elk oog van dit dier had ten minste 400 facetten, en men schat het getal facetten in het oog van den grooten

{==867==} {>>pagina-aanduiding<<}
Asaphus tyrannus op 6000. Eene soort van dit geslacht, de

{== afbeelding 
	
Fig. 26.==} {>>afbeelding<<}
    
 Asaphus Kowalewski, had gesteelde oogen (fig 26). De grootste trilobiet is Asaphus gigas; sommige voorwerpen hadden eene lengte van achttien duim.
De trilobiten zijn zoo overvloedig in de gesteenten van het primaire of palaeozoïsche tijdperk, dat zij door bijna alle schrijvers die zich met die vormingen bezig gehouden hebben, beschreven zijn. Lhwyd in 1698 was de eerste die over trilobiten geschreven heeft, en ofschoon wij in de kennis dier schaaldieren groote verplichting hebben aan Guettard, Brünnich, Emmrich, Burmeister, Eichwald, Brongniart en vele andere geleerden, is het toch Barrande die ons in zijn prachtwerk, getiteld Système silurien du centre de la Bohême, de trilobiten heeft doen kennen; ik mag niet nalaten den lezer naar dat schoone werk te verwijzen, als hij meer van deze zonderlinge schaaldieren weten wil dan ik hier kan mededeelen. En wat zijne studie in dat geval zeer kan bevorderen, is dat er in Teyler's museum te Haarlem eene verzameling van trilobiten te zien is uit meer dan 200 verschillende soorten en minstens 400 individuen bestaande: allen systematisch gerangschikt en in mijn Catalogue systématique de la collection paléontologique opgenomen.
De trilobiten mogen ons niet langer ophouden: wij moeten nog eenige hooger ontwikkelde schaaldieren beschouwen, die in de jura- en krijtgesteenten voorkomen. Een der merkwaardigste langstaartige schaaldieren is het geslacht Eryon dàt reeds in den lias voorkomt, maar bovenal gevonden wordt in de dunbladerige lithografische kalksteenen van Solenhofen, die zich onder den beitel des steenhouwers openen als een boek vol met platgedrukte, wonderbaar schoone en wel bewaard geblevene dieren en planten van allerlei aard: vogels, reptilen, visschen, weekdieren, insekten, schaaldieren, wormen, te veel om hier te noemen. De meest voorkomende soort is Eryon

{==868==} {>>pagina-aanduiding<<}


{== afbeelding 
	
Fig. 27.==} {>>afbeelding<<}
    
 arctiformis, die hiernevens is afgebeeld (fig. 27), vooral merkwaardig door zijn breed, bijna vierkant getand rugschild. De voorpooten zijn zoo lang als het rugschild en eindigen in een knijper, de andere paren pooten zijn dunner en korter en ook tweevingerig, behalve het laatste paar dat slechts één vinger heeft. De buik is plat en betrekkelijk smal, en eindigt in een staartvin uit vijf, min of meer peervormige bladen bestaande.
Een andere merkwaardige kreeft uit de beiersche lithografische kalk is Megachirus longimanatus, eveneens uit Solenhofen. Hij is merkwaardig door zijne zeer lange voorpooten (fig. 28) die niet van knijpers voorzien zijn, maar in een soort van vin eindigen

{== afbeelding 
	
Fig. 28.==} {>>afbeelding<<}
    
 die recht, spits, lang en bewegelijk is, en aan beide zijden gevleugeld. Het rugschild is glad, vrij lang, en loopt van voren in een korten, getanden punt uit.
De vleugelstaartige schaaldieren komen ook in fossilen toestand voor. Tot deze afdeeling behoort de thans levende zoogenoemde kluizenaarskreeft, Bernard l'hermite, Pagurus De buik van dit dier is zacht en niet met schilden bedekt: het is bekend dat dit schaaldier ledige schelpen van eenkleppige weekdieren opzoekt, zooals van Buccinum en Natica, en achteruit kruipende zijn lijf in de holte bergt, terwijl de kop met de pooten en knijpers naar buiten uitsteken. Reeds in het krijttijdvak en waarschijnlijk ook in den tijd waarin de crag in de wateren werd afgezet, leefden er soorten van dit geslacht. In het gele krijt van Maastricht vindt men eene menigte losse knijpers: men houdt die organen voor afkomstig van een dier dat door Desmarest

{==869==} {>>pagina-aanduiding<<}
Pagurus Faujasi geheeten is, doch volgens Milne Edwards Callianassa Faujasi moet heeten, en dus tot de kreeften of langstaartige schaaldieren gerekend moet worden.

De arachniden, gelede dieren die algemeen onder den naam van spinnen en scorpioenen bekend zijn, vormen den overgang van de schaaldieren tot de insekten. Hunne ademhaling geschiedt door inwendige vliezige zakken die als eene long beschouwd mogen worden, of ook vertakt en met kieuwen te vergelijken zijn. De kop is met het borststuk versmolten, en vertoont in plaats van voelsprieten twee aanhangsels die soms in knijpers eindigen. Zij hebben vier paar pooten.
Deze dieren onderscheidt men dus gemakkelijk van de insekten door dat de kop niet afgescheiden is van de borstkas, door het getal der pooten, en door hun volkomen bloedsomloop: ook hebben zij nooit vleugels. En dat zij op het drooge leven, lucht inademen, en vooral ook een anderen vorm van buik hebben, belet dat men hen met schaaldieren kan verwarren.
Men kent nog slechts weinig fossile arachniden behalve in den barnsteen. Het schijnt echter dat zij reeds veel vroeger bestaan hebben; een scorpioen is door Von Sternberg gevonden in eene steenkoolvorming in den omtrek van Praag. Dit dier onderscheidt zich van de hedendaagsche scorpioenen door de schikking zijner oogen: zij zijn twaalf in getal, gelijk bij het geslacht Androctonus, maar zij staan in een kring, en daarom heeft men hem Cyclophthalmus senior genoemd. De ontdekking van dit merkwaardige fossiel schijnt een bewijs te meer op te leveren voor het reeds lang geopperde gevoelen, dat het klimaat van Midden-Europa gedurende het steenkooltijdvak gelijk moet zijn geweest aan het tegenwoordige tusschen de keerkringen. Dat er echter ook toen dieren leefden die thans in onze streken voorkomen, schijnt bewezen te worden door de fossile spin die volgens Ferd. Römer in eene steenkoolvorming bij Kattowitz in Opper-Silesie gevonden is. Dit voorwerp is zoo goed bewaard gebleven dat genoemde geleerde daaruit heeft kunnen bepalen dat die spin eene groote overeenkomst met het hedendaagsche geslacht Lycosa vertoont. Hij heeft haar daarom Prolycosa anthracophila geheeten.
Spinnen zijn ook gevonden in de koolhoudende kalk van Coalbrookdale, en twee soorten van longspinnen in de lithografische kalk van Solenhofen. Door hunne lange pooten gelijken zij zoo

{==870==} {>>pagina-aanduiding<<}
veel op onze hedendaagsche ‘hooiwagens’, Phalangium, dat het geen wonder is dat de graaf Von Münster die de eene soort reeds kende, haar Phalangites priscus heeft geheeten. In de insektenvoerende mergels van Aix-en-Provence komen, volgens Marcel de Serres, ook een paar spinnen voor; maar groot wordt het getal dezer dieren in den barnsteen: volgens Koch en Berendt vindt men in die hars uit den Pinus succinifer bewaard 96 soorten van door longen, en 27 soorten van door tracheën ademende spinnen, die nog niet beschreven zijn, en bovendien nog 89 soorten van de eerste en 31 soorten van de laatste orde die reeds namen ontvangen hebben. Wij komen aanstouds nog even op die in barnsteen bewaard geblevene voorwereldlijke dieren terug.

De duizendpooten, myriapoden, gelijken op de insekten door hunne ademhaling door middel van tracheën of luchtbuizen, de gedaante hunner sprieten, mond, pooten enz., maar zij verschillen daarvan door de ringen van den buik, die ook van pooten voorzien zijn gelijk die van de borst. Bij de echte insekten vindt men, gelijk algemeen bekend is, nooit meer dan drie paar pooten, en bij de myriapoden altijd een zeer groot getal.
In fossilen toestand heeft men slechts enkele brokken van duizendpooten gevonden; de oudste duizendpoot uit de lithografische steen van Kelhheim is door Von Münster onder den naam van Geophilus proavus beschreven. Ook in den barnsteen komen eenige soorten van myriapoden voor.

Bij de beschouwing der voorgaande klassen van dieren kon het misschien voor enkelen mijner lezers niet ondienstig zijn dat ik eene korte beschrijving van de thans levendige organismen aan de beschouwing der fossile vormen liet voorafgaan - thans, nu wij aan de insekten genaderd zijn, is dit zekerlijk niet meer noodig. Immers iedereen kent hen, de kevers, torren, rupsen, vlinders, vliegen, muggen, sprinkhanen, of hoe zij verder heeten mogen, die in en op de aarde, in het water en in de lucht, in bosschen en weiden, in kelders en schuren, in bloemen en mesthoopen leven en zich bewegen. De insekten vormen een zeer belangrijk gedeelte van de tegenwoordige schepping. Het groote getal van bekende soorten wordt nog elken dag grooter, en toch

{==871==} {>>pagina-aanduiding<<}
geeft het ons een onvolkomen denkbeeld van de menigte soorten die nog aan ons oog zijn ontsnapt, of door de insektenkenners verwaarloosd worden.
Het is zeer waarschijnlijk dat deze dierklasse reeds talrijk vertegenwoordigd geworden is in de tijden die den onzen zijn voorafgegaan. Het is even waarschijnlijk dat de voorwereldlijke fauna's, welker bestaan ons op zoo treffende wijze verkondigd wordt door de overblijfselen van de groote dieren die haar kenmerkten, ook in zeer groote verhouding bedeeld waren met minder in 't oog vallende en veel teederder wezens, gelijk de insekten zijn, maar die, juist omdat zij zooveel teederder waren dan de grootere dieren, volkomen of ten minste bijna volkomen vernietigd zijn. Wij hebben boven gezegd dat de zwakheid of weekheid der bekleedselen van de gelede dieren tengevolge gehad moet hebben dat zij zelden bewaard gebleven zijn. Deze opmerking is bovenal op de insekten van toepassing, want zij zijn nog teederder dan de schaaldieren; de meesten zijn zeer klein van gestalte, en verre de meeste soorten leven op het drooge en niet in het water. Men mag dan ook zeggen dat de palaeontologische geschiedenis der insekten eigenlijk nog geschreven moet worden, en dat wij ten opzichte daarvan slechts onvolledige gegevens bezitten.
Desniettemin schijnt de tijd te naderen waarin wij ook in onze kennis der fossile insekten op zekere hoogte zullen staan. Men kent reeds eenige overblijfselen van insekten in gesteenten van het palaeozoïsche tijdperk gevonden, en de meeste vormingen van de volgende tijdperken hebben eveneens brokken of afdruksels van insekten opgeleverd. Door oplettende nasporingen zal zekerlijk dat getal vermeerderd worden, en zoodoende zullen wij belangrijke bouwstoffen verzamelen voor de algemeene geschiedenis der aarde.
De oudste vormingen waarin fossile insekten gevonden zijn, behooren wel tot het primaire tijdperk, maar toch steeds tot de jongste lagen daarvan. Een ijzerertsbedding die bij Coalbrookdale in Engeland ontgonnen wordt en tot het steenkooltijdvak behoort, heeft het eerst aan de palaeontologen eenige overblijfselen van insekten geleverd: het zijn vleugels van neuropteren en dekschilden van coleopteren. Sedert dien tijd heeft men ook dergelijke indrukselen in de steenkoolvormingen van Wettin, Saarbrück en elders gevonden.
Tot heden heeft men geen fossile insekten in de dyas- en ook niet in de triasgesteenten gevonden, wel echter in die van het juratijdvak. De lias van Gloucestershire bevat in al zijn lagen

{==872==} {>>pagina-aanduiding<<}
duidelijke sporen van het bestaan van insekten. Ook daar zijn het vleugels, dekschilden en pooten. Zij zijn vooral door Brodie bestudeerd, gelijk die van den lias van Aargau door prof. Heer van Zurich beschreven zijn.
De leien van Stonesfield, die tot de groote ooliet gerekend worden, hebben vleugels en dekschilden bewaard die sedert lang bekend zijn, en door Curtis beschouwd worden als soortelijk verschillend van de thans levende soorten: zij schijnen het meest overeen te komen met vleugels en dekschilden van insekten die thans tusschen de keerkringen leven.
De opperjuravormingen, en vooral de lithografische kalk van Beieren, zoo merkwaardig door de vele indruksels van teedere dieren die zij bewaard heeft, vertoonen ons ook insekten. Vele dier overblijfselen zijn reeds door den graaf Von Münster en door Germar bestudeerd, maar ook zijn er nog vele in de verzameling van Teyler's museum te Haarlem en waarschijnlijk ook in het museum te Munchen die nog niet bestudeerd zijn: ik hoop later in staat te zijn den lezer iets meer van de insekten der jurakalk mede te deelen dan ik thans nog kan doen.
Brodie heeft eenige belangrijke overblijfselen van insekten in de wealden-vorming van Engeland gevonden.
Het krijt schijnt slechts weinige insekten te bevatten: wel wil men dat sommige gaten in krijtgesteenten het werk zijn van zekere kevers (Capricornus?), en Desmoulins spreekt van dekschilden van coleopteren in het mergelkrijt van de St. Catherineberg bij Rouen gevonden, maar dit is, zoo het schijnt, ook alles. De insekten van het tertiaire tijdperk kennen wij het best: sommige lagen daarvan bevatten eene menigte soorten, die ons in staat stellen de voorbijgegane fauna met de hedendaagsche te vergelijken, daar die overblijfselen soms zeer volkomen bewaard gebleven zijn. De mergellagen van Aix-en-Provence, waarover wij boven bij de spinnen reeds even spraken, behooren zekerlijk tot de rijkste vindplaatsen van fossile insekten die wij kennen. Dit zelfde mag ook gezegd worden van de zoetwatermergel van Oeningen, die eene zeer groote menigte insekten heeft opgeleverd. Die indruksels en overblijfsels, niet minder duidelijk dan die van Aix, zijn reeds in de vorige eeuw door Scheuchzer, Karg en anderen beschreven, en in onze dagen door Murchison, maar vooral door prof. Heer. Heer heeft eenige monographiën over de insekten van Oeningen en van

{==873==} {>>pagina-aanduiding<<}
Radoboj in Kroatie geschreven, die men als het belangrijkste werk wat er tot heden in dit gedeelte der palaeontologie in het licht gekomen is, beschouwen moet.
Verscheidene andere tertiaire zoetwatervormingen en ook vele bruinkoollagen hebben fossile insekten opgeleverd. Faujas Saint-Fond heeft die van l'Ardèche, en Germar de vele soorten die in den omtrek van Bonn gevonden zijn, beschreven. Ook de bruinkool van Uznach bij Zurich bevat vele overblijfselen van insekten.
Van alle vindplaatsen van fossile insekten is toch de merkwaardigste - zoowel door het getal der soorten, den uitmuntenden toestand waarin zij bewaard gebleven zijn, als door de zonderlinge wijze waarop zij gefossiliseerd werden - de barnsteen of gele amber, het electron der Ouden. De barnsteen is een vaste, gele of donkergele stof die volkomen op hars gelijkt, brandbaar is, een eigenaardig zuur, barnsteenzuur, bevat, en door wrijving zeer electrisch wordt. Niet zelden vindt men organische lichamen in den barnsteen. Men vindt den barnsteen hoofdzakelijk op de pruisische en andere kusten der Oostzee, en ook wel op die der Noordzee, zelfs op Schiermonnikoog en Ameland vindt men nu en dan brokjes barnsteen op het strand. Hij wordt door de golven op het strand geworpen, maar op sommige plaatsen vindt men ook barnsteen in den grond met bruinkool. Lang is men in het onzekere geweest betreffende den oorsprong van den barnsteen. Sommige oude schrijvers beweerden dat hij een product van mieren is, zooals de bijen was maken; anderen hielden hem voor een delfstof. Tegenwoordig houdt men hem voor een plantaardig voortbrengsel, voor eene hars die uit de boomen vloeide waaruit de bruinkoollagen gevormd zijn, die barnsteen bevatten. Het is waarschijnlijk dat de bodem der Oostzee in het tertiaire tijdperk droog land was en met bosschen begroeid, dat die bosschen thans als bruinkoolbeddingen in het bed der Oostzee liggen, en dat de golven der zee den barnsteen uit die bruinkoollagen los spoelen en op het strand werpen.
Reeds lang is de barnsteen bekend: de schrijvers der oudheid spreken reeds over versierselen van barnsteen. Eene menigte natuurkundigen hebben deze hars bestudeerd; de oudsten zijn zekerlijk D.S. Goebel, De succino, 1558, Aurifauber, Historia succini, 1557, Peucer, De origini et causis succini Prussiaci, 1555; en de jongsten Hope, Burmeister, Pictet en vooral Berendt. Deze laatstgenoemde is begonnen, onder den titel van Die sich in

{==874==} {>>pagina-aanduiding<<}
Bernstein befindlichen organischen Reste der Vorwelt, een algemeen werk over den barnsteen en wat er in gevonden wordt, uit te geven: hij had daartoe de medewerking van eenige zeer bekende plant- en dierkundigen ingeroepen, en toeh deze schoone onderneming zal niet uitgevoerd worden, want Dr. Berendt is overleden nadat slechts het eerste gedeelte van Deel 1 van zijn werk in het licht verschenen was.
Berendt en Goeppert hebben de bewijzen gevonden dat de barnsteen een product is van een den, de barnsteenden, Pinus succinifer geheeten, eene soort die tegenwoordig uitgestorven is. Waarschijnlijk is de barnsteen in vloeibaren toestand uit de spleten en barsten van den bast gekomen, gelijk de hars der hedendaagsche dennen er uitvloeit. Zóó, in weeken toestand, zal hij de bladeren, zaadkorrels, takjes, insekten, spinnen en zelfs kleine reptilen omwikkeld en vastgehouden hebben, die wij thans in hem vinden. Op die wijze zijn de bewerktuigde lichamen beveiligd voor de verrotting en op eene zeer volkomene wijze bewaard gebleven.
De tijd waarin deze den groeide schijnt het begin van het tertiaire tijdvak te zijn geweest. De bruinkool of ligniet die hij gevormd heeft, ligt boven het krijt en onder het tertiaire en diluviale grind van Duitschland. De fauna waarvan de barnsteen overblijfselen bewaart, is dus waarschijnlijk een tijdgenoot van de groote dikhuidige dieren die de eerste tijden van dit tijdperk kenschetsen.
Men heeft ook barnsteen in onderscheidene gedeelten van Frankrijk en van Sicilie gevonden: hij is echter minder bekend dan die van de Oostzee en is misschien wel van jongere dagteekening. Niet zelden ook heeft men barnsteen verward met de gomharsen die, onder de namen van gom copal en gom animi bekend, voortbrengselen van het hedendaagsche tijdvak zijn: zij vloeien uit de stammen van sommige planten in Indie en Amerika. Die gomharsen bevatten ook wel eens insekten, maar dit zijn dieren van het tegenwoordige tijdvak, terwijl die van den barnsteen echte fossilen zijn. Ook worden er op sommige plaatsen namaaksels gemaakt van gewone hars of van gom copal met hedendaagsche insekten er in; natuurlijk met het doel om die voor echte te verkoopen: de scheikunde weet echter dit bedrog gemakkelijk aan te toonen door proeven op barnsteenzuur.
De studie der fossile insekten in 't algemeen en die van den

{==875==} {>>pagina-aanduiding<<}
barnsteen in 't bijzonder heeft ons met eenige zeer belangrijke bijzonderheden van de palaeontologische geschiedenis dezer klasse van dieren bekend gemaakt. Het is vooral aan Prof. Heer dat wij veel van hetgeen volgt te danken hebben. In de eerste plaats beweert die geleerde dat er tot heden in den barnsteen nog geen enkel insekt gevonden is tot eene hedendaagsche soort behoorende, en hetzelfde is ook van toepassing op de insekten van Oeningen en Radoboj. Verder blijkt er uit eene vergelijking van de fossile insekten met de hedendaagsche, wat eveneens uit de bestudeering van andere dierklassen blijkt, namelijk dat er sedert het tertiaire tijdvak een groote verandering van klimaat in Europa heeft plaats gehad. De verspreiding der geslachten, de gestalte en de omvang der soorten geven aan de insektenfauna van voorheen kenmerken die op een warmer klimaat wijzen, dan dat waarin zij thans voorkomen. Brodie en Curtis hebben dit aangetoond met het oog op de juravormingen van Engeland; Heer voor de jura en tertiaire vormingen van Zwitserland; en allen die zich met den pruissischen barnsteen bezig hebben gehouden, hebben de opmerking gemaakt, dat de soorten die er gevonden worden, in een warmer klimaat hebben moeten leven dan er thans in dezelfde streken heerscht.
Met het oog op de veranderingen die de soortvormen in den loop der tijden ondergaan, verkondigen de insekten ons een zeer opmerkelijk feit. Het schijnt namelijk dat de wijzigingen in zeer vroege tijden veel langzamer hebben plaats gehad dan in latere en de tegenwoordige tijden. De groepen die in het eerst verschenen zijn, hebben gedurende betrekkelijk lange tijdvakken zeer geringe veranderingen ondergaan, terwijl de groepen die een jongeren oorsprong hebben, de reeks van wijzigingen veel sneller hebben doorloopen. De insektenfamiliën der juffertjes of libelluliden, krekels of locustiden, kakkerlakken of blattiden, en neven of tipuliden, die in het primaire of in het begin van het secondaire tijdperk verschenen zijn, worden in de tertiaire vormingen vertegenwoordigd door soorten die zeer veel op de thans levende gelijken. De groepen, integendeel, welker eerste ontstaan niet verder dan het tertiaire tijdvak teruggaat, zooals de bijen, verschillen veel meer van de thans levende soorten.
Ook blijkt het dat de insektengroepen die het oudste zijn, tevens het verst over de oppervlakte der aarde zijn verspreid. Prof. Heer geeft als voorbeelden daarvan sommige geslachten van

{==876==} {>>pagina-aanduiding<<}
tweevleugeligen, zoo als Mycetophila en Syrphus, die reeds vroeg verschenen zijn, en waarvan tegenwoordig soorten zoo wel in Europa en Azie als in Amerika leven.
Zeer terecht merkt Heer op dat de ontwikkeling der insekten noodzakelijk min of meer af hankelijk moet zijn van die van het plantenrijk. De groote bosschen van het primaire tijdperk, die hoofdzakelijk uit boomvarens, mossen en paardestaarten bestonden, konden geen geschikt verblijf zijn voor insekten die van bloemensappen leefden, en het is dus geen wonder dat de oudste overblijfselen van insekten ons aantoonen, dat zij tot geslachten behoord hebben die van boombladeren leefden of van het sap uit takken en twijgen, bij voorbeeld sprinkhanen en kakkerlakken. Eerst in het tertiaire tijdvak kregen de dicotyledonen hunne groote ontwikkeling, en eerst in dien tijd ontstonden ook de insekten die van bloemensappen leven, zooals bijen, enz.
En eindelijk, dezelfde geleerde vindt in de palaeontologische geschiedenis der insekten bewijzen ten gunste van de wet van trapsgewijze opklimming of perfectionnement, en wel vooral omdat de insekten die onvolkomene gedaanteveranderingen ondergaan, eerder ontstaan zijn dan die waarbij volkomene metamorphosen waargenomen worden - de laatste zijn zeer zeker hooger ontwikkelde dieren dan de eerste. Darwin's theorie wordt dus gesteund door een geleerde die, zooals ik uit zijn gesprek heb meenen op te merken, toen hij met Escher von der Linth en Merian een paar jaar geleden Teyler's museum bezocht, overigens geen voorstander is van die natuurkundige theorie. Een goed bewijs voorzeker van de wetenschappelijke eerlijkheid van dien beminnelijken man.

Ik vrees dat mijn opstel te lang zal worden indien ik thans niet eindig en nog langer over fossile insekten spreek, ofschoon er nog veel van te zeggen valt dat de belangstelling van don lezer in hooge mate verdient. Wij hebben ook bovendien hier een zeer geschikte plaats om een weinig uit te rusten op onzen tocht door de diergroepen der gesteenten. De ongewervelde dieren hebben wij vluchtig behandeld, behalve de afdeeling der weekdieren, en daarover valt zoo veel te zeggen dat ik wel eene geheele ‘Palaeontologische bijdrage’ noodig zal hebben om in korte trekken een beeld te geven van de weekdieren der voorwereld.


{==877==} {>>pagina-aanduiding<<}

De vrouw sterk in hare zwakheid.

Door Mary.

‘Van harte geluk, mijn vriend, met uwe aanstaande verbindtenis; moge Gods zegen daarop rusten, mijn gebed voor uw geluk is verhoord.’ Met deze woorden doet mevrouw van Walmon uitgeleide aan den jongen man, die haar zijn engagement is komen bekend maken. Een gewoon geval, nietwaar? Ja, wel gewoon, iets dat alle dagen gebeurt; maar de vrouw, die wij deze woorden hooren uitspreken, komt ons voor niet zoo heel gewoon te zijn, en daarom willen wij met haar naar hare kamer terugkeeren, om te zien of wij, verscholen achter de zware overgordijnen, niet eens rustig hare eenzaamheid kunnen bespieden. Het ziet er hier gezellig uit bij avond. Het licht der lamp is helder en toch getemperd; gij kunt alles goed onderscheiden, en toch ligt er over het geheel een bekoorlijk waas van zachtheid, waarnaar gij te vergeefs zoekt op den klaren dag. Het zonlicht moge vrolijk en bezielend werken op onzen geest, en tot levendige werkzaamheid uitlokken, de avond is bij voorkeur de tijd voor de poëzy van het leven, hetzij dan om in den huiselijken kring uit te rusten van de vermoeijenis des daags, hetzij om in den beschaafden omgang het leven der wereld en der kunst te genieten, of ook om in eenzame uren onze gedachten te verzamelen en beelden van het verleden voor het oog onzer ziel te doen terugkeeren.
Het is dan avond, en wij vinden het aangenaam in deze kamer.

{==878==} {>>pagina-aanduiding<<}
Het élegante theeblad, de blaauw porceleinen koppen, de zilveren bouilloir, de kristallen suikervaas en al het andere behoort te huis op deze tafel, gij ziet het aan alles dat de weelde hier niet enkel bij plegtige gelegenheden wordt uitgestald, maar dat zij hier eigen is en geheel in overeenstemming met de vrouw die hier heerscht. Wat haar zelve betreft, zij is eenvoudig maar smaakvol gekleed; de blaauw zijden japon golft haar met rustige gratie om de welgevormde leden; de kanten kraag en manchetten zijn fijn en komen toch goed uit langs den blanken hals en de edel gevormde handen; het is geene verdienste van haar zich goed te kleeden, want het is hare natuur, zij kan het niet laten. Ook is zij schoon; niet misschien wat de wereld zoo noemt, want de eerste frischheid der jeugd is reeds voorbij, de tijd waarin zuiverheid van kleur en ronde zachtheid van vormen nog het wezen der schoonheid uitmaken. Neen, zij is van die meer verheven bekoorlijkheid, waarvan Dante zegt, dat ze tot iederen man spreekt: ‘Streef naar boven.’
Het is de majesteit der omtrekken, die ons boeit, de fijne overgangen der lijnen, de adel en de zielskracht, en tegelijk de weemoed en de zachtheid, waarvan geheel de aantrekkelijke figuur het getuigenis draagt. Daar spreekt veel geest uit dat vriendelijk, donkerblaauw oog, dat nu eens schitteren kan als van vuur, en dan weer diep en donker zijn als de eeuwigheid, en toch ook zweven er soms droomen langs die zachte, fluweele wimpers. Aan het ontwikkeld voorhoofd herkent gij een juist oordeel, veel gevoel voor het schoone en ook verbeeldingskracht; de neus is regelmatig en fijn zonder scherp te wezen, en aan den mond, die u eerst voorkwam alledaagsch te zijn, bespeurt gij allengs meer de sporen van een diep maar verborgen lijden en een zelf bedwang, waartoe gij dit anders zoo harmonische gelaat niet in staat zoudt hebben gekeurd.
Maar waarom toch heeft zij op eenmaal hare plaats aan de theetafel, waar zij zoo goed poseerde, verlaten, en zich achteloos neergeworpen op den grooten stoel naast den haard, dien haar bezoeker een oogenblik te voren verlaten heeft? Waarom komt er zulk een onrustig leven in haar oog, en waarom teekent die weemoedig smartelijke trek zich nu zoo sterk om hare lippen? Wat is de rede dat zij de kleine hand zoo koortsig toeklemt, alsof zij te gelijk in dien greep haar hart verbrijzelen wou? En waarom vaart nu plotseling zulk eene ijskoude rilling haar door de

{==879==} {>>pagina-aanduiding<<}
leden, terwijl zij daar in de moedeloosheid der ziel ligt te worstelen met hare smart? Ik zal u de rede van dat alles zeggen. Zij heeft daar haar jongen vriend uitgelaten, en hem geluk gewenscht met zijne verbindtenis, en die bede was welgemeend, maar...God alleen weet wat het haar gekost heeft, éér die wensch met volle opregtheid haar uit het hart en over de lippen kon komen. Zij heeft zich goedgehouden gedurende zijn bezoek, maar nu is ook het ijzeren zelfbedwang gebroken; nu moet zij hare smart uithijgen al is het in de ijle lucht; nu moet zij weenen; de natuur heeft ook hare regten, al gevoelen wij dat straks de geest weer heerschen zal in Gods kracht.
Maar ik ben u verklaring schuldig van het lijden, dat ons vreemd voorkomt in deze vrouw. Zij is al niet jong meer, al is zij dan pas enkele jaren de dertig voorbij: zij is weduwe en de jonge man, die haar verlaten heeft, kan drie en twintig jaar zijn, ouder niet. Hoe nu kan de tijding, die hij haar gebragt heeft, haar zoo sterk ontroeren en in de fijnste vezelen van haar gemoedsbestaan grijpen? Om het u duidelijk te maken, zullen wij eenige jaren in haar leven teruggaan. Zoo gij lust hebt, volg mij dan.

Mevrouw van Walmon was, op twintigjarigen leeftijd, gehuwd met eenen echtgenoot, die haar vader had kunnen zijn, een oud generaal, een vriend van den huize. Deze, zooals meer gebeurt, aangetrokken door hare jeugd, hare vrolijkheid en levenslust, of meer nog uit ijdelheid en zucht om met eene bevallige, jonge vrouw te pralen, had getracht de gunst van het schoone meisje te winnen. Maar het was te vergeefs geweest. Zij had hem altijd beschouwd als een oom of een vader, een neef of een vriend, kortom als alles, behalve als echtgenoot, en kon natuurlijk niet besluiten haar frisch en jong leven te verbinden aan iemand, die, voor haar althans, reeds oud was en afgeleefd. Hare ouders intusschen dachten er anders over; zelven zonder fortuin, kwam het hun voor eene goede partij voor hunne dochter te zijn. Hij toch was rijk en genoot aanzien en eer, en al was het dat zijn vroeger leven veel te gissen overliet, nu toch was er niets op zijn gedrag te zeggen; hare toekomst was dan voor goed verzekerd, het zou toch dwaasheid zijn om eenig verschil van leeftijd en enkele losse geruchten zulk eene schitterende verbindtenis af te slaan! De generaal had veel ridderorden, al was het niet

{==880==} {>>pagina-aanduiding<<}
voor den adel zijner ziel, hij had veel paarden en mooije huizen, hij gaf fijne diners, zou het niet onvergeeflijk zijn zulk een aanzienlijken vriend door eene weigering te verbitteren? Neen, het kostte wat het wilde, de schoone Eugénie moest de vrouw worden van generaal van Walmon.
En zij werd het ook, het lieve kind. Zij dacht nog zoo ernstig niet na over het huwelijk, en gaf dus eindelijk toe. Zij vond het misschien ook wel aardig, om het eerst van al hare vriendinnen bruid te worden, en zij was er eene, bekoorlijk en schoon als de ongerepte voorjaarsbloemen in de lente. Alleen kwam het verschil maar wat hinderlijk uit tusschen haar en haren bruidegom. Hij, oud, gezet en bijna grijs, al was het dan dat een wereldsche tint van weelde en een schitterende uniform zijn groote figuur omgaf, zij, fijn en rank en fier in het witte bruidsgewaad, met den geurigen oranjebloesem op de blonde lokken; een blanke lelie naast een alledaagschen boom in de Septembermaand!
Hun huwelijk was dan ook niet gelukkig. De generaal was het commanderen gewoon, niet het heerschen door de liefde. Hij had verstand om met paarden om te gaan, maar zijne Eugénie wist hij niet te leiden en te beschermen. Hij kon wel partijen geven en luidruchtig zijnen rijkdom, waartoe nu ook zijne vrouw behoorde, ten toon spreiden, maar van de liefde tot den huiselijken haard geen zweem, van innerlijk geluk en opgewekt leven des geestes geen flaauw begrip. En zij had het schoone hoofd moeten buigen; hare kracht was van te fijne gehalte, dan dat die zich had kunnen stellen tegenover de tyrannieke magt van haar kolossalen echtgenoot. Het goud houdt het ook niet uit tegen het ijzer in de weegschaal, en waar dan het ruwe overwigt is aan den éénen kant, daar moet van zelf het zwakkere zich buigen.
Zoo sleepte zij haar leven voort, zonder vreugd en zonder liefde, onverbiddelijk gekluisterd aan eenen echtgenoot die haar niet begreep, die, zelf gevormd uit eene grove soort van klei, geen denkbeeld had van de edele stof waaruit haar hart geboetseerd was. Of zal niet altijd het steenen vat een armelijke figuur maken naast de porceleinen japansche vaas? Zal het kille marmer niet nog killer schijnen naast de fluweele mosplant, door de gloeijende zomerzon beschenen, en is de olifant niet onverdragelijk lomp naast de gazelle? Toch is dit alles nog zoo

{==881==} {>>pagina-aanduiding<<}
kwetsend niet, omdat het natuurlijk is; tegenstellingen in de natuur wekken geen afkeer, omdat al wat in zijn soort volkomen is niet volstrekt leelijk is te noemen; en contrasten zijn soms wel aardig, geestige spelingen in het rijk der natuur, die ons boeijen en bewondering afdwingen tevens. Maar tegenstellingen in de menschen wereld; ik bedoel mindere naast meerdere fijnheid van zedelijk gevoel, mindere naast meerdere vatbaarheid voor hooger geestelijk leven, dat is iets pijnlijks, dat is tegen de orde. Ons hart, van nature begeerig naar eenheid en harmonie, naar onderlingen zamenhang van beginselen en krachten, wordt dan smartelijk aangedaan, en dat nog te sterker naarmate de uitwendige vertooning schitterender en luidruchtiger is.
Zoo leed zij dan het meest door de grofheid, de ruwheid van haren echtgenoot, en daardoor dat hij zelf niet eens wist, zoo grof te wezen, even als een goudbloem of aster het ook niet bemerkt zooveel minder te zijn dan de roos in hare pracht, de azalia in hare zachtheid. Hoe menigmaal moest zij niet voor zijne vrienden de voorkomende gastvrouw spelen, ofschoon zij ter naauwernood haar inwendigen afkeer te bedwingen wist tegenover het laf en soms ruw dubbelzinnig gesprek! Hoe dikwijls moest zij rijtoertjes mede maken, en publieke plaatsen bezoeken, om kostbaar toilet uit te stallen, en de nieuwe parelen te doen schitteren die hij haar gegeven had, terwijl zij gevoelde dat dit voor hem slechts een andere vorm van chique maken was, als wanneer aan het prachtig vierspan een nieuw sieraad was toegevoegd! In één woord, de materie was zijn afgod, wereldsche praal en uiterlijke grootheid het altaar dat hij bewierookte. Gevoel voor het schoone in de natuur, dat bij haar juist zoo sterk was ontwikkeld, noemde hij sentimentaliteit, en poëzy een langdradige manier om iets te zeggen; de kunst was in zijn oog eene broodwinning, maar wie in de maatschappelijke wereld zich het hoogst op te schroeven wist, hetzij dan met eerlijke of met oneerlijke middelen, die was de verstandige man. De wetenschap vond hij eene zaak voor vervelende menschen, die er nu eenmaal moeten zijn om de niet vervelende beter te doen uitkomen, en de godsdienst...nu ja, die was voor kinderen en oude vrouwen, voor halfkrankzinnigen en voor armen!...
Was het wonder dat zij zij zich ongelukkig gevoeld had, de schoone Eugénie? Zij, eene vrouw in den schoonen, waren zin, met het heldere verstand, den vluggen, juisten, levendigen blik,

{==882==} {>>pagina-aanduiding<<}
die begrip heeft van alles, zonder dat het haar noodig is van alles eene studie te maken, die gevoelt en aanschouwt waar de man nog slechts redeneert en bewijst. De vrouw, in één woord, met fijner hersenen en zenuwen en spieren, dus ook met fijnere organen om te gevoelen en te lijden, om zedelijke gebreken te speuren en boezemzonden te zien schemeren soms door het dichte omhulsel van de handelingen der menschen heen. In den regel toch reeds lijdt eene vrouw meer dan een man, zij gevoelt alles fijner, langer en dieper. Zij kan, het is waar, niet zoo volledig een geheel omvatten, zij kan geen afgetrokken begrip in zijne uiterste gevolgtrekkingen doordenken, geen groot zamengesteld werk ten uitvoer brengen; maar daarentegen is ook aan haar de heerschappij van het hart. En daarom ook kan zij alles beter verdragen dan ruwheid, want dat kwelt hare natuur, en deze is eene fiere moeder, die zich niet straffeloos beleedigen laat.
Maar de dood was barmhartig, barmhartiger dan de menschen geweest waren. Eindelijk, na een tiental jaren lijdens, nam hij haar het looden juk van de schouders af. De generaal namelijk, reeds lang lijdend en krank, bezweek ten laatste onder een hevigen aanval van beroerte. En het kostte haar bittere tranen; niet omdat zij hem had lief gehad, maar juist omdat zij hem niet eens betreuren kon. Zij leed, omdat zijn verlies haar geene smart was, maar eene zalige verligting, want ja, het was zalig zich op eenmaal ontheven te gevoelen van de knellende banden harer vergulde slavernij. Zij was nu vrij, Goddank! En het was haar de weelde van een geheel nieuw leven, dat zij nu zich zelve alleen mogt toebehooren, dat zij niet meer, uitgedost in feestgewaad, komedie behoefde te spelen, de vertooning van eene gelukkige gade te zijn, terwijl inwendig haar hart werd verteerd van pijn en onbevredigd verlangen.
Intusschen was zij rijk achtergebleven. Zij bleef dus op den zelfden voet leven, maar kon natuurlijk als weduwe nu vooreerst niet zooveel in de wereld verschijnen. En zij begeerde het ook niet; zij had zooveel gezien van de blinkende ellende en het vermis der zamenleving, dat zij met gretigheid het stiller leven begon te leiden. Toch bezielde zij een kleinen kring van bekenden en vrienden, de nalezing van de menigte die zich vroeger verdrongen had om de schitterende uniform van haren echtgenoot, en onder deze bevond zich ook de jonge Glandisson, een aanstaand advocaat, dezelfde die haar zoo even heeft verlaten.

{==883==} {>>pagina-aanduiding<<}

Deze nu had haar geboeid reeds van den eersten tijd van haar weduwschap af. Haar hart, door het langdurig gemis begeerig geworden naar liefde, had in hem, hoe jong hij ook was, alles gezien, wat haar het ideaal toescheen te zijn van een volkomen, mannelijk karakter. Daar lag eene wereld van gevoel, van diepte en ingehouden kracht in dat glanzend, gitzwart oog, en het leven sprak er uit van een ziel, die nog meest zich beweegt in de geheimzinnige illusiën der toekomst. Hij was zich zijner kracht nog niet regt bewust; juist omdat zijne natuur diep was en edel en zamengesteld, waren de vermogens van hart en verbeelding en geest nog pas bezig tot volle helderheid te ontwaken. Raadselachtig was dan ook de uitdrukking van geheel dit schoone gelaat, en de vuurblik van dat oog had dit eigenaardig met het schoone gemeen, dat hij onbeschrijfelijk was. Gij zaagt leven, maar welken vorm dit leven in deze ziel zou aannemen, het bleef u even onverbiddelijk een geheim, als welke vrucht zich uit de digtgesloten bloesemknop ontwikkelen zal.
Geen wonder dus dat ook Mevrouw van Walmon spoedig den invloed gevoeld had, dien deze belangwekkende verschijning uitoefenen moest vooral op ieder vrouwelijk gemoed. Toen hij nog gedurende het leven van den generaal in haar salon was gepresenteerd, had zij hem altijd met welwillendheid behandeld, maar toch nooit bijzondere aandacht aan hem gewijd. Als getrouwde vrouw was zij minzaam in haren omgang met heeren, maar met echt vrouwelijke takt had zij altijd gemeenzaamheid vermeden, wetende hoe ligt deze de perken overschrijdt. Hoeveel zij ook leed in dien tijd, zij was zich bewust geen oogenblik te zijn tekort geschoten in de pligten aan haren echtgenoot verschuldigd. Maar na zijnen dood werd het anders; voor de ijdele pligtplegingen der wereld bleef zij koel, zij wist die te wegen en maar al te dikwijls werden zij te ligt bevonden; doch voor wezenlijke verdienste, voor oprechte deelneming, daarvoor had zij een helder oog, een onbedriegelijk juist gevoel.
En de jonge Glandisson, tot haar aangetrokken door hare schoonheid zoowel als door haar lijden, had zich aan haar gehecht met al de kracht van zijn voor indrukken zoo uiterst ontvankelijk gemoed. Voor het eerst uit het ouderlijk huis overgeplaatst in een geheel vreemden kring, had hij zich spoedig te huis gevoeld in het gezellig salon, waar de geest van mevrouw van Walmon zoo al niet heerschte, dan toch invloed uitoefende. Maar

{==884==} {>>pagina-aanduiding<<}
vooral ook werd hij geboeid door haar persoon, door de bevalligheid die haar omgaf als een sluijer uit licht, zachtheid, schoonheid en liefde geweven: ‘la grâce encore plus belle que la beauté.’ Daar werden droomen wakker in zijnen geest, als zij bezield aan het spreken was, en een ligte blos van opgewondenheid haar de bleeke wangen kleurde; en als zij met haar wonderschoone stem de liederen zong van onze groote meesters, dan was het of al wat er groots en heerlijks hem in de ziel te sluimeren lag, vorm en gestalte aannam voor het oog zijner verbeelding, - die wonderschoone stem waaraan hij zoo juist hare ziel herkende...Of neen! herkennen niet. Zijn hart was nog niet genoeg ontwikkeld om haar te kunnen doorgronden, maar als bij ingeving had hij toch een donker besef gehad van haar lijden, van haren strijd. En hij had achting voor haar opgevat en eerbied en toegenegenheid; al wat rein is en edel en schoon, had hij met het oog van den man gezien in deze vrouwenziel. En zonder dat hij er verder veel over had nagedacht, had het hem gelukkig gemaakt. Hij leefde nog in den tijd dat het hart zich voedt met schoone droomen, en aan geen toekomst, geene werkelijkheid denkt -

‘Het is een onbestemd “gevoelen”, 
Een toestand, donker en verward, 
Wij voelen dus, als op 't concert 
De toonen op iets treurigs doelen, 
Een onbestemd gevoel van smart.’ 

En toch ook te gelijk van zaligheid en weelde, iets van de tranen volgens George Sand, ‘qu'il doit y avoir dans les grandes félicités parce qu'il n'y en a pas dans les grandes misères.’
Deze toestand nu duurde zoo voort, tot dat de dood van den generaal natuurlijk verandering teweegbragt in hunne wederzijdsche betrekking. Zij begon in te zien, dat het niet alleen kinderlijke of broederlijke toegenegenheid was die hij voor haar koesterde, maar dat integendeel het gevoel van vereering bezig was in vurige liefde over te gaan. Of had zij niet op menigen avond in gezelschap gevoeld, hoe die lange, diepe blik van hem haar als gevolgd was in al hare bewegingen, wel bescheiden, onmerkbaar en half verholen, maar toch altijd haar bespiedende en volgende, háár alleen? Had zij de inwendige ontroering niet waargenomen, die hem aangreep als zij met hem sprak? Had zij met haar scherp,

{==885==} {>>pagina-aanduiding<<}
vrouwelijk raadvermogen niet door honderd kleine teekenen, onzigtbaar voor het alledaagsche oog, de kloppingen als gehoord van dat jonge hart, dat openging voor de schoone wonderwereld van de liefde? Ja, zij had dat alles gezien, nu vooral in den laatsten tijd, nu haar hart bevrijd was van den hatelijken band, dien het huwelijk voor haar geweest was, en wat meer was, zij gevoelde dat een gelijke hartstogt voor hem in haren boezem was ontwaakt. Na den pijnlijken dwang van zoovele jaren lijdens, onbegrepen en onbemind, ging nu haar eigen ziel met nieuwe frischheid open voor al de betoovering eener reine, edele liefde. Het was haar een genot in het gezamenlijk gesprek haar levendigen geest te scherpen aan het jong en geestig vernuft van haren vriend. Zij dronk met weelde de nieuwe indrukken in, die zijn omgang haar gaf; zij bespeurde, en dat was vooral wat haar boeide, in iederen trek het mannelijke, veerkrachtige van zijn karakter, waarin nog zooveel schoons en goeds te ontwikkelen was. Of, in kalmer uren, wanneer hun hart onder den invloed van muzijk of eenig ander kunstgenot, zachter was gestemd, bemerkte zij met nog inniger blijdschap, hoe hij ook een open zin had voor de poëzy, de schoone zijde van ons bestaan, voor het ideale, waarin de kracht ligt der vrouw, maar dat slechts de fijne zelfkant uitmaken kan van het veelzijdiger leven des mans.
En die wetenschap nu dat zij hem beminde had haar te gelijk rampzalig gemaakt, want niet zoodra was zij er zich van bewust, of zij besloot dien hartstogt te bedwingen met al de kracht harer ziel. Later zou zij nadenken als de eerste storm van het overspannen gevoel zou bedaard zijn; nu, voor het oogenblik, had zij niet anders te doen dan te heerschen over haar hart met haren geest. In andere gevallen staat het aan den man wijs te zijn en te handelen; hier moest zij het doen. De zwakke, tedere vrouw, gemaakt om zich te hechten aan den man, als de klimop aan den boom, moest nu de liefde eener moeder vereenigen met de vastberadenheid van eenen man. Zij wilde niet hem toebehooren. God alleen wist, hoe zij er onder lijden zou, hoe de daad van zelfverloochening die zij ging volbrengen het voedsel zou worden van hare nachten, en het leven van hare dagen. Want toch! nu zij gereed stond het zware offer te brengen, nu eerst bemerkte zij met schrik hoe onvoorzigtig zij reeds toegegeven had aan het gelukkig gevoel, lief te hebben en zich bemind te weten. En tevens, hoe onuitsprekelijk zwaar

{==886==} {>>pagina-aanduiding<<}
het valt om dan met eigen hand een deel van het leven zich als te scheuren uit het hart! En toch, zij zou het doen.
Zij was nu vrij, naar het uiterlijk, ja, maar inwendig voelde zij zich gebonden door haar fijn vrouwelijk gevoel. Zij was reeds zoo oud; nog niet van jaren zoozeer als wel door het lijden; want de smart, gelijk de temperatuur in de warme luchtstreek, doet snel leven en verteert de kracht. Hij daarentegen was nog jong; de wereld, het leven, de menschen, geheel de toekomst lag nog in gouden lichtglans open voor zijn rondzoekenden blik, en alles was schoon voor hem door het tooverglas der verbeelding. En daarom wilde zij niet den ernst en de droeve herinneringen van haar eigen verleden doen zamensmelten met het licht van de lente zijns levens. Bovendien, hoe fijn gevoelig ook, had zij toch tevens een te helder verstand om niet te doorzien, dat de wederzijdsche betoovering slechts de eerste jaren duren zou, want dan zou het onderscheid van leeftijd merkbaar worden. Een man blijft toch in den regel langer jong dan eene vrouw, en zij wilde niet dat de gloed harer oogen verduisteren zou en de schoonheid van haar gelaat verdwijnen, in den tijd dat hij nog in de volle kracht zijner jaren zou zijn. Hunne liefde was nu geestelijk en rein, het is waar, maar zij, met hare meerdere ondervinding, wist het zelve maar al te goed, hoe, onbewust en als van nature, ook de zinnelijkheid daaraan deel had, al droomde hij nu alleen nog van liefde en geluk, al was het hem nog niet helder in zijne onervarenheid, het droevig ernstige spel dat hartstogt en liefde spelen met het menschelijke hart!
En daarom, zij zou hem het ontwaken uit dien droom ligt maken; met eene zachte hand zou zij den sluijer opheffen, die tot nu toe over hunne betrekking lag uitgebreid. Maar hij moest het niet bemerken hoe veel haar harte leed; het moest hem zelven niet eens duidelijk worden dat hij haar had liefgehad, zij moest hem in verwarring brengen omtrent zijn eigen gevoel.
En daarom had zij zich een masker voor het gelaat gehangen, en zich een harnas geklemd om het teêre hart, opdat hij niet zou gissen welk treurspel daar achter gespeeld werd.
Zij had hem in het vertrouwen genomen, en daartoe eene geschikte gelegenheid gezocht, om hem rustig, alleen te kunnen spreken. Zij was nu kalm; daar glinsterde geen koorts haar uit de zachte oogen, en toch had zij geen kunstmiddel gebruikt om de versnelde klopping van het ontruste hart te doen bedaren.

{==887==} {>>pagina-aanduiding<<}
Neen, zij had hare kracht gezocht in God, en daarom gevoelde zij zich nu sterk en als gedragen door Gods geest, om het offer te kunnen brengen.
Zij begon dan met moederlijke belangstelling te spreken over zijne jeugd, zijn grooten aanleg, maar ook over de schaduwkanten die daar tegen over staan, de groote hartstogten en het groote lijden dat daaruit geboren wordt. En verder over hunnen omgang; dat zij veel vriendschap voor elkander hadden gevoeld, maar dat dit nu voor hem niet genoeg was. Die vriendschap kon blijven bestaan, maar voor hem kwam nu het tijdperk van de liefde. Hij moest daaraan denken, het zou goed voor hem zijn, de onbestemde idealen zijner jeugd nu te verwisselen voor eene schoone werkelijkheid. Hij moest nu eene gade zoeken, die hem begreep, die het leven zonnig maken zou voor zijnen voet, en wat zachtheid en licht, wat liefde en vroomheid hem weven tusschen de schaduwen van het lot, de mysteriën die elk leven, ook het schoonste, omhullen. Daar was zoo menig jong meisje in hunnen kring, dat hem gelukkig maken zou, zij had reeds eene bevallige brunette in het oog, die juist voor hem geschikt was...En dan zou zij zelve hunne vriendin kunnen blijven, de liefderijke beschermvrouw van hun beider geluk...
Hij had niet veel geantwoord op dat lange, wijze verhaal; het was hem zoo vreemd en zoo wonder te moede, dat zij op dien toon tot hem sprak, zij, de heldin zijner droomen, die hem nu voorkwam een bovenaardsch wezen te zijn. Want de inspanning, het zelfbedwang had gloed gelegd in haar blik en marmerbleekheid op hare wangen, en eene ongekende kracht en diepte gegeven aan hare stem, die hoorbaar gewordene ziel, die 't minst van al zich naar willekeur inbinden laat. En daarom kon hij niet anders dan zwijgen en de oogen neêrslaan, en bestierven de vragen hem op de lippen. Hij wilde spreken, maar hij kon niet; even als in de nachtmerrie, wanneer de adem ons tot stikkens toe wordt bekneld. Hij voelde zich beschaamd, dat hij ooit anders tot haar had durven opzien dan tot eene zuster, eene vriendin, eene moeder.
Hij zweeg. In zwijgen lag zijne kracht.
Maar zijn hart zweeg niet. Teruggekeerd op zijne kamer gevoelde hij eerst al het gewigt van den slag, dien zij hem had toegebragt. O! de eerste schok van het lijden is nog de zwaarste niet, in die eerste verbijstering is het ons alles nog niet helder.

{==888==} {>>pagina-aanduiding<<}
Maar langzamerhand, wanneer de smart ons als een vergif door de leden gaat sluipen, als zij al de atomen van ons leven begint te doordringen, als wij, met de clair-voyance van den slaapwandelaar, op eenmaal al de gevolgen zonneklaar ontsluijerd zien voor ons oog, dan eerst lijden wij het zwaarst. En dit ondervond hij nu in al zijne bitterheid. Nog weinig uren te voren had hij geleefd in zoo zalig eene begoocheling, met al den rijkdom van liefde en geluk in het jonge, levenslustige hart, en nu valt de eenzaamheid op hem aan, een akelig ledig, een digte duisternis. Hoe ontzettend snel is zijn schoon droombeeld weggevaagd! Kleur en geur en gloed van het leven, alles is voorbij; het is nacht, stikdonkere nacht voor zijnen geest. Het is hem als iemand die op een schoonen lentedag lang heeft gewandeld onder Gods azuren hemel, in droomen gewiegd door de zonnestralen, de vlinders en de bloemen, en die nu op eens staat voor een donker hol, een onderaardsch gewelf, waar eene eindelooze ruimte zich voor hem uitbreidt, koud en levenloos en huiveringwekkend stom! Neen, nu heeft hij van de aarde niets meer te hopen, als een doode zal hij van nu aan rondwandelen onder de levenden, de wereld met al hare bekoringen ligt nu vóór hem als een uitgestekte zandwoestijn, waar geen plekje der rust hem het moede hoofd zou doen neêrleggen. Alles is in zijn oog van gedaante veranderd; want al wat hij vroeger zag en ondervond, had hij altijd beschouwd en in verband gebragt met haar. Hij had de menschen lief gekregen; maar het was, omdat hij altijd haar beeld op den achtergrond aanschouwde, altijd in allen haar had lief gehad; haar, de bezielde gestalte van het ideaal zijner hoogere natuur!
En nu had zij hem verstooten. Hij was harer niet waardig. Het denkbeeld scheen zelfs niet in haar op te komen, dat hij zich ooit tot haar opheffen kon. Had hij dan daarvoor met bijna vrouwelijke fijnheid al dien tijd haar lijden en haar strijd medegemaakt? Had hij dan zóó zich bedrogen wanneer hij in den bedwongen gloed harer oogen de beantwoording van zijne liefde had meenen te zien? In hare houding, in den toon harer stem; in geheel de openbaring van het boeijende leven dat er van haar uitging? Was dat alles dan niets anders geweest dan cene fantaisie, eene luchtspiegeling, eene verschietende star in den nacht, een logen, die hem nu rampzalig maakte?
Neen, het is geen logen geweest, uw gevoel bedriegt u niet,

{==889==} {>>pagina-aanduiding<<}
jonge man! dien wij bespieden terwijl gij uw eerste lijden doorleeft. Maar vraag niet verder. O, geloof mij, toch zult gij nooit het digte weefsel verscheuren, dat de ziel omsluijert der vrouw, die gij bemint. Of hebt gij nooit gezien, hoe het leven ontglipt aan de roos, als gij het waagt de zachtgekrulde blaadjes los te rukken van het teêre hart?
Nog hebt gij geen begrip van het verheven karakter, het edele hart van haar die, schijnbaar zoo koel, zich thans van u afwendt; later misschien zult gij er haar voor zegenen en nog te reiner haar liefhebben, als de zoon zijne moeder.
Intusschen, er moest gehandeld worden. Hij kon niet langer blijven en haar ontmoeten. Hij wist voor het oogenblik niet anders dan dat hij weg moest, ver weg en overal zijn behalve bij haar. Gelukkig naderde de zomer. Hij kon dus, zonder in den kring zijner vrienden bevreemding te wekken, een vroeger opgevat reisplan bespoedigen; zijne laatste studie in het buitenland volbrengen alvorens zich te vestigen. En deze afleiding was hem weldadig.
Die snelle afwisseling van indrukken op reis dwong hem, als tegen zijnen wil, om het schoone visioen van zijne eerste liefde terug te dringen in zijnen geest; het moest nu toch eenmaal in damp en nevelen zich oplossen, al zou het hem heilig blijven in de herinnering en onvergetelijk als het graf zijner moeder. Hij was ook nog jong, dus was het geene smart van jaren lang, die hij te bestrijden had, al was ze dan hevig en sterk geweest.
Bovendien, tot kalmte en nadenken gekomen, begon zijn verstand hem reeds te verwijten, dat hij dwaas was geweest en onzinnig om ooit de oogen te hebben durven opslaan naar het bekoorlijke beeld zijner droomen. Met schaamte moest hij bekennen, dat hij zich ook het slagtoffer gemaakt had van zijne overspannen verbeelding, van een noodlottig misverstand! En dit laatste nu vooral, door zelfbedrog, door eigen schuld te moeten lijden, dat is iets wat het fiere, mannelijke karakter allerminst zich zelven vergeven kan.
Toen dus de eerste pijn van het natuurlijke lijden had uitgewoed, begon hij langzamerhand weêr als tot het leven te ontwaken. De schoonheid der natuur trok hem weêr het eerst aan, der natuur die in hare zwijgende kalmte zoo welsprekend troost weet te storten in het gewonde hart. Later begon ook de wetenschap hem weêr belang in te boezemen, en de kunst in hare

{==890==} {>>pagina-aanduiding<<}
verschillende vormen zijne verbeelding te boeijen. En zoo, na nog menig bitter uur, na nog menig bangen gemoedsstrijd, werd ten laatste de gedachte hem althans mogelijk, dat hij nog een andere gelukkig zou kunnen maken, al was hij haar dan niet waard.
In het kort, na een maanden lange afwezigheid keerde hij eindelijk naar het vaderland terug, om nu voor goed zijne nieuwe loopbaan te beginnen. Het was in zijn gevoel of er nu ook een tweede leven voor hem aanving, waarin het doode verleden onverbiddelijk dood blijven moest, terwijl de toekomst al zijne geestkracht en inspanning vorderde. Hij verscheen dus weêr in de wereld en ontmoette ook dien volgenden winter in de salons het jonge meisje dat zij voor hem bestemd had; en daar hij spoedig bemerkte, hoe het schoone jonge kind zich reeds aan hem had gehecht, vroeg hij haar na eenige maanden ten huwelijk en bekwam hare toestemming. En dit nu is hij op dezen avond aan Mevrouw van Walmon komen bekend maken. Hij had verlangd naar hare zachte goedkeuring, want hij had nu immers haren wil volbragt?
Lezer! verwondert het u nog dat wij eene ligte trilling hebben waargenomen in mevrouw van Walmon's stem, toen wij straks hare gelukwensching hoorden?




















{==1==} {>>pagina-aanduiding<<}

[Binnen- en buitenlandsche bibliographie.]

Binnenlandsche letterkunde.

Bibliographie.






I. Fraaie Letteren.

S. AURELII PROPERTII libri IV elegia XI. Recensuit et illustravit P. Hofman Peerlkamp. Edidit et praefatus est J.C.G. Boot. Amstelodami, apud C.G. van der Post, 1865. 64 bladz. gr. 8o. Prijs ƒ 0,75.
Het was ons eene aangename en hoogst welkome verrassing, toen we bovengenoemd boekwerkje onlangs in handen kregen. Naauwelijks toch hadden we kunnen verwachten, dat reeds zoo spoedig na Prof. Peerlkamps overlijden een opus posthumum, eene nagelatene lettervrucht, van zijne hand het licht zoude zien. En die lettervrucht is des te hooger te waardeeren, daar zij een der schoonste en merkwaardigste stukken van de oude Latijnsche poëzy ten onderwerp heeft, en vergezeld gaat van een keurig geschreven voorberigt, waarin de uitgever, Prof. Boot, aan Peerlkamps uitstekende verdiensten jegens de oude en dat wel inzonderheid de Latijnsche letteren en dichtkunst eene regtmatige hulde toebrengt. In afwachting van een uitvoeriger levensberigt van de hand van een zijner oudste en gemeenzaamste vrienden, 1) geeft hij in dat voorberigt een kort overzigt van 's mans leven, karakter en schriften. Geboren te Groningen in 1786, en tot de kennis der. oude letteren opgeleid en gevormd, eerst aan de Latijnsche school aldaar, na het voorbereidend onderwijs zijns

{==2==} {>>pagina-aanduiding<<}
vaders, door Van Eerden en Struchtmeijer, en vervolgens aan de Hoogeschool door Ruardi, werd hij reeds op zeventienjarigen leeftijd (in 1803) Praeceptor te Haarlem. Daar stond hij, na een twaalfjarig Rectoraat te Dokkum in Friesland, vervolgens zeven jaren lang als Rector aan het hoofd der school, tot dat hij eindelijk, als opvolger van Borger, zeven en twintig jaren lang aan de Leidsche Hoogeschool het Hoogleeraarsambt waarnam, van 1822 tot 1849. Toen zag hij, onder meer andere redenen, ook uithoofde van ongesteldheid, zich genoodzaakt zijn ontslag te vragen. Zijne laatste levensjaren ging hij in de frissche buitenlucht te Hilversum doorbrengen, ten einde zijne eervolle rust in aanhoudende en onvermoeide werkzaamheid aan zijne geliefkoosde letteroefeningen toe te wijden.
Van Peerlkamps schriften worden hier met name vermeld: zijne Vitae excellentium Batavorum, weleer door Wyttenbach scherp gegispt, doch welk ongunstig oordeel hem juist ten spoorslag strekte tot verdere oefening; zijn Xenophon Ephesius; zijne bij de koninklijke Akademie te Brussel in 1820 bekroonde, later afzonderlijk herdrukte, Prijsverhandeling over Nederlands Latijnsche Dichters: zijn Horatius, zijn Virgilius en zijn Agricola van Tacitus; voorts eenige zijner vrijheids- en vaderlandsliefde ademende Latijnsche gedichten, zijn geheel in den stijl en den geest der klassieke oudheid geschreven Leven van den Raadpensionaris Schimmelpenninck, en zijne schoone Redevoering over de weder zijdsche betrekking tusschen de Leidsche Hoogeschool en het Huis van Oranje. Van 's mans inborst en leerwijze sprekende, roemt de Heer Boot inzonderheid de gemakkelijkheid en keurigheid, waarmede Peerlkamp zich op zijne lessen in het Latijn wist uit te drukken en alles in het Latijn te verklaren; terwijl zijn Latijnsche schrijfstijl het naaste bij komt aan die van Tacitus, zonder dat hij echter zijn eigen aanleg daarbij verloochende.
Wat we boven zeiden van het dichtstuk in dit werkje behandeld, berust op het eenparig oordeel van allen, die smaak en gevoel hebben voor echte poëzy: en, indien het noodig is hierbij het gezag van een voornaam letterkundige in te roepen, volgens Koppius 1) plagt de groote Valckenaer een viertal overblijfselen

{==3==} {>>pagina-aanduiding<<}
der Latijnsche poëzy bij voorkeur aan te bevelen, om van buiten te leeren en in het geheugen te prenten: namelijk Laberius voorafspraak op het tooneel gehouden, Catullus Bruiloftszang voor Peleus en Thetis, eens ongenoemden Troostzang aan Livia bij den dood van Drusus, en de hier op nieuw behandelde laatste Elegie van Propertius; welke hij zelfs de Koningin der Troostzangen (Elegiarum Reginam) noemde. In deze Elegie wordt Cornelia, eene aanzienlijke Romeinsche vrouw, gehuwd met Aemilius Paulus, oud consul en censor, na haren dood door den dichter sprekende ingevoerd, tot d ezen haren nagelaten echtgenoot en kinderen, twee zonen en eene dochter, om hen te troosten over haar vroegtijdig afsterven (omstreeks het jaar 738 na de stichting van Rome, het 16de voor onze jaartelling) en hen op te wekken en aan te sporen tot navolging harer immer ongeschondene kuischheid en eerbaarheid.
Daartoe opgewekt door prof. Boots mededeelingen over deze Elegie 1), ondernam Peerlkamp, naauwelijks vijf maanden voor zijn dood, de bewerking van dit stuk. In Januarij dezes jaars zijne krachten voelende afnemen, zond hij zijn opstel aan Boot, met verzoek om er de laatste hand aan te leggen en het uit te geven. Later ontbood hij het weder terug, om dit zelf te doen, doch zonder vóór zijn afsterven op den 28 Maart zijn voornemen ten uitvoer te kunnen brengen. Nu meende Prof. Boot, overeenkomstig des overledenen vroeger geuite begeerte, aan het geletterde publiek verschuldigd te zijn het op weinig na afgewerkte nagelaten handschrift in druk te geven.
Daar Peerlkamp in zijne aanteekeningen zich aan den tekst van Propertius, zooals die in Burmans door Van Santen voltooide uitgave 2) voorkomt, gehouden, doch meer aan zijn eigen vernuft

{==4==} {>>pagina-aanduiding<<}
toegevende, dan aan het gezag der handschriften hechtende, daarin bij gissing menige verandering, verbetering en verschikking gemaakt, kortom eene van dien tekst veelzins geheel afwijkende volgorde ingevoerd had; zoo heeft Boot het noodig geacht, den tekst van Van Santen aan de ééne zijde met Peerlkamps nieuwe redactie daar tegenover aan de andere te doen afdrukken, en 's mans Aanteekeningen daar achter, zonder zich daarin eenige noemenswaardige verandering te veroorloven of daaraan van het zijne iets toe te voegen.
Het is hier de plaats niet om van Peerlkamps tekstlezing en aanteekeningen een uitvoerig verslag te geven; veelmin achten wij ons geroepen, om die aan eene gestrenge kritiek te onderwerpen, waarvan toch de bewerker zelf geen kennis meer zoude kunnen dragen. Wie met 's mans manier van behandeling der Latijnsche dichters eenigzins bekend is, zal zich daarvan ligt eene voorstelling kunnen maken, en heeft het gedrukte werkje tot zijn dienst om daarvan naauwkeurig kennis te nemen. Aan vernuftige gissingen en stoute wendingen, uit den schat zijner uitgebreide belezenheid en letterkennis toegelicht, ontbreekt het ook hier niet. Erkent de Uitgever dat daarin veel voorkomt, waarmede hij zich moeijelijk vereenigen kan, hij vermoedt dat Peerlkamp zelf, indien het hem vergund geworden ware de laatste hand aan zijn opstel te leggen, daarin nog wel een en ander veranderd en verbeterd zoude hebben; iets dat bij allen nagelaten letterarbeid steeds in het oog te houden is. Met dat al is het geleverde Peerlkamp geenszins onwaardig, en schijnt hij zelf dit stukje, daar hij het niet, gelijk vele andere papieren, vóór zijn dood vernietigd heeft, voor de pers bestemd te hebben. Voor het overige was hij voornemens geweest aan deze Elegie van Propertius ook nog toe te voegen den aan Pedo Albinovanus toegeschreven Troostzang aan Livia, waarin hij voor zich veeleer de hand van Ovidius meende te herkennen.
We maken van deze gelegenheid gebruik om, naar aanleiding van Boots voorberigt, onze lezers bekend te maken met nog eenige andere proeven van Peerlkamps vernuft en werkzaamheid, waarop uitzigt bestaat, dat ze vroeg of laat het licht zullen zien. Onder de weinige boekwerken, die hij in zijne afzondering te Hilversum plagt te lezen, waren vooral de schriften des Nieuwen Verbonds, en ook daarbij teekende hij zorgvuldig aan, wat hem voor betere verklaring of lezing vatbaar scheen. Daaruit ontstond

{==5==} {>>pagina-aanduiding<<}
een nameloos boekwerkje, hetwelk hij tegen zijne gewoonte in onze moedertaal uitgaf, doch dat reeds bij zijne eerste verschijning in 1855 voor vermoedelijk van zijne hand afkomstig gehouden geworden is: Opmerkingen betreffende de Staten-Overzetting van de Evangeliën en Handelingen der Apostelen, uitgegeven te Amsterdam bij P.N. van Kampen. Die opmerkingen waren door hem eerst in het Latijn gesteld, later in het Nederduitsch overgebragt. Meer andere aanteekeningen op het Nieuwe Testament, heeft hij bij zijn overlijden aan de zorg van een zijner boezemvrienden toevertrouwd; waaronder er zeker nog wel zijn zullen, die verdienen aan het geletterde publiek medegedeeld te worden.
In den aanvang van Februarij 1863 zette Peerlkamp, op verzoek van Boot, zich aan het lezen van Cicero's Brieven aan Atticus. Na verloop van drie weken, en bij herhaalde lezing nog eens in het volgende jaar, bood hij hem eene menigte en daaronder zeer schoone gissingen en verbeteringen aan, van welke laatstgenoemde geleerde gebruik hoopt te maken in zijne uitgave van die Brieven, welke thans op de pers is, en zeker door alle beoefenaars der oude letteren met verlangen te gemoet gezien wordt.
Naauwelijks had Peerlkamp, tegen het voorjaar van 1864, de tweede uitgave van zijn Tacitus Agricola voor den druk gereed gemaakt, toen hem een nog onuitgegeven werkje van den Nederlandschen geschiedschrijver Lambertus Hortensius over de inneming en den moord van Naarden in 1572 in handen kwam. Van dit door een onkundigen afschrijver deerlijk misvormde handschrift trachtte hij zoo goed mogelijk den tekst te zuiveren en te herstellen en maakte het met eene Nederduitsche vertaling en aanteekeningen voor den druk gereed, de zorg voor de uitgave overlatende aan den vriend, op wiens verzoek hij dit werk verrigt had. Zoo bestaat er uitzigt, dat dit tot nog toe onbekende opstel van een ooggetuige over een der merkwaardigste voorvallen uit den oorlog, door onze voorouders tegen Spanje gevoerd, binnen kort het licht zal zien.
Wij hebben het wel der moeite waard geacht dit een en ander ter kennisse van onze letterlievende landgenooten te brengen, ten einde hen des te beter te doen beseffen, én wat er aan een man als Peerlkamp voor letteren en wetenschap verloren is, én wat men in vervolg van tijd nog van zijne hand te verwachten heeft.
In het voorberigt, op bladz. 2 reg. 20 is een leelijke drukfeil

{==6==} {>>pagina-aanduiding<<}
ingeslopen, MDCCCLXXXVI in plaats van MDCCLXXXVI, die echter reeds aangewezen is onder de Corrigenda. Voorts teekenden wij nog op, bladz. 7, onderaan, El. Borgeri, voor El. Ann. B. en bl. 17, reg. 17, In adnotationem, voor In adnotatione. In de aanteekeningen, bladz. 37, reg. 16, fit, voor sit; bladz. 41, reg. 28, achter inveniri, het gemis van een aanhalings-sluitteeken’; eindelijk bl. 56, reg. 22, Triumvius, voor Triumviris. Voor het overige zijn druk en uitvoering allezins aanbevelenswaardig.
J.T.B.
UIT DEN VREEMDE. Schetsen door W.Th. van Griethuysen, pred. te Rotterdam. Te Rotterdam bij M. Wijt en Zonen. 1865, kl. 8o VI en 293 bladz. Prijs ƒ 2,50.
De heer van Griethuysen heeft veel gereisd. De meeste landen van Europa doorkruiste hij. In Groot-Brittanje en Ierland, in Denemarken en Sleeswijk-Holstein, in Frankrijk en Zwitserland, in Italië en waar al niet? vertoefde hij korteren of langeren tijd. Met de Pyrenaeën en den Hartz, met Zwitserlands bergtoppen en de Schotsche hooglanden maakte hij persoonlijk kennis. Aan de beroemdste meiren van ons werelddeel bracht hij een bezoek.
Maar heeft hij goed gereisd?
Met het oog op het bundeltje, dat daar voor ons ligt, durven wij op deze vraag gerust een toestemmend antwoord geven. Ten gevolge van een ernstige ziekte gedwongen zich van alle ambts-bezigheden te onthouden, heeft hij uit verschillende reisportefeuilles eenige schetsen gekozen en die verzameld tot een boekdeeltje, dat er lief en netjes uitziet. Het is een schoteltje geurige vruchten, in den vreemde gegaard, dat hij ons aanbiedt. Het bekende: ‘die perzik smaakt naar meer’ kunnen wij er veilig op toepassen. Zeer bescheiden doet zich het werkje voor; dit zal gewis de hooge goedkeuring wegdragen van den recensent, die eenige maanden geleden, in ditzelfde tijdschrift zekeren schrijver een grieve maakte van het min of meer in het oog vallende gewaad, waarin de uitgever goedgevonden had diens boek te steken. - De Hr. van Griethuysen deelt ons in zijn geschrift mede.....ja, wat toch wel? Veel, zeer veel. Een reisverhaal?...neen, dit levert hij niet. Reisindrukken dan?...neen, die vermeldt hij niet. Natuurtafereelen soms?....neen, die schetst hij niet. Ten minste, hij had het voornemen niet dit te doen, en wijkt hij hier of daar van zijn plan af, dan geschiedt dit slechts ter loops en in het voorbijgaan. Zulke

{==7==} {>>pagina-aanduiding<<}
zaken moeten wij dus niet bij hem zoeken, hoewel de titel wel iets dergelijks scheen te beloven. Dwaas ware het derhalve zijn boek te beoordeelen naar een maatstaf, dien hij zelf als ongeldig en onwettig zou kunnen wraken. Deden wij het, wij volgden dan het ons weinig uitlokkend voorbeeld van boven bedoelden recensent.
Wat wilde dan de Rotterdamsche predikant geven? en wat gaf hij? Zietdaar de dubbele vraag, welke wij moeten beantwoorden. Losse omtrekken op het gebied van natuur en kunst, van geschiedenis en letterkunde hebben wij bij hem te zoeken. En wij vinden ze ook, in de rijkste verscheidenheid en in een behagelijken vorm. Zoo voert hij, waar hij vertelt van zijn reis in Ierland, Thomas Moore, Engelands grooten dichter, (die voor een groot deel toch aan Ierland behoort), ten tooneele en bespreekt diens ‘Iersche Melodiën.’ Zoo doet zijn reis in Schotland hem stilstaan bij den volkspoëet Robert Burns; die in Engeland bij den beroemden William Hogarth; die in Denemarken bij den uitstekenden Thorvaldsen; die in Duitschland bij het Weeshuis te Halle en den voortreffelijken, vromen Francke, enz. Of wel, hij schetst ons deze of gene historische figuur of treedt in bijzonderheden omtrent kunsten en wetenschappen. - Daarenboven laat hij ons kennis maken met zijn eigene poëtische gaven, die nu wel niet buitengewoon groot zijn en hem geen eersten rang in onze dicht'renwereld verzekeren, doch wie kan hem zulks euvel duiden? Hij schenkt ons nu eens vertalingen van verzen der dichters, die hij doet optreden, dan weder min of meer uitgebreide oorspronkelijke gedichten (Groet aan de Schotsche Hooglanden; Het Hartz-gebergte; Parijs; Aan Zwitserland; de Bergstroom.)
Bovenal zijn wij v. Gr. dank schuldig voor de gelegenheid, waarin hij ons stelt om Klaus Groth, 1) een Sleeswijk-Holsteinschen dichter, te leeren kennen, en van heeler harte deelen wij in zijn wensch, dat de eene of andere geoefende hand den geheelen liederen-bundel van dien beminnelijken, gevoelvollen volkspoëet voor onze landgenooten overbracht. Ik kan den lust niet weêrstaan om eens een paar versjes af te schrijven. De lezer zal dan tevens Griethuysens poëtischen aanleg kunnen beoordeelen.

{==8==} {>>pagina-aanduiding<<}


	Het plaatsje mijner jeugd.
Dat paadje langs den beukenweg, 
Wel, dat was wondermooi. 
'k Was altijd 's morgens vroeg op weg 
En rolde in dauw en hooi. 
 
Daar speelde ik vaak in 't schemeruur 
Met kiezels en met zand, 
Grootvader haalde me op den duur 
En hield mij aan de hand. 
Hoe wenschte ik dan zóó groot te zijn 
Om over 't hek te zien! 
Grootvader zei: ‘heb maar geen pijn, 
't Zal gauw genoeg geschiên!’ 
 
Het kwam zóó ver, ik zag den tooi 
Van 's werelds wonderboom. 
Toch vond ik hem niet half zoo mooi 
Als in mijn kinderdroom. 


	Mijn Anna.
Mijn Anna is mijn kostlijkst goed 
Zoo blocijend als een roos; 
Zij heeft een hart vol liefde en moed, 
Mijn Anna is als melk en bloed, 
Zoo zacht, zoo goed altoos. 
 
Een ander roem' zijn kostbaar pand, 
Den bloementuin of gaard; 
Een ander roem' op bunders land, 
Of boog' op zijnen rang en stand, 
Maar, wat is Anna waard? 
 
Zij is mijn roem; zij mint mij teêr, 
'k Ben zalig aan haar zij. 
De rozen - ach! verwelken weêr 
De stormwind werpt de vruchten neêr, 
Mijn Anna blijft bij mij. 
 
Met Anna vrees 'k nood noch smart 
Voor ontrouw is geen nood. 
Mijn Anna bloeit steeds in mijn hart, 
Een bloempje, dat de stormen tart 
Tot aan den kalmen dood. 


{==9==} {>>pagina-aanduiding<<}


	De jonge weduwe.
Als 't wolkgevaarte 's avonds jaagt 
Dan droom ik me aan uw zij: 
Zoo trok het leger ook daarheên 
En gij, - gij waart er bij! 
 
Als 't woud zijne dorre bladren strooit 
Dan droom ik me aan uw zij; 
Zoo viel er meen'ge brave borst 
En gij, - waart ook daarbij! 
 
Dan staar ik droevig voor mij heên 
En droom ik me aan uw zij; 
Ik eet alleen mijn avondbrood 
Maar gij, zijt niet daarbij! 

In één woord, het boekje is een ietwat bonte verzameling, ee mengelmoes, een olla podrida, een allerhande; maar juist dit maakt het zóó onderhoudend en aanbevelenswaard. De plaatjes alleen vind ik leelijk. Zij willen mij maar niet bevallen. Doch ik ben geen kunstkenner. Misschien hebben ze in anderer oogen meer waarde. - Dit belet evenwel niet, dat ik v. Griethuysens schetsen zeer geschikt reken om op het boekenrekje der huiskamer, zoowel als op de porte-livres in het salon een plaatsje te vinden. Naar gelang van den tijd waarover men te beschikken heeft, kan men er dan een korter of langer stukje uit lezen. Die lectuur zal niet alleen den tijd helpen dooden, maar ook voedsel geven beiden aan verstand en hart. -
Maar hebt gij dan geen aanmerkingen? hoor ik den lezer vragen. Wel zeker heb ik die. Hoe zou men bij mogelijkheid een boek van drie-honderd bladzijden kunnen schrijven, waarin niet, als er naar gezocht werd, iets te gispen was? Ik zou dan ook kunnen wijzen op kleine stijl- en taalfouten, op eenige stroeve en matte zinnen, op iets stijfs en gedwongens in den bouw van enkele verzen of op een verkeerden klemtoon in sommige regels, ook wel op het nevelachtige in de schets van dit of dat natuurtooneel; altemaal zaken, die ik al lezende hier en daar opmerkte. Maar mij bevalt dergelijke kritiek al zeer weinig. Ik vind haar kleingeestig en niet veel meer dan vitterij. Ik weet wel, dat er recensenten zijn, die haar als hun ideaal schijnen te beschouwen en er een genot in scheppen om allerlei wezenlijke of vermeende fouten met arendsoogen op te zoeken en breed uit te meten, of die zich wel wachten

{==10==} {>>pagina-aanduiding<<}
om iets te prijzen en alleen een uitzondering op dezen regel maken ten gevallen van een vriend.
Had de redaktie der ‘Nieuwe Letteroefeningen’ zulk een kritiek gewenscht, dan zou zij Griethuysens schetsen maar aan een van die heeren ter beoordeeling hebben moeten zenden. Ik voor mij, gevoel geen de minste roeping mij aan hun zijde te scharen.

Dordrecht 7 Nov. 1865.
M.A. Perk.
LORD ERLISTOUN EN ALWYN'S EERSTE VROUW. Twee verhalen van Miss Mulock, schrijfster van John Halifax, Leven om leven, enz. Uit het Engelsch. Amsterdam, P.N. van Kampen, 1865. 237 bl. groot 8o, prijs ƒ 2.40.
- Bonsoir Elise! Hoe vaart uwe mama?...Gunst, ben ik de eerste nog? Wie verwacht gij nog meer? Ik ben maar heên gegaan, want mama kreeg Bet Meijer op thee. Komt Anna ook met hare logée? Een beeldje, vindt gij niet?...Sjuut, daar is ze....
- Dag dames! Hoe gaat het?...Alles wel?...Geen koorts meer Elise?...Truitje! mag ik u mijn nichtje Marie presenteren? Of hebt gij haar al ontmoet?
- Wij hebben reeds kennis gemaakt. Bevalt het u hier goed? Denkt gij nog wat te blijven?
- O zeker, ik vind het hier veel te gezellig om zoo spoedig weêr weg te gaan. Hoe is 't, Elise? Weêr heel beter? Wel de complimenten van huis; 'k heb van morgen een brief gehad....
- Was alles wel? Hebben ze mijn boek ontvangen?...Maar laat ons gaan zitten. Truitje! wilt gij op de canapé met Anna? Marie zal ik hier verzoeken. Willemien en Betsy zullen wel zoo komen.
- Ze vinden Lord Erlistoun heel lief; - zegt Marie - ik moest u wel bedanken. Als Jan mij komt halen zal hij het weêr meê brengen....
Ook de beide door Elise genoemde jonge dames komen binnen en weldra is het zestal rondom de theetafel in druk gesprek over het mooije September-weder, de laatste modes, de uitstapjes en reistochtjes, die er gemaakt zijn, het engagement van Willemien's broeder met Christine Jager en de onstandvastigheid van den jongen Bakker, die Caroline Blom heeft ‘laten loopen,’ om Lotje van den Berg het hof te maken.

{==11==} {>>pagina-aanduiding<<}

- Arme Caroline! - merkt Betsy aan - Zij had zoo vast op hem gerekend.
- 't Is een nare jongen! - zegt Willemien - Ik kan mij niet begrijpen hoe ze zich dat zoo kan aantrekken....
- Als ik Lotje was, wilde ik niets van hem weten, - valt Truitje in - 't is een rechte fat; de jongens van 't Gymnasium noemen hem de pomadepot....Er zit niets bij; en dan een meisje zoo te bedriegen! 't Is schande!
- Caroline vond hem toch allercharmantst; zij beweerde altijd, dat er veel meer inzat, dan men wel wist. Hij is rijk en heeft nooit veel uitgevoerd; maar, als hij onder degelijke menschen was, zou hij wel anders worden....
- Net iets voor Caroline! - merkt Truitje aan - Zij is zelve zoo knap; zij en hare famille zouden hem wel tot een modelman maken. Ik gun haar de pret.
- Hebt gij Lord Erlistoun al gelezen? - vraagt haar Elise - Daar komt een meisje in voor, eene Johanna, precies zoo als Caroline...Misschien is Bakker wel een andere Lord Erlistoun; maar hunne geschiedenis is heel anders.
- Dat zal wel; - zegt Truitje - in de romans loopt alles altijd goed af. De rechte Jozefs krijgen daar altijd hunne Maria's.
- Ja, maar hier toch niet; - hervat Elise - dat wil zeggen, Johanna trouwt niet met den Lord. Zij krijgt een anderen,. veel beteren man....
- Dan is ze zeker een voortreffelijk persoontje, wier deugd beloond moest worden met - een besten man!
- 't Geval komt hierop neêr: Lord Erlistoun komt logeren bij de famille, die Johanna als kind heeft aangenomen; de Lord wordt doodelijk van haar en declareert zich. Zij heeft wezenlijk liefde voor hem opgevat; maar toch wil ze zich niet voor goed met hem engageren. Hij is veel te hoog van stand voor haar; en bovendien ziet zij vooruit, dat hij haar toch niet trouw zal blijven; maar omdat zij oprechte liefde voor hem heeft, wijst zij hem niet af en wil een degelijk mensch, ‘een man’ van hem maken....
- Zij sacrifieert zich dus? - vraagt Truitje - Een subliem idee, maar een gevaarlijk spelletje! Neen, dan wacht ik liever tot er ‘een degelijk mensch,’ ‘een man’ om mij komt....
- Ik vond het ook nog al overdreven; - merkt Marie aan - ik heb het met plezier gelezen; want 't is heel mooi geschreven;

{==12==} {>>pagina-aanduiding<<}
maar ik kon mij niet begrijpen, hoe die Johanna, als zij zoo verstandig en zoo edel was, als de schrijfster haar maakt....
- Gij moet altijd bedenken, - valt Elise in - dat Mark Browne, die ook verliefd op haar is, haar beschrijft en hare geschiedenis vertelt....
- Nu goed, dat komt op 't zelfde neder; de schrijfster wil een niet alledaagsch meisje van haar maken; maar juist daarom begrijp ik niet, hoe zij verliefd kon worden op iemand, die geen enkel uitwendig teeken gaf, dat hij ooit eene gedachte had gehad, iemand met een schitterend uiterlijk, ja, maar met eene teemerige stem en vol affectatie....
- 'k Ben blij, - zegt Truitje - dat die Miss een verstandig meisje deze dwaasheid laat doen; de heeren beweren anders, dat wij ijdeltuitjes ons altijd door een mooi exterieur laten bekoren....
- En dan die liefde - vervolgt Marie - bij de convictie, dat hij haar toch niet trouw zal blijven! 't Ligt misschien aan mij, maar ik vond het niet natuurlijk. Ook die Mark vond ik dikwijls onuitstaanbaar pedant en toch zoo flauw. Waarom zich zoo gecacheerd? Telkens wilde ik hem toeroepen: ‘spreek dan toch!’...
- Maar dan was 't boek uit! - zegt Elize - Niet waar Mama? - zoo richt zij het woord tot de vrouw des huizes, die juist binnen komt en, na de dametjes gegroet te hebben, zich op een stoel buiten den kring plaatst, om zich eenige oogenblikken met haar te onderhouden. - Vindt u Lord Erlistoun ook niet eene heel lieve novelle? Marie vindt Johanna overdreven, niet natuurlijk....
- Daar is wel wat van aan; maar om de goede strekking moet men in dergelijke boeken wel eens meer wat van dien aard over 't hoofd zien. Er komen allerliefste sentimenten in, uitstekende lessen van levenswijsheid uit echt godsdienstige beginselen.
- Ik houd niets van die godsdienstige en zedekundige romans, Mevrouw! - zegt Truitje - De menschen zijn daarin zoo subliem, zoo braaf en edel, als ik er nog nooit een ontmoet heb en ook niet geloof, dat er zijn....
- Dat weten de romanschrijvers ook wel. Zij idealiseren hunne personen een beetje, om te laten zien, hoe men wezen moest en ook wel zou worden, als men er zich maar op toeleide....Miss Mulock wil aantoonen, dat een werkzaam, voor anderen nuttig-werkzaam leven het beste leven is; dat zij de voortreffe-
{==13==} {>>pagina-aanduiding<<}
lijkste menschen worden, die zich tot levensdoel stellen goed te zijn, zoo goed mogelijk, en goed te doen aan allen met wie zij in aanraking komen. Zij beweert en laat in hare verhalen uitkomen, dat zij, die in dezen zin leven met Hem, wiens wezen het volmaakt goede is, heilzaam op anderen werken, en voor zich zelven gerust aan Hem overlaten welk eene mate van geluk Hij hun schenken wil. Zij mogen moeijelijkheden en teleurstellingen hebben, geheel of voor langen duur ongelukkig worden zij nooit. Een van de treffendste gezegden van hare Johanna vind ik het antwoord, dat zij aan Lord Erlistoun geeft, op zijne vraag ‘of zij niet ongelukkig is?’ ‘Ik geloof niet’, zegt zij, als ik het wel onthouden heb, ‘dat God aan eenig schepsel de macht geeft, een ander voor altijd ongelukkig te maken’....
- Heden, Mevrouw! - valt Betsy haar in de rede - Is dat wel waar? Wat zijn er geen menschen, die door anderen voor altijd ongelukkig worden gemaakt! Daar is Caroline! Zij is ziek van verdriet; zij zegt, dat er geen geluk meer voor haar bestaat. Geen wonder! Zoo behandeld te worden!....
- Zij is de eerste niet, - hervat Mevrouw - die aan teleurgestelde liefde lijdt, en zal de laatste niet zijn, die zich troosten laat. Zij moet al heel weinig godsdienst en zeer veel egoïsme hebben als dit het geval niet is.
- En Bet Meijer dan? - zegt Truitje - Zij zit zeker op dit oogenblik met mama te zeuren over haar nog altijd gebroken hart. Ik ga altijd heen als zij komt....
- Miss Mulock geeft het beste middel aan de hand, om het hart niet te laten breken of de hartewonden van dezen aard spoedig te genezen. Nuttige werkzaamheid verhoedt, dat men bij eigen smart te lang blijft staan. Wie voor anderen leeft, leert zich zelven beheerschen, zijn ongeluk verdragen en te boven komen; hij vindt in den zegen, dien hij rondom zich verspreidt, niet alleen verzachting van eigen leed, maar tevens een geluk, dat de vervulling van onze eigenlievende wenschen ons nooit schenken kan....
- Ik zal mama zeggen, - hervat Truitje - dat zij het boek aan hare treurige vriendin aanraden moet. Ik geloof niet, dat zij iets anders uitvoert, dan kopjes koffie en thee drinken bij hare goede vrienden en klagen over haar verwoest levensgeluk. Als ze niet uit is, zit ze alleen op hare kamer de brieven van haar trouweloozen aanbidder na te lezen.

{==14==} {>>pagina-aanduiding<<}

- Ik zal 't Caroline recommanderen; - voegt Betsy hierbij - als 't zoo degelijk is als u zegt, kan 't haar misschien een beetje kalmeren.
- Doe dat gerust! Als alle jonge meisjes zich aan Johanna Dowglas spiegelden, zouden er veel minder zulke onbeduidende, tot niets en voor niemand nuttige, op kamers levende dames zijn. Gelukkig is de philantropie voor velen eene uitkomst! Ik beklaag die arme Betje Meijer. Zij heeft in hare jeugd niets geleerd, dan in gezelschap zich goed voor te doen, op bals te schitteren en haar ledigen tijd te dooden met beuzelachtige handwerkjes of laffe romans. Nu weet zij niets, heeft niets te doen, en begrijpt zelfs niet, dat ook de ouder wordende jonge dame eene levenstaak heeft te zoeken en te vervullen. Met Caroline en vele andere meisjes zal het net zoo gaan, als zij niet bij tijds het leven van zijne ernstige zijde leeren opvatten en vragen naar een levensdoel. Romans zijn in den regel niet het beste middel om tot dien ernst te stemmen. Meestal worden ze ook alleen met de verbeelding gelezen en is het de intrigue die boeit. 't Is jammer; want afraden, verbieden, dat gij romans leest, helpt toch niet. Maar als gij de goede, de degelijke, die eene hoogere strekking hebben, een beetje wildet bestuderen, die soort, die de godsdienst in het leven aanschouwelijk maken, - en dat tracht Miss Mulock ook te doen, - zoudt gij er veel uit kunnen leeren....
- De Engelsche schrijfsters - merkt Willemien aan - zijn meestal zoo methodistisch en piëtistisch....Er is iets ziekelijks in al die vertaalde romans van vrouwen,...
- Maar dat heeft Miss Mulock volstrekt niet! - hervat Mevrouw - In Lord Erlistoun komt niets van dien aard voor.
- Vindt u Alwyn's eerste vrouw ook zoo mooi, Mevrouw? - vraagt Marie - 't Is dunkt mij een tegenhanger van Lord Erlistoun. Johanna in de onbaatzuchtige, zelfopofferende liefde in persoon; maar Marjory Blair is dunkt mij het tegenovergestelde.
- Wat is dat voor eene geschiedenis? - vraagt Willemien, waarop Mevrouw antwoordt:
- Die Marjory vat liefde op voor haar taalmeester, een knap, aardig, lief jong mensch, die misschien wel wat veel aan het euvel lijdt, waaraan veel jongelui mank gaan, aan hetgeen de Engelschen flirtation noemen. Zonder het juist op veroveringen van meisjesharten toe te leggen, is hij heel lief, al te lief en

{==15==} {>>pagina-aanduiding<<}
te vertrouwelijk met meisjes die hem bevallen, en geeft hierdoor aanleiding, dat Marjory haar hartje op hem gezet heeft zonder dat hij dit wil of weet. Als zij verneemt, dat hij uitlandig wil gaan, om zijn fortuin te maken, komt dit aan den dag; en als hij op zijne beurt hoort, dat zij ziek is van liefde voor hem, acht hij het zijn plicht haar ten huwelijk te vragen. Alles gaat dan ook best; Alwyn trouwt haar; en al is hij niet bijzonder aux petits soins voor zijne jonge vrouw, hij heeft haar toch hartelijk lief. 't Huwelijksgeluk zou zeker niet verminderd, maar wel toegenomen zijn, als zij moeder was geworden; maar ongelukkig leest Marjory in een brief, dien Alwyn, lang voor zijn trouwen, aan zijne zuster geschreven had, dat hij haar ‘uit dankbaarheid’ heeft genomen en dit trekt zij zich zoo aan, dat zij weldra sterft.
- Vindt u dat niet schrikkelijk overdreven, Mevrouw? - vraagt Marie - Zij had toch nog niets ontdekt van dat vreeselijke kwaad, al was ze reeds langer dan een jaar getrouwd geweest. Had hij zoo iets binnen kort geschreven, ja, dan was 't wat anders! Maar als ik 't wel heb, was het uit den tijd, toen zij nog niet geëngageerd waren; ik meen zelfs toen hij haar nog niet gevraagd had.....
- Ik zou ook zeggen, - hervat Mevrouw - dat ze tijd genoeg had gehad, om te weten hoe Alwyn over haar denkt. Zeker moet zij niet veel achting voor hem, althans weinig vertrouwen in hem gehad hebben, als zulk een enkel gezegde uit lang vervlogen dagen haar geluk zoo ten eenemale verwoesten kon.
- Ik merk het wel weêr, - voegt Truitje hier in - sentimentele verliefdheid is al weder de hoofdzaak, toujours perdrix, zoo als in alle romans.
- Een beetje te egoïstische liefde zeker; - zegt mevrouw - en daarom vind ik deze tweede novelle minder goed dan de eerste. Ik ben echter overtuigd, dat ze met veel meer plezier zal gelezen worden. Alwyn's eerste vrouw is veel aanschouwelijker, veel boeijender dan Lord Erlistoun; er is meer actie in en het geheele drama loopt vlugger af; maar de moraal van het eerste verhaal is dunkt mij degelijker, beter. Niet Marjory zou ik alle meisjes als model aanwijzen, maar wel Johanna. Alleen zou ik niemand uwer aanraden even als zij proeven te nemen, om van niets beduidende heeren degelijke menschen te maken. Als wij dames over 't algemeen meer degelijk waren, zou dit ook

{==16==} {>>pagina-aanduiding<<}
niet noodig zijn. Ongelukkig vinden beaux parleurs en hersenlooze fatten nog altijd te veel toejuiching bij even weinig ontwikkelde en niets beteekenende vrouwen en meisjes.....Maar ik moet weg, ik zou anders nog veel te zeggen hebben; want ik mag zoo gaarne spreken over de bestemming van jonge meisjes. Hoe weinigen begrijpen nog, dat zij, ook zonder vrouwen en moeders te worden, zoo velen tot zegen kunnen zijn!....Gij zijt allen nog jong en vol illusies. Ik heb er niets tegen; maar past op, de tijd heeft vleugels, en zonder degelijkheid, zonder een hooger levensdoel blijven illusies hersenschimmen. Menige oude jongejufvrouw heeft de vervelende vruchten moeten plukken van hare verbeuzelde jeugd en haar doelloos leven.....

Nadat zij vertrokken was, weidden Marie en Elize nog eenige oogenblikken uit over hetgene de mama van deze ‘het levendoel van meisjes’ had genoemd; maar daar dit aan de anderen te weinig belangstelling inboezemde, liep het gesprek weldra over die onderwerpen, waarover in den regel door zulke dametjes wordt gesproken. Meer personen dan zaken kwamen er op 't tapijt en romans van veel minder gehalte, dan die van Miss Mulock, werden voor veel prettiger lectuur verklaard.....Het zij zoo! Ik ken er ook, die als kunstproducten hooger staan; maar ben het met de mama van Elize eens, dat onze jonge dames, vooral van Lord Erlistouns Johanna, nog veel kunnen leeren. Het overdrevene zal niet schaden; wij zijn allen nog zeer ver af van die zelfopofferende liefde, die ons hier in dit goed geteekende vrouwenbeeldje wordt geschilderd. De lezer, die dit boek ter hand neemt, zij echter gewaarschuwd, dat hij uit de leelijke poppetjes op het titelvignet geen gevolgtrekking make tot de personen, die het voorstellen moet. Dat vignet is beneden alle kritiek en een nieuw bewijs, hoe rechtmatig de dikwijls herhaalde klacht is over het minder dan middelmatige dier akelige prentjes, die onze Hollandsche boeken ontsieren. Ook hoop ik niet, dat de Heer van Kampen voortgaan zal met ons dergelijke vertaalde romans voor boven de twee gulden in rekening te brengen, in plaats van ze in zijne aanprijzenswaardige goedkoope serie op te nemen. Alleen in geval hij den vertaler, die zich uitstekend van zijne taak gekweten heeft, een groot honorarium toekende, kan deze dure prijs er eenigszins door.
Kampen, October, 1865.
J. Hoek.

{==17==} {>>pagina-aanduiding<<}

EEN KLAVERBLAADJE, aangeboden, door P.F. Brunings. Kampen, K.v. Hulst. 1865. Prijs ƒ 1.50.
‘Aangeboden door P.F. Brunings’ lezen wij op den omslag van bovenstaand werkje, maar wij vragen den heer Br, of hij wel het regt heeft dit klaverblaadje ‘aan te bieden’? Deze vraag drong zich onmiddelijk bij ons op, toen wij het boekje inzagen en een blik sloegen op de korte inhouds-opgave. Immers het trok onze opmerkzaamheid, dat van de drie verhalen, die dit klaverblaadje uitmaken, nummer twee ten titel heeft: ‘Een rendez-vous (een dialoog)’. Eene ligt te verklaren nieuwsgierigheid deed ons dadelijk dit nummer naslaan en tot onze groote verwondering ontdekten wij, dat dit precies hetzelfde blijspel in drie bedrijven is, hetwelk als afzonderlijk boekwerkje en onder denzelfden titel in No. 11 van den jaargang 1865 der Letteroefeningen, bladz. 597 en verv. door ons is aangekondigd. Is deze herdruk eene speculatie van schrijver of van uitgever? Wij weten het niet, maar betreuren het, dat de heer Brunings zich hiertoe heeft willen leenen. En...'t is nog eene slechte uitgeversspeculatie op den koop toe! Wij hebben in de door ons aangehaalde beoordeeling geen woord gesproken over de typografische uitvoering, omdat wij, hoezeer gesteld op eene nette en aanvallige kleedij, echter niet de stelling huldigen, dat de kleêren den man maken en tevens om niet van vitterij beschuldigd te worden. Daarom zwegen wij destijds, maar zeggen het thans ronduit, dat de heer K. van Hulst in beide werkjes een bedroevend typografisch produkt heeft geleverd, nam: slecht, blaauwachtig papier en slordige behandeling, 't welk een en ander scherp afsteekt tegen de met zorg bewerkte uitgaven van zoo menig typografisch atelier. Maar...om terug te keeren tot den herdruk van dit blijspel. Toen de heer J. Hoek drie zijner novellen in de Guldens-Editie deed opnemen, erkende hij in de voorrede openlijk, dat die novellen ook vroeger in tijdschriften geplaatst waren, maat dat er reeds 7 à 10 jaren waren voorbijgegaan, sedert zij het eerst in druk
verschenen. In dien tijd heeft het lezend publiek groote verwisseling ondergaan. Velen, die toen deze tijdschriften lazen, zullen dit niet meer doen. Het is bovendien van algemeene bekendheid, dat slechts weinigen eene lektuur zullen maken van jaargang 1854 van het Leeskabinet of van eenig ander periodiek geschrift. Wanneer de schrijver dan nu oordeelt, dat de strekking zijner opstellen van dien aard is, dat zij nog in deze dagen

{==18==} {>>pagina-aanduiding<<}
nut kunnen stichten bij die jonge lezers of lezeressen die 10 jaren geleden naauwelijks het abc kenden, - wanneer hij verder openlijk erkent een herdruk te leveren, dan ligt daarin, onzes inziens, niets onbehoorlijks. Maar, wanneer men in Sept. een verhaal in druk uitgeeft, dan vragen wij of het billijk, neen of het betamelijk is, datzelfde verhaal in October onder denzelfden titel in een bundel te plaatsen? Verondersteld dat iemand, die reeds ‘Een rendezvous’ heeft aangekocht, ook weder dit ‘klaverblaadje’ koopt, is hij dan niet bedrogen? En wien geeft men dan de schuld? Aan hem, die zich heeft geleend tot die speculatie, d.i. aan den schrijver! Daarom betreuren wij het dat de Hr. Br. zich niet tegen dien herdruk heeft verzet. Wie waarborgt ons, dat wij niet over 6 weken zien aankondigen: ‘Vijftal verhalen door P.F. Brunings’ of ‘Klaverblaadje van vieren door P.F. Brunings’ of iets anders, waarin wij een drietal oude kennissen aantreffen? Wij vreezen, dat de gunstig bekende naam des schrijvers daaronder zal lijden.
No. 1 van den bundel is getiteld ‘De Straatzanger’. Deze titel wekte verwachtingen in ons op, die geheel werden teleurgesteld. Wij hoopten hier een greep te zien gedaan in het leven van den kermisklant, een leven, waarbij de romanschrijver in vele gevallen de stof geheel bereid vindt, zoodat hij die slechts in den behoorlijken vorm behoeft te gieten om een serie van boeijende romans te leveren, te meer wijl deze stof onbegrijpelijkerwijze nog weinig of niet geëxploiteerd is. Brunings ‘Straatzanger’ is een flaauw romanesk verhaal, waarin een rijk meisje op den eersten aanblik verlieft op een straatzanger, die een gedistingueerd uiterlijk heeft en ook bij zijn dood blijkt van edele afkomst te zijn. - Verreweg het beste van dezen bundel is het laatste stuk: ‘Harten en schoppen uit mijn levensspel.’ Dit is een flink verhaal, en goed uitgewerkt. De verhouding tusschen den bedorven zoon en het pleegkind, dat nooit iets goeds kan doen, is meesterlijk geschetst. De pleegmoeder, dweepende met haar eigen lieveling en de rijke indische oom, die den pleegzoon onder zijne hoede neemt.....'t is alles goed geteekend. Dit bewijst ons dat de schrijver zijn helderen blik nog niet verloren heeft en meester is over zijne pen. - Wij vragen echter: Is één goed verhaal van 120 bladz. met ƒ 1.50 niet te duur betaald?

{==19==} {>>pagina-aanduiding<<}

HERINNERINGEN van een Oud-strijder van 1813-1815, aangaande Quatre-Bras en Waterloo. Een verhaal van de voornaamste gebeurtenissen tot den veldtogt van 1815 in de Nederlanden betrekkelijk. Met een schetskaartje van het tooneel des veldtogts. Prijs ƒ 0.50.

GESCHIEDVERHAAL der merkwaardige levensredding van een Nederlandsch onder-officier der kavallerie (later gepensioneerd Ritmeester en Ridder M.W.O.) in den laten avond van 18 Junij 1815, op het slagveld van Waterloo. Prijs ƒ 0.25.

BIJ EEN AVOND-BEZOEK op 18 Junij van het slagveld van Waterloo. Dichterlijke herinnering. Met geschied- en letterkundige aanteekeningen. Prijs ƒ 0.20.
Van deze drie stukjes, allen uitgegeven te Utrecht bij Kemink en Zoon, is het eerste en derde geschreven, het tweede ‘met een inleidend woord’ voorzien door des schrijvers ‘vriend en voormaligen wapenbroeder’ J.B. Christemeijer. Ik durf voor de aankondiging naauwelijks meer plaats vragen, nu deze bijkans geheel hors de saison geworden is. Doch 't zij aan de oude Letteroefeningen vergund, eene kleine uitzondering te maken voor eenen ouden schrijver, die reeds voor bijna eene halve eeuw met zijne verhalen uit het strafregt eenen niet alledaagschen letterkundigen opgang maakte. Dat met de jaren het vuur zijner vaderlandsliefde niet verkoeld is, bewijst reeds het uitgeven, nog meer de inhoud dezer stukjes.
Het eerste is niet zonder historische waarde. Het geeft een eenvoudig, duidelijk verhaal van den veldslag - want een veldtogt kan het in de gewone beteekenis eigenlijk niet heeten - in welken Napoleon I zijne allerlaatste strijdkrachten op het groote schaakbord in werking stelde, maar het spel verloor, waarbij het ‘Keizerschap’ voor het derde eener eeuw onderging. Of dat verhaal tot in de kleinste bijzonderheden juist is - men zou dit niet kunnen zeggen dan na een opzettelijk bestudeeren der beste strategische werken over dit onderwerp, en gaarne beken ik, daartoe niet te hebben kunnen besluiten ten gevalle ter aankondiging van dit kleine stukje. De historische en geographische flaters van Victor Hugo en ‘Louise Mühlbach’ worden in eene noot teregt gegispt, en ook een paar woorden gezegd over de authenticiteit der vermaarde woorden: ‘la garde meurt, mais ne se rend pas!’ - eene zaak, die een merkwaardig

{==20==} {>>pagina-aanduiding<<}
voorbeeld oplevert van de moeilijkheid, om zelfs van ‘contemporaine’ gebeurtenissen een naauwkeurig verhaal te bekomen.
De ‘onder-officier van 1815’ was de in 1858 overleden ritmeester Heuvingh, wiens ‘merkwaardige levensredding’ door hemzelven op eene eenvoudige en daardoor voor den lezer onderhoudende wijze verhaald wordt. Wat Christemeijer er bijvoegt heeft wel iets van de praatachtigheid des ouden dags, b.v.: ‘van foerier bevorderd tot brigadier (bij vergissing denkt hier niemand - hoop ik - aan brigade-generaal).’
Van het laatstgenoemde stukje valt niet veel te zeggen dan opregte hulde aan de vaderlandlievende gevoelens. Van de aanteekeningen verwijzen onderscheidene naar de beide andere brochures.
v.O.
VOLKSALMANAK voor het jaar 1866, uitgegeven door de Maatschappij: tot Nut van 't Algemeen. Amsterdam, G.L. Funke. Prijs ƒ 0.75. In verguld linnen band ƒ 1.25.
Ter aankondiging werd deze jaargang van den ‘Nuts’-almanak aan de redactie van dit maandschrift toegezonden - tot algemeener bekendwording ware dit wel niet noodig, waar 14,000 leden der maatschappij als zoodanig dit jaarboekje ontvangen. 't Verdient ook nog buiten dezen, re eds zoo ruimen, kring bekend te worden. Met een woord kan ik het kenschetsen en aanbevelen: naauwkeurig is het kalender, hoogst lezenswaardig het mengelwerk. Doch niets dan dit ware wat al te afscheep-achtig. Eene uitvoerige en deftige recensie zou ook min gepast zijn. Daarom zoo wat tusschen beide doorgezeild, op 't gevaar af, dat het dezen te veel, dien te weinig zij - effen is kwaad treffen.
‘Mijn bijbel en mijn almanak - daar moet ik op aan kunnen,’ zegt de burgerman; de moderne theologie vergeve hem 't eerste, aangaande het laatste geef ik hem verzekering als hij zich dezen aanschaft, geen ‘leugenzak’ als zekere ‘diendersalmanak’ van het vorige jaar, die al de maansgestalten van het gansche jaar drie dagen te vroeg opgaf. ‘Eerste quartier’ enz., ‘op- en ondergang’ van zon en maan - van der eerste om de week, dat genoeg is, van de laatste dagelijks, dat vereischt wordt - naauwkeurig, veel naauwkeuriger zelfs dan noodig ware, daar 't er weinig op aan komt of de maan voormiddags te 10 of te 11½ ure opkomt. Dat zullen zij wel niet zeggen, voor wie open ondergang, eerste of laatste kwartier der maan volgens het

{==21==} {>>pagina-aanduiding<<}
traditioneel volksgeloof voor weêrvoorspellers gehouden worden, doch, - 't zij men het mij als moderne astronomie aanrekene of niet, - Flauguerges, Arago, Quetelet en zoovelen, hebben die ‘moderniteit’ op zoo veeljarige waarnemingen als vasten grondslag gevestigd, dat niemand van gezond oordeel dáártoe den almanak meer noodig heeft of raadpleegt. Doch naauwkeurige tijd-aanduiding van op- of ondergang der nachtvorstin ‘bij avond of ontij,’ 't moge eene onverschillige zaak zijn voor wie zich baadt in gaslicht, maar den ‘buitenman’ is het een noodig ingrediënt van een almanak. De hoogwater-uren op den dag van nieuwe en volle maan staan in verband tot de tafel van verachtering der watergetijden. Dit gedeelte van den almanak heeft veel van zijn belang verloren na de algemeenwording der stoomvaart. Doch ook deze blijft er belang bij houden in zoover zij, als b.v. op de Zeeuwsche stroomen, hare afvaart-uren naar het getijde regelt, en de kleine schipperij heeft er nog altijd hetzelfde belang bij als vroeger. Daarom zou ik wel wenschen, dat men in dit zoo uiterst praktisch jaarboekje niet ware afgeweken van de vroegere gewoonte en de watergetijden door onmiddelijk (d.i. zonder optellingen) bruikbare tafeltjes hadde aangewezen. Naauwkeurig, als men op minuten ziet, zijn die tafeltjes nimmer, omdat het ‘haventij’ van de meeste havenplaatsen in ons vaderland slechts hoogst onnaauwkeurig bekend is; iets dat bij het bezit van zooveel hulpmiddelen en ambtenaren, en bij het gemakkelijke om althans een gemiddeld cijfer te erlangen, onzer zeevarende natie waarlijk niet tot eer verstrekt! Maar ten naauwkeurigste falen de tafeltjes altijd, dewijl wind en andere omstandigheden altijd eenigen invloed kunnen uitoefenen. Daarom kan men bij het berekenen der watergetijden het argument maans-R.O. - zons-R.O. gemeten langs den equator, gerust verwaarloozen, behoudens enkele uitzonderingen, en is
de aanduiding in kwartier-uren bij benadering volkomen voldoende, daar toch niets zich voor de praktijk minder beloont dan eene watergetijden-berekening tot op enkele minuten. De opgaven der haventijen trouwens loopen soms, wat onze vaderlandsche kust aangaat, tot zelfs een paar uren uiteen!
Het mengelwerk bevat vele belangrijke bijdragen. De meeste loopen, in overeenstemming met de ‘eischen’ onzer dagen, over natuurwetenschap, staathuishoudkunde en derg. Moest ik aanwijzen wat in mijn oog bovenaan staat, wat het duidelijk maken

{==22==} {>>pagina-aanduiding<<}
van iets min bekends betreft, dan noemde ik het stukje van E. Olivier, Dz. over ‘het Amsterdamsche peil.’ Vroeg men, van welke bijdrage het onmiddelijkst nut in het maatschappelijke leven te trekken ware, waarschijnlijk zou ik den vinger plaatsen op dat van Th. van Doesburgh over de gazometers. Maakte men mij de bedenking, dat het natuurhistorische beginsel het poëtische en historische wel wat verdrongen had, ik zou althans eenigermate kunnen antwoorden met ‘de Cid’ van E.H. Lasonder, en het stukje over ‘het belezen’ van J. de Vries; en toch niet teruggebragt zijn van de bedenking, dat ‘poëzij,’ ‘geschiedenis’ (vooral vaderlandsche, waartoe ook behooren:) ‘levensbeschrijvingen,’ ‘letterkunde’ enz., schoon op de draperie op den omslag aangekondigd, wel wat schraal bedacht zijn. Of het geheel overigens inderdaad een ‘volks’-almanak mag heeten, hangt af van hetgeen men onder ‘volk’ verstaat. Ook te dezer zake is waar wat ik boven zeide: effen is kwaad treffen.

H.M.C. van Oosterzee.

II. Godgeleerdheid en Wijsbegeerte.

RESULTATEN VAN ONDERZOEK EN ERVARING, door W. Muurling, Hoogleeraar in de Godgeleerdheid aan de Hoogeschool te Groningen. Groningen. J.B. Wolters. 1865. XXIII en 92 Bladz. Prijs ƒ 1.
Il faut juger les écrits d'après leur date, maar niet minder naar 't standpunt en de individualiteit hunner auteurs. 't Komt mij voor, dat men, wanneer deze beide zaken niet uit 't oog verloren worden, een goed eind op weg is, een billijke kritriek te oefenen.
Wij zetten dit met eenigen nadruk op den voorgrond, omdat wij meenen, dat hieraan eenigermate door den geestigen schrijver van de ‘Schetsen uit de kerkelijke geschiedenis onzer dagen’ (zie Bijbelvriend. Nieuw en Oud enz. Dl. VIII. 3e Afl. bl. 105), -vermoedelijk geheel tegen zijne bedoeling, - te kort werd gedaan. Wanneer deze Muurling's boeksken regt geschikt acht, om aan zoodanige lezers, die omtrent de kwestiën van den dag nog in het onzekere verkeeren, van het beginsel en streven der moderne rigting eene heldere en beknopte voorstelling te geven, - wanneer hij het als handleiding bij de catechisatie voor meergevorderden aanbeveelt, - dan heeft hij hiermeê reeds uitgesproken, wat wij, met éénige

{==23==} {>>pagina-aanduiding<<}
restrictie evenwel, over deze ‘resultaten’ in de pen hadden. Wij staan evenwel niet aan zijn zijde, wanneer hij gewaagt van ‘een eenigzins zonderlingen indruk, die het op hem maakte, een menigte sinds jaar en dag verbreide en bereids gangbaar geworden meeningen, hier te zien voorgedragen met een gewicht, alsof ze nu eerst den volke werden verkondigd.’ Daargelaten de vraag: of dat air d'importance werkelijk door Muurling bij het openbaar maken zijner ‘resultaten’ is aangenomen, - heb ik bezwaar tegen dat algemeen ‘verbreid en gangbaar zijn’ der voorgedragen meeningen, waarvan hij uitgaat. En....als hij met spottenden scherts uitroept: ‘'t is alsof iemand tegen koffijtijd met zekere verrukking kwam vertellen, dat de zon is opgegaan’, dan geloof ik, dat hij het practisch doel van dit geschrift en 't veelzijdige nut, dat het stichten kan, ten eenenmale voorbij ziet. De heer Bruin houde het ons ten goede, wanneer wij hem doen opmerken, dat er ook menschen gevonden worden, die zelfs tegen koffijtijd nog niet helder wakker zijn. Kan hij zich dit bezwaarlijk voorstellen, - het is te verklaren in een man, die na het nederleggen van zijn predikambt, zich minder aan 't practische leven dan aan de wetenschap wijdt. Ongestoord op zijn studeerkamer gezeten, waar 't licht helder brandt en 't vuurtje lustig knapt, - loopt hij gevaar, zich van de buitenwereld af te sluiten. Hij meent allicht, dat anderen mèt hem voorwaarts gaan op den weg der ontwikkeling en....wordt van lieverlede vreemd aan de vasthoudendheid, die een goed deel der menschen kenmerkt, wanneer het op verandering van denkwijze aankomt. Ware de hr. Bruin nòg werkzaam in de gemeente, wij betwijfelen het, of hij eene beeldspraak zou gebezigd hebben, waaruit wij opmaken, dat hij aan haar ontgroeid is. Bij ervaring trouwens zou hij het weten, dat er
talloos velen zijn, die vast voortdommelen, hoewel de zon reeds hoog aan den hemel staat. En in plaats van een zonderlingen indruk te ontvangen, zou hij den Hoogl. Muurling danken, dat deze zich met de taak heeft willen belasten, om die lieden wakker te schudden en hun als aan de koffijtafel, - misschien (Vgk. Muurling bl. XVI) wel de meest-gepaste plaats voor die achterblijvers, - te vertellen, wat er is omgegaan, terwijl zij sliepen, - ja! om dit zóó te doen, dat zij, die nog pas ontwaakt en bijgevolg nog niet gedisponeerd zijn tot diep nadenken, van schrik en ontzetting 't daglicht niet voor altijd ontvlieden.

{==24==} {>>pagina-aanduiding<<}

Verdient het boeksken alléén om deze reden bijzondere belangstelling?....Neen! ook om den man, aan wien het zijn aanzijn verschuldigd is. 't Is trouwens iedereen bekend, dat de Hoogleeraar M. tot vóór korten tijd een getuige en voorstander der Groninger school, een ijverig medewerker en mederedacteur was van ‘Waarheid in Liefde’, het tijdschrift voor beschaafde christenen, door Jorissen (‘Vlucht en Volharding’ bl. 10) ‘eene batterij geheeten, waaruit de Groninger theologie haar schrootvuur tegen de moderne richt.’ Bovendien in lentemaand van den jare 1862 heeft de auteur dezer ‘resultaten’ nog eene voorrede geschreven (Zie Krull's kerkjaar), waaruit niet onduidelijk blijkt, dat hij toen ten tijde niet zeer ingenomen was met de nieuwe preekmethode, - en....naardien deze als een noodwendig uitvloeisel van de nieuwe beschouwingswijze op godgeleerd en godsdienstig gebied mag aangemerkt worden,...dientengevolge ook evenmin met de moeder van dit kind: de rigting zelve. - Hierbij komt nog, dat Muurling's katheder staat naast dien van Hofstede de Groot en Pareau, mannen met wie hij moet zamenwerken aan de opleiding der theologische jongelingschap - en aan wie hij, als aan heftige bestrijders der nieuwe beginselen, met de uitgave van dit boeksken den oorlog verklaart op wetenschappelijk gebied. Dit doet hij, nadat hij in September des vorigen jaars zich voor 't eerst heeft uitgesproken ten aanzien van zijne veranderde denkwijs. Dit doet hij op den dag der 25e verjaring van zijne komst als hoogleeraar aan de Groninger hoogeschool. Dit doet Muurling, die vergrijsd is in de wetenschap, die geacht mag worden onze vaderlandsche kerk te kennen en doorslaande bewijzen heeft gegeven, dat hij haar lief heeft. Dit doet hij...op een leeftijd, dat het bedaardheid is geworden met de jaren, wat heete drift was in de jeugd.
Waarlijk! Deze ‘resultaten van nadenking en ervaring’, door zulk een man openbaar gemaakt, verdienen niet met een enkel magtwoord op zij gezet te worden. Ons aangaande, wij hebben eerbied en sympathie voor zulk een daad van mannelijken moed, uit heilige overtuiging geboren; - en wij begrijpen het, dat er zéér veel in hem moet zijn omgegaan, éér hij dezen beslissenden stap deed en zich voor goed van zijne oude vrienden en vroegere medestanders, met wie hij jaren lang verbonden was, losmaken kon. ‘Maar het verschil van beginsel liet zich te sterk gelden en de magt der overtuiging werd te groot. Wie zijn wij, -
{==25==} {>>pagina-aanduiding<<}
zoo vraagt hij dan ook zelf, blz. XII - dat wij op den duur tegen God zouden strijden? Daar stond ik! Ik kon niet anders, en - God heeft mij geholpen’...
Doch waartoe nu deze acte van afscheiding door den druk openbaar gemaakt?...en door de uitgave zijner ‘resultaten’ de grenslijn zóó scherp getrokken?...Op die vraag antwoordt hij, dat hij van zijne gewijzigde overtuiging ook in ruimer kring rekenschap verlangde af te leggen. Hij acht dit noodig en pligtmatig in onzen tijd, - omdat die (gelijk ieder andere) zijne eigenaardige eischen en behoeften heeft, zijn licht- en schaduwzijden. Dat hij een open oog hiervoor heeft, bewijst ons de karakteristieke schilderij, die hij er van ophangt, (bl. XV-XVII). Welnu, hij wil óók medewerken aan de genezing van menige kwaal, waaraan ons heden lijdt. Hij wil dit doen langs den weg der redelijke overtuiging. De nieuwe rigting verdient z.i. als middel tot dit doel boven al 't oude de voorkeur, omdat zij van een beginsel uitgaat en eene methode volgt, waardoor zij meer dan eenig andere in staat is om beiden, geest en gemoed evenzeer, te bevredigen, om verstand en hart beide in den christen tot rust te brengen, - omdat zij eene beschouwing van 't christendom geeft, die meer dan eenig andere bij magte is, om het te doen kennen, als eene redelijke godsdienst, - - - in 't kort: omdat de moderne theologie, gelijk zij in onzen tijd ontstaan is uit de behoefte van den denkenden geest, zoo ook elementen bevat, waardoor die behoefte volkomen kan worden bevredigd. (bl. XIX).
Waar het nu uit vele verschijnselen van onzen tijd zoo kennelijk blijkt, dat er behoeften bestaan, waarin dringend moet worden voorzien, - en de nieuwe godsdienstige beschouwingswijze alle elementen in zich bevat, die hieraan voldoen kunnen, daar is het geen tijd van stilzitten en angstvallig zwijgen, maar van handelen en spreken, al loopt men ook groot gevaar, dat oude vriendschapsbanden worden verbroken, en een doemvonnis of banvloek er 't gevolg van zij. - Prof. M. heeft er althans niet aan gedacht, om zich door zoodanige consideratiën te laten terughouden. Hij wil optreden, al weet hij vooraf, dat zijn arbeid bij velen geen bijval, bij anderen tegenspraak zal vinden, ‘misschien ook wel bij de zoodanigen, zegt hij, met wie ik gaarne sympathiseerde.’ (bl. XIX). Dat zijn welgeplaatst hart hierover met smartgevoel vervuld is, blijkt, als hij aan het slot van den brief, die tot inleidende voorrede dient, er voor uitkomt, dat hij het betreurt

{==26==} {>>pagina-aanduiding<<}
dezen arbeid, toegewijd aan zijn vriend M.A. Amshoff, emeritus predikant te Groningen, ook niet te kunnen opdragen aan hen, met wie hij 25 jaren in ééne faculteit en in ééne gemeente werkzaam was. Maar...‘ook voor de vrienschap bestaan grenzen van welvoegelijkheid, die de kieschheid haar verbiedt te overschrijden. En...wàt ook verandere, de liefde vergaat nimmermeer.’
Het zal, naar wij hopen, niemand verwonderen, dat wij, - na dit alles, - met bijzondere belangstelling den eigenlijken inhoud van zijn boeksken nagingen. Zullen wij van dien inhoud aan onze lezers verslag geven?...Dit wordt ons belet door den vorm, waarin deze vruchten en resultaten van onderzoek en nadenken zijn ingekleed. Zij zijn trouwens zaâmgevat in aphorismen of stellingen. Het is dus niet wel doenlijk, zonder aan de zaken zelve en hare voorstelling geweld te plegen, deze korte uitspraken in nòg korter bestek terug te geven. En dit lust ons te minder, wijl de schrijver zelf in een beknopte inhoudsgave achter zijn boek een voldoend overzigt er van geleverd heeft.
Zullen wij dan recenseren in stede van te refereren?...Zeker! Prof. M. lokt er ons wel toe uit, als hij bl. XXI betuigt: ‘degelijke kritiek schat ik hoog, laat ze (haar?) ook scherp zijn. Ware er geen kritiek, ik zou niet openlijk durven spreken, zoolang ik niet waande in het volle bezit der waarheid te zijn. Wat onhoudbaar bevonden wordt, is, ook op het godsdienstige gebied, op den duur onbruikbaar. Laat het vallen! Mijne overtuiging is deze, dat de kritiek, die door den ernst en de liefde der waarheid gekenmerkt en door den geest der bescheidenheid bestuurd wordt, nooit te scherp is. Maar boven alles schat ik het oordeel hoog van iemand, wiens waarheidlievende zin wortelt in een kinderlijk hart en een vroom gemoed, en wiens geest, bij al zijn zoeken en streven, het “excelsior!” ademt in de ruimste en verhevenste beteekenis van het woord.’ Ik vraag: of de geneigdheid om aan dit verzoek te voldoen krachtiger prikkel noodig heeft, dan zulk eene geanimeerde en animerende uitnoodiging? En toch: ik doe afstand van de poging, om te dezen opzigte 't ideaal, door Prof. M. voorgespiegeld, te willen bereiken. Ik doe dit om meer dan ééne reden. 't Zou mij bovendien ook vrij wat gemakkelijker vallen, noemenswaardige bezwaren tegen zijne beschouwing en voorstelling van die theologische vraagpunten, - waarover de gedachten thans het meest gaan en waarover nadenkende christenen steeds

{==27==} {>>pagina-aanduiding<<}
meer licht verlangen, - in te brengen, wanneer mij 't voorregt niet beschoren ware, mij tot zijne geestverwanten op theol. en godsd. terrein te mogen rekenen.
Hem te bestrijden en te weêrleggen moet ik in dit geval dus overlaten aan dezulken, die in beginselen en rigting van hem verschillen en in denkwijze tegenover hem staan. Doch ook deze zouden slechts in herhaling van hetgeen door tallooze tegenstanders der moderne theologie reeds dikwerf werd ingebragt, moeten vervallen. Is er nogthans iemand, die van 't ijdele en hopelooze van zulk een werk nog niet genoegzaam overtuigd is, dan wordt hem door M. nu de gelegenheid gegeven, om tegen veel-besprokene, uitvoerig-behandelde en zegevierend-verdedigde punten een nieuwen aanval te beproeven, en...zijn gouden riddersporen te verdienen. Het éénige, wat mij inmiddels, bij alle eenstemmigheid van gedachten over den inhoud van zijn geschrift, te doen staat, bepaalt zich bij 't uitspreken van mijn oordeel over den gang en de methode, door den schrijver gevolgd.
Dien gang vindt men op het titelblad reeds aangewezen in deze vier opschriften: Jezus Christus. Het Evangelie. Het Christendom. De Evangeliebediening. Op zich zelf beschouwd bestaat tegen deze volgorde geen ander bezwaar, dan dat de grenslijnen o.i. niet scherp genoeg getrokken zijn. Het is ons dan ook opgevallen, dat de schrijver soms in het ééne hoofdstuk punten ter sprake brengt, waaraan hij in een later eene afzonderlijke aphorisme wijdt. Of omgekeerd: dat hij later herhaalt, wat vroeger reeds gezegd is. - Soortgelijke geheele of gedeeltelijke iteraties treft men ook wel onder de verschillende stellingen van dezelfde hoofdafdeeling aan. Wij ontvingen er al althans den indruk van, b.v. bij vergelijking van No. 19 met No. 23, van No. 33 met No. 55, van No. 47 met No. 53 enz. 't Kan zijn, dat de aphorisme-vorm hiervan àl de schuld heeft te dragen en dat, bij nader betoog of breeder uiteenzetting dezer stellingen, de schrijver onze bedenking zou oplossen. Doch in den vorm, waarin wij ze aantroffen, konden wij dit bezwaar tegen den gang van zaken, niet te boven komen.
Behalve dit hebben wij nog een ander, hetwelk ons van meer gewigt schijnt en de eerste drie hoofdafdeelingen geldt: 1. Jezus Christus. 2. Het Evangelie. 3. Het Christendom. Nu zou men kunnen meenen, dat de auteur onder hoofdstuk II de bestaande questions brûlantes op anthropologisch,

{==28==} {>>pagina-aanduiding<<}
strikt-theologisch en eschatologisch gebied in behandeling nam. Doch dit is het geval niet. Tot resultaten ‘van ernstig onderzoek en langdurig nadenken’ schijnt hij nog niet gekomen te zijn, waar het ‘theologische en religieuse vraagpunten uit deze kaders betreft, waarover de gedachten thans óók gaan en waarover de nadenkende christenen toch óók steeds meer licht verlangen; als daar zijn, b.v.
Het Godsbegrip. - Transcendentie en immanentie? Zijn deze met elkander in overeenstemming te brengen? Hoe wordt, door beiden aan te nemen, aan den eisch der godsdienst voldaan? - Waarom moeten wij ons God als een persoonlijk wezen voorstellen? enz.
De schepping. Wat hieronder te verstaan? Is 't menschelijk geslacht uit één menschenpaar voortgebragt? - Gods voortdurende werkzaamheid. Hoe zich die voor te stellen? Hoe haar te zien in de werkzaamheid der natuur? - Is er niets van uitgesloten? Ook niet 't zedelijk kwaad! enz.
Gods eigenschappen en al wat hiermeê zamenhangt, als Eenheid, triniteit, almagt, oneindigheid, regtvaardigheid? enz.
De mensch: waardoor 't voortreffelijkste schepsel op aarde? - waardoor 't beeld en de gelijkenis Gods? vertoont hij dit beeld in allen deele? - De zonde. - Wanneer zondigt hij? Bestaat er strijd tusschen σάρξ en πνεῦμα? Is die strijd noodwendig? - Welke is de bron der zonden? Wat haar aard en karakter? - Is zij algemeen? - Wat te denken van zonde straf? - Is bestrijding, genezing, overwinning der zonde mogelijk?...
Wat is 's menschen bestemming? Op welke gronden berust het onsterfelijkheidsgeloof? enz. enz.
Doch wij willen niet voortgaan met de opsomming van vragen, waarover wij gaarne 't resultaat van Muurling's onderzoek en nadenken in dit boeksken hadden aangetroffen. Wij betreuren dit gemis, niet slechts omdat zijne schets daardoor aan eene onvolledigheid lijdt, die haar bij velen het beoogde doel niet zal doen bereiken, - maar ook, omdat wij in deze zijne methode nog een spoor meenen te merken van den ouden groninger zuurdeesem. Waarom geen afstand gedaan van eene methode, die haar uitgangspunt, ja! geheel haar heil zoekt in de christologie?....Zal de hoogl. met zijne vroegere geestverwanten antwoorden: omdat de geschiedenis van Jezus Christus een zóó belangrijk verschijnsel is, dat zij op geheel onze beschouwing een overheerschenden invloed uitoefent -? dan behoeven wij hem toch niet te

{==29==} {>>pagina-aanduiding<<}
zeggen, dat dit argument sints den jongsten tijd zijn klemmende kracht heeft verloren. Zelf zal hij het moeten erkennen, dat men toch bezwaarlijk over christologie kan handelen, vóór dat men zijne denkbeelden over God en den mensch heeft vastgesteld. En werd vroeger hiertegen wel eens ingebragt: dat men uit den Godmensch, zoowel God als den mensch kan leeren kennen, - hij zal ook dit wel met ons eens zijn: dat men, zonder een vast idée over God en mensch te bezitten, zich bezwaarlijk een Godmensch denken kan - en summa summarum dus: òf met het subject ‘den mensch,’ of met 't object ‘God’ moet beginnen. Voor ons zou de keus niet moeijelijk zijn. Doch dit daargelaten: spijt het ons, dat de schrijver dezer resultaten zich door eene oude zwakheid heeft laten verrassen en uit onbewuste voorliefde een weg is ingeslagen, die voor hem moest gesloten zijn, vermits hij een betere methode kent.
Keeren wij terug tot hetgeen hij geeft, dan zij 't ons veroorloofd op te merken, dat zelfs zijne christologie en soteriologie ons niet voldaan hebben. Er zijn leemten in, die er voor zulk een boeksken niet in bestaan mogen. Wèl tracht hij dit gebrek te vergoêlijken door te zeggen (bl. 45), dat zijne schets de voor zijn practisch doel meest belangrijke bestanddeelen bevat. Doch hiermeê is o.i. de zaak niet afgedaan. Ook verklaart hij (no. 57), dat de christologie eene radicale herziening vereischt, doch dit ontslaat een schrijver, als prof. M., nog niet van zijne roeping, om over zoo vele belangrijke vraag- en geschilpunten 't stilzwijgen te bewaren. - Ziedaar rondweg de bezwaren opgebiecht, die ik tegen de eerste drie hoofdafdeelingen van zijn boek op 't hart heb! Ik geef ze voor beter; - en zie ik mis, dan zal het mij aangenaam wezen, hiervan overtuigd te worden.
Intusschen verblijdt het mij, dat ik voor het laatste en grootste hoofdgedeelte: ‘de Evangeliebediening’ geen ander woord, dan van onvermengde hulde en dank behoef neêr te schrijven. In dit stuk is de auteur blijkbaar 't best geslaagd. Hij is er op zijn geliefkoosd terrein. Waarlijk! wij begrijpen dan ook niet, waarom hij-zelf dit gedeelte als een ‘uitstap op het practisch gebied der theologie’ gelieft te beschouwen, - als een uitstap, dien hij deed op uitdrukkelijk verlangen, en in het vertrouwen, dat menig jeugdig Evangeliedienaar hem ook (wij zouden zeggen: ‘vooral’) op dat gebied, waar de ervaring de voorname leermeesteresse is, niet zonder belangstelling zal willen volgen, - kortom als eene

{==30==} {>>pagina-aanduiding<<}
excursie, waarvoor hij bijna eene soort van verontschuldiging stamelt. Nog eens: dit begrijpen wij niet - en wij onderschrijven van harte gaarne 't woord van den Heer Bruin, die, wat hij ook op de verschijning van dit geschrift aan te merken had, van deze laatste afdeeling inzonderheid erkent, dat zij niet van aktueel belang ontbloot is. Vraagt men bewijs, wij noemen slechts enkele stellingen, als b.v. No. 82: Godsdienst zonder supranaturalisme een hersenschim, - òf No. 76: de godsdienst door 't denkend gedeelte der menschheid aangemerkt als de schoonste poëzij, - òf No. 53-57 en 77: de godsdienst zal in eene nieuwe gedaante met nieuw leven en nieuwe kracht door een nieuwen godsdienstigen heros vertegenwoordigd moeten worden, - òf no. 61-64: de moderne prediker moet afstand doen van zijn ambt in de kerk, die op zoo afdoende en degelijke wijze behandeld worden, dat wij dit boeksken om deze reden zeer hoog stellen en liefhebben.
De Hoogl. verzoekt (bl. IX), dat niemand zijne ‘resultaten’ beschouwe, als had hij daarin het laatste woord gesproken. Ligt er in dit verzoek ook eene stilzwijgende belofte, dan nemen wij er gaarne acte van. Wij betwijfelen het toch geen oogenblik, of een volgend geschrift zijner bekwame hand zal den naam ‘modern’ evenzeer in eere en achting doen rijzen, als dit - en der gemeente tot niet minder zegen en vrede zijn, dan wij van deze bladen des waardigen mans met grond mogen verwachten.

D.
v. Eyk.
HET GELOOF AAN JEZUS OPSTANDING UIT DE DOODEN, in zijnen oorsprong, zijne beteekenis, geschiedkundige en leerstellige waarde beschouwd, door Dr. L.S.P. Meijboom, predikant te Amsterdam. Prijs ƒ 2.50.
Na al hetgeen reeds over de opstanding van Jezus uit de dooden is geschreven, heeft ook Dr. Meijboom zich gedrongen gevoeld, de uitkomsten van zijn onderzoek dienaangaande aan het publiek mede te deelen. Hij meende daardoor te kunnen medewerken, om op een hoogst belangrijk punt verwarring van begrippen te doen ophouden, en helderheid van inzigt en vastheid van overtuiging te bevorderen. En hij achtte zich te meer tot spreken gedrongen, doordien van hem vroeger eene ontwikkeling van geheel andere inzigten was uitgegaan, en dus de verpligting op hem rustte, om ook van zijne veranderde overtuiging in het openbaar rekenschap te geven, opdat wie zijne vroegere

{==31==} {>>pagina-aanduiding<<}
geschriften las, thans ook kennis mogt kunnen nemen van zijne latere overtuiging, en in staat zijn hare gronden met de vroegere te vergelijken, en voor zich zelven te behouden wat hem voorkwam waar te zijn. Hij wenscht eindelijk over Jezus opstanding uit de dooden meer populair dan tot dusverre geschied is, te schrijven, en zal daarbij niet meer vragen dan wat de schriften des N.T. geven kunnen.
Tot leiddraad bij zijne onderzoekingen heeft hij de prijsvraag genomen, die door het Haagsch genootschap herhaaldelijk uitgeschreven, maar nog niet naar zijn wensch beantwoord is, daar deze prijsvraag hem alles aanwijst wat hij te bespreken heeft, en ook de orde, waarin dit moet geschieden. Hij stelt daarom eerst de vraag zich ter beantwoording voor: wat men van Jezus opstanding als historisch feit te denken heeft? Het antwoord op die vraag komt aan het einde van het eerste deel hierop neder: dat wij op grond der getuigenissen van het N.T., 's Heeren opstanding uit de dooden niet hebben te beschouwen als een feit met historische realiteit, maar als een feit in de overtuiging der discipelen, welke overtuiging, in overeenstemming met hunne wereldbeschouwing en met de begrafenisplegtigheden des Joodschen volks, den vorm aannam van geloof aan Jezus opstanding uit de dooden. Dat geloof openbaarde zich bij hen in den vorm van gezigten, die door hen voor objectieve verschijningen werden gehouden. De verhalen van zulke verschijningen verkregen allengs allerlei legendarische uitbreiding, waarbij in het laatst der eerste eeuw de verschijningen zelfs tot lichamelijke omwandelingen werden verzinnelijkt.
In het tweede deel gaat de schrijver na, van welk gewigt het geloof aan de opstanding voor de apostelen en voor de vestiging der christelijke kerk is geweest. In het derde deel komt dan nog ter sprake het belang, dat aan de erkenning van Jezus opstanding als een historisch feit, bij voortduring al of niet moet worden toegekend; waarbij wederom eerst de beteekenis der vraag wordt in het licht gesteld, en daarna ontwikkeld, dat het geloof aan de historische realiteit van Jezus opstanding van geen belang is voor de erkenning van Jezus als Gods zoon, noch voor zijne waardering als Zaligmaker, dat zij geenerlei winst oplevert voor onze kennis van God, noch voor het geloof aan 's menschen onsterfelijkheid, evenmin als zij bevorderlijk kan heeten voor de aankweeking eener godsdienst in geest en in waarheid.

{==32==} {>>pagina-aanduiding<<}

Deze inhoudsopgave zal voldoende zijn om de lezers van dit tijdschrift te overtuigen, dat de schrijver zeer veel geeft, zoo dat het onmogelijk is zijne onderzoekingen en resultaten te toetsen. Referent vergenoegt zich daarom met in weinige woorden den indruk te vermelden, dien het boek op hem heeft gemaakt. En dan ziet hij zich genoodzaakt tot de verklaring, dat die indruk over het geheel niet gunstig was. ‘Het geloof aan Jezus opstanding’ is, naar zijn bescheiden oordeel, niet het beste van Meijbooms vele geschriften. Het lijdt aan breedsprakigheid, en behandelt hier en daar de punten en vragen met eene oppervlakkigheid, welke door het streven naar populariteit niet kan worden geregtvaardigd. Vooral het tweede en derde deel zijn vlugtig afgewerkt, en laten den lezer onbevredigd. Ook is er in het gansche boek niets nieuws. Het is eigenlijk niets meer dan eene zamenstelling van hetgeen reeds vele malen, op onderscheidene tijden, en door verschillende personen aangaande de opstanding van Jezus is voorgedragen. Ware Dr. Meijboom de eerste, die de opstanding van Jezus aan een kritisch onderzoek onderwierp, dan zou zijn geschrift voortreffelijk zijn, maar nu er reeds zooveel over dit gewigtig en teeder onderwerp is geschreven, heeft het betrekkelijk geringe waarde.
Intusschen hoopt Ref. en verwacht ook, dat Meijbooms boek vele lezers vinden zal. Het is nu eenmaal in de opinie van het publiek niet onverschillig, van welke personen de waarheid uitgaat, en menig resultaat van ernstig en naauwkeurig onderzoek vindt eerst dan ingang, als het onder de bescherming van een beroemden naam den volke verkondigd wordt. Onder zulke namen mag ook die des schrijvers worden gerangschikt, en Ref. verblijdt zich, dat langs dien weg de arbeid van anderen voor het publiek vruchtbaar wordt gemaakt. Vinde daarom ‘het geloof aan Jezus opstanding’ een groot debiet, vooral onder dezulken, die van dergelijke geschriften geene notitie plegen te nemen. Want het is wel bij magte, om de beangstigden van gisteren en de verontrusten van heden met de lezers van 's auteurs oudere geschriften te troosten, en hun de zekerheid te geven, dat de opstanding van Jezus tot de oud-christelijke legenden behoort, door welker verwerping echter noch hunne rust noch hunne hoop behoeft verloren te gaan, daar veeleer door die verwerping winst verkregen wordt voor hunne godsdienst.
Straatman.

{==33==} {>>pagina-aanduiding<<}

GODSDIENST EN LEVEN. Bloemlezing uit de nalatenschap van F.W. Robertson, verzameld door C.P. Hofstede de Groot, Th. Dr. en Predikant te Purmerend. Groningen, Gebr. Hoitsema, 1865. In groot 8o, 182 blz. Prijs ƒ 1.50.
Twee Robertson's hebben zich in de laatste jaren zeer bekend gemaakt in de godgeleerde wereld. De een is de ultra-orthodoxe Kapenaar, die in zijn vaderland onvermoeid ‘dreiging en moord blaast’ tegen al wie een haarbreed durft afwijken van zijn orthodoxisme, en ook in ons vaderland door conferentiën te Utrecht en elders zijne geestverwanten op zijne wijze gesticht heeft. Eene gansch andere persoonlijkheid was de - zoo wij meenen Amerikaansche - kerkleeraar, uit wiens nagelaten leerredenen Dr. Hofstede de Groot ons de hier aangekondigde bloemlezing geschonken heeft, niet van geheele of bijkans geheele preken, want die zijn er slechts twee of drie in, maar van gedachten, opmerkingen enz., sommige eenigzins uitgewerkt tot twee of drie bladzijden, andere slechts eenige regelen druks beslaande. 't Zou vervelend en nutteloos zijn de 44 opschriften als inhoudsopgave hier te laten afdrukken; ter proeve alleen de drie eerste en drie laatste: De liefde van Christus. - Liefde tot vijanden. - Vroege en late godsvrucht. - Zaaijen en oogsten (eene leerrede over Gal. VI:7, 8). - Kunst of godsdienst? - Bluscht den geest niet uit. In deze en in al de overige spreekt eene warme vroomheid, vrij van dogmatisme, maar ook vrij van die ziekelijke weekelijkheid, welke slechts onbeduidend gewawel is. Met regt zegt dan ook de vertaler, dat R. wat beters gaf dan algemeene zedelijke waarheden, die op ieder en daarom op niemand van toepassing zijn, en dat dus jongere Evangeliepredikers wel van R. mogen leeren - ook van zich zelv' erkent Hofstede de Groot dit - wat de gemeente, die rust zoekt voor hare bekommerde en verstrooide zielen, noodig heeft. Ofschoon nu van deze zijde aan deze vertaling geene zoo bepaalde behoefte bestond, zullen diegenen in de gemeente, welke voor hunne christelijke leering, opwekking en stichting noch in scholastiek dogmatisme, noch in cavalière moderniteit voedsel zoeken, deze stukjes zeker met ingenomenheid lezen. De steller dezes durft
dan ook deze bloemlezing met warmte aanprijzen, te meer, omdat langs dezen weg de aandacht in meer uitgebreiden kring op den schrijver wordt gevestigd dan bij dien der lezers van Bijdragen voor het christelijk leven, door Amshoff en Muurling uitgegeven, of van de Bibliotheek

{==34==} {>>pagina-aanduiding<<}
voor moderne theologie. En zoo zal zich de vertaler zeker aangemoedigd vinden - niet om een kleine honderd preken van dezelfde hand uit de van die nalatenschap bestaande Tauchnitzeditie te vertalen, maar om het wetenswaardige mede te deelen uit Life and letters van Robertson waarvan de afzonderlijke uitgave - uit The Edinburgh Christian Maqasine, Vol. IX, welk uitverkocht deel Hofstede de Groot niet kon bekomen - bij het afdrukken dezer vertaling te wachten was. ‘Daarop,’ meende hij, ‘mogt de verschijning van deze vertaling niet wachten.’ Wij zien niet in, waarom niet. Integendeel zou deze Bloemlezing, voorafgegaan door een levensberigt van den schrijver, zeker een te meer aanbevelenswaardig boek zijn geweest. Nu Hofstede de Groot er anders over heeft gedacht, zal hij aan velen eene aangename dienst bewijzen met op zijnen ‘onbekenden vriend’ terug te komen.
v.B.

III. Rechts- en Staatswetenschappen.

G.J. BIETZ. Formulieren voor memoriën van aangifte voor het regt van successie. Breda, J. Hermans en Zoon 1864. Prijs ƒ 0,50.

G.J. BIETZ. De erfopvolging bij versterf volgens het Nederlandsch Burgerlijk Wetboek, opgehelderd door zeer beknopte voorbeelden en aanteekeningen tusschen den tekst der bettekkelijke artikelen geplaatst. Dezelfde Uitgevers, dezelfde Prijs.

G.J. BIETZ. Over den invloed der testamenten, het onwaardig zijn om te erven en het verwerpen van nalatenschappen op de erfopvolging bij versterf. Dezelfde Uitgevers, dezelfde Prijs.
Indien wij al te zeer aan vormen hechtten, en dus tot een ander uiterste vervielen dan velen, die zeer ten onregte de vormen in onze maatschappij met minachting bejegenen, zouden wij wellicht aanleiding vinden, lang stil te staan bij de vraag, waarom alleen het eerste dezer drie boekjes het voorrecht mocht genieten van te prijken met een keurig vignet, dat geen enkel attribuut der gerechtigheid heeft vergeten. Het zou weinig moeite kosten, te bewijzen, dat de beide andere brochures veeleer aanspraak op die eer zouden kunnen maken, daar 't bij de memoriën van aangifte meer op het zedelijk gevoel des aangevers en bij de regeling van de erfopvolging bij versterf en den invloed der testamenten op die erfopvolging meer op het suum cuique aankomt.
Wij laten echter den vorm rusten, zonder de verdiende lofspraak te verzwijgen, dat de vorm dezer boekjes 't gebruik

{==35==} {>>pagina-aanduiding<<}
daarvan vergemakkelijkt, - en wijzen liever op den inhoud, die wederom aantoont, dat men niet altijd groote boeken behoeft te schrijven om nut te stichten voor de praktijk.
De praktijk, daarmede bedoelen wij natuurlijk niet de judiciele praktijk. Voor de geleerde heeren zijn deze stukjes niet geschreven. De werken van Loke, Diephuis, de Gelder - zegt de schrijver zelf in zijne voorrede bij 't tweede boekje - zijn niet geschreven voor het groote publiek. Het werk van Mr. Loke is bestemd om alleen in handen te komen van notarissen en kweekelingen voor dat ambt (in parenthesi, dan kan het toch nog al in vele handen komen, want de kweekelingen voor dat ambt behooren nog niet tot de schaarsche artikelen). Het werk van Mr. Diephuis zal om den hoogen prijs alleen door rechtsgeleerden worden aangeschaft (alsof de hooge prijs voor hen eene aanbeveling ware) en het werk van den heer de Gelder is te uitgebreid, om door oningewijden begrepen te worden. Wij weten dus wat de bedoeling van deze boekjes is. De heer Bietz schrijft voor het groote publiek, schrijft voor oningewijden, schrijft niet kostbaar en niet uitgebreid. Wij leven nu eenmaal in een tijd, die er zich op verheft, dat de wetenschap van den katheder is afgedaald tot het volk, en waarom zou, terwijl iedere wetenschap wordt gepopulariseerd, de rechtswetenschap aan het volk onthouden worden, dat volgens zijne wetten geacht wordt, met het recht bekend te zijn en zich daaraan goedwillig te onderwerpen. Bovendien, welke materie van het burgerlijk recht is voor den burgerlijken persoon aantrekkelijker dan het erfrecht, welks kennis hem in staat stelt met juistheid te bepalen hoeveel hem volgens de wet moet worden toegeteld. Het is waarlijk niet te duur betaald, voor ƒ 1,50 zich den weg te openen om zelf een memorie van aangifte op te stellen en op den koop toe precies te kunnen nagaan, hoe groot het aandeel is, dat hem uit eene opengevallen nalatenschap competeert. Bij den advokaat moet men zes schellingen betalen om één advies te bekomen: hier erlangt men alle mogelijke adviezen
en men haalt er nog het geld voor het zegeltje uit: waar - zoo vragen enkele zwaarmoedigen - waar moet het eindelijk henen met de advokaten, die zulk een enorm kapitaal van studie vertegenwoordigen, als de wetenschap zoo maar op straat wordt gelegd? Zouden zij, ook na deze boekjes, niet geheel gemist kunnen worden?
Doch, scherts ter zijde, deze boekjes zullen den advokaat het

{==36==} {>>pagina-aanduiding<<}
brood niet uit den mond nemen, want zij matigen zich geene studie of geleerdheid aan. Zij wagen het niet ex tripode alle moeijelijke en netelige vraagpunten van erfrecht te beslissen. Zij zijn niet geschreven in den statigen toga- en befstijl, maar zij zijn eene bloote paraphrase der bestaande wet, paraphrase, neen, welligt is illustratie een meer geëigend woord. Vooral het tweede en derde.
Doch beginnen wij met het eerste. Wie een formulierboek voor alle mogelijke aangiften in zake suecessie in 50 bladzijden verwacht, heeft zeker nooit in de wet van 13 Mei 1859 (Stbl. no. 36) het oog geslagen. De heer Bietz bepaalt zich tot de meest algemeene gevallen, nam. een formulier voor eene aangifte in de zijdlinie, een formulier voor eene aangifte door een executeur, een dito van vermoedelijk overleden verklaring, een dito in eene onbeheerde nalatenschap, idem wegens schenking aan een zedelijk lichaam, idem wegens overgang van fidei-commis, wegens overgang eener periodieke uitkeering, wegens overgang van vruchtgebruik, wegens vervallen vruchtgebruik, idem in de regte lijn zonder vast goed zoowel zonder als met legaten of erfstellingen aan vreemden, idem in de regte lijn met vast goed, en nog vier andere, die mede tot de algemeene gevallen kunnen gerekend worden. Dit boekje is vooral ook om zijne kortheid en duidelijkheid van het grootste practische nut; want hoe dikwijls bevindt het groote publiek zich niet in moeijelijkheid, wanneer het geroepen wordt eene memorie van aangifte op te stellen, een burgerpligt, waaraan men zich niet zoo gemakkelijk als aan den kiezerspligt zal willen onttrekken. Wij bevelen dit boekje inzonderheid in de aandacht dier oningewijden aan. Meer behoeven zij zeker niet om op de hoogte der zaak te komen, en blijven zij daarin nog iets duisters vinden, wij hebben reden te vermoeden, dat zij meer recht hebben dit aan hun min opgeklaard verstand te wijten dan aan den zamensteller van dezen gemakkelijken wegwijzer.
Het tweede boekje bevat de illustratie van artt. 899-920 B.W. Het is bekend, dat dergelijke illustratiën als de schrijver levert, ook achter de welbekende handleiding van Mr. de Pinto voorkomen, maar de schrijver heeft zich aan geen plagiaat schuldig gemaakt. Zijne modellen zijn even oorspronkelijk als duidelijk en de duidelijkheid wordt bevorderd door aanwijzing van erflater en erfgenamen met verschillende letter. De aanteekeningen, die de schrijver achter ieder artikel voegt, zijn soms wel wat zeer

{==37==} {>>pagina-aanduiding<<}
sober, maar zij behoefden ook niet uitvoeriger te zijn, daar zijn doel bloot was te interpreteren, dat is verklaren, niet uitbreiden. Daar de questie der erfopvolging wat ingewikkelder wordt, wanneer er natuurlijke kinderen aanwezig zijn, vergunne ons de schrijver enkele opmerkingen, die ons bij het aandachtig lezen van het geschrift opvielen.
Bij art. 910 B.W. hadden wij, ondanks de pligtmatige beknoptheid, waarin de schrijver eene eer stelde, wel gewenscht, dat herinnerd ware, dat, wanneer de wet aan de natuurlijke kinderen de helft der nalatenschap toekent, zij ook juist de helft erven van hetgeen zij gehad zouden hebben, zoo zij wettig waren. Ten onrechte is wel eens aangemerkt, dat dit geval verschilde van dat, waarin zij genieten een derde van het aandeel, dat zij zouden gehad hebben, indien zij wettig waren geweest. Het is echter duidelijk, dat in waarheid dat verschil niet bestaat. Het ware niet overbodig geweest, den lezer dit duidelijk voor oogen te stellen. Eene tweede aanmerking die wij bij dit artikel te maken hebben, is deze, dat eene toelichting van de laatste alinea daarvan niet had mogen ontbreken. Deze ware te meer noodig geweest, omdat die alinea, naar ons voorkomt, - en ook prof. Diephuis is van dit gevoelen (Burg. Regt 2e druk 4e deel no. 587) - op geen billijken grond steunt. De wetgever is hier bovendien van inconsequentie te beschuldigen, daar hij in deze afdeeling de toepassing weigert eener splitsing in linien, die hij in de eerste afdeeling van den elfden titel onder de algemeene bepalingen heeft voorgeschreven.
Bij art. 917 verheugde het ons, op te merken, dat ook de heer Bietz van oordeel is, dat zoowel natuurlijke als wettige kinderen van natuurlijke kinderen de natuurlijke grootouders kunnen uitsluiten. Dat is ook het gevoelen van Mr. de Pinto Handleid. 4e druk § 537, in strijd met de meening van prof. Diephuis 1.1. no. 600. De heer Diephuis leert, dat, wanneer het natuurlijk kind vader en moeder en een natuurlijk kind achterlaat, de erfenis moet worden verdeeld overeenkomstig art. 910 en 911 B.W., zoodat aan de ouders de helft en aan het natuurlijk kind de wederhelft zou toekomen. De heer Bietz beroept zich vooral op art. 335 B.W., maar zou dat artikel wel geschonden worden, als de leer van prof. Diephuis opging? Immers neen, dat art. wordt opgevolgd, wanneer de nalatenschap van een natuurlijken zoon overgaat gedeeltelijk op zijnen

{==38==} {>>pagina-aanduiding<<}
vader of moeder, die hem wettig erkende, gedeeltelijk op zijn natuurlijk kind, dat hij als vader wettig erkende. De burgerlijke betrekking blijft in beide gevallen bestaan tusschen vader en kind. Maar wat de leer van prof. Diephuis bezwarend maakt, is, naar wij meenen, niet art. 335, maar art. 917 B.W. zelf, dat alleen den vader of der moeder van het natuurlijk kind eenig recht toekent, wanneer het zonder nakomelingschap, dat is zonder wettige of natuurlijke nakomelingen, is overleden. De ontstentenis van die nakomelingschap is de voorwaarde, onder welke de vader of moeder van den natuurlijken zoon tot diens nalatenschap wordt geroepen. Of dat art. 917, gelijk wij dat opvatten, in jure constituendo te verdedigen is, dat is eene andere vraag. Dan zoude er welligt veel grond bestaan om de leer van den heer Diephuis aan te nemen, daar het eene ondankbare vergelding voor eene genotene erkenning mag heeten, de natuurlijke ouders van het erfrecht uit te sluiten. Maar, hoezeer wij in de wet wat anders zouden wenschen te lezen dan daarin geschreven staat, hebben wij evenwel geene vrijheid hare woorden te wijzigen of uit te breiden, wanneer die woorden duidelijk zijn.
Wij staan nog een oogenblik stil bij art. 918 B.W. Hier heeft ook deze schrijver, gelijk trouwens al onze commentaristen, verzuimd op te merken, dat dit artikel uit het fransche recht (art. 766 C.C.) is overgenomen, terwijl de wetgever naliet voor art. 747 C.C. eene plaats in het wetboek in te ruimen. Art. 918 B.W. onderstelt het bestaan van art. 747 C.C., dat echter niet bestaat. Kent art. 918 eene reclame der goederen in natura toe aan de wettige afstammelingen van vooroverleden ouders van een natuurlijk kind, zonder nakomelingschap overleden, en steunt die reclame op dezen grond, dat de wettige afstammelingen anders uit de nalatenschap hunner ouders de goederen zouden bekomen hebben, die nu het natuurlijk, door de ouders bij hun leven bevoorrechte kind, heeft verkregen, - art. 747 C.C. gaf zoodanige reclame ook aan de adscendenten op de goederen in natura hunner zonder nakomelingschap overleden kinderen, hetzij wettige, hetzij natuurlijke en...het is wel vreemd, dat dit bijzonder aan de adscendenten toegekend recht, dat geheel afgescheiden is van de legitime, in ons wetboek niet is overgenomen. Nu het niet geschiedde, blijft art. 918 B.W. licht putten, behalve uit art. 766, ook uit art. 747 C.C. Was het voor een populair geschrift als hetgeen wij aankondigen, minder noodzakelijk zoo diep door te

{==39==} {>>pagina-aanduiding<<}
dringen, met de verklaring van art. 918 door den heer Bietz gegeven, kunnen wij niet volkomen genoegen nemen. Het is zeker een lapsus calami, en deze treft men in deze boekjes anders zeldzaam aan - wanneer de schrijver beweert, dat in dat artikel niet over natuurlijke of wettige nakomelingschap gesproken wordt, terwijl het ook niet geheel juist is te zeggen, dat de zoogenaamde wettige broeders en zusters als schuldeischers van het natuurlijk kind moeten worden aangemerkt.
Wij stappen hier van de natuurlijke kinderen af - en kunnen wij dat nooit doen zonder een gevoel van tevredenheid over den vrijgevigen geest, dien deze bepalingen ademen en waarin zij die van den franschen Code zoo zeer overtreffen, die den natuurlijken kinderen het erfgenaamsrecht onthield, - wij kunnen het ditmaal ook niet zonder betuiging van goedkeuring der poging, door dezen schrijver aangewend, om ook dit gedeelte van ons erfrecht aan de ‘belanghebbenden’ - en ook deze categorie vermindert niet in onze eeuw van verfijnde beschaving - duidelijk voor oogen te stellen.
Nog een enkel woord ten slotte over het derde boekske, dat zich door dezelfde klaarheid en beknoptheid aanbeveelt als waardoor de vroegere zich kenmerkten. Levert de berekening der legitime portie dikwijls eenige zwarigheden op, met dit boekske komt men met middelmatig verstand al licht die zwarigheden te boven, maar als de gevallen wat ingewikkeld worden, zal het toch altijd raadzaam zijn, zich in hooger beroep tot een jurisconsult of wil men liever tot een ‘ingewijde’ te wenden.
Het duidelijk voorstellen der gevallen heeft ook dit nut, dat men wel eens meermalen aanleiding vindt om te twijfelen aan de consequentie des wetgevers. Zoo ging het ons bij de nalezing van art. 962 B.W. Waarom het aandeel van den vader of moeder of van beiden te doen afhangen van het aantal broeders en zusters, die de erflater nalaat? Daarvoor bestaat grond in geval van art. 901, maar niet in geval van legitime. Het ware zeker billijker en regtvaardiger geweest, nu onze wet de legitime aan broeders en zusters onthield, aan een der ouders of beide een vaste en onveranderlijke legitime toe te kennen. Omtrent de vraag: of onder onwaardigen erfgenaam alleen te verstaan zij de onwaardig verklaarde? laat de schrijver zich niet uit, wellicht wijsselijk oordeelende, dat dit, wat ook prof. Diephuis beweere, in de daad geene vraag kan zijn. Zeer juist herinnert de heer

{==40==} {>>pagina-aanduiding<<}
Bietz, dat de onwaardige die uit eene bepaalde nalatenschap niets genieten mag, toch nog bij erfenis van zijnen zoon, kinderloos stervende, de goederen der nalatenschap kan bekomen, terwijl art. 1106 (niet op zoo stelligen toon te interpreteren als de schrijver doet) wordt verklaard in dien zin, die ons op grond van het karakter van het recht van aanwas het meest rationeel voorkomt, ofschoon wij meenen, dat de woorden van dat art., sprekende niet van alle zijne, maar van alle de erfgenamen, tot eene tegenovergestelde opvatting veel grond geven.
Wij verwachten, dat het aan deze boekjes, die weinig pretentie hebben, weinig nieuws, maar veel goeds bevatten en het voorstellingsvermogen van den lezer ter hulpe komen, niet aan aftrek zal ontbreken.
G. Belinfante.




IV. Opvoeding en Onderwijs.

OVERZIGT VAN DE ALGEMEENE GESCHIEDENIS der opvoeding en des onderrigts tot op den tegenwoordigen tijd. Door Aug. Herm. Niemeijer. Naar den negenden oorspronkolijken druk. Op nieuw vertaald door P.K. Görlitz, Broeder der Orde van den Nederlandschen leeuw, lid van de Maatschappij van Nederlandsche letterkunde, Directeur van de Vormschool voor onderwijzers te Rotterdam, enz. en na diens dood onder toezigt van S. Gille Heringa, Schoolopziener in het zesde district der provincie Zuid-Holland. Schiedam, H.A.M. Roelants, 1864.
De namen, in bovenstaanden titel vermeld, hebben een goeden klank in de paedagogische wereld. Door den dood weggerukt moest de verdienstelijke Görlitz de hollandsche bewerking van Niemeijer onvoltooid achterlaten. De heer Roelants droeg haar aan een ander over, en toen zij gereed was om in 't licht te verschijnen, gaf de heer Gille Heringa, in 't belang des uitgevers, haar een woord van aanbeveling mede, waarmede we ons, voor een goed deel, wel kunnen vereenigen.
Immers voor hem, die den gang van het onderwijs en de opvoeding bij de verschillende volken, van de vroegste tijden af, wil beschouwen, bevat dit Overzigt veel hoofdzaken. Feiten, personen, jaargetallen zijn hier in een kort bestek bijeengebragt, die elders uitvoeriger kunnen nageslagen worden. Alleen als catalogus van fontes, door den noesten Niemeijer opgespeurd,

{==41==} {>>pagina-aanduiding<<}
door de vertalers dikwijls aangevuld, heeft reeds het Overzigt waarde.
De heer Heringa spreekt in zijn Voorwoord van financiële teleurstellingen door den heer Roelants ondervonden. Maar ligt het niet in den aard des onderwerps, dat het debiet ook van dit deel van Niemeijers arbeid uiterst gering wezen zal? Wie koopt het? - Dilettanten waarschijnlijk weinig of geene. Sommigen zouden het eerder gedaan hebben, zoo Görlitz voor de geheele uitgaaf ware opgekomen én om 's mans beminnelijke persoonlijkheid én omdat Görlitz een autoriteit in schoolzaken was. Thans echter heeft - zoo redeneert men - een ongenoemde, men weet niet in hoeverre, de hand in de hollandsche bewerking gehad. Kortom: het is ‘een werk van tijd, dat nu en dan en bij enkele exemplaren zal moeten geplaatst worden,’ gelijk ik mij herinner, dat het advies was van een kundig boekhandelaar over Smaasens ‘Gronden der Hoogere Wiskunde.’ Immers toen ik, 15 jaren geleden het werk mijns overleden vriends, met veel moeite, tegen weinig meer dan misdruk aan den man bragt, werd mij verzekerd: het was een werk dat slechts door een soliede firma werd genomen, op wier zolder het eenige jaren rustte, zoodat er nu en dan aan een specialiteit een exemplaar van werd afgezet. Dien weg zal ook de hollandsche Niemeijer opmoeten. Het zijn ongetwijfeld alleen mannen van het vak, bij wie dit Overzigt ‘ter inzage’ gezonden een blijvende plaats vond of nog zal vinden. Teregt heeft dan ook de heer Heringa op hen het oog gehad. Zijne aanbeveling echter aan ‘onderwijzers’ zou den schijn kunnen hebben, alsof het Overzigt ook voor leeraren der lagere scholen geschikt wierd geacht. Dat is het mijns inziens niet. Wel is het boek in nederlandsch gewaad gestoken, en heeft het ook nog deze praktische, d.i. confortable eigenschap, dat alle aanhalingen uit grieksche en latijnsche auteurs, slechts met het eerste en laatste woord van het oorspronkelijke aangeduid, in het hollandsch zijn opgegeven; wel wordt er voor den
hoofdonderwijzers-rang (onder letter f van 't program van 18 Aug. 65) ook verlangd ‘eenige bekendheid met de geschiedenis van de opvoeding en het onderwijs, vooral in ons vaderland en met die van het nederlandsche schoolwezen sedert het laatst der vorige eeuw;’ - maar met dat al zal de oud-schoolopziener van Zuid-Holland het mij, meen ik, toegeven, dat dit Overzigt voor den onderwijzer der lagere school niet ge-
{==42==} {>>pagina-aanduiding<<}
schikt is. Daar staat zooveel voor hem onnoodige ballast in, dat hij beter doet, Görlitz' bekroonde verhandeling een weinig meer te bestuderen. Ja wat meer is, dit Overzigt zou kunnen leiden tot een vertoon van geleerdheid, waarvoor we ons zelve en anderen moeten bewaren.
‘De nos jours surtout - zoo schreef Saint-Marc Girardin in 1847 - ce n'est pas toujours être un homme bien élevé que d'être un encyclopédiste superficiel. L'encyclopédie court les rues, et il est certes plus difficile de trouver un homme qui sache très-bien ce qu'il sait, qu'un homme qui sache beaucoup de choses. J'aime mieux les esprits qui s'élèvent que ceux qui se répandent et qui se dispersent: voilà pourquoi j'aime mieux des études restreintes et fortes que des études étendues et vagues 1).’
't Gevaar, dat ook ten onzent de markt van encyclopaedisten overvoerd zal worden, is niet denkbeeldig. Van 't gezond verstand onzer nederlandsche huisvaders zal het afhangen, of de regeling van ons middelbaar onderwijs een ramp of een zegen voor Nederland zal zijn. Beschouwen zij de Hoogere Burgerscholen als de heerlijke gelegenheid, waar hun kroost van alles leeren kan, dan, helaas, vervallen wij in de termen van Saint-Marc Girardin. Doen zij daarentegen eene goede keus uit de vakken, waarin de Regering hun onderwijs aanbiedt, dan zullen de nieuwe scholen, door haar kweekelingen naar hunnen aanleg goed voor te bereiden en te ontwikkelen, een goudmijn voor het vaderland kunnen heeten. Want dat moeten wij steeds in onze wet op het midd. ond. toejuichen, dat het onderwijs facultatief gelaten is, dat de leerling niet als op het fransche lycée tot alle vakken verpligt wordt: er is vrijheid, het individueele oordeel des huisvaders is onverkort gebleven. Voegen we hierbij de geruststellende verklaring, die de Minister van Binnenlandsche Zaken in de zitting der Tweede Kamer van 25 November ll. gaf:
‘- - Het moet niet te doen zijn om het multa, maar om het multum - - Niets is meer tegen mijnen wensch, dan den jongeling met tal van vakken te vermoeijen’ - -; dan twijfelen wij niet, of de nog hangende problemen van polytechniek en polymathie - gelijk er de heer Wintgens een aanvoerde - zullen, na verkregen resultaten, langs rationeelen weg worden opgelost. - -

{==43==} {>>pagina-aanduiding<<}

Maar zegt Saint-Genest bij Sainte-Beuve,
Il est temps de passer du théâtre aux autels;



ook wij keeren tot ons Overzigt terug.
't Is inderdaad een echt duitsch boek in den ouden trant. Een reeks van fontes staan boven ieder hoofdstuk, een reeks van loci laudati aan den voet der bladzijden. Ge duizelt, bij 't doorbladeren, van allerlei chineesch, hebreeuwsch, grieksch, latijn, dat u achtereenvolgens onder de oogen springt. Ge gevoelt u nietig in zulk een magazijn van paedagogische oorkonden, folianten, kwartijnen ter eene en van zooveel polyglotterie aan de onderzijde.
En bij 't gevoel uwer nietigheid ontvangt ge tevens de pressie tot de vraag, neen tot vier vragen: Zou Niemeijer zelf dien stapel van fontes bestudeerd hebben? (Zoo ja, dan is dit eene bibliophagie op de grootste schaal, en keerom noeme zich in capaciteit een muis naast dezen bibliophaag met een maag als een struis). - Is er niet veel verlegene waar opgetast? - Is er op zulk een onmetelijk veld als de algemeene geschiedenis van opvoeding en onderwijs sedert den vroegsten tot op onzen tijd, - een veld letterlijk voor één arbeider om op te verdwalen - ook von ungefähr gewerkt?...Als we een atlas der geheele aarde of een woordenboek van eigennamen, in den vreemde uitgekomen, willen beoordeelen, nemen we terstond de proef door ons eigen land op te slaan. Nu is juist dit hier (bl. 365 en volg.) zeer goed bijgewerkt. Trouwens aan welke handen kon dit deel beter zijn toevertrouwd dan aan die van Görlitz en Gille Heringa? Maar de afdeelingen Buitenland van dit Exhibitiongebouw, van welke we toevallig iets afweten, zijn niet alle met de beste artikelen voorzien. Er heeft, althans hier en daar, eene onkritische zamenhooping plaats en iets wat u verwonderen zal en u voeren tot de vierde vraag: hoe komt het, dat de serie van auteurs voor alle landen (met uitzondering van het onze) omstreeks 1840 eensklaps afbreekt? Tal van bronnen vloeijen er uit de vroegere eeuwen; maar in de laatste 25 jaren ontsprong er schier nergens ééne. 't Is de winkel van Uncle Sol, wat nieuwerwetschheid betreft. Zoo moeten dan de woorden van den titel ‘tot op den tegenwoordigen tijd’ niet al te letterlijk worden opgevat.
En wat de annotationes ad calcem betreft; het is zeker zeer

{==44==} {>>pagina-aanduiding<<}
geriefelijk deze niet in 't oorspronkelijk, maar bijv. Aristoteles in 't hollandsch vertaald aangevoerd te vinden. Intusschen, verliest niet het parelende bronnat, meermalen overgegoten, iets van zijne frischheid?
Hang mij brood aan de spiets
riep in 1861 Dr. Engelbregt in de Gids (bl. 775), toen hij een duitscher naar 't kerkhof bragt. Als ik bl. 118 van 't Overzigt lees Interpretamentorem libris tres, dan moge dit misschien de ergste afschrijffout van Görlitz zijn, maar dan heb ik toch aanleiding om te vreezen, dat een grieksch citaat eerst door Niemeijer in het duitsch overgebragt en dan uit dit duitsch weder door een niet-latinist in het hollandsch teruggegeven, ook wel iets van 't klassieke waas bij die behandeling kan hebben ingeboet.
Hoe dit zij: deze Niemeijer is een boek, dat den paedagoog als vakgeleerde, bij alles wat hij er niet in vindt, stellig vingerwijzingen geeft, waarop hij tot nieuwe bronnen en gezigtspunten komen kan.
Kampen, 5 Dec., '65.
A.H.A. Ekker.
NIEUW SCHOOLBOEK der aardrijkskunde voor eerstbeginnenden. Nieuwe druk, herzien door Dr. M.P. Lindo, hoogleeraar aan de Kon. Milit. Akademie te Breda. Te Arnhem, bij D.A. Thieme 1864, 110 bl. ƒ 0.50.
Dit schoolboek is, geloof ik, algemeen en gunstig bekend. Ik kan mij dus ontslagen achten van de verpligting, om er vele bijzonderheden van mede te deelen. Reeds voor ongeveer 50 jaren zag de eerste uitgave van dit boekske, dat sedert dien tijd een paar malen is herdrukt, het licht. Dat de heer Lindo van het uitverkochte werkje een nieuwen druk heeft willen bezorgen, is, al wil men niet onvoorwaardelijk bij namen zweren, toch een vrij groote waarborg voor degelijkheid en bruikbaarheid. De ouderwetsche vorm van vragen en antwoorden heeft moeten wijken voor den nieuweren van een doorloopend verhaal; dit zal zeker niemand spijten. Op correctie, interpunctie en stijl zijn hier en daar evenwel gegronde aanmerkingen te maken. In den zevenden regel van het voorberigt leest men ‘verlangt werd,’ natuurlijk is dit een drukfout, doch zulke drukfouten mogen allerminst in een schoolboek voorkomen. Op verschillende plaatsen begint

{==45==} {>>pagina-aanduiding<<}
een zin met de woorden: ‘Hoofdplaats van....is....’ Dit weglaten van het lidwoord is niet mooi. Op bl. 65 staat: ‘Het grootste gedeelte van de hertogdommen Anhalt ligt rondom door Pruissen ingesloten, ter plaatse waar de Mulde zich met de Elbe vereenigt.’ Deze zin is niet sierlijk en daarenboven onduidelijk. Voor het woord ‘bepaald’ zou ik op vele plaatsen liever ‘begrensd’ lezen. Op bl. 27, waar Overijssel behandeld wordt, valt mijn oog bij het doorbladeren weêr op een leelijk zinnetje: ‘De IJssel maakt voor een gedeelte de grensscheiding tusschen deze provineie en Gelderland, en stort zich hier in de Zuiderzee.’ Hier? Waar? - Een paar regels verder wordt gezegd: ‘Deze provincie heeft langs de Zuiderzee uitmuntende weiden en hooivelden.’ Zeer goed, maar de zoogenaamde uiterwaarden dan, die aan den IJssel zijn gelegen? Op bl. 12 komt de volgende zin voor, waarop ook wel eenige aanmerkingen kunnen gemaakt worden: ‘Ieder land heeft zijne natuurlijke voortbrengselen. Vele daarvan worden door de menschen bewerkt en daardoor voor verschillend gebruik meer geschikt gemaakt. Wordt hierbij hamer en vuur gebezigd, dan noemt men die inrigting (welke?) eene fabrijk; geschiedt het door menschenhanden, of door werktuigen, zonder vuur en hamer, dan noemt men het (wat?) eigenlijk eene manufactuur.’ Volgens den schrijver is dus de kleinste dorpssmidse een fabriek; de fabriek der Gobelins, de Deventer en Delftsche tapijtfabrieken daarentegen zijn geen fabrieken, doch zullen voortaan met den fraaijen naam ‘manufactuur’ op hunne gevels moeten prijken! Ik vertrouw deze aanmerkingen medegedeeld te hebben op de ‘bescheiden wijze’ welke in het voorberigt verlangd wordt en hoop, dat eene latere editie van deze en andere stijl-fouten gezuiverd en ook nog met eene inhouds-opgave verrijkt moge
worden.

Monitor.





{==46==} {>>pagina-aanduiding<<}

Buitenlandsche letterkunde.

Losse schetsen.


Klaus Groth 1) en het Nederduitsch.


Ik weet en Eekbom 2) de steet an de See, 
De Nordstorm de brust 3) in sin Knäst, 4) 
Stolt reckt he de mächtige Kron in de Höh. 
 
So is dat al dusend Jahr west, 
Keen Minschenhand 
De hett em plant 't; 
He reckt sik von Pommern bet Nedderland. 

{==47==} {>>pagina-aanduiding<<}

Keen voernehm Lüd 1) 
De hadden Tid 
To sehn ob den Bom ok sin Recht geschüht, 
 
Un doch grönt so lustig de Eekbom opstunns; 
Wi Arbeitslüd hebben em wahrt. 
De Eekbom, Herr König, de Eekbom is uns; 
Uns plattdütsch Sprak is 't un Art. 
Keen voernehm Kunst 
Het s'uns verhunzt 2) 
Fri wussen s'to Höchten 3) ohn Königsgunst. 

Zoo zong Fritz Reuter en die woorden zijn mijne verontschuldiging, dat ik bij voorkeur gewenscht heb Klaus Groth aan mijne landgenooten bekend te maken.
Wanneer wij toch ons nationaliteitsbegrip niet beperken binnen de enge grenzen door de politiek getrokken, maar veeleer ook ons Nederlanders erkennen als loten van den machtigen Nederduitschen eik, die zijne takken uitspreidt van Pommeren tot Nederland, dan zullen we niet aarzelen, ook hen onze broeders te noemen, wier volksaard zoozeer met de onze overeenkomt, en wier taal nader staat tot de onze dan tot dat Hoogduitsch, hetwelk met zeker aristokratisch dedain het met den naam van platduitsch heeft bestempeld, een naam, die zich trouwens de Nederduitschers, zooals we zagen, gansch niet schamen.
Te zeer toch zijn wij nog geneigd, op den voet der dweepers met het eine Deutschland alle Duitschers over eenen kam te scheren, als Moffen, met wij wij liefst zoo min mogelijk gemeen hebben en voor wie wij over 't geheel weinig sympathie gevoelen. En toch, hoe duidelijk springt het den minder oppervlakkigen beschouwer in 't oog, dat we hier te doen hebben met twee geheel uiteenloopende richtingen, die wel hetzelfde uitgangspunt hebben (dat ook de Scandinaviërs deelen); maar zich, onder den invloed van eene verschillende natuur, geheel onafhankelijk hebben ontwikkeld. Wij bedoelen de opper-Duitsche stammen, de bewoners van het Zuid-Duitsche hoogland, en de Nederduitsche, onder welke de Friezen en Nedersaksen de voornaamste zijn en het meest hunne nationaliteit hebben bewaard. Het breede vlakland, dat ten Z. door de Ardennen, de middenrijngebergten, den Eifel, het Teutoburgerwoud en den Harz, het

{==48==} {>>pagina-aanduiding<<}
Thuringerwoud en het Erzgebargte begrensd worden van Schelde tot Weichsel wordt door gelijkaardige stammen bewoond. Van al die stammen hebben de Nederlanders, aan de monden van de Schelde en den Rijn wonende, den hoogsten trap van beschaving en politieke macht bereikt.
In het November-nommer van den Gids maakt prof. Fruin de opmerking, hoe verschillende oorzaken hebben belet, dat die politieke macht zich zoover uitstrekte, als de natuur het scheen mede te brengen en als wenschelijk was, om die macht op vaster basis te grondvesten. Werkelijk schijnt toch Holland, door zijne natuurlijke ligging, door de gelukkige ontwikkeling van zijne bevolking, door vreemde elementen niet overheerscht maar versterkt, door zijne geschiedenis eindelijk, bestemd aan de spits te staan van de groote Nederduitsche natie, eene rol, die nu het daarvoor zooveel minder geschikte en ver-hoogduitschte Pruisen door de energie zijner vorsten heeft op zich genomen. ‘Bijna iedere hollandsche of vlaamsche kwestie’, zegt een begaafd Duitsch schrijver, ‘zij moge dan van politieken of economischen aard zijn, het volkskarakter of het klimaat betreffen, is min of meer ook eene oldenburgsche, westfaalsche, hanoversche, west-friesche, bremensche en hamburgsche - eene noord-duitsche kwestie. Neder-saksische eigenaardigheden, zeden en deugden en gebreken zijn in Friesland, Holland en Vlaanderen het meest ontwikkeld. En ieder, die neder-saksische toestanden en den neder-saksischen volksaard wil leeren kennen, moet daarom vooral de Friezen, Hollanders en Vlamingen bestuderen. Hij zal hier dikwijls tot in de kleinste bijzonderheden het type van dien volksaard terugvinden, waarvan de toestanden van zijn eigen noordduitsch vaderland slechts een spiegelbeeld of analogon zijn. Ik zelf ben uit Bremen geboortig, en ik heb de zeden en denkwijze zoowel als de lucht en de natuur van dit Wezerland, waarin ik mijne kindsheid doorleefde, ingezogen en ze mij meer eigen gemaakt dan die van eenige andere streek; en ik heb in de nederrijnlanden bijna geen trek in de natuur- of menschenwereld opgemerkt, die mij niet aan een' dergelijken trek in mijn geboorteland herinnerde.’ 1)
En niet alleen in de natuur zien wij die overeenkomst. Neen! zoo

{==49==} {>>pagina-aanduiding<<}
de spreuk: ‘de taal is gansch het volk,’ eenige waarheid behelst, zal zij onze stelling bevestigen. Bij de toepassing van de zoogenaamde Grimm' sche wet der klankverschuiving staat het platduitsch met het Nederlandsch op gelijke lijn, terwijl, zooals men weet, het Hoogduitsch een graad verder gaat; om maar een paar voorbeelden te noemen, we vinden: Vader, Moder, (moeder), Dochder (dochter), niet Vater, Mutter, Tochter, wat niet was, Schipp niet Schiff, Dod niet Todt, Arf (erfdeel) niet Erbe. En vele van onze meest karakteristieke uitdrukkingen, die we in het Hoogduitsch missen, vinden we in het platduitsch weder: de kinderen zijn er evenals bij ons bang voor den ‘Bumann,’ ze moeten er ‘van buten lehr'n’ en krijgen een ‘stuten’ (denk aan onze Drenthsche stoeten) of wel een ‘dutjen’ (een duit) waarop zij recht happi (happig) zijn; 's nachts krijgen ze een ‘Hanszup’ aan. De boer zit daar ‘binn' op 'n del’ (op den deel) of wel in de ‘krog’ (kroeg) en zoekt zijn buurman ‘wat op de man to binn'’ (wat op de mouw te spelden). De ‘ranke Deerns’ zijn er niederträchti (nederig; zonder de hatelijke beteekenis die het in 't Hoogduitsch gekregen heeft) of wel nucksch’ (nukkig) en zingen ‘moje Dünjens’ (mooie deuntjens) en de ‘forske’ boerenjongens weten ‘oppen Prick’ als 't ‘to Pass kam’ hoe ver de ‘Pulschstoek’ (polsstok) reikt om over de ‘graft’ te komen, terwijl ze elkaar ‘warsch'n,’ als de
‘baas’ komt.
Komt zoo de taal met de onze overeen, niet minder de literatuur. De platduitsche literatuur! Menigeen mijner lezers zie ik verwonderd de oogen opslaan. Werkelijk, ze is, zelfs in vergelijking met de hoogduitsche, zeer jong. Voor twintig jaar beschouwde men het platduitsch als hoogstens geschikt om evenals ieder stedelijk dialect in possen en gemeenzame dialogen gebruikt te worden. Zelfs Vosz sloeg, toen hij de proef nam van eenige idyllen in platduitsch dialect, een wat meer burlesken toon aan. Evenals Frederik de groote in de vorige eeuw Fransch schreef zongen Arndt, Geibel en Vosz, schreven Mommsen, Claudius en Boie in 't Hoogduitsch. - Ernst Moriz Arndt geb. op het eiland Rügen 26 Dec. 1769, Groth wijdde hem bij zijn' dood in 1860 een echt vaderlandsch lied. - Emanuel Geibel geboren te Lubeck, 18 Oct. 1815, zong reeds in 1846 zijn krachtig protest:

Es hat der Fürst vom Inselreich 
Uns einen Brief gesendet; 
Der hat uns jach auf einen Streich 
Die Herzen umgewendet. 

{==50==} {>>pagina-aanduiding<<}

Wir rufen Nein, und aber Nein 
Zu solchem Einverleiben, 
Wir wollen keine Dänen sein, 
Wir wollen Deutschen bleiben. 

Johann Heinrich Vosz, 1751-1826, geb. bij Wahren in Mecklenburg, huwde de zuster van Boie.
Theodor Mommsen schreef zijnen landgenoot Klaus Groth bij de toezending van een ex. zijner ‘Römische Geschichte’ in 1856:

Zerstreut von bösen Winden 
Fremdling' in Land und Stadt, 
Es wird uns ewig binden 
Das alte liebe Platt. 
 
Die Heimath ist zerschlagen, 
Der edle Stamm verdorrt; 
Die lieben Klänge tragen 
Wir mit im Herze fort. 
 
Er reicht dem Stammverwandten 
Der Landsmann seine Hand; 
Er grüsst den Musikanten 
Ein andrer Musikant. 

waarop Groth op denzelfden toon antwoordde:

Zum Henker mit den Geigen! 
Ich bin des Fidelns satt. 
Ieh möchte lieber schweigen, 
Und hauen an der Statt. 
 
Du haust doch mit der Feder, 
Ich träll're mich durchs Land, 
Auch gut! sei nur ein Jeder 
Ein echter Musikant. 

Matthias Claudius, den goeden wandsbecker bode, geb. 2 Jan. 1740 te Rheinfeld in Holstein, voert Groth in zijne ‘Vertelln’ in en wel in gezelschap van J.H. Vosz en den beroemden Karsten Niebuhr, 1733 te Ludingsworth in Lauenburg geboren, bij Boie, toen ‘landvogt’ te Meldorp in Holstein, waar Niebuhr ‘landschriwer’ was. ‘Boie,’ zegt Groth ‘was een van onze oude familiën, van de acht-en-veertigen.’
Hij had, toen hij ‘landvogt’ werd, een schoonen tuin aangelegd met een' kunstheuvel en ook den eersten cactus meêge-
{==51==} {>>pagina-aanduiding<<}
bracht. Hij had immers gestudeerd en ook zijne vrouw uit den vreemde gehaald. ‘Hij was een dichter en Jan Meth had dikwijls die mannen bij hem gezien van wie men nu slechts leest: Jan Heinrich Vosz en den Wandsbecker bode....Daar kon men ze in den tuin zien wandelen, Vosz zoo stijf als een paal, blootshoofds en de oude Karsten Niebuhr stram als een kerel. Als een ijzeren kachel was hij, zoo'n gevaarte met twee voeten er onder, en daarbij zijn flinken jongen aan de hand, zoo fijn, blank van huid en met oogen als kon men er door heen zien. En vriendelijk was de man, platduitsch als een boer, hij was ook boerenzoon uit de Hadler Marsch. Heeft hij mij niet zijne kleederen laten zien, die hij van zijn reizen naar Arabiën meêgebracht had.’
Heinrich Christian Boie was zelf ook een merkwaardig man. Te Meldorf in Holstein den 19den Juli 1744 geboren, stelde hij, hoezeer staatsraad in Deensche dienst, levendig belang in de Duitsche letterkunde. Hij liet Vosz te Göttingen studeeren en was het middelpunt, waarom de zoogenaamde Hainbund, Bürger, Hölty, Stolberg, Hahn, Vosz e.a., zich vereenigden.
Nog in 1842 schreef de vaderlandslievende pastor Harms in Holstein: wir halten die Hochdeutsche Sprache nicht auf; sie hat sich, die Haupt- und Heldensprache wie sie von Jemand genannt ist, gar zu sehr festgesetzt. Ein Haupt und Heldenbuch in plattdeutscher Sprache möchte vielleicht etwas ausrichten wider ihre Verbreitung. Aber ein solches werk schreibe Einer! Een twijfel, die voorwaar op weinig redelijke gronden steunt! Of staat niet onze Nederlandsche letterkunde van de 17e eeuw daar om te bewijzen, dat het aan een volk, dat zich aesthetisch en intellectueel ontwikkelt en waarbij het zelfbewustzijn wakker is geworden niet aan dichters in ieder genre zal ontbreken; onze spreektaal schijnt oppervlakkig al even weinig geëigend voor verheven dicht of epische poëzie.
De eerste die toonde wat de platduitsche taal vermag, is Klaus Groth. Uit eene eenvoudige boerenfamilie den 24sten April 1819 te Heide in Holstein geboren, toonde hij reeds in zijne jeugd een' uitmuntenden aanleg en bijzondere liefde voor studie, wat hem dan ook bewoog zich aan het onderwijs te wijden. Zoo werd hij al spoedig aan eene meisjesschool te Heide geplaatst, eene betrekking, die hem gelukkig nog den tijd liet, zich ijverig toe te leggen op de mathematische en natuurkundige

{==52==} {>>pagina-aanduiding<<}
wetenschappen, waarbij hij tevens zich verscheidene vreemde talen eigen maakte. Onder de uitheemsche dichters trok geen hem meer aan dan de Schot Burns, en geen wonder! wat het aantrekkelijke voor ons in Burns is, het volle, rijke gemoedsleven, het eenvoudige, natuurlijke, onopgesmukte, waarbij de poëzie als 't ware als een levende bron uit het hart welt, ook Klaus Groth bezat dat in even rijke mate. Zelden is dan ook een titel gelukkiger gekozen dan die, welken Groth gaf aan zijn' eersten dichtbundel: Quickborn (levende, vlietende bron). Inderdaad, het is geen kunstig gegraven wel, diep geboord in de aarde en door steenen wanden omgeven, maar de vrije, ongestoorde, bijna onwillekeurige uiting van een zuiver, poëtisch gevoelend gemoed.
Al te ingespannen studie had evenwel zijne krachten ondermijnd, en hoewel hij in 1847 zijn ontslag nam en zich tot herstel zijner gezondheid naar Femern begaf, duurde het zeven jaren, voor hij weer in de maatschappij terugkeerde. Intusschen, die zeven jaren waren voor hem niet verloren. Te Femern toch, waar hij zes jaar bleef, maakte hij kennis met prof. Karl Mullershoff die de poëtische natuur van den bescheiden dichter weldra recht deed, hem trouw ter zijde stond en later ook een glossarium maakte op zijne gedichten, grootendeels uit deze periode afkomstig. In 1853 eindelijk mocht hij door den heilzamen invloed der zeebaden van Dusternbrook bij Kiel zich geheel hersteld zien.
Quickborn was in 1852 uitgekomen. Het dialect is het dittmarsche (in het westen van Holstein gesproken). Natuurlijk verwekte het algemeen opzien. Mocht men op het eerste gezicht meer door nieuwsgierigheid aangelokt zijn, om te zien hoe toch de dichter zich met een werktuig beholpen zou hebben, dat men algemeen voor hoogst gebrekkig, zoo niet geheel onbruikbaar hield, - al ras zag men, dat, zooals Dr. Harms het uitdrukt: ‘naar het plan des dichters hij niet zoozeer om de taal geschreven had, maar dat hij veeleer het leven zelf, dat in zijn innigst wezen poëzie is, met het oog der kunst gade geslagen en met kunstenaarshand geschetst had.’ Gervinus beoordeelde het hoogst gunstig en spoedig viel hem de kritiek in Duitschland algemeen bij, zoodat in 1864 reeds de negende uitgave het licht zag, behalve eene hoogduitsche vertaling en eene geïllustreerde editie. En geen wonder ook. Wel is Groth een oprecht vaderlander en houdt hij zijn Holstein in eere:

{==53==} {>>pagina-aanduiding<<}


Dar liggt int Norn on Ländeken dcep 
En Ländeken deep, 
Un eensam liggt de Strand, 
Dar blenkt de See, dar blenkert de Schep 1) 
Dar blenkert de Schep? 
Dat is min Vaderland. 

en uit Bonn schrijft hij:

Dat gift keen Land so grön nn so schön 
O weer ik wedder to Hus! 
Dar singt de Vageln so fröhli, 
Dar is de Schatten so köhli 
O dat ik wannern muss! 

Wel is hij vurig ingenomen met de taal, die hij in eere gebracht heeft en die hij in zoo zangerige strofen bezingt:

Min Modersprak, wa klingst du schön! 
Wa büst du mi vertrut! 
Weer ok min Hart as Stahl un Steen, 
Du drevst den Stolt herut. 
 
Du bögst min stiwe Nack so licht 
As Moder mit ern Arm, 
Du fichelst 2) mi umt Angesicht 
Un still is alle Larm. 
 
Ik föhl mi as en lüttjet 3) Kind 
De ganze Welt is weg. 
Du pust 4) mi as en Voerjahrswind 
De kranke Boss 5) torecht. 
 
Min Obbe 6) folt mi noch de Hann' 
Und seggt to mi! Nu be! 7) 
Un ‘Vaderunser’ fang ik an, 
As ik wul fröher de. 
 
Un föhl so deep, dat ward verstan. 
So sprickt dat Hart sik ut. 
Un Rau 8) vunn Himmel weiht mi an. 
Un Allns is wedder gut! 
 
Min Modersprak, so slicht un recht, 
Du ole frame Red! 
Wenn blot en Mund ‘min Vader’ seggt, 
So klingt mi 't as en Bed. 

{==54==} {>>pagina-aanduiding<<}

So herrli klingt mi keen Musik 
Un singt keen Nachtigal; 
Mi lopt je glik in Ogenblick 
De hellen Thran hendal. 1) 

maar overigens zijn zijne gedichten lang niet allen van lokale kleur. Aan alle vers-maten waagt Groth zich, zelfs aan hexameters en in alle toont hij meester te zijn. Zijne balladen, hoezeer weinige in aantal, wedijveren met die van Uhland, zijne idyllen zijn onder de schoonste die in het Duitsch, ik zou bijna durven zeggen, - die in eenige taal geschreven zijn. - Nemen wij als een voorbeeld van de laatsten zijn: Hanne ut Frankrik.
De dichter verplaatst ons in ‘dat Junkvolk er Börse’, 2) de societeit zouden wij zeggen. We vinden er de oude Garderut (Geertruid) met de bekoorlijke Anngreten, en Paul zit er op de bank ‘so stramm as en Halsbinn;’ 3) we verdenken de lieve schoone wel een beetjen met den stijven minnaar te coquetteeren. Juist verzoekt Anngrete de oude eens wat te vertellen, als daar op nieuw een voetstap weêrklinkt - 't is Hartwi, een rechte ondeugd maar een flinke jongen.

‘'N sprookjen,’ lacht Hartwi, ‘kom aan, uit d'ouden doos een verhaal dan? 
Weet je nog Gardin? zoo'n deuntjen als dat van de meid, die zich dood weent, 
Of als dat, waar de kerel met bloedige tranen een brief schrijft! 
O dat's zoo'n roerend verhaal - vooral als men daarbij wat knikk'bolt, 
Of als Angreten het kluw'n zoekt en gauw onderweg zich nog d'oogen wischt. 
O zoo'n hartroerend verhaal -’ 

De goede Garderut ergert zich wel, maar komt er toch toe te vertellen. Wel is het verhaal uit den ouden doos, nog voor den ‘brand in de Burstraat.’ Een oude keurige boerderij - een kastanje voor de deur met een bank er om heen, om in de schaduw te zitten - op die bank de oude Mumme met zijn goudsche pijp, ‘sin Kalkpip’ in den mond.
Mumme ging door voor een ouden vrek, die zich in der tijd een rijke vrouw had meêgebracht uit Duitschland; de vrouw was gestorven en zoo leefde hij geheel afgezonderd van alle menschen

{==55==} {>>pagina-aanduiding<<}
met zijne eenige dochter Johanna of, zooals zij in 't dorp genoemd wordt: Hannchen ut Frankrik.

O! wa weer dat en Diern! wa kunn se lesen un beden! 
Un wat harr se en Stimm! un wa stunn er de Knoern tum Danzen. 

Maar daarbij was zij ijverig en leerzaam. Nog na de confirmatie ging ze - iets ongehoords! - naar school, en had privaatlessen van den ouden Persepter. Op zekeren avond zaten de jonge deerns van 't dorp bijeen te spinnen en te zingen, toen Hannchen door 't venster keek en al ras aan de uitnoodiging voldeed, om binnen te komen. In 't begin ietwat schuchter, kwam ze spoedig vaker; dan ging ze gewoonlijk naar huis met Trina van den molenaar en Hermann, Trina's neef. Hermann studeerde veeartsenijkunde op kosten van den molenaar, zijn oom; en ieder zei zeer logisch:

Gev he em Geld to studeern, so gev he em seker sin Dochder. - 

Maar Haunchen, die zoo verstandig met Hermann kon praten over studie en boeken, nu en dan ook met hare prachtige stem een duet met hem zong, deed den jongen man zijn nichtjen weldra vergeten; toen Trina een tijd lang tehuis moest blijven, bracht Hermann Hannchen alleen thuis en zoo worden ze eens door Trina en haren vader betrapt ‘gänzli vergeten un seli, un Een met de Arm um de Anner.’
Nu barst de storm los, de molenaar wordt grof - het eind van de zaak is, dat Hermann wanhopend den volgenden morgen verdwenen is.
Een jaar verliep. Hannchen leefde stil en van de wereld afgesloten bij haren vader, men hoorde niets van haar, men begon langzamerhand nauwlijks meer aan haar te denken....Daar bericht op zekeren morgen de barbier:

‘- Nu weet ik wat nies: 1) 
ol Mumme sin Dochder schall'n Mann hemm.’ 

en eindelijk na veel radens komt de kat uit den zak

‘de Vullmacht sin Steefsoehn!’ 

Het was geen kwaad mensch maar druilig en ‘rech as en vulle Verstandskist.’ De te wachten erfenis van den vullmacht (den gedeputeerde) had den ouden Mumme bekoord en Hannchen

{==56==} {>>pagina-aanduiding<<}
had toegestemd. Ieder verbaasde zich, maar...een paar weken later stonden ze werkelijk samen voor 't altaar.

‘Breken vull weer de Kark; se stegen op Stöhl un op Banken, 
Kopp an Kopp bet an 't Chor, un Persepter de spel oppe Orgel. 
Hanne kunn ik ni sehn voer all de Minschen un Kinner; 
Awer as se torügg keem un langs den Stig na de Doer ging, 
Sän de Kinner: Wa witt! un wücke 1) sän: Mutter Maria! 
Och! dat drop 2) mi de Seel, un ik slog de Ogen na baben, 
Sieh! un seeg den Persepter, de cewert Geländer herafkeek, 
Och! wa schov he sin Kapp, de ol Mann, un wa bitterli ween he! 
Un as se alle herut weern, do spel he noch lisen: ‘Was Gott thut.’ 

Zoo verliepen weer jaren. - Er rustte geen zegeu op dat huwelijk; de oude Mumme bleek bij zijn dood veel minder na te laten dan men gemeend had. Daarbij kwam de oorlog en de brand in de Burstrat, die 't halve dorp in de asch legde, en daaronder ook Mumme's huis en hof. Hanne's man overleefde de ramp niet lang. Kinderen hadden ze niet gehad en zoo leefde Hanne eenzaam en vrij armoedig en ‘dach wul noch jümmer an Hermann.’
In den herfst kwam eenregement soldaten in 't dorp, - dat was een gebeurtenis. De oude Garderut beschrijft heel uitvoerig, hoe ze de soldaten aan ziet komen zoo ver mogelijk, hoe een van 't paard springt, aan een' ander de teugels toewerpt en dan het kerkhof binnentreedt, en op de zerken tuurt. Daar valt de grafsteen van Mumme's vrouw hem in 't oog. Puin en steengruis bedekken dien half; toch las hij ‘Johanna’ - ‘Mumme’...kwam er niet uit, toen vielen hem de armen langs de zijden, zonk hem het hoofd op de borst en zachtkens fluisterde hij: ‘Zoo rust dan zalig.’
Hoe Garderut hem herkent, het puin wegveegt en de twee volgende woorden toont: geboren Weinberg, hoe hij dan Johanna weêrvindt, volgt van zelf.

Dra was de vrede gesloten, en alles bleef weer bij 't oude. 
Hermann was regimentsarts en haalde zijn Hanne ut Frankrik, 
Reed met haar weg in een koets, en leefde gelukkig in Pruisen. 
 
Garderut sweeg un seet still, de Wächter tut eben to Negen, 3) 
Greten harr Thran inne Ogen un wümpel er Knüttüg tohopen 4) 
Hartwi stunn op un wull gan, weer still un deep in Gedanken, 
Awer Jan Paul oppe Bank seet stramm un snurk as en Stallkoh. 

{==57==} {>>pagina-aanduiding<<}

Greten sä: Latem slapen, du kannst mi je ok wul to Hus bringen? 
Darbi keek se em an, as ded se em Afbed voern Unrecht 1) 
Hartwi weer still as en Lamm, sä lisen: Gunnacht Mümme Garden! 
Tred herut innen Snee 2) un heel Anngreten sin Hand hin. 
Doch bi de Farwer sin Eck dar drück he er fast annen Bossen, 3) 
Seggt: Anngret, wullt mi gut wen, so büst du min Anne ut Frankrik. 

Iets eigenaardig liefelijks hebben vooral zijne kleinere lyrische gedichten, schetsjens uit de natuur gegrepen, fotographiën als 't ware van den molenaar en den visscher, den sjacheljood en de oude harpspeelster, die altijd nog voortzingt van liefde en genot, zonder dat iemand er zich over bekommert, waarvan hare borst trilt - en dan van dien laatsten Zigeunerkoning Unruh Hans:

Int Lindner Moor dar steit en Hütt. 
Wer is de OI de buten sitt, 
In bloten Kopp mit swarte Haar 
As Törf so brun un sunderbar? 

Zoo zit hij en wacht.

Wo süht he na? un folt de Hann? 4) 
Un röhrt de Lippen dann un wann? 
Un sä he di ok lud un klar, 
Wat he der brummt so sunnerbar 
Du meenst, he harr di wat vertellt 
Vun Babel ut de Unnerwelt. 

Daar komt een jongen over de heide ‘mit mischen (messingen) Ketels spegelblank’ en

‘De Ole sitt un süht em kam, 5) 
Un drückt de magern Hann' tosam 
Un as he so na'n Heben 6) süht 
So ward he fründli still un blid.’ 

Bedeesd en nederig staat de wilde jongen voor den ouden man ‘un bögt den willen krusen Kopp.’

Denn harrn se sik bi beide Hann' 7) 
Un seegn sik - o wodenni! an. - 8) 


{==58==} {>>pagina-aanduiding<<}

Immers dat heeft Hans Krüschan (Christiaan) of zooals hij gewoonlijk genoemd wordt Unruh Hans zijn' vader beloofd: op den langsten dag zal hij daar zijn. En nu, terwijl een vuurtjen spoedig knettert en de ketel er over hangt, vertelt de oude Zigeuner aan Hans van zijne moeder ‘en Rumnitscheie blink un blank’ die hij verdedigd heeft tegen den wellust van een kozak.

‘He slog to eerst: ik drop 1) em gut! 

Maar hij had de onverdraagzaamheid der rassen ondervonden en daar ginds in de Heide ‘Klockenthon’

‘Ik seeg em nie int Abendroth 
So kakt 2) un brennt mi all dat Blot!’ 

daar heeft hij gezeten in een kerkerhol, geketend en vastgeklonken aan paal en blok, door zon noch maan beschenen. En onder den indruk dier herinneringen zingt hij:

Treckst du hin na 't Westen? 
Treckst du na de See? 
Du büst Himmelskönig 
Ik Obaroree. 3) 
 
Zepter vun Iskander 4) 
Ging vun Hand to Hand: 
Trocken in den Nebel 
Rut ut Morgenland. 5) 
 
Reckt 6) en Barg na'n Himmel, 
Baben blitzt de Snee, 
Schiekt de Water alle 
Na de grote See. 
 
Trocken as de Wulken 
Hoch ut Asia, 
Swarte Granegina 7) 
Trock uns achterna. 

{==59==} {>>pagina-aanduiding<<}

Water wasst int Lopen 
Wulken füllt de See. 
Wo's din Volk, Obaro, 
Segg, Obaroree? 
 
As de Steern an Heben 
Weern wi antosehn, 
As de Sünn an Abend 
Sta ik hier alleen. 
 
Schickst du Himmelskönig 
Mi din letzten Strahl, 
Legg ik - hör! Iskander! 
Nu din Zepter dal. 
 
Sühst du se int Westen? 
Grote Himmelsree? 
Sünd se achtert Water? 
Achter de grote See? 
 
Bün so möd vunt Töben, 
Kann ni achterna, 
Lat min Soen se söken 
In Amerika. 
 
Föhr du em un Alle, 
Wis' du em de Bahn, 
Bring du em in Purpur 
Na'n Takt - i - Suleiman 1). 
 
Reckt de Barg na'n Heben, 
Baben blitzt de Snee 
Baben lat em glänzen 
As du Himmelsree! 
 
As de düstern Wulken 
Um din gollne Kron, 
Sta din Volk versammelt 
Um sin blanken Thron 
 
Hör mi, Himmelskönig, 
Hör mi, oppe Knee, 
Eenmaal noch beswör ik 
Di as Obaroree. 


{==60==} {>>pagina-aanduiding<<}

Meestal echter stemt Groth een zachter lied aan; onder die kleinere zijn velen op muziek gezet en onder zooveel juweeltjens is de keus waarlijk moeilijk.

	Fiv nie leeder ton singn

Dat veerte
He sä mi so vel, un ik sä em keen Wort, 
Un all wat ik sä, weer: Jehann ik mutt fort! 
 
He sä mi vun Lev un vun Himmel un Eer 
He sä mi vun allens - ik weet ni mal mehr! 
 
He sä mi so vel, un ik sä em keen Wort, 
Un all wat ik sä, weer: Jehann ik mutt fort! 
 
He heel mi de Hann' un he bê mi so dull, 
Ik schull em doch gut wen, un ob ik ni wull? 
 
Ik weer je ni bös, awer sä doch keen Wort 
Un all wat ik sä, weer: Jehann ik mutt fort! 
 
Nu sitt ik un denk, un denk jümmer deran, 
Mi düch, ik muss seggt hebbn: Wa geern, min Jehann! 
 
Un doch, kumt dat wedder, so segg ik keen Wort, 
Un hollt he mi, segg ik: Jehann ik mutt fort! 

In 1855 zagen de ‘Vertelln’ het licht; uitvoeriger nog, dan in zijne gedichten mogelijk was, schildert hij ons hier het Nederduitsche volksleven in de meest verschillende phasen. Zij geven ons die gewaarwording van gemoedelijke, rustige tevredenheid, van gezondheid naar lichaam en ziel, die we ondervinden als we ons verdiepen in een Teniers of van Ostade. Toch, al bewegen ze zich op eene kleinere oppervlakte, zijn ze niet mat of eentoonig. Ook onder de boerenkiel bruisen de hartstochten, ook onder die ruwe huid klopt vaak een fier en edel hart.
Het eerste van de ‘vertelln’ heeft tot titel: Twischen Marsch un Geest, tusschen marsch en geest, twee woorden die ons Hollanders niet vreemd zullen klinken. De in- en omwoners van Leiden ten minste zijn genoeg bekend met de hooge en lage morsch, en hooger op, verder van den Rijn, Endegeest, Poelgeest, Oegstgeest. De Marsch of morsch is de vlakke bodem langs de zee of rivier, het alluvium, tegenover de geest, hooger gelegen, hetzij dan zand, heide of boschgrond.

{==61==} {>>pagina-aanduiding<<}

Dan krijgen wij: Ut de Marsch, dat reeds in den Quickborn was opgenomen en eindelijk Detelf. In een tweede deeltjen geeft de sch. ons een meer uitgewerkt tafereel: Trina. Het is een allerliefst kind, die zachte, goede Trina, met hare trouwhartige blauwe oogen, hare bedrijvigheid en haar zoo fijngevoelend hart. Zij leefde met hare ouders, eene welgestelde boerenfamilie te Odderad, geheel afgezonderd van de wereld daarbuiten. Ieder nieuw gezicht is eene gebeurtenis en als de nieuw aangekomene verder geweest is, van Hamburg kan praten of van Pruisen, ook wel misschien Hoogduitsch spreken kan, dan is hij een persoon van belang.
‘Zoo zijn we nu eenmaal. En zoo'n jongemeisjensziel is schuchter en nieuwsgierig als een nachtegaal. Hoe gaarne ziet ze de wereld maar zoo in 't geheim en vooral niet te luide! Bij'n vreemde kon ze loeren als op een geheim, de klank van de stem, de oogen, de trekken waren haar belangrijker dan de woorden; daar proefde en beproefde ze hare ziel op. Voor zoo'n gemoed is een mensch als een boek, dat men blad voor blad doorstudeert en in zich opneemt; geen wonder, dat dan een woord, eene spreuk weêr levend wordt, als een mensch die tot haar spreekt.’
Trina, die gaarne opmerkt en goed opmerkt, heeft weleens een gevoel als is hare omgeving haar te nauw, als wilde zij er uit,...de wijde wereld in.
Het eerst werd hare gemoedsrust gestoord door een ouden speelkameraad, Peter Stamp, die na lange afwezigheid terugkomt en haar op zekeren avond na een woelige partij eene wel wat onhandige declaratie doet. Verschrikt komt Trina thuis. Hare maagdelijke kieschheid is gekwetst door de handelwijze van den half beschonken Peter. Als ze eindelijk inslaapt, heeft ze een droom. ‘Zij was in den boomgaard; zij ging niet maar zweefde zachtjens over de aarde, als vloog ze; eerst merkte ze 't nauwlijks, 't was als hoorde dat zoo; maar onder de boomen stond het vol menschen, die verwonderd toekeken. Toen bemerkte zij het en voelde zich trotsch en voornaam en heel wat bijzonders. Den architect wenkte ze toe, die ernstig toezag, de armen over elkander gekruisd, en ze vloog hem voorbij. Peter Stamp wilde haar grijpen, maar ze gleed weg, toen hij de handen naar haar uitsloeg en ze toen uitstrekte naar den hemel. Toen konden vader en moeder haar niet terughouden, want het ging over een groote wei met lang gras, zoodat allen vielen die haar in verwarring naliepen.

{==62==} {>>pagina-aanduiding<<}
Half treurig was ze, half gelukkig, met zoo'n wonder gevoel als ze volstrekt niet kende, zoodat de adem stokte en het hart haar klopte; want aan 't andere einde stond een jonge man als een die op haar wachtte, zijn gelaat was als een schilderij, zijn oogen zoo helder. Binnen in haar zei haar iets: dat is hij! En toen was ze veilig, liet zich bij de hand vatten, liet zich door hem kussen en ging met hem in de wijde wijde wereld.’
Die jonge man, dien ze nog niet kent, verschijnt haar weldra in de gedaante van Friedrich, een neef van den dokter, die uit de stad is gehaald voor Trina's vader, die plotseling ziek is geworden.
Aandoenlijk wordt Trina's angst en kinderliefde, die zelfs de gedachte aan Friedrich verdringt, geschetst. Als eindelijk haar vader beter is, zal zij den winter in Meldorp de hoofdstad van het district gaan doorbrengen, om daar zich te bekwamen in alle vrouwelijke handwerken.
Een aanzienlijk verlies, dat haar vader lijdt door het faillissement van een zijner buren, opent haar de oogen aangaande Friedrich's zelfzuchtige bijoogmerken. Verontwaardigd wendt ze zich van hem af. Gelukkig heeft ze daarbij tevens het veel edeler karakter van den eenvoudigen en braven architect Wulpert leeren kennen en wij kunnen veilig vertrouwen, dat het een gelukkig paar zal zijn.

Met dat al verliezen wij den schrijver uit het oog. Zijne ‘Vertelln’ maakten hun weg even spoedig als de Quickborn. Weldra werden ze in het Hoogduitsch vertaald, en toen Groth zich op eene reis door Duitschland ook te Bonn eenigen tijd ophield, werd hem om zijne verdienste jegens de platduitsche taal het eerediploma van phil. dr. geschonken. Intusschen begon het in zijn vaderland onrustig te worden en het was van den warmen patriot niet te verwachten, dat hij onverschillig zou blijven. Zuchtte hij in 1851 bij den mislukten opstand der Holsteiners:

Dat treckt so trurig oewer de Elf 
In Tritt un Schritt so swoer - - 
De Swalw de wannert, de Hatbar 1) treckt - - 
Se kamt wedder to tokum 2) Jahr. 

{==63==} {>>pagina-aanduiding<<}

Ade, ade du dütsches Heer! 
‘Ade, ade, du Holstenmeer! 
Ade op Hoffen un Wiederkehr!’ 
Wi truert 1) alleen ant Meer. 
 
De Storch kumt wedder, de Swalw de singt 
So fröhlich as all tovoer - - 
Wann kumt de dütsche Adler un bringt 
Di wedder, du dütsche Ehr? 
 
Wak op, du Floth 2), wak op, du Meer! 
Wak op, du Dunner un weck de Eer 3)! - - 
Wi sitt op Hoepen un Wedderkehr - 
Wi truert alleen ant Meer. 

In 1864 sloeg hij een anderen toon aan:

Dar keemn soldaten oewer de Elf, 
Hurah, Hurah, na 't Norn! 
Se keemn so dicht as Wagg an Wagg, 4) 
Un as en Koppel 5) vull Korn. 
Gun dag, Soldaten! wo kamt jü her? 
Vun alle Bargen de Krüz un Quer, 
Ut dütschen Landen na 't dütsche Meer - 
So wannert un treckt dat Heer. 
Wat liggt so eben 6) as weert de See? 
Wat schint so gel als Gold? 
Dat is de Marschen er Saat un Staat, 7) 
Dat is de Holsten er Stolt. 
 
Gundag jü Holsten op dütsche Eer! 
Gundag jü Friesen ant dütsche Meer! 
To leben un starben voer dütsche Ehr - 
So wannert un treckt dat Heer. 

Intusschen is het patriotisme van Groth niet hetzelfde, dat de Kölnische zoowel als de Kreuzzeitung bezielt, als ze dweepen met één duitsch rijk. De stemming hieromtrent in Holstein schetst Groth in zijne Trina met de volgende woorden: ‘Wat een groot vaderland is, dat weten wij zoo niet, men heeft ons een tijd lang even veel van de deensche koningen verteld als later van de duitsche keizers. Maar wat een klein vaderland is,

{==64==} {>>pagina-aanduiding<<}
waarvan iedere voetbreed iemand wat te vertellen heeft, wat hem aan 't hart gaat, dat weten bij ons ook de vrouwen en meisjens. Laten wij dat vasthouden tot we wat beters hebben.’ Daarom stemt hij ook van harte in met den wensch die in alle vaderlandsche liederen uit Holstein weêrklinkt:
‘Gott, Herzog Friedrich, Vaterland!’ 1)
Frederik VIII, dat is de eenige vorst, de hertog, dien Groth erkent, hem wijdt hij op den 6den Juli 1861: ‘En Geschichte van min Vedder.’ Die neef, een schilder, heeft hem een jaar geleden een portret meêgebracht, bewonderend riep hij toen uit:

‘Ja - Vedder, dats to sehn 
Dat is keen Bild vun Iedereen 
Den süht man mehr as eenmal an, 
Den stat de Ogen as en Mann, 
Gutmödig doch, schön blau un klar, 
Smuck rein de Farv, echt brun dat Haar, 
Do Voerkopp 2) hoch, un lank un small, 
Dat is en Mann na min Gefall.’ 3) 

En nogmaals roept hij uit, als de erfprins van Augustenburg zijn intocht houdt in Glückstadt en al het volk ‘als bijen te hoop loopt,’ Groth daaronder:

Dat is de Mann na uns Gefall! 
Nu, Schleswig - Holsteen stammverwandt 
Din Herzog is 't, din Retterhand. 

De met zooveel geestdrift uitgesproken wensch heeft niet veel kans verwezentlijkt te zullen worden; men zal ook daar wel eindelijk inzien, dat die verbrokkeling van Duitschland in kleine staatjens, ieder onder een vorst, de een al vaderlijker (?) dan de ander, ook zijne inconvenienten heeft. En moge al de tegenwoordige politieke toestand in Pruisen en de overmacht van de brandenburgsche jonkerpartij velen tegen de inlijving van Sleeswijk-Holstein innemen, wij moeten ook bedenken, dat die toestand, strijdig met den geest van onzen tijd niet blijvend kan zijn, en dat van een groot goed georganiseerd Noordduitsch volk veel te verwachten is.
G.J. Dozy.

{==t.o. 64==} {>>pagina-aanduiding<<}



{== afbeelding 



	==} {>>afbeelding<<}
    
















{==65==} {>>pagina-aanduiding<<}

Binnenlandsche letterkunde.

Bibliographie.





I. Fraaie Letteren.

DE OUDE TOLBAAS. Een leesboekje voor kinderen, door B. Koopmans van Boekeren. Tweede verbeterde druk. Te Arnhem bij D.A. Thieme. 1865. Prijs ƒ 0,15.
Indien 15 cents voor een schoolboekje van 56 bladzijden 16o niet te veel is, zou ik allen Heeren Onderwijzers van lagere scholen aanraden Van Boekerens Oude Tolbacs als leesboekje in te voeren. Het is duidelijk gedrukt met verschillende soort van letters. Deze tweede druk doet mij vermoeden, dat het reeds in ettelijke scholen gebruikt wordt; en ik wenschte wel, dat een der ‘mannen van het vak,’ die dit deed en dus uit ondervinding kan oordeelen, mijne aanprijzing openlijk ondersteunde of, als ik mis heb, mij tegensprak. Op hun oordeel moet ik mij wel beroepen, daar het mijne alleen het gevolg is van den indruk, dien het boekje op mij gemaakt heeft, en ik de gegrondheid van mijne gunstige meening niet kan toetsen door de proef te nemen met kinderen van dien leeftijd, voor welke het bestemd is. Vergis ik mij niet, dan slaat Van Boekeren den rechten toon aan, die voor kinderen past. Hij is niet kinderachtig, hij moralizeert niet, maar vertelt kort en duidelijk, zakelijk en onderhoudend. Zijne lessen van kinderlijke levenswijsheid legt hij in den mond van een man uit het volk met gezond verstand en van rijpe ondervinding. Godsdienstig is de Tolbaas, maar hij theologizeert in geeneu deele. De voorstanders van zoogenoemd Christelijk (dogmatisch) onderwijs vinden hier niets van hunne gading; - voor secte-scholen schrijft Van Boekeren volstrekt niet.....Heeft hij gelijk - ik bedoel niet hierin; want wie van dogmatisch onderwijs voor kinderen houdt, heeft gelijk als hij dogmatische kinderboekjes maakt - maar heeft hij gelijk,

{==66==} {>>pagina-aanduiding<<}
als hij in zijne voorrede zegt: ‘mag er onder de leesboekjes voor jonge kinderen ook wel nu en dan een van zedekundige strekking ingevoerd worden;’ en zijn er onder dit soort zeker wel in gebruik, die te diepzinnig of te hoogdravend, te slecht van stijl of te saai mogen heeten; de Oude Tolbaas gaat aan geen dezer euvelen mank, en ik houd mij overtuigd, dat alleen zeer stompzinnige of reeds geblaseerde kleuters (die er helaas ook al zijn!) het boekje onvoldaan uit de hand zullen leggen.
De kleine aanmerkingen, welke ik onder het lezen maakte, teeken ik hier niet op, omdat ze voor den lezer van geen belang zijn. Ik zal ze den Schrijver mededeelen, om er, als hij het met mij eens is, bij eene volgende uitgaaf gebruik van te maken. Zij wijzigen echter mijn gunstig oordeel volstrekt niet. Neen, ieder die weet hoe moeijelijk het is voor kinderen te schrijven, zal met mij instemmen, dat Van Boekeren er slag van heeft - zijne kinderpreken hebben reeds wel verdienden lof ingeoogst - en hem aanmoedigen, om meer van dezen aard aan onze jeugd te geven, opdat allengs de prullen uit de schoolen prenteboekjes-wereld verdwijnen....O de Hercules, die dezen Augias-stal eens reinigen kon!

Kampen, Nov. 1865.
J. Hoek.

II. Godgeleerdheid en Wijsbegeerte.

GEDACHTEN OVER HET GEBED DES HEEREN, nagelaten door wijlen Mr. J.J. van der Brugghen. Amsterdam, H. Höveker, 1865. Prijs ƒ 0.40.
De heer J.A. Singendonck zegt in een voorbericht: ‘de schrijver heeft deze Gedachten, te midden van den stillen huisselijken kring eerst uitgesproken, later opgeteekend, om aan het verlangen van belangstellende bloedverwanten te voldoen. Het blijkt niet, dat de schrijver de uitgave daarvan heeft bedoeld.’ Vraagt gij aan genoemden heer wat dit geschrift bevat, hij antwoordt u: ‘deze bladzijden behelzen de eenvoudige mededeeling van de uitkomsten van geloovig schrift-onderzoek en geestelijke ervaring.’ Geloovig schrift-onderzoek; vreemde combinatie! 't is meer dan vreemd; 't is eigenlijk onzin. Geloof kan wel de vrucht, het resultaat zijn van onderzoek, maar mag nooit de voorwaarde er van zijn en dat wordt toch hier bedoeld. Bij het doorlezen van dit boekje heb ik bemerkt, dat de uitkomst

{==67==} {>>pagina-aanduiding<<}
van het geloovig schrift-onderzoek hierin bestaat, dat alles wat in het N.T. over het bidden en het gebed wordt gevonden, volmaakt met elkander overeenstemt, dat het geheel hetzelfde is of we de evangeliën dan wel de brieven, of we de synoptici dan wel den vierden evangelist hooren; alles past! alles rijmt! Maar om alles te laten passen en rijmen, moet er dan ook heel wat worden gemeten en ingelegd en gedraaid, ja, om het regte woord te gebruiken: geknoeid. 't Is merkwaardig om te zien hoe ‘de geloovige schrift-onderzoekers’ met den Bijbel omspringen; zoowat als de kat met de muis.
Ik zal enkele gedachten over deze ‘Gedachten’ u mededeelen, waarde lezer! en zoo vrij zijn u eerlijk te vertellen, hoe ik over dit geschrift denk. Laat ik eerst u opgeven den loop, dien de schrijver aan zijne gedachten in dit boekje gegeven heeft. In het eerste en grootste gedeelte is bijna alles bijeenverzameld, wat in het N.T. over het bidden gevonden wordt, en dit wordt alles in verband gebragt met het ‘Gebed des Heeren.’ Boven deze afdeeling zou men als opschrift kunnen plaatsen: ‘Algemeene beschouwingen over het bidden en over het ‘Onze Vader.’ In de overige bladzijden wordt iedere bede van het ‘Onze Vader’ afzonderlijk behandeld en wordt acht gegeven op ‘de volgorde, die niet willekeurig kan zijn; maar ons aantoont, hoe de verschillende gedachten des gebeds zich van zelf uit het hoofddenkbeeld ontwikkelen, en op haren inhoud, die telkens daarmede in het nauwste verband staat.’ Ziedaar in 't kort opgegeven wat men hier aantreft. - Hoe mijn oordeel over dit werkje is? Over 't algemeen niet ongunstig. Er zijn inderdaad heldere, schoone, diepe, vruchtbare gedachten in, hier en daar vinden we echt liberale, waarlijk moderne denkbeelden. Ik beäam wat in de voorrede gezegd wordt: ‘door het lezen van dit geschrift zal, men eenigszins dieper kunnen zien in de gesteldheid des harten en in den schat der ziel, welke tot het mededeelen van dergelijke gedachten heeft geleid.’ Voor den vromen, godsdienstigen zin van den auteur is dit boekje een zeer gunstige getuigenis. Ofschoon op een ander standpunt staande, heb ik altijd de opregtheid, het talent en de warme overtuiging gewaardeerd, die uit alles, wat van der Brugghen schreef, spraken; hij was een der edelste woordvoerders zijner partij en zijn dood werd door ieder weldenkende betreurd. We vinden ook in dit geschrift overvloedige bewijzen, hoe afkeerig van der B. was van die steile,
koude, oud-
{==68==} {>>pagina-aanduiding<<}
kerkelijke orthodoxie, die zoo gemakkelijk overgaat in een dor formalisme en in doode en doodende letterdienst. Hoort slechts: ‘Laat ons bij voorbeeld maar eens alleen nagaan, hoe dikwijls wij bidden zonder eenige aandacht, zonder eenigen ernst, hoe spoedig wij met de woorden, met de uiterlijke daad des gebeds gereed zijn, zonder dat ons hart, ons geweten er eenig deel aan neemt, voor het eten, na het eten, in ons eigen gebed, wanneer een ander in het gebed voorgaat. Hoe dikwijls hooren wij zelfs in het geheel niet, nemen volstrekt geen deel aan hetgeen gesproken wordt, verliezen ons in allerlei aan het gebed geheel vreemde gedachten, of prevelen slechts uit gewoonte woorden met onzen mond. Dat weten de menschen niet, die zien ons eerbiedig staan of nederknielen met gesloten oogen en gevouwen handen; God, die de nieren proeft, ziet het, en Hij weet dus dat dit alles schijn, leugen, geveinsdheid, is.’ (bl. 5) Sprekende over de roeping van huisvaders, leeraars en onderwijzers om anderen voor te gaan in het gebed, vernemen we deze ware woorden: ‘wie gevoelt niet, hoe moeijelijk een werk dat is, hoe veel hij daarin te kort komt? hoe dikwijls het leven en de waarheid er aan ontbreekt? hoe het daardoor een louter werk der gewoonte wordt, een ijdel verhaal van duizendmaal herhaalde gedachteloos uitgesproken, en gedachteloos aaugehoorde woorden? hoe als tot vergoeding van dat gebrek aan leven, de zelfzucht en de ijdelheid er zich in mengen, om in hartstogtelijke, zenuwachtige spanning eere te zoeken bij de menschen door het houden van lange, alleen bij hen den vorm van regtzinnigheid, of dichterlijkheid en sentimentaliteit najagende redevoeringen aan God?’ (bl. 7) Wie zou niet gaarne het volgende onderschrijven? ‘God, die ons alles geeft wat wij hebben en zijn, eer wij er Hem om bidden, boven ons bidden en zonder ons bidden, Hij, die zijne zon
laat schijnen ook over de boozen en onregtvaardigen, die hem daarom niet bidden, wil er om gebeden zijn om onzentwil: opdat wij het geluk mogen hebben het van Hem te vragen, opdat wij, door tot hem te spreken, onze nooden Hem te klagen, onze hulp bij Hem te zoeken, ons hart, met één woord, voor Hem uit te storten, dat Hij toch ook zonder dat wel kent, alzoo werkelijk terugkeeren mogen tot hetgeen waartoe wij door Hem bestemd zijn, tot onze roeping, niet om passieve voorwerpen zijner Almagt, maar om kinderen Gods te zijn, met Hem in de onmiddel-
{==69==} {>>pagina-aanduiding<<}
lijke betrekking staande der liefde, der vertrouwelijkheid, der gemeenschap des geestes, en om die gemeenschap actief ook van onze zijde uit te oefenen.’ (bl. 17) En komt ons niet een edele geest, een warm gevoel, een godsdienstige zin tegen uit woorden als deze: ‘wij kunnen al wat wij begeeren, al wat ons drukt, al onze aardsche zorg en nood, onze grootste en onze kleinste belangen aan Hem openleggen en van Hem voorziening daarin vragen, wijl wij dat waarlijk in die gemoedsstemming (waarover in 't voorafgaande gesproken was) doende, die aardsche belangen, d.i. ons zelven en de onzen, niet als ons hoogste goed, als onze goden, aan God substitueren, boven God stellen, omdat wij het doen met het goede bewustzijn in ons zelven, in overeenstemming met den eisch onzes gewetens, dat al onze aardsche betrekkingen, hoe lief zij ons ook mogen zijn, ons niet liever zijn dan God en het geluk zijner gemeenschap: Geene stoïsche wereldverachting, geene ascetische wereldvlugt behoort derhalve tot het wezen onzer gemeenschap met God, of tot de uitdrukking dier gemeenschapsoefening met Hem in het gebed, maar het is eerst die gemeenschapsoefening, welke aan de wereld rond ons hare waarde geeft, het gebrekkige en onvoldoende daarvan aanvult, het gemis daarvan vergoedt: uit het dagelijksch
brood “kaauwen wij suiker,” wanneer wij het uit Gods vaderhand ontvangen: maar ook de edelste genietingen der zinnen en des geestes, in de beschaafde kringen des levens, worden als bevrediging van het schoonheidsgevoel, van den trek des beschaafden geestes naar alles wat liefelijk is en welluidt, getuigenissen onzer gemeenschap met God, uitvloeiselen zijns wezens, bewijzen zijner liefde, die uit die liefde hunne grootste waarde ontleenen, daardoor gezuiverd worden van de zonde der zelfzucht, dier wereldliefde, welke van de wereld haren God maakt. Zoo worden zij “geheiligd door het gebed.”’ Zoo vindt men vele juiste en menschkundige opmerkingen in dit boekje verspreid; ik mag niet meer afschrijven; de lezer zal, zelf zoekende, zeker vinden.
Ik moet thans de aandacht vestigen op hetgeen minder juist is. Te midden van veel goeds en schoons, stuiten we meermalen op beschouwingen, die dat goede bederven en dat schoone ontsieren. Hoe is 't mogelijk dat uit hetzelfde hoofd zooveel ongelijksoortigs is voortgekomen! Van dien helderen, dikwijls zoo liberalen man, moeten we nu en dan zeggen: hoe duister,

{==70==} {>>pagina-aanduiding<<}
hoe verward, hoe orthodox! Op enkele zinsneden wil ik wijzen, die mijn oordeel moeten regtvaardigen.
Naar aanleiding van het woord: ‘leer ons bidden!’ zegt de schrijver o.a.: ‘dat wij dit moeten leeren, is een op zich zelf verootmoedigend feit. Want wat spreekt eigenlijk meer van zelf, kan eigenlijk minder onderwerp zijn van leering, dan “het gebed?”...Dat wij dus moeten leeren bidden, dat wij, het gebed kennende gelijk de apostelen, als discipelen van Mozes, als opregte Israeliten het gebed kenden, toch nog van Jezus moeten leeren bidden, is wel het ondubbelzinnigst bewijs, dat wij in eene niet natuurlijke, ons vreemde, abnormale betrekking tot God gekomen zijn. Al ware er geen ander bewijs van ons oorspronkelijk aangeboren bederf, dan zoude dit feit alleen voldoende zijn, om ons daarvan te overtuigen. Ons geweten dringt ons om te bidden, en wij weten niet te bidden gelijk het behoort!’ (bl. 3 en 4). En op bl. 18 vinden wij eene uitspraak die met het geciteerde weinig strookt: ‘het gebed is de bevrediging eener ons als menschen, die in ons geweten met God verwant zijn, ingeschapene natuurbehoefte, waarvan God ons de bevrediging, uit eigene keuze, in de volle vrijheid onzes willens, in persoonlijke zelfwerkzaamheid schenkt om onzentwil,’ enz. Ik geloof niet dat de discipelen, toen zij vroegen: leer ons bidden! gedacht hebben aan hun aangeboren bederf. Alles moet geleerd worden, van het geringste af tot het edelste en verhevenste toe, dus ook bidden; niet, omdat we oorspronkelijk bedorven zijn, maar omdat we wezens zijn, geroepen en bestemd om zich te ontwikkelen, om te streven naar volmaaktheid; en dit kan niet geschieden zonder lceren. Dat wij moeten leeren bidden is geen ontmoedigend, maar bemoedigend feit. Het zegt ons: gij zijt bestemd, o mensch! om steeds hooger te klimmen in 't geestelijke
leven! Gelukkig, dat wij ook moeten leeren bidden; anders zou er stilstand zijn in 't godsdienstige leven; waar niets meer te leeren valt daar is de dood! leeren is leven!
Op bl. 8 wordt beweerd, dat Jezus door ‘het Onze Vader’ den discipelen leerde bidden gelijk hij bad. ‘Wij moeten dit gebed bestuderen, om uit alle zijne trekken en bijzonderheden het regte bidden, zoo als Jezus gebeden heeft, te leeren kennen.’ Iemand die met v.d.B. Jezus noemt: ‘het gerealiseerde ideaal, het model, het beeld van menschelijke volkomenheid’ (bl. 9) moet de bedenking maken: als het ‘Onze Vader’

{==71==} {>>pagina-aanduiding<<}
leert hoe Jezus zelf bad, waar dan heen met die bede: ‘Vergeef ons onze schulden?’ is die niet ongepast in den mond van den Volmaakte? En hoe wordt die bedenking beantwoord? - ‘“Vergeef ons onze schulden!” dat te bidden, heeft Jezus gewis niet in waarheid kunnen doen door een fictieve substitutie, niet door eene soort van regtshandel, waardoor Hij onze schulden overgenomen hebbende, nu zelf quasi als schuldenaar bij representatie voor God zoude staan. Maar als mensch gelijk wij, den broederen in alles gelijk geworden, uitgenomen “alleen de zonde” (alleen, mij dunkt, 't is nog al heel veel!) kon Jezus zich, in die goddelijke, medelijdende en zich ontfermende liefde, waardoor Hij het “uitgedrukte beeld was der zelfstandigheid Gods” zonder éénig zondig inmengsel der zelfzucht geheel identifieren met het ongeluk der door de zonde lijdende menschheid, en als aan haar hoofd staande en haar lijden mede dragende, haar ter vergeving en genezing aan Gods liefde en ontferming opdragen. Daartoe dreef Hem, als één onzer, geheel zonder zonde’ (dus: niet als één onzer) ‘zonder eenige inwendige instemming met de zonde, het bewustzijn én van de gruwelijkheid én van het gevaar der zonde.’ Zulk een oplossing brengt meer in, dan uit de war!
‘Het gebed des Heeren is een formulier!’ (bl. 9). De schrijver is van oordeel, dat het gebruik van een formulier niet tot werktuigelijkheid leidt, maar dat het onze geesteloosheid, onze ongeloovigheid is, die deze werktuigelijkheid veroorzaakt. Maar als we nu eenmaal geesteloos zijn! Ik wil de vraag niet behandelen: of Jezus werkelijk het O.V. als een formulier gegeven heeft? De Heer v.d.B. heeft het beweerd. Maar laat ons vernemen, waarom dat gebed als formulier zoo goed is. ‘Daarom juist heeft de Heer ons een formulier des waren biddens gegeven, om ons, in onze zwakheid, als ons de woorden ontbreken,’ (maar God let immers, volgens v.d.B. zelven niet op de woorden, maar op het hart) ‘en wij meer dan ooit gevoelen, dat wij niet weten te bidden, gelijk het behoort, een wapen te reiken tegen die geesteloosheid, in de zekerheid, dat wij in dat gebed een volmaakt gebed bezitten, waarmede wij bidden; gelijk Hij, en alles door Hem en met Hem!’ Maar ik vraag U, lezer! wil God dan alleen volmaakte gebeden hooren? Is een gebrekkig gebed, is een enkele verzuchting, doch die uit ons zelven voortkomt niet beter dan een volmaakt, doch geleend gebed? In 't bidden

{==72==} {>>pagina-aanduiding<<}
vooral komt het pronken met eens anders veêren niet te pas. Juist door zulk een formulier-gebed wordt de werktuigelijkheid bevorderd; dat leert de ervaring; door zulk een beschouwing als men hier vindt, wordt de mensch, die toch al zoo veel gemakzucht heeft, geleerd te steunen op Jezus' bidden; daardoor wordt aan zijn zelfwerkzaamheid kwaad gedaan. Als wij niet weten te bidden zooals 't behoort, zullen we het dan leeren, door dan maar het O.V. zoo lang te hulp te roepen? Iemand die moet leeren loopen, moet loopen, maar zich niet laten dragen of rijden; iemand die niet goed kan bidden, moet toch maar blijven bidden, al is 't gebrekkig, 't zal langzamerheid beter worden, biddende leert hij bidden. Napraten en nabidden, neen, daartoe worden wij niet geroepen; zelf bidden, dat is onze taak. - ‘Maar door een formulier wordt dat nabidden bevorderd.’ Formulieren zijn geestdoodend; formulieren veroorzaken formalisme! En daarvan is toch de Heer v.d.B. een vijand, zooals we zagen. - Ik verheug mij er over, dat onze schrijver het gebed des Heeren nog uit een ander en beter oogpunt beschouwt. Hij noemt het een model, waaruit wij het regte bidden, het bidden in geest en waarheid, in den naam van Jezus, moeten leeren kennen. Veel goeds wordt daarover opgemerkt. Dat gebed is kort en eenvoudig, het ademt eerbied voor, vertrouwen op, liefde tot God! Wij moeten dat alles niet vragen om Gods wil, maar om onzentwil, omdat wij behoefte hebben aan God zelven en niet alleen aan Gods gaven. Ons bidden moet zijn: gemeenschapsoefening met God. Dergelijke zeer juiste opmerkingen treft men menigvuldig aan. Hier en daar echter weêr tegenstrijdigheden: nu eens is v.d.B. determinist, dan weêr indeterminist in zijne opvatting van het gebed. - ‘God doet, is het noodig, als een Almagtig
God zelfs wonderen om het gebed bevrediging te schenken’ (bl. 19 en 20). Dat God zich zou laten verbidden en vermurwen, zich laat afdwingen en afpersen, hetgeen Hij anders niet gegeven zou hebben, wordt genoemd: ‘eene onwaardige, eene onchristelijke, eene heidensche voorstelling van God’ (bl. 23). Doch op bl. 24 en 25 lezen wij, dat er ‘in geestelijken zin bij God eene verandering van gezindheid niet alleen denkbaar is, maar door zijne natuur, als Geest, gevorderd wordt jegens zijne menschenkinderen, naarmate zij, naar het woord der schrift, der Goddelijke natuur meer deelachtig worden, en Hij daardoor meer sympathie met hen kan hebben.’

{==73==} {>>pagina-aanduiding<<}

Het ontbreekt niet aan vreemde verklaringen, vooral waar over wonderen gesproken wordt in verband met het gebed. - ‘Gelijk Jezus niet altijd wonderteekenen deed, maar altijd voor het oog des geestes zigtbare wonderen des geestelijken levens, zoo doet zich bij de zijnen, in de geschiedenis der kerk, de drang tot de openbaring des geestes in uitwendige wonderteekenen, niet ten allen tijde in gelijke mate gevoelen. Langzamerhand is de kerk in eene periode van ontwikkeling getreden, waarin aan zulke zigtbare teekenen geene zedelijke behoefte meer bestaat.’ De mogelijkheid bestaat dus, volgens het hier gestelde, dat die tijd der wonderen nog eens terugkomt. Want het is volgens den schrijver een onloochenbaar feit, ‘dat, hoewel de eigenlijke periode der wonderen in de eerste kerk niet lang geduurd heeft, desniettemin nog dikwijls, in latere eeuwen, door vrome, heilige mannen wonderen geschied zijn.’ Wie weet, wat ook voor ons nog is weggelegd! ‘In den regel’ zegt v.d.B. worden nu geene teekenen en wonderen meer gedaan; dus toch nog wel eens bij extra gelegenheid?
Gezocht noem ik het, wanneer bij de verklaring der bede: ‘Uw wil geschiede,’ het volgende wordt aangeteekend: ‘Het gebed gaat van het symbolische drietal, van den hemel, de hemelsche dingen, over tot het viertal, de aarde, met hare geheele onvolkomenheid, hare behoefte, maar ook met hare heerlijke bestemming’. En wanneer we bij de behandeling der bede: ‘Vergeef ons onze schulden’ lezen: ‘de zonde is niet zoozeer overtreding van een zedelijken regel, over wiens handhaving God waakt, als een persoonlijk leed en onregt Hem aangedaan, door verwerping zijner gemeenschap en versmading zijner liefde’ dan vraag ik of het niet al te menschvormig is uitgedrukt, dat wij God persoonlijk leed en onregt aandoen? God zal daarboven wel verheven zijn! Doch genoeg. 't Wordt tijd, dat ik eindig. Moge dit geschrift met al zijn goede en verkeerde eigenschappen er iets toe bijdragen, dat de aanbidding Gods meer en meer worde: eene aanbidding in geest en waarheid.
Dat zou zeker geheel overeenkomstig zijn met den wensch en de bedoeling van den edelen schrijver. Hij stichte alzoo nog wat goeds, ook nadat hij gestorven is!

's Hertogenbosch.
B.C.J. Mosselmans.

{==74==} {>>pagina-aanduiding<<}

GEDACHTEN VAN EEN GENEESHEER over de onsterfelijkheid der menschelijke ziel. Naar het Hoogduitsch van Dr. E.R. Pfaff, Koninkl. Saks. districts-geneesheer en lid van verschillende geleerde genootschappen. Kampen, B.L. van Dam, 1865.
Alweder: ‘gedachten.’ En 't onderwerp dier gedachten is niet minder belangrijk dan het vorige. Onsterfelijkheid! Wie neemt niet gretig ter hand al wat in onzen tijd over die gewigtige zaak geschreven wordt? Wie zal zeggen: die zaak is uitgemaakt? Wie zal verklaren: ik kan de onsterfelijkheid bewijzen? Wie zal beweren: ik zal u bewijzen dat gij niet onsterfelijk zijt? Niemand, die der zake kundig is, zal zoo spreken. Zeer wijselijk heeft dan ook Dr. Pfaff in zijn werkje geen bewijzen beloofd maar slechts gedachten; hij wilde zijne lezers niet teleurstellén. Meermalen vinden we de formule: ‘wij zijn alzoo geneigd aan te nemen,’ of: ‘wie weet;’ ‘wie zegt ons.’? Wie dus in dit boekje afdoende bewijzen voor de onsterfelijkheid wil vinden, late het gerust ongelezen. Maar die wat minder hooge eischen doet, leze dit geschrift, hij zal het niet geheel onvoldaan uit de hand leggen. Wat vindt men hier? In de voorrede zegt de schrijver, dat ‘hij zich heeft voorgesteld, door de leer van de onsterfelijkheid der menschelijke ziel van een geneeskundig standpunt te beschouwen, eenige steenen bij te brengen tot het optrekken van dit zoo grootsche gebouw’ enz. Edel doel voorzeker! we hebben den schrijver deswegens lief. En, hoewel hij naar de bereiking van zijn doel streeft, mij dunkt toch, dat hij te weinig zijn plan gevolgd heeft. De schrijver geeft meer en tevens minder dan hij belooft. - Hij geeft meer; want we vinden in zijn boekje eene verzameling van uitspraken door verschillende geleerden in allerlei vakken, over de onsterfelijkheid der ziel. En 't is een schoone, uitmuntende collectie; in zooverre zijn we dankbaar voor die toegift. Maar door dit alles te geven, onthoudt ons de schrijver juist datgene, waarvan we
meer zouden hebben willen ontvangen. Hij is geneesheer; uit een geneeskundig oogpunt de onsterfelijkheid te beschouwen, moest de hoofdzaak hebben uitgemaakt. We hadden dit uitvoeriger gewenscht en daarvoor gaarne het andere geschonken. Wat op godsdienstig en zedelijk gebied, wat door rede en geweten omtrent de onsterfelijkheid wordt geleerd en beweerd, hadden we in dit boekje geheel kunnen missen. Met den mensch als organisch wezen, met

{==75==} {>>pagina-aanduiding<<}
den mensch, zooals hij door den wetenschappelijken medicus uit een physiologisch oogpunt wordt beschouwd, had onze schrijver zich meer moeten bezig houden; doch wat hij er van zegt, verdient zeer onze kennismaking en overweging. Hij bespreekt ‘verschillende, deels pathologische, deels physiologische toestanden van het menschelijk leven, welke het aannemen van de onsterfelijkheid der ziel als noodzakelijk doen voorkomen.’ En zoo worden achtereenvolgens behandeld: ‘het somnambulisme, (slaapwandelen) de magnetische slaap, het ijlen in koortsen, de visioenen en zinsbegoochelingen, de slaap en het droomen.’ Wilt gij eenige uitkomsten van des schrijvers onderzoek vernemen? 1o ‘de eigenschappen der ziel moeten, als voortspruitende uit het onmiddellijk bestaan der ziel, zich geheel onveranderd handhaven, onder alle, voor de openbaring van het zieleleven gunstige omstandigheden;’ ‘de ziel moet eens noodwendig voortbestaan, nadat zij door den dood gescheiden is van het organismus.’
2o. ‘Wij zijn geneigd aan te nemen, dat onze dood op de aarde, gelijktijdig zal plaats hebben met ons ontstaan als hooger bewerktuigde wezens op een ander wereldligchaam, en dat onze ziel, de plaats harer bestemming nog sneller dan de electrische vonk, zoo snel als de gedachte waarvoor geen afstand bestaat, zal bereiken.’
3o. ‘Dat bestaan zal te meer bevredigend zijn, naarmate onze ziel meer veredeld het aardsche leven verlaat.’
Dit zijn de hoofdresultaten. En deze bevestigen hem in zijne overtuiging, dat ‘in het Heelal geen dood bestaat, maar slechts een overgang van een leven of van een toestand van bestaan in een anderen.’
Aan het slot zijner beschouwingen gewaagt de schrijver ook van het wederzien na den dood. Hij vindt het gepaster om te spreken van wedervinden, wedererkennen en hij uit de meening, ‘dat het wedervinden der afgestorvene zielen niet steeds onmiddellijk na den dood zal plaats hebben.’ Hieruit blijkt, dat onze doctor ook niet vrij is van phantaseeren! De physiologie heeft hem dat zeker niet geleerd.
De titel van dit boekje klinkt nog al dualistisch; voor onsterfelijkheid der ziel zouden we liever zetten: onsterfelijkheid des menschen. 't Komt mij voor, dat de schrijver overdrijft, wanneer hij zegt, ‘dat het ongeloof aan onsterfelijkheid eene geheele doelloosheid van ons bestaan in zich sluit, het werk der Voor-
{==76==} {>>pagina-aanduiding<<}
zienigheid als bloot toeval beschouwt, en de naleving der zedeleer, zoo niet voor onmogelijk, dan toch voor nutteloos en overvloedig houdt.’ Hoe? zou mijn leven doelloos zijn, als ik na den dood ophield te bestaan? Ben ik dan minder dan dier en plant? deze, ofschoon niet onsterfelijk, zijn toch hier op hunne plaats en zijn niet nutteloos en doelloos. Ik moet hier leven tot zegen van anderen, tot bevordering van al wat goed is. Ik moet hier leven in reinheid en deugd, ook al weet ik van de toekomst niets. Zoo lang ik hier ben, moet ik leven voor hetgeen hier is. Die hier het goede doet, niet - om het goede zelf, niet - om hier goed te zijn en zegen te brengen, maar om de toekomst, die is een loondienaar, die handelt uit een verkeerd beginsel. En op meer plaatsen in dit geschriftje wordt te veel de waarde van het heden als heden voorbij gezien, en wordt het leven op aarde te laag geschat, als de toekomst buiten rekening blijft.
Overigens bewijst Dr. Pfaff door zijn werkje, dat het materialisme volstrekt nog niet zijn laatste woord heeft gesproken, dat er veel is aan te voeren, waardoor het geloof aan onsterfelijkheid geregtvaardigd en gesteund kan worden. Doch tevens blijkt er uit, dat we, even als omtrent zooveel andere dingen, ook omtrent de onsterfelijkheid, nog steeds den wensch en de bede moeten uiten: meer licht! meer licht!

's Hertogenbosch.
B.C.J. Mosselmans.




III. Rechts- en Staatswetenschappen.

DE KOLONIALE QUAESTIE VAN DEN DAG, naar aanleiding van eenige brochures des Heeren S.E.W. Roorda van Eysinga, als: ‘Trekt Nederland batige saldoos ten koste van Java? - ‘Een Mysterie, enz.’
Naar aanleiding, van eenige hier boven vermelde en mij door de redactie van dit tijdschrift toegezondene geschriften van den heer S.E.W. Roorda van Eysinga wensch ik de koloniale quaestie te bespreken.
Die quaestie domineert op het oogenblik alles. Hetgeen den zoo even genoemden schrijver meer persoonlijk aangaat, blijve daarom buiten mijne beschouwingen. Ik wensch echter de koloniale quaestie van den dag te bespreken. Bij eene vorige gelegenheid heb ik reeds gezegd, dat het koloniale vraagstuk, besloten

{==77==} {>>pagina-aanduiding<<}
om zoo te zeggen binnen de grenzen van den dag, niet volledig aangeduid is; maar men gelieve in het oog te houden, dat tegenwoordig de koloniale quaestie in hoofdzaak geen andere is dan de vraag: vrije of gedwongen arbeid op Java. Nog iets: het heeft zeker zijne eigenaardige moeijelijkheden, om, als men de Indische toestanden niet bij aanschouwing kent, daarover in bijzonderheden een bepaald oordeel uit te spreken. Ik ben evenwel niet toegedaan de leer van hen, die meenen dat men in Indië geweest moet zijn, om over Indië te kunnen medespreken. Ik geef toe, dat men Indië gezien moet hebben, om alle bijzonderheden te kunnen overzien en beoordeelen, maar men kan het door ijverige studie zeer goed zoover brengen, dat men over ons koloniaal stelsel in het algemeen eene op goede argumenten steunende meening hebbe.
Onder de middelen tot dekking der uitgaven komt op de staatsbegrooting steeds voor een zoogenaamd koloniaal batig slot, of welken anderen naam men aan dat slot dan ook geven moge. Hoewel niet gemakkelijk te analyseren, is het toch bekend, dat dit koloniaal batig slot voor het grootste deel zijn aanzijn verschuldigd is aan de winsten, welke het gouvernement trekt uit den verkoop van eenige producten, op Java op zijn last geteeld. M.a.w. het koloniaal batig slot is het gevolg van een stelsel, door de Nederlandsche regering op Java ingevoerd en hetwelk bekend staat onder den naam van het kultuurstelsel. Dat het Nederlandsche gouvernement soms enorme winsten uit Java getrokken heeft, zal erkend worden, als ik mededeel, dat er jaren geweest zijn, waarin dat koloniaal batig slot opliep tot een bedrag van ƒ 38 tot ƒ 45.000.000; als men verder bedenkt, dat wij met de Indische millioenen onze spoorwegen en verbeterde waterwegen aanleggen, onze schuld belangrijk geamortiseerd, in ons belastingstelsel menige wijziging gebragt en de slaven in West-Indië geëmancipeerd hebben. Toch kleven aan dat batig slot ontzettende gebreken: het gouvernement beschikt in Indië geheel willekeurig over den grond en de werkkrachten van den inlander; het dwingt hem, niet voor zich en zijn huisgezin, maar uitsluitend voor het moederland te zorgen; het laat hem arbeiden aan kultures, welke hem zelven en den grond dien hij bewerken moet uitputten, zoodat het gouvernement zelf in zijn eigen belang den druk van sommige kultures, b.v. dien van de indigo, aanmerkelijk heeft moeten temperen; het laat hem uren ver van

{==78==} {>>pagina-aanduiding<<}
zijne woning alleen in het belang van het moederland de koffietuinen bearbeiden; het betaalt hem een uiterst laag arbeidsloon uit. Daarbij rusten de winsten, welke het gouvernement maakt, hoofdzakelijk op den onzekeren grondslag van de prijzen der producten, want hadden de koffie en de suiker in de laatste jaren niet zulke goede prijzen gemaakt, dan zouden onze winsten aanzienlijk minder, zoo niet = 0, geweest zijn. In één woord, het gouvernement komt hoegenaamd niet na de verpligtingen, welke het vervullen moet, terwijl het koloniaal batig slot, afhankelijk van den oogst in Indië, van weêr en wind, van de prijzen der producten, voorzien moet, niet alleen in al de daar straks door mij opgesomde buitengewone, maar ook in de gewone uitgaven van ieder dienstjaar. Want wij verkeeren ook in den voorzeker abnormalen toestand, dat wij met eene buitengewone inkomst, als de Indische baten zijn, onze gewone uitgaven dekken moeten. Ieder gevoelt, dat aan zulk een toestand een einde komen moet.
Gelijk iedere andere heeft natuurlijk Nederland, als koloniale mogendheid, ook hare regten en pligten. Zonder ons nu te willen inlaten met de morele pligten van het moederland ten opzigte der koloniën, moet ik er op wijzen, dat wij den inlander die mate van materiële welvaart behooren te verzekeren, waardoor hij in staat gesteld wordt, de voor hem passende hoogte in de maatschappij te bereiken. Van den anderen kant moet de kolonie het moederland schadcloos stellen voor hetgeen het laatste aan de eerste ten koste leggen moet. Nog meer: de kolonie moet, zoolang zij kolonie blijft, het moederland direkt meer voordeel opleveren, dan hetgeen strekkende is als tegemoetkoming voor de uitgaven, welke het moederland zich voor de kolonie getroosten moet, omdat het moederland, als overheerschende staat, het regt heeft van de kolonie als overheerschten staat eenig voordeel te bedingen, met inachtneming echter van hetgeen de kolonie in redelijkheid opbrengen kan. En die voordeelen moeten zeker zijn. Aan deze requisiten nu voldoet het kultuurstelsel niet. Het verschaft den inlander, niet alleen niet eene zekere mate, maar zelfs in het geheel niet eenige mate van materiële welvaart. Het levert aan de schatkist van het moederland eene hoogst onzekere geldelijke bijdrage. De laatste stelling behoeft, na hetgeen ik boven reeds gezegd heb, geen bewijs; tot staving van de eerste zal ik eene koloniale specialiteit, nog onlangs uit Indië terugge-
{==79==} {>>pagina-aanduiding<<}
keerd, laten spreken. De heer van der Wijck heeft in eene onlangs verschenen brochure een scherp oordeel over ons kolo niaal stelsel uitgesproken. ‘Door het batig slot hebben ‘wij den Javaan van ons vervreemd; wij hebben met de vruchten van zijn arbeid onze staats-schulden betaald, de slaven in West-Indië vrijgekocht en thans nog worden onze spoorwegen daarvan aangelegd.’ ‘De hoofdkwaal is het batig saldo, het zich
toeëigenen van het overschot der koloniale administratie ten behoeve van het moederland. Het is zoo ver gekomen, dat ieder erkent, dat het niet meer zoo kan blijven, en...hervorming onvermijdelijk is.’ De heer Roorda van Eysinga beroept zich in eene der ons toegezonden brochuren op deze uitspraken van den heer van der Wijck; zeer natuurlijk; hoewel ik toch geloof, dat de heer van der Wijck beter afbreker dan opbouwer is. Hoewel de heer van der Wijck weinig succes van zijne alles en allen veroordeelende kritiek hebben kan, zoo heeft hij toch de gebreken van het kultuurstelsel zoo duidelijk aangetoond, dat een radicaal als de heer van Eysinga wel geene betere hulp wenschen kon, en de schrijver dezer regelen er niets meer heeft bij te voegen. Ik had ook andere specialiteiten kunnen citeren, maar ik heb willen wijzen op het geschrift van den heer van der Wijck als van zeer recenten datum; ik heb willen inroepen de getuigenis van iemand, die, al moge hij welligt niet onder de geschikte hervormers gerangschikt kunnen worden, getoond heeft de gebreken, aan het kultuurstelsel verbonden, uitermate goed te kennen.
Omdat nu het kultuurstelsel, waarvan ik de grondslagen bij eene vorige gelegenheid reeds opgaf, niet aan zelfs middelmatig gestelde eischen beantwoordt, moet dat stelsel door iets anders en beters vervangen worden. In een gezonden toestand moet de inlander over zijn grond en arbeid geheel vrij kunnen beschikken. Hij moet tegenover het gouvernement staan, niet in de verhouding van den dienstpligtige tot zijn heer, maar in die van den vrijen man tegenover zijne wettige overheid. Hij zal in dit geval die mate van materiële (ook morele) welvaart kunnen bereiken, waarvoor hij naar zijn aanleg vatbaar is. Het moederland van den anderen kant moet eene volgens menschelijke berekening bereikbare zekerheid hebben, dat de kolonie hare verpligte bijdragen oplevere. 1) M.a.w. voor het kultuurstelsel moet in de plaats

{==80==} {>>pagina-aanduiding<<}
treden eene regeling, waarbij de inlander zijn grond bebouwen kan, zooals en waarmede het hem goeddunkt, terwijl het gouvernement of liever de staat, door middel van de noodige belastingen te heffen, de kolonie tot de vereischte bijdragen verpligt, evenwel zonder hare belastbare krachten uit te putten.
Ik hoor reeds de bedenkingen tegen het hier gestelde: ‘Gij wilt Westersche denkbeelden op Oosterschen bodem overplanten: de Oostersche volken kennen niet, wat wij in het Westen grondeigendom heeten, zij hebben de geheel vrije beschikking niet over tijd en arbeid, als wij Westerlingen. De Javaan kent met eene enkele uitzondering slechts het gemeenschappelijk, het dessa's gewijze, het gemeentelijk grondbezit. Van dien in gemeenschap bezeten wordenden grond wordt iederen dessagenoot een stuk ter bebouwing toebedeeld, terwijl hij ⅕ van het gewas aan zijn heer ter beschikking stelt, en bovendien verpligt is, één dag in de week om niet voor zijn heer te arbeiden. Wat dus in het Westen waar moge zijn, dat is in het Oosten niet juist, en uwe stelling, geldig als zij wezen mag voor Europa, is veel te algemeen en niet van toepassing op het Oosten.’ Zietdaar eenige bedenkingen, welke dikwijls gehoord worden, maar, naar mijn gevoelen, niet de minste waarde bezitten. Ik heb, het is volkomen juist, zeer in het algemeen gesproken, en ik heb daarvoor mijne redenen. Wat ik boven stelde, is de leer van de wetenschap, en aangezien, voor zooveel mij bekend is, die wetenschap tot nog toe niet aan eenig bepaald terrein of binnen eenige grens besloten is, zoo zullen hare lessen zoowel voor het Oosten als het Westen moeten gelden. Het is de roeping van de politiek, het is de taak van den staatsman, om den weg te vinden, langs welken de waarheden der wetenschap het best in toepassing gebragt kunnen worden. De staatkunde zegt, door welke middelen de wetenschap tot haar volle regt komt. Daarom, al gelden de waarheden der staat- of liever volkshuishoudkunde in het Oosten in het algemeen nog niet, de wetenschap is overal dezelfde en het komt er slechts op aan, den weg te vinden, om de toepassing harer leerstellingen meer en meer algemeen te maken.
Met vorenstaande beschouwingen heb ik mijn betoog reeds eenigermate vooruitgeloopen. Ik moet toch juist spreken over dien overgangstoestand van den gedwongen tot den vrijen

{==81==} {>>pagina-aanduiding<<}
arbeid. 1) Wij leven met betrekking tot Indië nog in dien toestand, waarover ik reeds sprak, waarin de stellingen der wetenschap niet gelden en wij moeten in Indië nog komen tot den toestand, waarin de wetenschap geheel onbelemmerd en vrij heerscht. Om te komen van het kultuurstelsel tot vrijen arbeid, moeten wij een overgangstoestand hebben. Ons koloniaal stelsel in het algemeen, en het gedeelte er van dat ik voor het oogenblik in het bijzonder op het oog heb, moeten wij hervormen, onze verpligtingen ten opzigte van de inlandsche bevolking moeten wij eindelijk leeren begrijpen en de koloniale bijdragen aan de schatkist moeten wij op een anderen, een hechteren grondslag trachten te doen rusten. Bovendien bestaat het kultuurstelsel, zooals het door den heer van den Bosch ingevoerd is, voor het grootste gedeelte alleen in de verbeeldingskracht van de mannen van een lang vervlogen tijdperk. Die overgangstoestand treedt in het leven, zoodra vastgesteld is eene regeling, welke met een waakzaam oog op bestaande toestanden het vooruitzigt opent, dat binnen een zeker tijdsbestek de gedwongen door den vrijen arbeid, het kultuurstelsel door de vrije kultuur vervangen wordt, bij welke regeling de wetgever dan tevens te letten zal hebben op de geldelijke belangen van de schatkist.
Al hetgeen ik in bovenstaande regelen ter neder schreef, is geheel overeenkomstig het reglement op het beleid der regering van Nederlandsch Indië, Indië's grondwet. Art. 56 van dit reglement schrijft voor: ‘dat de gouverneur-generaal de op hoog gezag ingevoerde kultures, zooveel doenlijk, in stand houdt onder eenige voorwaarden, en dat alzoo worde voorbereid eene regeling, steunende op vrijwillige overeenkomsten met de betrokken gemeenten en personen, als overgang tot eenen toestand, waarbij de tusschenkomst des bestuurs zal kunnen worden ontbeerd.’ Hoewel dit artikel te regt niet als een meesterstuk van wetgeving gelden kan, - hoewel ik toestem, dat het woord soeperig misschien nog wel al te zacht is voor dezen ommehaal van woorden, zoo geldt deze bedenking toch meer de redactie. De

{==82==} {>>pagina-aanduiding<<}
beteekenis is zeer duidelijk. Toch zou men het laatste in twijfel kunnen trekken, als men naleest, wat er zoo al in de staten-generaal voorgevallen is met betrekking tot de interpretatie van dit artikel. Het is waarschijnlijk toe te schrijven aan de omgeving, waarin wij leven, als ons de beteekenis zoo volkomen duidelijk voorkomt. Het einddoel, waarnaar met alle kracht gestreefd en dat bereikt moet worden, is de toestand, waarbij de tusschenkomst des bestuurs zal kunnen worden ontbeerd, dat is dus de toestand van vrijen arbeid, van vrije kultuur, het tegenovergestelde van het kultuurstelsel. In dien toestand moeten de gouvernements-kultures gebragt worden. Het artikel spreekt niet van het kultuurstelsel, maar, aangezien de gouvernements-kultures in den grond gedreven worden op de wijze als de heer van den Bosch in der tijd voorgeschreven heeft, al heeft de tijd in die kultures zelve of in andere opzigten groote veranderingen aangebragt, zoo schijnt het mij toe, dat hier een ander woord gebezigd wordt, om dezelfde zaak uit te drukken en dat men voor gouvernements-kultures zeer gevoegelijk kultuurstelsel lezen kan. Daarom komt mij de meening ongegrond voor, ‘dat die kultures niet te gronde zouden mogen gaan, al kunnen zij dan ook geene gouvernements-kultures meer genoemd worden, wanneer alle tusschenkomst van het gouvernement zal hebben opgehouden.’ 1) Wanneer deze meening juist ware, dan zoude volgens het regeringsreglement nimmer voor den inlander de toestand geboren worden, waarop hij vrij over zijn grond en arbeid beschikken kon, en dan zou hij tot in het oneindige verpligt kunnen worden, eenige door hem niet gewilde kultures te
drijven. En wanneer nu art. 56 bepaald de bedoeling heeft, om den inlander vrijheid van kultuur te schenken, hoe zoude dit dan te rijmen zijn met het voorschrift, dat de gouvernements-kultures in stand moeten blijven? - Bovendien heb ik nog meer bezwaar tegen de bedoelde opvatting: volgens art. 56 moeten de gouvernements-kultures, zooveel doenlijk, in stand blijven tot op het oogenblik, waarop de tusschenkomst des bestuurs zal kunnen worden ontbeerd. De wetgever zal dus den toestand, beschreven bij de slot-alinea van art. 56, zóó behooren te regelen, dat op het

{==83==} {>>pagina-aanduiding<<}
bedoelde oogenblik de gouvernements-kultures ophouden te bestaan en het aan den inlander zal staan te beslissen, of die kultures hem voordeel genoeg afwerpen, om ze in stand te houden. Wanneer alle gouvernements-tusschenkomst ophoudt, dan heeft het bestuur zich ook niet meer te bemoeijen met de kultuur en dan kan het de instandhouding van deze of gene kultuur ook niet meer voorschrijven. Ziet de inlander voordeel in het behoud der kultuur, het spreekt van zelf, dat hij de vrijheid heeft, ze in stand te houden, maar de wetgever mag niet bij de wet de verpligting opleggen, om ze te behouden. De duidelijk uitgedrukte bedoeling van art. 56 laatste alinea schijnt dus te zijn, dat in de plaats der gouvernements-kultures of het kultuurstelsel eene regeling treedt, waarbij aan den inlander algeheele vrijheid om over zijn grond en arbeid te beschikken gewaarborgd wordt, en.....alle tusschenkomst des bestuurs ophoudt. Wanneer art. 56 die beteekenis niet had, wanneer men met behulp daarvan kon argumenteren, dat, - aangezien voorgeschreven wordt, dat de gouvernements-kultures zooveel doenlijk moeten in stand blijven, tot de toestand, bij de slotalinea bedoeld, zal zijn aangebroken, - alleen de bemoeijenissen van het gouvernement ophouden moeten, maar de inlander verpligt moet blijven, de kultures zelve in stand te houden, dan ware het beter, art. 56 hoe eerder hoe beter te wijzigen, want dan zou het voortdurend aan de toepassing der alleen ware beginselen in den weg staan. Voordat echter de wetgever geroepen wordt, dien eindtoestand te regelen, zal hij zich eerst moeten bezig houden met de vaststelling der noodige bepalingen. Om van het kultuurstelsel tot den vrijen arbeid te komen, zal hij moeten regelen den overgangstoestand, steunende op vrijwillige overeenkomsten (van het bestuur) met de betrokken gemeenten en personen. Die laatste regeling zal zich hoofdzakelijk uitstrekken tot de koffie- en suikerkultures, want van dat kultuurstelsel, hetwelk bestemd scheen om
alle kultures te omvatten, is weinig of niets meer over dan die beide kultures. Sommigen gaan nog eene schrede verder en willen de koffiekultuur niet onder het kultuurstelsel begrepen hebben. Intusschen zie ik voor die meening geen voldoenden grond. Toen de heer van den Bosch toch het gouvernements-kultuurstelsel invoerde, vond hij de koffiekultuur wel op den tegenwoordigen voet, maar vooreerst bragt hij in deze kultuur gewigtige veranderingen en in de

{==84==} {>>pagina-aanduiding<<}
tweede plaats liet hij die koffiekultuur met de door hem daarin gebragte wijzigingen nevens de andere kultures bestaan, zoodat al die kultures te zamen vormden: de gouvernements-kultures of het gouvernements-kultuurstelsel.
Uit het boven aangevoerde blijkt dus, dat het regerings-reglement overeenkomstig de voorschriften der wetenschap het lot van den Javaan te gelijk met de belangen van den staat duurzaam verzekeren wil. Het komt er dus slechts op aan, de voorschriften van dat reglement in toepassing te brengen. Daartoe heeft het tegenwoordige ministerie eene poging gewaagd.
Bij Koninklijke Boodschap van 30 Sept. jl. is aan de staten-generaal ter overweging aangeboden een ontwerp van wet tot vaststelling der grondslagen, waarop ondernemingen van landbouw en nijverheid in Nederlandsch-Indië kunnen worden gevestigd. Men kan met vermijding van dezen schrikbarenden sleep van woorden het ontwerp eenvoudig de kultuurwet noemen. Ja, het is de lang verwachte kultuurwet, de wet, welke de uitdrukking is van de koloniale politiek der tegenwoordige regering, de wet, van de stemming waarover het zal afhangen of het liberaal koloniaal regeringsbeleid een der elementen van het regerings-systeem zal blijven, dan of eene tegenovergestelde rigting aan de koloniale politiek gegeven zal moeten worden, de wet eindelijk, waaruit zal moeten blijken van de liberale rigting der tegenwoordige regering op koloniaal gebied en welke, om het even of de heer van de Putte of een ander haar verdedigt, zal moeten beoordeeld worden naar hare beginselen, welke verder, zoo zij strijdt tegen de door ons straks vooropgezette stellingen, door de liberalen zal moeten verworpen worden en voor welker beginselen het geheele kabinet verantwoordelijk gesteld moet worden, onverschillig of die verantwoordelijkheid al de leden van het kabinet al dan niet zoo hoog aangerekend kan worden, dat zij na eene eventuele verwerping daarvan hunne portefeuilles beschikbaar zouden behooren te stellen of tot eene ontbinding zouden moeten overgaan.
Overeenkomstig het boven gestelde en art. 56 van het regeringsreglement moet de kultuurwet de elementen in zich bevatten, om, met het oog op bestaande toestanden, zonder schokken te komen tot den vrijen arbeid, moet zij inhouden eene regeling, steunende op vrijwillige overeenkomsten met de betrokken gemeenten en personen, als overgang tot een toestand, waarbij de tusschenkomst des bestuurs zal kunnen worden ontbeerd. Laat

{==85==} {>>pagina-aanduiding<<}
ons zien, of het aangeboden ontwerp aan die eischen beantwoordt. Ik zal beginnen met die bepalingen, welke, mijns inziens, goed zijn. Vooreerst wordt aan den inlandschen bezitter de eigendom toegekend van den grond, dien hij bij de invoering der wet in individueel en erfelijk gebruik bezit. Vervolgens behooren in eigendom aan de gezamenlijke geërfden toe, de bebouwde dessaof gemeentegronden, waarvan zij gewoon zijn het genot tijdelijk onder elkander te verdeelen. Alle gronden voorts, niet vallende onder de voorgaande bepalingen, noch vóór de invoering der wet door derden uit anderen hoofde wettig in eigendom verkregen, behooren aan den staat. Insgelijks behooren aan den staat de op hoog gezag aangelegde koffietuinen, onverminderd de regten door gebruik of verordening aan de bevolking verzekerd. Door deze bepalingen wordt eindelijk eens geregeld eene zaak, welke tot nog toe steeds tusschen hemel en aarde gehangen heeft. De vraag, wie eigenaar van den grond is, wordt steeds zeer verschillend beantwoord; ik heb zelfs hooren beweren, dat in Indië niemand eigenaar van den grond is. De vorenstaande bepalingen maken aan die onzekerheid een einde en behelzen allerheilzaamste voorschriften, waardoor den inlander eindelijk den vollen eigendom van zijn grond verzekerd wordt. Dit laatste zal nog nader blijken uit de bepaling van art. 9 van het ontwerp: de gemeenschappelijke dessa- of gemeentegronden worden tusschen de regthebbenden verdeeld, zoodra de meerderheid van hen het verlangt. In dit artikel ligt het beginsel van het onbelemmerd, vrij genot van het individueel grondbezit. Men heeft van de zijde der conservatieve partij wel beweerd, dat individueel grondbezit zoude leiden tot eene geheele omkeering van Java's socialen toestand, dat het de voortreffelijke inrigting der dessa's vernietigen zou, maar het is een feit, dat individueel grondbezit nu reeds op Java bestaat, gelijk trouwens voldoende blijkt uit de bepaling van het ontwerp,
dat aan den inlandschen bezitter de eigendom toegekend wordt van den grond, dien hij bij de invoering der wet in individueel en erfelijk gebruik bezit. Maar al bestond dat individueel grondbezit niet, dan moest het gecreëerd worden, omdat den inlander ten laatste de vrije beschikking over den grond gelaten moet worden.
Verder rangschik ik onder de goede bepalingen art. 42 van het ontwerp, waarbij het volgende bepaald is: de tusschenkomst van het bestuur, ter voortzetting der bestaande suikeronderne-
{==86==} {>>pagina-aanduiding<<}
mingen na afloop der contracten en tot oprigting van nieuwe ondernemingen van suikerbereiding, strekt zich niet verder uit dan tot de verzekering aan den ondernemer van beschikking over velden, waartoe de oppervlakte op hoogstens 400 bouws berekend wordt, terwijl over niet meer dan ⅕ gedeelte der sawah's (rijstvelden), gelegen binnen het gebied van elke dessa, beschikt wordt; het verleenen van beschikking aan den ondernemer over de noodige gronden tot plaatsing der fabrieken en toestellen, alles tegen schadeloosstelling aan de eigenaren, des noods te bepalen door den landraad. Tengevolge dezer bepalingen houdt de willekeurige beschikking over de velden van den inlander wel niet geheel op, maar door het opnemen van het beginsel van schadeloosstelling nadert men toch eenigzins tot het goede doel.
Dan behelst art. 43 het beginsel van publieke uitbesteding der suiker-contracten aan den meestbiedende.
Eindelijk bepaalt art. 46 dat, onverminderd de nakoming der verpligtingen door den staat op zich genomen bij de thans werkende kultuurcontracten, van staatswege niet over den arbeid der inlanders ten behoeve van eenige kultures beschikt wordt, terwijl de artt. 47 tot en met 56 eenige bepalingen behelzen betreffende de overeenkomsten met inlanders, omtrent den arbeid door hen te verrigten. Zietdaar de regeling, steunende op vrijwillige overeenkomsten met de betrokken gemeenten en personen, in volle werking, en welke bepalingen ik tot de gewigtigste van het ontwerp reken, omdat daardoor de eindtoestand, ook bedoeld bij de slotalinea van art. 56 van het regerings-reglement, te eerder en te gemakkelijker bereikt zal worden.
Nu mijne bezwaren tegen het ontwerp. Vooreerst: om de orde der artikelen maar weder op te nemen, de bepaling, waarbij Europeanen, met hen gelijkgestelden en vreemde oosterlingen onbekwaam worden verklaard tot verkrijging van eigendoms-regt of andere zakelijke regten op de gronden, waarvan de eigendom volgens de wet aan den inlander behoort. Bij deze verbodsbepaling wordt het regt van den inlander om over zijn eigendom, welken de wet hem waarborgt, te beschikken zoo als hem goeddunkt beperkt. Mij dunkt, eene beperkende bepaling, door niets geregtvaardigd en in strijd met art. 56 van het regeringsreglement. Op dit verbod is de aandacht ook van anderen gevallen; op eene der vergaderingen van het Indiesch genootschap is men teregt daartegen te velde getrokken. De vergulding dezer harde pil,

{==87==} {>>pagina-aanduiding<<}
door de bepaling, dat binnen vijf jaar na de invoering der wet hierin herziening zal komen, en dat de gouverneur-generaal bevoegd verklaard wordt, in bijzondere gevallen dispensatie te verleenen van dit verbod, maakt haar weinig smakelijker. Het principe is verkeerd. Dan heb ik eene bedenking tegen art. 7, dat den staat eigenaar verklaart van de op hoog gezag aangelegde koffietuinen. Zoo algemeen als de bepaling daar staat, kan de inlander nimmer tot den eigendom komen.
Verder heb ik groot bezwaar tegen de bepaling van art. 16, aldus luidende: tot uitbreiding of verwisseling van koffie-aan-plantingen kunnen van staatswege gronden, mits geene-sawah's zijnde, worden onteigend tegen schadeloosstelling. Elke uitbreiding der koffie-aanplantingen is uitbreiding der gouvernementskultures en voert ons dus niet alleen niet nader tot, maar verder af van het doel. Maar in de tweede plaats acht ik deze bepaling ook in flagranten strijd met art. 56, 1ste al. van het regeringsreglement, alwaar voorgeschreven staat, dat de gouverneurgeneraal de op hoog gezag ingevoerde kultures, zooveel doenlijk, in stand houdt. Uitbreiden is geheel iets anders dan in stand houden.
En nu ten slotte, last not least, art. 40, waarbij de bestaande voorschriften omtrent de verpligte levering aan het gouvernement van de koffie, door de inlandsche bevolking geteeld, worden gehandhaafd. Aan deze bepaling sluiten zich natuurlijk aan de voorschriften betrekkelijk de beschikking over den grond met schadeloosstelling en den arbeid van den inlander voor die kultuur, terwijl art. 7, zoo als reeds gezegd is, ten overvloede nog bepaalt, dat aan den staat behooren de op hoog gezag aangelegde koffietuinen. De regeling van de koffiekultuur moet, naar de mededeelingen van den minister van koloniën, wachten op het resultaat van een betreffende die kultuur ingesteld onderzoek. Intusschen kan men niet spreken van de regeling van den overgangstoestand, zoolang de koffiekultuur buiten die regeling gelaten wordt. De koffiekultuur heeft vele, zoo niet de meeste, bezwaren: de meest willekeurige beschikking over den grond van den Javaan, de meest moeijelijke en opofferende arbeid, welke dikwijls op uren en uren afstands van zijne woning geschieden moet, een uiterst laag arbeidsloon voor den arbeid en ten slotte nog eene hoogst onzekere bijdrage voor het moederland, - zietdaar hetgeen zoo ongeveer tot de karakter-trek-
{==88==} {>>pagina-aanduiding<<}
ken van de koffiekultuur behoort. Ik moet verklaren, uitermate teleurgesteld te zijn door deze niet-regeling van zulk eene belangrijke kultuur als die der koffie, en ik kan mij niet voorstellen, waarom een onderzoek daarnaar zoolang duren moet. Als hét daarmede gaan moet, zoo als het gegaan is met het onderzoek naar de suikerkultuur, aan het rapport waarvoor overigens alle hulde gebragt moet worden, hoelang zullen wij dan nog moeten wachten, hoelang zal het dan nog moeten duren, eer wij den overgangstoestand behoorlijk geregeld hebben! Nog eens: door de niet-regeling van de koffiekultuur bestaat er eene leemte in het ontwerp, waardoor het geheel niet weinig ontsierd wordt.
Ik heb hiermede, hetgeen ik voor mijn oogmerk uit de kultuurwet noodig had, afgehandeld. Ik erken, dat ik nog meer goede bepalingen had kunnen mededeelen, maar voor mijn tegenwoordig doel heb ik genoeg aangehaald. Ik zal dit ontwerp niet vergelijken met hetgeen in der tijd door den voorganger van den tegenwoordigen minister van koloniën, den heer Uhlenbeck, ingediend werd; ik geloof niet, dat eene dergelijke vergelijking veel resultaten zou opleveren. Ik heb echter nog eene gewigtige vraag te beantwoorden: is het ontwerp van den heer van de Putte aannemelijk? Ik erken, dat de nietregeling van de ontzaggelijk bezwarende koffiekultuur zwaar wegen moet bij de liberalen; ik kan mij zelfs begrijpen, dat men alleen daarom zijne stem weigert aan het ontwerp. Toch zou ik mij liever met het mindere tevreden stellen, dan mijne bezwaren zoo hoog stellen, dat ik ook de wezenlijk goede bepalingen van het ontwerp verwierp. Ik zou liever vóór het ontwerp stemmen, 1o omdat het ontwerp bepalingen bevat, welke den overgang tot den geheel vrijen arbeid zeer gemakkelijk maken, en 2o omdat de koffiekultuur, al is het voor het oogenblik niet, later toch zeker geregeld zal worden en mijn bezwaar dus eigenlijk niet zoo zeer raakt, wat er wel, dan wat er niet staat in het ontwerp. - Maar nu nog eene andere vraag: geeft het ontwerp voldoende waarborgen, dat de belangen der schatkist zijn in acht genomen? Op deze vraag kan ik niet zoo bepaald antwoorden: vooreerst heeft de minister van koloniën te kennen gegeven, dat hij, wat betreft de nog loopende suikercontracten, eenige overgangs-bepalingen aan het ontwerp zou to evoegen, in verband met de erkende bezwaren, waaronder de

{==89==} {>>pagina-aanduiding<<}
suiker-kultuur gebukt gaat; na de expiratie der oude contracten zouden er andere regelen noodig zijn. De contracten met eigen arbeid overeenkomstig de nu ingediende wet zullen de verpligte bijdragen aan de schatkist kunnen geven, want het is bewezen (o.a. bij de werkzaamheden aan den spoorweg Samarang - Vorstenlanden en meer), dat vrije arbeid, zoo als natuurlijk is, zeer valt in den geest van den inlander. In de tweede plaats, is de koffiekultuur nog niet geregeld. Over de financiële gevolgen der voorgestelde regeling van den overgangstoestand kan dus geen bepaald oordeel uitgesproken worden. Het is overigens begrijpelijk, dat, bij de niet-regeling der koffiekultures, bij de regeling der suikerkultures volgens deze wet, de schatkist zoogenaamd geene schade lijden kan 1).
Ik vermoed, dat ik in dit mijn oordeel over de kultuurwet gansch en al zal staan tegenover den heer Roorda van Eysinga, die in een zijner geschriften reeds vóór de indiening der wet die aanstaande kultuurwet, de vrucht van den arbeid des heeren van de Putte, eene misgeboorte noemt. De schrijver heeft zelfs geringe gedachten van de talenten des heeren van de Putte, die, volgens des eersten meening, al zijne idéën zal blijven putten uit het staatsblad van 1834. Multatuli is meer de man naar het hart van onzen schrijver, en hij moedigt den laatste aan, om toch vooral voort te gaan, met zijne ‘idéën’ te schrijven. Hiermede is de rigting van den heer van Eysinga genoegzaam aangeduid: de heer van de Putte, die blijken heeft gegeven van echte liberaliteit, die de teugels van het koloniaal bestuur met eene uitnemend vaste hand bestuurt, die, ijvrig en werkzaam, geen dag laat voorbijgaan om het werk op den volgenden te verrigten, - niet de heer van de Putte, maar Multatuli, de man van den ‘Max Havelaar’, waarin een uitstekende stijl en levendige voorstelling aan eene opmerkelijke kennis der Indische toestanden verbonden zijn, is de koloniale man bij uitnemendheid voor den heer van Eysinga. Intusschen meen ik te moeten opmerken, dat de heer van Eysinga een hoogst oppervlakkig oordeel over den heer van de Putte ter neder geschreven

{==90==} {>>pagina-aanduiding<<}
heeft. Het zou mij niet zoo bijzonder moeijelijk vallen, om aan te toonen, dat de heer van Eysinga, die niet zonder gezag redeneert, den minister van koloniën niet kent, als hij zich voorstelt, dat deze alleen uit het staatsblad van 1834 zijne kennis put.
Ik laat den heer van Eysinga volgaarne genieten in den ‘Max Havelaar’ en ik wil erkennen, dat ik dat boek met hem geniet, maar ik laat hem evenzeer volgaarne alleen in het gezelschap van Multatuli, als het er op aankomt, onze koloniale toestanden te regelen. Hoe! de heer van de Putte steeds lezende in het staatsblad van 1834! - de heer van de Putte, die zoo onderscheidene malen getoond heeft de koloniale zaken zoo uitnemend te kennen, die bewijzen te over gegeven heeft uitstekend organiserend talent te bezitten, die niet minder als regering- dan als parlementair man uitblinkt! En dit wordt gezegd door iemand, die meent ook een goed woord over koloniale aangelegenheden mede te kunnen spreken; dit wordt ons gezegd, als of wij niet onze oogen hadden om te zien en onze ooren om te hooren, wat er in het koloniaal bestuur omgaat! Ik reken het bijna der moeite niet waard; om te protesteren tegen de kwalificatie van misgeboorte eener wet, welke men nog niet kent.
Ik kom straks nog op den heer van Eysinga terug, maar vooraf moet ik mij nog bezig honden met de kultuurwet, en wel speciaal met het oordeel, daarover uitgesproken door den heer van Rees in het December-nummer van dit tijdschrift. Ik zal niet in bijzonderheden treden, maar ik wil toch een paar bedenkingen aan het oordeel van den hooggeleerden schrijver onderwerpen. Vooreerst is de heer van Rees van oordeel, dat het, met het oog op de noodzakelijkheid van langzame en trapsgewijze overgangen, niet af te keuren is, dat de regering de koffiekultuur wil in stand houden. Ik vraag evenwel, als deze wet zijn moet de overgang van gedwongen tot vrijen arbeid, moeten dan niet in de koffiekultuur, een niet weinig belangrijk element van het dwangsysteem, even als in de suikerkultuur die noodzakelijke veranderingen gebragt worden, waardoor men komen kan tot den vrijen arbeid? Wanneer de heer van Rees van meening is, dat de koffiekultuur even als die van de suiker behoefte heeft aan radicale hervorming, maar dat wegens het deswege hangend onderzoek die hervorming tot een nader tijdstip verschoven moet worden, dan blijf ik nog bij hetgeen ik reeds boven ter neder

{==91==} {>>pagina-aanduiding<<}
schreef, ik zou evenwel dan toch in den heer van Rees hebben een bondgenoot, in zoover hij hervorming ook dringend noodzakelijk acht. Het laatste is echter minder gemakkelijk aan te nemen met het oog op hetgeen de geleerde schrijver omtrent de koffiekultuur nog mededeelt: hij acht die kultuur namelijk, vooral na de in de laatste jaren daarin gebragte verbeteringen, over het geheel het minst drukkend voor de bevolking. Na hetgeen ik daarover gelezen heb, ben ik van een geheel tegenovergesteld gevoelen; mij dunkt, eene kultuur, welke den arbeider dwingt, om, dikwijls uren ver van de plaats zijner woning verwijderd, daaraan te arbeiden, voor welken arbeid hem daarenboven een buitengewoon schraal loon uitbetaald wordt, zulk eene kultuur kan, dunkt mij, niet onder de minst drukkende gerekend worden. Behoudens deze bedenkingen vereenig ik mij, zoo als reeds opgemerkt is, met den heer van Rees, die in het bedoelde artikel allerbelangrijkste beschouwingen over het kultuurstelsel en het batig slot medegedeeld heeft, als hij de goedkeuring van de kultuurwet wenscht.
Dat de aangeboden kultuurwet zeer verschillend beoordeeld wordt, is natuurlijk. Vooreerst zal zij onder hare bestrijders ontmoeten de tegenwoordige koloniale oppositie, die van geene hervormingen hoegenaamd op Java weten wil, die alleen denkt om en handelt voor het batig slot. In de tweede plaats zal zij onder hare tegenstanders tellen de tegenstanders eener bedachtzame liberale politiek. Te spreken over de eerste soort bestrijders acht ik noodelooze moeite: als de heeren van de oppositie van meening zijn, dat zij, zelfs al zijn zij aan het bestuur, het in de magt hebben iedere hervorming te keeren, dan hebben zij vergeten er aan te denken, dat, wanneer de omstandigheden hervorming eischen, de laatste niet opgehouden kan worden, dan hebben zij niet bedacht, dat men zijns ondanks genoodzaakt kan worden aan die hervorming mede te werken, omdat men tegen den stroom niet vermag op te zeilen.
Het valt hoogst moeijelijk de tegenstanders eener bedachtzame liberale politiek te beoordeelen. Wij hebben ze nog niet aan het werk gezien; wij kennen ze alleen uit hetgeen zij schrijven. En dan hebben zij dit voor, dat zij dikwijls goede stijlisten zijn en zoo schrijven, dat hunne geschriften lezers lokken. Daarmede echter loopt het af; zij geven niet aan, op welke wijze men het best in het belang van kolonie en moederland van een

{==92==} {>>pagina-aanduiding<<}
verkeerd tot een deugdelijk stelsel komt; zij bepalen zich alleen er toe, alles af te keuren, maar stellen daarvoor niets in de plaats. Gelooven zij, dat alles gezegd is, dat het laatste woord gesproken is, als men slechts herhaaldelijk uitroept: weg met het kultuurstelsel, weg met het batig slot, alsof men genoeg gedaan had, als men afgebroken heeft, alsof het niet de taak van den staatsman ware voor wat hij vernietigd heeft, iets beters in de plaats te geven. Ik geloof, dat het gezond verstand der natie ons genoegzaam bewaren zal, dergelijke onpractici ooit aan het bestuur te zien, maar ik twijfel er tevens geen oogenblik aan, dat, wanneer zij heden aan het bestuur waren gekomen, zij al spoedig weder zouden verdwijnen. Ik weet waarlijk niet, wat er in de hoofden van deze mannen omgaat: ik begrijp mij niet, welke denkbeelden zij zich van een staatsman vormen. De heer van Eysinga veroordeelt eene wet, welke hij nog niet kent, dat is niet alleen eene onpolitieke, maar eene zeer oppervlakkige daad. Multatuli roept met luide stemme Nederland op, om te voorzien in het lot van den Javaan, zonder de middelen aan de hand te geven, hoe zulks het best in het belang van den Javaan geschieden zal.
De heer van Eysinga is een zoo weinig politiesch hoofd, dat hij de woorden, door den heer Thorbecke met het oog op Guizot uitgesproken, op onzen grooten staatsman zelven toepasselijk maakt. De heer Thorbecke namelijk verweet Guizot eens (Historische schetsen), dat orde in zijn zin wederstand tegen, niet regeling van de vrijheid was. Let nu, gaat de heer van Eysinga voort, op zijne eigene wetten omtrent liefdadigheid, gemeente-bestuur, onderwijs, uitoefening van geneeskunde en openbare werken. Vooreerst moet ik opmerken, dat de wet omtrent liefdadigheid, met welke duistere uitdrukking waarschijnlijk onze armenwet bedoeld wordt, niet van den heer Thorbecke is, maar van den heer van Reenen. Maar hoe is het nu verder mogelijk, de bonte verzameling van wetten, door den heer van Eysinga opgenoemd en waaronder zeer gezellig wetten omtrent openbare werken (zoo als het heet) voorkomen, te qualificeren als wederstand tegen, niet regeling van de vrijheid. Ik kan mij voorstellen, dat men den heer Thorbecke een te groot centralisateur acht, ik kan begrijpen, dat men van oordeel is, dat in de onderdeelen van het staatsbestuur meer zelfstandigheid behoort te heerschen dan de heer Thorbecke wel geven wil. Maar dat men de wetten

{==93==} {>>pagina-aanduiding<<}
van onzen tegenwoordigen minister van binnenlandsche zaken afkeurt, omdat zij de vrijheid wederstaan in plaats van ze te regelen, dat kon alleen opkomen in het hoofd van iemand, die geen begrip heeft van de beteekenis der uitdrukking: regeling der vrijheid.
Ik moet daarom ten slotte verklaren, dat ik aan de liberale partij in het algemeen en den heer Fransen van de Putte in het bijzonder volgaarne de hervorming van ons koloniale stelsel zal overlaten. De liberalen hebben genoegzaam bewijs gegeven van zuiver vrijzinnige denkbeelden en politiek doorzigt, zij hebben getoond te zijn bekwame administrateurs en uitstekende organisateurs, en zij hebben nooit uitgesteld tot den volgenden dag, hetgeen den vorigen even goed en daarom beter verrigt kon worden.
Ik koester daarom dan ook de stellige verwachting, dat de liberalen ons in plaats van het kultuurstelsel eene op goede grondslagen rustende regeling van den vrijen arbeid zullen geven en dat zij intusschen zullen vaststellen eene kultuurwet (of wetten), welke den overgang van den gedwongen tot vrijen arbeid gemakkelijken maken zal.

30 Dec. 1865.
C. Duymaer van Twist.




IV. Wis- en Natuurkunde.

INSEKTEN-WERELD. naar J.C.L. Neukirch, voor de nederlandsche jeugd bewerkt door M.J. van Nieuwkuyk, met gelithographieerde af beeldingen in kleuren. Leiden, D. Noothoven van Goor. Prijs ƒ 1.60.
Het zal den lezer dezer aankondiging zeker niet bevreemden, wanneer wij zeggen, dat het geschrift, aan het hoofd dezer vermeld, door ons met eene zekere voorliefde werd open geslagen. Onderwerp toch, zoowel als doel, op den titel uitgedrukt, waren wel geschikt, om de belangstelling op te wekken. Met de insecten-wereld toch zijn verre de meesten nog veel te weinig vertrouwd, en veel meer algemeen verdient zij gekend te worden, die wereld, die aan den waarnemer zoo veel schoons, zoo veel, wat doelmatig en leerzaam is, te aanschouwen geeft. Van harte juichen wij dan ook de pogingen toe, door sommigen in het werk gesteld, om de kennis dienaangaande, door de nasporingen der onderzoekers verkregen, meer algemeen te verspreiden en binnen het bereik te brengen, ook van zulken, voor wie anders dit gedeelte der schepping wel een gesloten boek

{==94==} {>>pagina-aanduiding<<}
zou zijn gebleven, zoo als dit gedaan is door onzen kundigen entomoloog Mr. S.C. Snellen van Vollenhoven en onzen hoog geachten vriend, onzen te vroeg gestorven Dr. J. Wttewaal. En niet minder juichen wij het denkbeeld toe, om ook bij onze jeugd die kennis aan te kweeken, en haren smaak op te wekken voor die dingen, haren lust tot onderzoek te bevorderen, zoo als dit blijkbaar het doel is van den schrijver van het hier aangekondigde werkje, en niet minder van den bewerker dezer nederlandsche uitgave, die niet alleen het oorspronkelijke hier terug geeft, maar daaraan ook een en ander toegevoegd en, voor zoo verre dit hem noodig scheen, het geheel, naar de behoeften onzer vaderlandsche jeugd, gewijzigd heeft.
Zijn wij alzoo met doel en strekking van dit geschrift ingenomen, ook de inhoud verdient in menig opzigt goedkeuring, zij het ook, dat daarop hier en daar enkele aanmerkingen te maken zijn. Te regt heeft de Schr. begrepen, bij zijne beschouwingen niet uitsluitend zich te moeten bepalen tot enkele weinige insecten, maar aan zijn geschrift eene meer algemeene strekking te moeten geven, zoodat wij hier achtereenvolgend bepaald worden zoowel bij schildvleugelige als schubvleugelige, zoowel bij vliesvleugelige en tweevleugelige, als bij netvleugelige, regt- en halfvleugelige insecten, terwijl in een aanhangsel nog de spinnen bchandeld worden. Desniettemin kan er natuurlijk hier van geene volledigheid sprake zijn. Veel meer was het slechts de bedoeling, van elke orde, hier opgenoemd, enkele insecten te behandelen, die daartoe het meest geschikt schenen. Wij behoeven niet te zeggen, dat, hoeveel er hier ook gelegen was aan eene doelmatige keuze, deze echter al te zeer afhankelijk is van individuele opvattingen, dan dat wij daarover den schrijver hard zouden mogen vallen. Zij stond in allen gevalle aan hem, ofschoon wij welligt zouden gewenscht hebben, dat hier nog enkele andere insecten waren opgenomen, zoo als het snuitkevertje der vruchtboomen, (Anthonomus pomorum), de appelrups, (Caspocapsa pomonana), de dennenlotrups (Coccyx buoliana), die zeer veel opleveren, wat de opmerkzaamheid opwekt, terwijl wij om dezelfde reden b.v. aan den dennenscheerder (Hylesinus piniperda), de galwesp (Cynips), de bladluis (Aphis), eene ruimere plaats zouden willen zien ingeruimd, des noods met opoffering van enkele der hier behandelde insecten. In allen gevalle zijn er onder deze genoeg, die in de hoogste mate onze aandacht verdienen, en

{==95==} {>>pagina-aanduiding<<}
uiterst geschikt zijn, om de belangstelling op te wekken, ook ter zake van hunne bijzondere levenswijze en huishouding.
Uit dit weinige laat zich dan ook genoegzaam opmaken, wat wij, in een geschrift voor de jeugd, als het hier aangekondigde, op den voorgrond wenschen geplaatst te zien. Het is namelijk alles, wat betrekking heeft op de levenswijze van het insect in zijne verschillende toestanden, op zijne voeding en levensonderhoud, op de voortplanting enz. Immers ligt toch hier in dat, wat vooral de belangstelling gaande maakt en de begeerte opwekt, om zelf deze scheppingen van naderbij te beschouwen en, om het zoo te noemen, persoonlijk met haar kennis te maken. En zoo zou dan ook de eigenlijke beschrijving van het insect zich hier niet verder behooren uit te strekken, dan tot het hoogst noodige, dat is: zóó verre, dat de weetgierige knaap enkele duidelijke aanwijzingen erlangt, die hem hier op den weg helpen.
Dit alles is dan ook door den schrijver wel gevoeld, zoowel als door den bewerker dezer nederlandsche uitgave. Ook achten wij hiermede volstrekt niet in strijd de inleiding, door laatstgenoemde aan het werkje toegevoegd, bevattende eene te regt zeer korte en beknopte algemeene beschrijving der insecten. Integendeel achten wij die hier volstrekt noodig, als zonder welke veel van hetgeen later volgt, voor de jeugdige lezers en lezeressen ten eenemale onbegrijpelijk is. Hier, bij de afzonderlijke beschouwing der verschillende insecten, is de beschrijving doorgaans kort en beknopt, ofschoon desniettemin niet van dorheid vrij te pleiten, vooral, wanneer men bedenkt, dat een en ander voor de jeugd geschreven is, ja zelfs, naar men somtijds meenen zoude, nog voor betrekkelijk jonge kinderen. En hiermede zijn wij dan ook genaderd tot eene bedenking ten aanzien van dit boekske, die wij niet geheel stilzwijgend kunnen voorbijgaan.
Naar den titel te oordeelen, hebben wij hier namelijk te doen met een geschrift voor de jeugd, maar welken naderen leeftijd men zich daarbij nu heeft voorgesteld, is ons niet regt duidelijk geworden.
Wij achtten het waarschijnlijk, dat het voor reeds eenigzins meer gevorderde jonge lieden, dat het voor den 10 à 12 jarigen leeftijd bestemd was, en wij werden in dat gevoelen versterkt door den inhoud van velen der best geschrevene stukjes, maar bij de lezing van anderen konden wij zulks naauwelijks gelooven. De tusschen-verhaaltjes, de inkleeding, waaraan in vele gevallen de beschrijving en voorstelling van het insect en zijne levens-
{==96==} {>>pagina-aanduiding<<}
wijze enz. zich aanknoopen, zijn o.i. veelal te kinderlijk, om niet te zeggen te kinderachtig, om zulken jongen lieden te behagen, terwijl zij ons daarenboven wel eens wat onnatuurlijk voorkomen. Voorbeelden hiervan konden wij er meerderen aanvoeren, maar wij willen ons tot een enkel bepalen, dat nam. van het elzenhaantje, (wij moeten tot ons leedwezen zeggen, dat dit stuk juist van den bewerker der nederlandsche uitgave is). Hier vinden wij, na eene korte beschrijving van het insect, de helft van het stukje ingenomen door een vertelsel, dat met het elzenhaantje in geene de minste betrekking staat en o.i. den 10 à 12 jarigen knaap al zeer vervelend zal voorkomen. Hieraan knoopt zich nu het verder verslag van dit kevertje aan, ingekleed in een gesprek tusschen vader en moeder en Marietje, die, de talrijke diertjes op een elzenstruik aanschouwende, vraagt, of zij die schade daar aangerigt hebben, er, voor zulk een kind zeker zeer wijs, bijvoegende. ‘Het zijn mooije, glimmend blaauwachtige kevertjes met putjes op de dekschilden,’ terwijl elders, in het stukje over de mug, Truitje vraagt: ‘Behoort de mug niet tot de insecten met gedaanteverwisseling?’
Men beoordeele echter den inhoud van dit werkje, in zijn geheel, niet naar deze voorbeelden. Integendeel zijn daar ook lief geschreven stukjes in, zoo als b.v. dat over de gezellig levende wesp en de paarden-horzel. Met zeer veel genoegen lazen wij dat over het lievenheers-beestje. De woorden, daar in den mond gelegd aan de plantenluis, de verdediging daarop van het lievenheers-beestje, eindelijk de opmerkingen, die de vader omtrent een en ander maakt, geven inderdaad stof tot nadenken. Ook hier is inkleeding, maar het is eene inkleeding, die de opmerkzaamheid trekt, en dwingt, om het oog te vestigen op eene inrigting, die schoon en doelmatig is, wáár men haar ook beschouwe.

Eene enkele opmerking nog. Wat de schildvleugeligen betreft, hadden wij gewenscht, dat hier en daar eene eenigszins andere volgorde ware aangenomen. Roofkevers, houteters, snuitkevers enz., volgen hier al te zeer in bonte orde elkander op. Welligt meent men, dat dit van geene beteekenis is bij een werkje als het hier aangekondigde, dat bepaald voor de jeugd geschreven is, maar wij zien niet in, dat bij de hier plaats hebbende afwijking iets gewonnen wordt, en, doelloos zijnde, kan zij ook niet goedgekeurd worden.

{==97==} {>>pagina-aanduiding<<}

De afbeeldingen, bij dit werkje gevoegd, kunnen veel nut doen, en verhoogen de waarde. Wij hadden echter wel gewenscht, dat daarbij telkens ook gevoegd ware de natuurlijke grootte van het insect, bij gemis waarvan, vooral bij jeugdige lezers, toch zeer ligt eene verkeerde opvatting kan ontstaan. Het is waar, dat die grootte hier en daar, bij de beschrijving der verschil!ende insecten opgegeven wordt, maar dit heeft niet overal plaats. Bij die beschrijving zou ook eene verwijzing wenschelijk zijn geweest naar de afbeeldingen, met opgave van het no. dat men op de platen na te zoeken had.
Wij nemen hiermede afscheid van dit werkje, in de hoop, dat het goede daarin vervat, gewaardeerd worde, en het wezenlijk nut stichten moge.

December 1865.
R.W. Boer.

V. Opvoeding en Onderwijs.

DE VORMLEER in geregeld opeenvolgende opgaven en oefeningen voor de verschillende klassen der lagere school, door H. Bouman, Hoofdonderwijzer bij de Normaallessen te Beerta. Met 27 houtsneêfiguren. Tweede reeks. Groningen, J.B. Wolters, 1865, IV en 48 bladz. 8o. Prijs ƒ 0.20.

ALLEREERSTE GRONDEN DER CIJFERKUNST voor de leerlingen der lagere school. Handboek voor hulponderwijzeressen, hulponderwijzers en kweekelingen, door B.L. Vries, Leeraar in de Wiskunde aan het Kon. Inst. voor de Marine. Nieuwediep, J.C. de Buisonjé, 1865. VIII en 151 bladz. 8o. Prijs ƒ 0.75.

PRAKTISCHE MEETKUNST, ingericht om lust voor de meetkunde op te wekken, om als eerste curcus (lees cursus) op kost-, industrie- en burgerscholen, bij 't uitgebreid lager onderwijs en tot zelfoefening gebruikt te worden, door A.J. Nieuwenhuis, Hoofdonderwijzer te Papendrecht. Eerste gedeelte. Berekeningen over Lijnen en Vlakken. Te Arnhem bij D.A. Thieme, 1864, IV en 67 bladz. 8o. Prijs ƒ 0.40. Tweede gedeelte. Berekeningen betrekkelijk ligchamen, 1865, IV en 83 bladz. 8o. Prijs ƒ 0.40.

VIJFTIENHONDERD GEMENGDE OEFENINGEN, ter toepassing van de beginselen der reken-, stel- en meetkunst, door J. van Logchem, Leeraar in de Wiskunde aan het Gymnasium en de Hoogere Burgerschool te Leijden. Tweede verbeterde druk. Ten gebruike aan Inrigtingen voor Uitgebreid Lager en Middelbaar Onderwijs. Deventer. A.J. van den Sigtenhorst, 1862, IV en 172 bladz. 8o. Prijs ƒ 0.85.
Het boekske van Bouman is eene tweede reeks van opgaven ‘bestemd voor de hoogste klasse der lagere school,’ een zeker

{==98==} {>>pagina-aanduiding<<}
niet juist begrensd begrip, daar deze wel niet overal dezelfde leerstof, veel minder dezelfde leerboeken kan verbruiken; al moge ook hier de invloed van de wet op het lager onderwijs zich allengs gunstig doen gevoelen. Het boek zelf is in drie afdeelingen verdeeld.
De eerste (bladz. 2-23) ‘Eigenschappen der geslotene, platte figuren’ bevat in veertien oefeningen 178 opgaven; de tweede (bladz. 24-34) ‘Meten van vlakken en inhoudsbepaling’ in acht oefeningen 90 opgaven; de derde (bladz. 34-48) ‘de ligchaamsvormen’ in veertien oefeningen 194 opgaven. Al deze opgaven sluiten zich aan bij des schrijvers ‘Vormleer in de lagere school (zie Vaderlandsche Letteroefeningen, jaargang 1865, bladz. 322). Ref. wil nu het daar gezegde niet herhalen. ‘De opmerking’ zegt Bouman hier, ‘dat de Vormleer zoodoende op het gebied der Meetkunst overgaat, geldt bij mij, en zeker bij velen, weinig; die toepassing toch geeft haar eene praktische zijde, waaraan voor de opleiding onzer nijvere standen juist behoefte bestaat.’ Ja, wanneer die toepassing eene zuivere is; neen, wanneer zij tot slechts schijnbare kennis aanleiding geeft. - Maar met het oog op de twee soorten van onderwijzers, dáár genoemd, moet alleen nog gezegd worden, dat zij, die den heer Bouman op zijn weg volgen, zeker deze opgaven met nut zullen gebruiken; dat ook zij, die het met ref. eens zijn, vele nuttige wenken niet alleen, maar ook vele der opgaven zelve zich ten nutte kunnen maken.
In het voorbericht van zijn Cijferkunst verklaart de heer Vries, wat hij gewild heeft bij het schrijven daarvan. ‘Er wordt vereischt een goed begrip van het geleerde, en dit wordt verkregen door eene, naar de vatbaarheid der leerlingen ingerigte, geregelde en duidelijke verklaring van de verschillende bewerkingen, die met de getallen kunnen worden verrigt.’ Dit is volkomen waar, ook ‘dat er in dit opzigt nog veel voor verbetering vatbaar is.’ Schr. meent verder, dat de handboeken in onze taal al te wetenschappelijk zijn of niet genoeg bevatten; hij wil ‘de proef nemen om een middenweg te vinden;’ dit punt wenscht ref. in het midden te laten.
Het voor ons liggende boek werd dus geschreven ‘om den leerlingen der lagere school in handen te geven (gegeven te worden), maar tevens om als eerste hand- en studieboek te dienen bij de lessen aan de kweekelingen der normaalscholen.’ Hier, dunkt me, hinkt de schr. op twee gedachten. Vooreerst toch is het geheel iets anders een leerboek te schrijven voor het ge-
{==99==} {>>pagina-aanduiding<<}
bruik op de lagere school zelve, dan voor de opleiding tot onderwijzer. En vervolgens zijn die kweekelingen jongelieden, die de lagere school hebben afgeloopen; het boek is dus reeds door hen behandeld, toen zij de school bezochten, en ook later kan de studie daarvan, even als van andere goede schoolboeken voor hen zeer nuttig zijn; maar toch als handleiding voor hunne eigene studie kunnen zij reeds wat vaster spijs gebruiken.
Uit een vlugtig inzien hier en daar scheen het ref. toe, dat dit boekje zeer geschikt is voor het gebruik op de school zelve, ten einde aan eenigzins ontwikkelde leerlingen heldere en klare denkbeelden te geven; maar evenzeer meent ref., dat het als bepaalde handleiding voor de kweekelingen van de normaallessen wel wat elementair is te achten, en niet voor de reeds bestaande kan in de plaats treden.
Het eerste hoofdstuk ‘over de getallen en hunne hoofdbewerkingen’ (bladz. 1-22) bevat zeven lessen met 44 oefeningen; het tweede ‘over de gewone breuken’ (bladz. 23-50) negen lessen met 68 oefeningen; het derde ‘over de tiendeelige breuken’ (bladz. 51-72) zes lessen met 80 oefeningen; het vierde ‘over het nederlandsche maat-, gewigt- en muntstelsel’ (bladz. 73-92) negen lessen met 79 oefeningen; het vijfde voor ‘benoemde getallen of grootheden;’ (bladz. 93-103) twee lessen met 25 oefeningen; en het zesde ‘over de evenredigheden’ (bladz. 104-135) acht lessen met 91 oefeningen; terwijl in het aanhangsel (bladz. 136-151) nog kort gehandeld wordt over het trekken van den vierkantswortel, de deelbaarheid der getallen, eenige kenmerken van deelbaarheid en het zoeken van den grootsten gemeenen deeler.
Van de ‘praktische meetkunst’ verscheen het eerste gedeelte in Augustus 1864 met een voorbericht van den Schr. Hij gelooft, ‘dat het wel eene vergelijking met de bestaande Meetkunstige rekenboekjes kan doorstaan’ wanneer ‘het praktische oefeningen aanbiedt aan elk, die met meetkunstige berekeningen te doen heeft.’ Eene tweede, of liever eerste, ‘bedoeling is, lust op te wekken voor de studie der wiskunde’: ‘over gebrek aan lust had Schr. bij zijn onderwijs weinig te klagen’ hoezeer ‘zulke klachten reeds vele onderwijzers hebben bezig gehouden.’ ‘Het tweede gedeelte verscheen in Mei 1865 met een voorbericht van zijnen leermeester, den heer J.A. Hansen te Deventer: de Schr. zelf was in het midden van zijn arbeid door den dood weggenomen.

{==100==} {>>pagina-aanduiding<<}

Het eerste gedeelte bevat twee hoofdstukken. Het eerste (bladz. 3-9) ‘Meetkunst der lijn’ handelt alleen over lengte; er komen 40 voorstellen voor. Het tweede hoofdstuk (bladz. 9-65) ‘Meetkunst van 't vlak’ handelt in dertien paragrafen achtervolgens over: soorten van vierhoeken; vlaktematen, berekening der vierhoeken en worteltrekking (met 40 en 15 voorstellen); parallelogram en trapezium (met 24 voorstellen); driehoeken (met 12 voorstellen); rechthoekige driehoeken (met 24 voorstellen); scheefhoekige driehoeken (met 17 voorstellen); regelmatige veelhoeken (met 12 voorstellen); onregelmatige veelhoeken (met 6 voorstellen); cirkel (met 38 voorstellen); gelijkvormige figuren (met 57 voorstellen); verdeeling van vlakken (met 17 voorstellen).
Het tweede gedeelte bevat het derde hoofdstuk ‘Meetkunst der ruimte van het ligchaam’ (bladz. 1-82). Voor dien titel waren de drie eerste woorden alleen zeker beter geweest. Dit is weder verdeeld in negen paragrafen, handelende over: parallelopipedums; inhoudsmaten (met 33 voorbeelden); teerlingworteltrekking (met 25 voorbeelden); logarithmen (met 15 voorbeelden); prisma's, afgeknotte prisma's en cylinders (met 42 voorbeelden); pyramiden, afgeknotte pyramiden, kegels en afgeknotte kegels (met 39 voorbeelden); prismoiden (met 10 voorbeelden); de bol (met 36 voorbeelden); regelmatige ligchamen (met 10 voorbeelden). Eene ‘Algemeene Herhaling’ is door den dood des schrijvers achterwege gebleven.
Men ziet, dat hier van geregelde volgorde in de theorie geene spraak is, en dit wordt ook door eene nadere kennismaking bevestigd: telkens wordt de eene of andere regel, de eene of andere eigenschap verklaard (niet bewezen), die men op dat oogenblik noodig heeft. Maar dit is ook juist des Schr. doel geweest; ‘hij heeft hier zijne methode neêrgelegd.’ Het is ook niet te verwonderen, dat hij ‘telkens de vraag moest hooren: “waarom is dit zoo?”’ Het is echter de vraag, in hoeverre deze methode aan andere onderwijzers zal bevallen, en daarvan hangt het al of niet bruikbare van deze boekjes geheel af. Gaaf aanbevelen kan Ref. ze niet, vooral niet bij ‘klassikaal onderwijs’ van eene klasse: beter zal het gaan bij individueel onderwijs, hetzij bij eene klasse of bij het huisonderwijs.
De voorbeelden zelve zijn met oordeel uitgezocht. Het eerste stuk is met 44, het tweede met 37, niet altijd even goed afgedrukte, ook soms niet goed geteekende, figuren toegerust: bijv.

{==101==} {>>pagina-aanduiding<<}
bij den bol zijn de cirkels in perspectief geteekend, alsof zij uit twee aaneengevoegde kwartcirkels bestonden, in plaats van den vorm van ellipsen aan te nemen, zoo als werkelijk behoorde.
Op een andere leest zijn de ‘gemengde oefeningen’ van den heer van Logchem geschoeid. Zij zijn ‘verdeeld in honderd vijftientallen, waarvan de vijf eerste tot de Cijferkunst, de vijf volgende tot de Stelkunst en de vijf laatste tot de Meetkunst behooren.’ ‘In de volgorde der vragen en voorstellen is elke opvolging zooveel mogelijk vermeden.’ ‘Zij zijn bestemd voor die kweekelingen, voor wie eene herinnering en toepassing van het geleerde noodzakelijk is.’ En daartoe schijnt dan ook deze eigenaardige manier van vraagstukken opgeven bijzonder geschikt; de leerling is daarbij verpligt zich telkens op een nieuw terrein, dat van het opgegeven vraagstuk, te verplaatsen: hij leert dus zijne krachten beter kennen, ook zijne zwakke zijden; en verkrijgt daardoor uitnemende gelegenheid, om zich zelven te beoordeelen, zoowel als om zich te oefenen in vlugheid van opvatting en juiste keuze van oplossing. Zulke wijze van herhalen is ook voor den onderwijzer zeer aan te bevelen, en zal, bij een oordeelkundig gebruik, goede vruchten kunnen opleveren.
Eene verzameling van antwoorden (bladz. 137-172), die naar het ‘Berigt voor den tweeden druk’ ‘alle op nieuw berekend zijn,’ kunnen daarbij den leerling, die zich zelven oefent, van veel dienst zijn. Onder de voorstellen komen er wel enkele voor, die hem meer dan gewoon zullen inspannen, maar dit kan geen kwaad: het welslagen geeft dan ook te grootere voldoening.
Een tweede druk in den tijd van drie jaren bevestigt de goede meening, die ref. omtrent dit werkje koestert: het moge er nog verscheidene beleven.
H.
HANDLEIDING VOOR DE ALGEBRA, ten gebruike aan gymnasia en inrigtingen van middelbaar onderwijs. Met eene voorrede van Dr. V.S.M. van der Willigen, Hoogleeraar aan 't Athenaeum te Deventer (bij het 2e stuk; Oud-Hoogleeraar aan 't Athenaeum te Deventer). Door Ph. Bello, Docent in de Wiskunde aan 't stedelijk Gymnasium aldaar (bij 't 2e stuk: Leeraar in de Wiskunde aan de Hoogere Burgerschool aldaar). Eerste stuk te Groningen bij J.B. Huber. 1864. 8o. Prijs ƒ 1.20. Tweede stuk. 1865. 8o. Prijs ƒ 1.20.
De handleiding van den heer Bello prijkt met den naam van Prof. Dr. van der Willigen boven dien des schrijvers; maar

{==102==} {>>pagina-aanduiding<<}
wel verre, dat de steller der voorrede eenigen invloed op de zamenstelling van het boek heeft gehad, werpt hij zulke gedachte verre van zich: ‘het boek was af en reeds gedrukt, toen ‘schrijver en uitgever op den inval kwamen, hem om eene aanbeveling te vragen.’ Hij gaf die, maar steeds bij wijze van zelfverdediging: de regels zijn ‘stroef’ (met den climax: ‘kernachtig’!): ‘het is geen volledig handboek van de theorie der Algebra’; ‘de bepalingen en voorstellingen kunnen niet tot rigtsnoer of standaard strekken; er zijn bepalingen en termen, die anders moesten zijn gekozen’ (dus verkeerd zijn). ‘Een beoordeelaar, die zulke fouten aan den schrijver aanwijst, zal er den lezer dienst mede doen.’ Maar hij verheffe zich niet daarop, want ‘hij houde zich verzekerd, dat hij ze niet allen (alle) het eerst vond, maar dat ik reeds onderscheidene daarvan den schrijver aanwees.’ Voor hem dus, die op zulke foutenjagt gesteld is, zal de jagt voordeelig wezen, en hij heeft kans, om onder het wild ook een stuk 'te vinden, dat niet aangeschoten is. Doch, in ernst, wat geeft zulke aanbeveling? Juist dat, wat zij gewoonlijk geven kan: een naam op den titel, een paar gunstige opmerkingen over den schrijver, ‘die gunstig bekend staat als docent’: het boek zelf blijft ter beoordeeling aan den lezer. Laat ons daartoe overgaan, en zien wij wat het boek bevat.
Het eerste stuk (VIII en 187 bladz.) is verdeeld in drie afdeelingen: geheele vormen bladz. 1-62, gebroken en gemengde vormen, bladz. 63-124, wortelgrootheden bladz. 125-187. Het tweede stuk (188 bladz.) is niet onderverdeeld en voert tot opschrift: ‘Vergelijkingen,’ hoewel er ook over logarithmen wordt gehandeld.
Op bladz. 1-5 (1e stuk) komen voor ‘bepalingen en verklaringen’: deze zijn nu voor het meerendeel of onvolledig, of overtollig, of onjuist, of valsch. De onderwijzer zal noodzakelijk dit te verbeteren hebben, ten einde te voorkomen, dat de leerlingen met verkeerde voorstellingen beginnen. Al worden wel later die begrippen alligt van zelf door de praktijk gezuiverd, nochthans kan de noodzakelijkheid daarvoor wel nimmer wenschelijk zijn.
Op bladz. 7 en 8 komt iets, maar niet volledig, voor ‘over positieve en negatieve grootheden’, waarvan de schr. ten onregte het begrip uit de rekenkunde wil ontleenen, en waaromtrent alleen een regel wordt opgegeven, - niet bewezen of verklaard - wat de optelling betreft. ‘Meerdere (lees meer)

{==103==} {>>pagina-aanduiding<<}
verklaringen zijn bij de verschillende bewerkingen te vinden’; bijv. blz. 16 bij de vermenigvuldiging en blz. 29 bij de deeling, hoezeer zij wel te wenschen overlaten.
Voor de beide eerste hoofdafdeelingen is de volgorde op bladz. 8 aangegeven:

I. Geheele vormen zonder wortelgrootheden.

Optelling en aftrekking	Blz. 9-12.
Vermenigvuldiging	Blz. 15-19.
Magtsverheffing	Blz. 22-26.
Deeling	Blz. 28-35.
Ontbinding van vormen in factoren	Blz. 37-39.
Zoeken van den grootsten gemeenen deeler	Blz. 41-46.
Bepalen van het kleinste gemeene veelvoud	Blz. 49-51.
Algemeene toepassingen (100)	Blz. 52-62.

II. Gebroken en gemengde vormen zonder wortelgrootheden.

Voornaamste herleidingen	Blz. 63-71.
Optelling en aftrekking	Blz. 77-81.
Vermenigvuldiging	Blz. 85-89.
Magtsverheffing	Blz. 93-100.
Deeling	Blz. 104-110.
Algemeene toepassingen (90)	Blz. 114-124.

Na eenige verklaringen (blz. 125-127), die weder ten deele onjuist zijn, komt de volgorde van behandeling voor de

III. Wortelgrootheden.

Worteltrekking uit producten	Blz. 128-130.
Worteltrekking uit quotienten	Blz. 132-134.
Worteltrekking uit magten	Blz. 135-137.
Worteltrekking uit wortels	Blz. 139-142.
Optelling en aftrekking	Blz. 144.
Vermenigvuldiging	Blz. 146-148.
Deeling	Blz. 151-153.
Magtsverheffing	Blz. 154-156.
Worteltrekking uit drie- en meerledige vormen	Blz. 158, 159.
Worteltrekking uit tweeledige vormen A ± B √ C	Blz. 161-163.
Worteltrekking door toepassing van 't Binomium	Blz. 163-166.
Toepassing bij eenige herleidingen van wortelvormen	Blz. 166-171.


{==104==} {>>pagina-aanduiding<<}


Opmerkingen betreffende de onbestaanbare wortelgrootheden	Blz. 172-178.
Algemeene toepassingen (70)	Blz. 179-187.

Telkens volgen op elken regel een stel ‘opgaven en vragen ter oefening;’ en wel 218 voor I, 146 voor II, en 130 voor III.
Hierbij valt optemerken, wat de verdeeling betreft, dat de drie eerste nummers van III niet zoozeer hier, maar eerder bij de magtsverheffing, onder I en II, te huis behooren, omdat de grootheden, waarop de bewerkingen worden toegepast, geene wortelgrootheden bevatten. Men konde des verkiezende onder I en II een afzonderlijk nummer ‘worteltrekking’ daarbij voegen.
Ook het negende nummer, dat, zoo als wel te voorzien was, in het geheel niet aan den titel beantwoordt - deze zoude moeten luiden: ‘Worteltrekking uit volkomen magten van veelledige vormen’ - behoort niet hier, maar weder bij de zoo even aangeduide nieuwe nummers onder I en II te huis; in allen gevalle mogt dit onderwerp wel iets uitvoeriger behandeld zijn.
De (zoogenaamde) onbestaanbare grootheden daarentegen behoeven hier hiet behandeld te worden. Maar zij kunnen dit ook niet, omdat de beschouwingen, waartoe zij aanleiding geven, met de geheele theorie der meervoudige waarden van de wortelgrootheden hier niet op hare plaats is; en dat de leerling zich nog niet het bestaan dier onbestaanbare (of complexe) grootheden kan voorstellen. Het behoeft ook miet, omdat zulks hier niet noodig is. Maar daarom is het toch niet geoorloofd, hier een verkeerd begrip inteplauten, dat later weder weggenomen moet worden.
Om te doen zien, hoe slordig de Schr. redeneert, - ik weet er geen beter woord voor - een voorbeeld. Op blz. 88 zegt hij; ‘door de reciproke waarde van eene grootheid verstaat men: de eenheid, gedeeld door die grootheid.’ En verder: ‘In verband met het voorgaande volgt hieruit: Het product van een vorm met zijn reciproke waarde is gelijk aan de eenheid.’ Eilieve, wat is het laatste anders dan het eerste? welke vroeger behandelde regel moet hier dienen, om het verband tusschen beide, bepaling en gevolg, aantegeven? welk begrip van quotient wordt dan bladz. 1 ‘uit de rekenkunde bekend ondersteld?’
Maar ook de voorstelling is soms minstens onjuist. Bladz. 109 spreekt Schr. over divergerende en convergerende reeksen, een begrip, dat hier evenmin te huis behoort als de onbestaanbare (?) grootheden. Vooreerst ‘geeft de ontwikkeling van elken gebroken

{==105==} {>>pagina-aanduiding<<}
vorm (nimmer) eene divergerende reeks’ want dit divergerende toont juist aan, dat het teeken = hier niet mag geplaatst worden. En verder behoeft de grens van convergentie juist niet altijd gevonden te worden bij m gelijk de eenheid, zoo als Schr. als kenmerk opgeeft; maar deze kan zeer wel grooter of kleiner dan de eenheid zijn: bijv. de ontwikkelingen:
p/2 - m = p/2 + pm/4 + pm2/8 + pm3/16 + enz., geldt voor - 2 < m < 2;
p/1 -2m = p + 4pm + 4pm2 + 8pm3 + enz., geldt voor - ½ < m, ½.
Ook hier wordt dus een valsch beginsel onderwezen, dat later weder uitteroeijen is.
Gaan wij over tot het tweede stuk, waar de inleiding weder eenige verklaringen bevat, die dikwerf aan het reeds meermalen aangewezen euvel mank gaan. Bladz. 2 zegt Schr. bijv. ‘Niet identiek is eene vergelijking, waarvan de leden noch gelijk, noch uit elkander zijn afgeleid, bijv. a + b = c.’ Dus zoude naar die bepaling a + b, het eene lid, niet gelijk zijn aan c, het tweede lid: eene tegenspraak in zich zelve! Zoo behandelt hij, bladz. 1, de ongelijkheden als eene ondersoort van vergelijkingen, in overeenstemming trouwens met stuk 1, bladz. 1, waar hij ze ook ‘vergelijkingen’ noemt. Het ongerijmde hiervan springt in het oog.
Op bladz. 5 geeft hij als volgorde:

1. Herleiding van vergelijkingen tot hare algemeene gedaante	Blz. 7-9.
2. Oplossing der vergelijkingen van den eersten graad met ééne onbekende	Blz. 10-12.
Toepassing op vraagstukken	Blz. 14-15.
Oplossing der vergelijkingen van den eersten graad met twee en meer onbekenden	Blz. 52-63.
Voorbeelden van de oplossing van vraagstukken met onbekenden	Blz. 69-74.
Onbepaalde vraagstukken van den eersten graad met twee onbekenden	Blz. 80-86.
Onbepaalde vraagstukken van den eersten graad met drie onbekenden	Blz. 89-91.
Meer dan onbepaalde vraagstukken	Blz. 92-96.
3. Vierkantsvergelijkingen met ééne onbekende	Blz. 99-101.


{==106==} {>>pagina-aanduiding<<}


Eigenschappen en opmerkingen omtrent de wortels van eene vierkantsvergelijking	Blz. 108-111.
Oplossing van vraagstukken, die aanleiding geven tot vierkantsvergelijkingen	Blz. 112-114.
Vierkantsvergelijkingen met twee onbekenden	Blz. 118-121.
4. Hooge-magtsvergelijkingen, waarop de voorgaande regels toepasselijk zijn	Blz. 127-129.

Op elken regel volgt telkens een stel opgaven, vragen en vraagstukken, te zamen 483 in getal.
Hoewel schr. (blz. 5) ‘de oplossing van onbepaalde vraagstukken bij elk van deze gedeelten’ aankondigt, komen ze, zoo als trouwens hier wel te wachten was, alleen onder 2 voor.
Bij dit gedeelte is het volgende op te merken. ‘Vergelijkingen, waarin een of meer van de termen in de geregelde volgorde der magten van de onbekende ontbreken’ noemt schr. (bladz. 8) verkeerdelijk: onvolkomen; zij heeten toch onvolledige. Dezelfde fout komt voor op bladz. 99, wat de vierkantsvergelijkingen betreft. Eene volkomen vierkantsvergelijking is echter niet zulk eene, waar geen term ontbreekt (deze heeten volledige), maar zulk eene, x2 + Px + Q = 0, waar het eerste lid een volkomen vierkant is, x2 + Px + ¼ P2 = (x + ½ P)2 = 0 (zie bladz. 110). Het is echter niet waar, dat ‘dan de onbekende slechts ééne waarde heeft,’ er zijn wel degelijk twee waarden, maar zij zijn gelijk.
Omgekeerd is het even onjuist, dat (bladz. 100) alle ‘onvolkomene (lees onvolledige) vierkantsvergelijkingen den algemeenen vorm hebben x2 ± P = 0’; want ook x2 ± Px = 0 behoort daartoe, en deze is niet door eene worteltrekking op te lossen. Ook geldt de algemeene oplossing (bladz. 105) niet alleen voor de volkomene (lees volledige) vierkantsvergelijkingen, maar ook yoor de genoemde soort van onvolledige x2 + Px = 0.
‘Wanneer (bladz. 48) de vergelijking identiek is, noemt men het vraagstuk onbepaald.’ Hier is het echter onwaar, dat er zelfs bij de voorwaarde van een geheel positief getal slechts een zeker bepaald getal antwoorden zoude kunnen zijn: want ‘elke waarde van x voldoet’ hier.
De afleiding der eigenschap (bladz. 108) P = (A + B), waar A en B de wortels zijn van X2 + Px + Q = 0, is niet juist, omdat er door A-B gedeeld wordt; en dit is niet geoorloofd (bladz. 4, 5) in het geval van gelijke wortels A=B.

{==107==} {>>pagina-aanduiding<<}

Onder de vierkantsvergelijkingen met twee onbekenden komt (bladz. 120) voor x + y = a, x3 + y3 = b. In de laatste komen derde magten voor; hoe is dit stelsel dan van de tweede magt? Omdat de laatste eigenlijk niets anders is dan x2 - xy + y2 = b/a: waaruit ook dadelijk eene oplossing volgt. Naar de wijze echter, waarop de schr. ze behandelt, moet de leerling wel valsche denkbeelden opdoen.
Vervolgens vindt men iets over logarithmen.
Algemeene eigenschappen, bladz. 132-136; bijzondere voor het Briggsche stelsel, bladz. 138-140; aanwijzing bij het gebruik der logarithmen-tafels, bladz. 140-144; exponentiale vergelijkingen, bladz. 152-154; toepassing van logarithmen op vraagstukken, bladz. 156-161; rekenkunstige reeksen, bladz. 165-169; meetkunstige reeksen, bladz. 172-179. Hoe men de logarithmen voor de getallen kan bepalen, bladz. 183-186.
Ook hier komt bij elken regel een stel opgaven voor, te zamen 175.
De voorbeelden, hetzij vragen, of opgaven, of vraagstukken, die over het geheele boek zeer talrijk zijn, te zamen 1152, zijn goed gekozen en geven genoegzame stof tot oefening voor den leerling.
En wat is nu de uitkomst van ons onderzoek? Dat het werkelijk te betreuren is, dat Schr., die goed te huis blijkt te zijn in het praktische, zich heeft gewaagd aan het schrijven eener theorie, met te veel vlugtigheid, zonder de noodige aandacht te wijden aan de juistheid van bepalingen en verklaringen, waarop het toch in de eerste plaats aankomt. Had de heer Bello den steller der voorrede of een deskundige bij tijds geraadpleegd, vóór dat het boek reeds af en gedrukt was, dan had deze handleiding goed kunnen worden: nu is zij, wegens het aangewezen gebrek, bij het onderwijs voor den leerling geheel ongeschikt, omdat zij dien te dikwijls op den dwaalweg zoude helpen; een goed onderwijzer kan ze gebruiken als eene geschikte verzameling van voorbeelden en als waarschuwend voorbeeld tegen gebrek aan juistheid.

D. Bierens de Haan.






{==108==} {>>pagina-aanduiding<<}

Buitenlandsche letterkunde.

Losse schetsen.


Jean Charles Léonard de Sismondi. 1)


I.

‘Elk mensch vertoont zich in een gunstiger daglicht, zoodra men hem in zijn innerlijk leven kan nagaan.’
Ziedaar, lezer, minstens een paradox, zekerlijk geen axioma. Want de menschelijke zamenleving heeft, helaas, te allen tijde meer bewijzen van het tegendeel opgeleverd. Maar noem Sismondi's uitdrukking onmenschkundig, zeker is zij naïef en pleit voor eene goede conscientie bij hem, die zulke woorden in een vertrouwelijken brief nederschreef.
Aan Sismondi - zegt Edmond Scherer wien we zeer losjes naschetsen - is een geluk wedervaren. In 1842 gestorven, was hij thans schier reeds vergeten. Men wist van hem dat hij een groot werk over de Italiaansche republieken, een nog véél grootere Fransche Geschiedenis en een menigte opstellen over staathuishoudkunde had geschreven, dat hij vrijzinnig en geleerd was en tamelijk vervelend schreef. Maar veel meer wist men ook

{==109==} {>>pagina-aanduiding<<}
niet. Bouillet in zijn Supplément en 't Conservations-lexicon geven den gewonen lezer vrij magere berigten.
Wat nu aan menig auteur den stralenkrans om het hoofd doet verbleeken, dat zet eensklaps Sismondi's flaauwe beeld in een liefelijk licht. Is menige celebriteit van weleer reeds lang weggewischt van zijne eereplaats bij het nageslacht, dat hem uit nadere bescheiden als een gemaskerd persoon, ja als een onbeduidend of slecht mensch leerde kennen, een groot pak brieven, onlangs in een provincie-boekerij gevonden, doet eensklaps den reeds vergeten Sismondi optreden, wel niet als protagonist op het tooneel der historie en wetenschap, maar toch als een edele, bedrijvige, talentvolle figuur.
Geboren te Genève in 1773, stierf hij daar in 1842. Doch het leven dat hij leidde was niet dat eens kalmen geleerden, aan ééne plek geboeid. Hadden zijne voorvaderen de tijden der volksverhuizing gekend, ook de dagen die hij zelf beleefde waren stormig. De Sismondi's waren een oud Toscaansch geslacht, om den geloove eerst naar Frankrijk, later bij de herroeping van 't Edict van Nantes, naar Zwitserland verhuisd.
Charles' vader was Calvinistisch predikant aan den voet van den Mont Salève. Opgeleid te Genève, werd Charles in een handelshuis te Lyon geplaatst. De revolutie zond hem naar huis en ontsloeg hem van eene betrekking waarin hij geen zin had. Maar de politieke storm woei over en ook Genève had zijn schrikbewind. Charles woonde met zijne ouders op een landgoed bij Châtelaine, aan de grenzen van 't Geneefsche grondgebied...Maar laat Mademoiselle de Montgolfier, de begaafde biograaf van onzen held, u de geschiedenis verhalen. - De vier hoofdregenten der stad (syndics) waren vogelvrij verklaard. Een hunner, een buurman en vriend, vlugt naar Châtelaine. In een tuinhuisje, dat naar Frankrijk uitziet, laat mevr. de Sismondi den banneling huisvesten. Charles betrekt de wacht. Hij zal bij het minste gerucht den heer Cayla wekken en deze moet op Franschen bodem ontwijken, waar men hem wettig niet volgen kan.
Op zekeren nacht verbeeldt Charles zich den geregelden stap van soldaten te hooren; hij ijlt naar den koepel; hij klopt, roept, rukt aan de deuren en vensters; vruchteloos: alles is stevig gegrendeld en de gast in diepen slaap. Charles luistert: 't gerucht nadert, de gendarmes zijn maar al te wèl onderrigt, zij treden regtstreeks op den koepel aan. Niet in staat zich te

{==110==} {>>pagina-aanduiding<<}
doen verstaan, te zwak om de deur te openen, besluit de jongeling haar te verdedigen. Hij zal zich, zoo noodig, laten neêrsabelen op den drempel: ligt wekt de opschudding Cayla om nog bij tijds te ontsnappen. - De gil der moeder, op 't oogenblik dat een kolfslag Charles bewusteloos ter aarde doet storten, is alleen in staat de ooren van den syndicus te treffen. Met schrik ontwakend, verbijsterd, loopt Cayla - in plaats van te ontvlugten door de deur aan de Fransche zijde - naar den ingang waar zijn jonge vriend ligt neêrgeveld en werpt zich, zoo doende, zelf in de armen zijner vervolgers. - Des morgens na dezen afgrijselijken nacht hoorde het huisgezin, ontsteld en in gebede nederzittend, geweerschoten knallen: de vier magistraten werden gefusilleerd. -
Na deze gebeurtenis vertrok de familie Sismondi naar 't voorvaderlijk Toscane. Bij de kleine stad Pescia zette zij zich op een klein landgoed neêr. Charles' zuster trouwde daar. Hij zelf liet zich met landbouw in en bestudeerde de regeringsvormen der vrije volken, eene goede voorbereiding voor den aanstaanden historicus.
Evenwel, de schokken waarvan toen het overige Europa daverde, dreunden voort tot in het eenzame Valchiusa, waar onze kluizenaar, van liberalisme verdacht, tot tweemalen door de Oostenrijkers gegrepen en in de gevangenis geworpen werd. 't Is merkwaardig te hooren, hoe de jonge liberaal, zelfs in zijne boeijen, de vrijheid verdedigt en de buitensporigheden, in haren naam gepleegd, haar niet toerekenbaar acht.
‘Zoolang gij niet wezentlijk gelooft dat eer, regtvaardigheid, deugd en geluk voor een volk slechts in de vrijheid te vinden zijn, zult gij dubbel lijden.’ Zoo schreef hij op 18jarigen leeftijd, zóó vol geloof in de vrijheid bleef hij tot aan zijnen dood, omdat hij haar beschouwde als den grondslag aller maatschappelijke deugden. En dit schreef hij op strengen toon aan zijne moeder, die de behoudende beginselen was toegedaan. Merkwaardig evenzeer. Want hij had zijne moeder en zijne moeder had hem onuitsprekelijk lief. Zij had een magtigen invloed op hem. Sprekende van haar schrijft Sismondi aan de gravin d'Albany: ‘geene betrekking is inniger dan die van moeder en zoon, wanneer zij gewoon zijn elkander, als de teederste vrienden, alles toe te vertrouwen.’ En elders heet het: ‘het smart mij diep, dat gij mijne moeder niet hebt ontmoet: zij is het die ik het

{==111==} {>>pagina-aanduiding<<}
meest op de wereld lief heb: trouwens, zij is ook het beminnelijkste wezen dat ik ken.’ Omgekeerd, toen Charles in beraad stond en zijne moeder vroeg of hij den hem aangeboden leerstoel in de staathuishoudkunde te Wilna zou aannemen: ‘Wat mijn gevoelen is? vroeg zij, wat ik gevoel? Vergeet gij dan wat mijn geluk uitmaakt? Gij die zelf huivert bij de gedachte, 10 jaren door te brengen ver van het land dat gij liefhebt, weet gij dan niet, dat die 10 jaren meer zijn dan wat er mij nog te leven rest? Op den dag dat zij beginnen, zal alles voor mij gedaan zijn!’ Genoeg. Charles ging niet naar Wilna, maar zette zijne groote geschiedenis der Italiaansche republieken op het touw.
Als hij mismoedig was en twijfelde aan zijne roeping als auteur, dan was het de moeder die hem vriendelijk toeriep: ‘Moed gehouden, mijn jongen! ik bid, ik bezweer u, laat u het hart niet beklemmen door de twijfelingen die er in oprijzen, zij zijn onafscheidelijk van het auteurschap: ieder begint er meê. - - Neen, mijn kleine man, van den stand der letterkundigen moogt ge mij niets kwaads zeggen: 't is de schoonste dien ik ken.’
Elders-is mevr. Sismondi de mentor haars zoons in zijnen omgang met menschen, in het plaatsen zijner toegenegenheden. Schrijvende over Benjamin Constant, zegt zij onder andere deze woorden: ‘Beste Charles, Constant moge van de menschen houden, maar teedere vriendschap, verkleefdheid, verwacht die niet van hem. Hij doet alles even geestig, geestig is hij ontzettend, maar wat men ziel noemt, ziel heeft hij niet!’ - Niet minder fijn bcoordeelt zij de gastvrouw van Coppet. Charles was op het punt deze te vergezellen op eene reis door Italië. ‘Zoo, zoo, gij gaat reizen met madame de Staël? Welk eene overmaat van geluk, zulk gezelschap te hebben! Maar pas op. 't Is een kort huwelijk. Altijd en altijd zamen, ziet men elkander te veel, en de gebreken vinden geen gaatje om er in weg te sluipen. Zij, een bedorven kind der natuur en der wereld, heeft toch ook de hare en...ik ken iemand die opspringt van schrik als hij een vlekje bij hen die hij liefheeft, ontdekt. Die iemand moet dus de dubbele taak vervullen van de oogen te openen voor zijn eigen gebreken en de oogen te sluiten voor de gebreken zijner reisgenoot.’
Nog één fragment uit mevrouw de Sismondi's brieven, eer wij ze wegsluiten. ‘'t Is waarlijk niet vreemd dat de menschen ons haten, als we, onnoodig, de meeningen aantasten, waarop zij

{==112==} {>>pagina-aanduiding<<}
hun geluk bouwen. - Laat de Drieëenheid, de Maagd en de Heiligen met vrede: zij zijn voor de groote menigte, die aan hen gelooft, de zuilen welke het geheele gebouw dragen, en 't gebouw zou instorten, als ge de zuilen schuddet. - Vroomheid behoort tot die aandoeningen der ziel, die het zoetst zijn en het noodigst voor hare rust. Zij is in alle godsdiensten te vinden, behalve daar waar men door de takken af te snoeijen, waaraan onze zintuigen reiken, door te spiritualiseren, tot afgetrokken denkbeelden en een troosteloos ledig vervalt.’ - Voilà qui est beau - roept Scherer uit - voilà qui est vrai, voilà ce que nous avons besoin de nous redire quelquefois, nous tous à qui il arrive si facilement de confondre l'erreur avec le mal, et de porter atteinte, dans les âmes, à ce qui fait leur force, plus que cela, leur beauté! - Sismondi verloor zijne moeder in 1821.

II.

Van Valchiusa en de Oostenrijkers kwam Sismondi, met zijn letterarbeid, eerlang te Genève. Hij was 28 jaren en 't was omstreeks 1800 dat hij dikwijls Coppet bezocht, het meirdorpje met zijn prachtig kasteel, eenmaal door Bayle bewoond, waar thans Necker vreedzaam zijne laatste levensdagen sleet en madame de Staël reeds tal van bewonderaars tot zich troonde. Sismondi werd een der getrouwste hovelingen, dat is, een wezentlijk vriend, door haar naar verdiensten geschat. Wij zagen reeds dat hij haar vergezelde naar Italië; later doet hij met haar eene reis naar Duitschland. In zijne brieven zinspeelt hij nu en dan op pathetische tooneelen, waarvan hij getuige was. Mlle de Lespinasses brieven, pas uitgekomen, lezende, maakt hij onwillekeurig eene vergelijking. ‘Ook ik heb van nabij een hartstogt gadegeslagen, bijna even magtig, even ongelukkig toen sprak er eene onophoudelijk van sterven; maar zij stierf niet; zij dreigde dagelijks met zelfmoord en nog leeft zij.’
Omgekeerd kon de auteur van Delphine goeden raad geven, toen haar vriend aan dezelfde hartekwaal leed. Lucile heette het meisje beneden zijnen stand en zonder vermogen, dat Sismondi had betooverd en nu voegde zijne geletterde vriendin hare afkeurende stem bij die zijner moeder, zeggende, dat de mensch, hoe hartstogtelijk ook, toch altijd een inwendigen zin bewaart

{==113==} {>>pagina-aanduiding<<}
die zijn gedrag beoordeelt: ook zij had dat ondervonden. - Maar het krachtigst argument legde de Dood in 't geschil, die het jonge meisje wegrukte en den minnaar lang aan smartelijke gepeinzen ten prooi liet.
Reeds door eenige staathuishoudkundige geschriften en de eerste deelen zijner Italiaansche Republieken bekend geworden, leefde Sismondi eenvoudig, maar onafhankelijk. Hij werkte voor de pers. Hij had aangenomen voor de Biographie Michaud de levensberigten van 600 beroemde Italianen te leveren. Dat waren ‘de groote mannen van 6 fr. per hoofd,’ zooals zijne moeder schertsend zeide. Hij achtte zich rijk genoeg om het aanbod van een leeraarsambt te Genève af te slaan, wegens de administratieve bezwaren en de verpligtingen daaraan verbonden. Echter gaf hij gaarne zijne krachten ten beste, waar hij meende wezentlijk nuttig te kunnen zijn. Zoo verdedigde hij een tijd lang, geheel onbezoldigd, als secretaris der kamer van koophandel, de belangen der handelaren tegen de despotieke maatregelen des Keizers.
Coppet was onder alle beslommeringen het paradijs van zijnen geest. ‘Wij brengen (schrijft hij in 1808) het grootste gedeelte van den zomer te zamen (met Bonstetten) te Coppet door met madame de Staël, Constant en Schlegel. - Uit Sismondi's brieven en journaal ware veel bouwstof te halen voor een opstel: ‘Coppet onder het keizerrijk,’ of liever ‘Madame de Staël en haar kring.’ Want zij had haren kring, de slotbewoonster der boorden van het Meir, een ‘cercle’, in geest en rigting, meer gesloten dan die van Chateaubriand. - Beknopt als we zijn moeten, kunnen we uit Sismondi's nalatenschap alle trekken niet ligten die de ware beeldtenis malen dier hartstogtelijke, talentvolle, betooverende, mannelijke en toch teedere vrouw. Om te beminnen, om aan te kleven, om mede te gevoelen, daaraan had hare ziel behoefte, evenzeer als on bemind te worden. Ontvlamd voor de grootsche ideeën van waarheid, vrijheid, roem, verhief zich haar geest van zelf naar 't ideale. Daarin lag hare genialiteit. Hare edele ziel is de bronwel harer welsprekendheid. Zij wil roeren, overtuigen, treffen, daarom is haar talent oratorisch. Te veel misschien. Haar stijl is gespierd, vurig, niet plastisch. Hare uitdrukking heeft meer licht dan kleur, meer leven dan vorm. Minder met het schoon der phantazie dan met de edelste gevoelens des harten stoffeert zij hare werken. Zij jaagt naar

{==114==} {>>pagina-aanduiding<<}
het verhevene, niet naar de volmaking in de kunst. Zij is diepdenkend, meer dan kunstenares, en haar lezende volgt men haar met bewondering en sympathie, maar zonder te pozen bij haren arbeid met het gevoel van een geheel bevredigden smaak.
Wel was Sismondi geen onpartijdig regter; maar hij oordeelt toch geenszins blindelings. ‘Magt - zoo lezen we ergens bij hem - schijnt aan den geest der stervelingen eene verkeerde rigting te geven. De magt harer faam, die steeds aangroeide, deed haar in verscheiden fouten van Bonaparte vervallen. Als hij, duldt zij geen verzet, ze is beleedigend in den redetwist en steeds geneigd scherpe opmerkingen te maken, ook zonder toorn en in 't volle genot harer voornaamheid.’ - Overigens, toen Bonaparte haar had laten aanzeggen, dat hij haar de geheele aarde overliet, maar Parijs voor zich wenschte te behouden en haar daarom op 40 uren van de hoofdstad verbande, onderrigtte de Minister van politie haar in stilte, dat, als zij een vleijend woordje, een lofspraak in Corinne wilde invlechten, alle zwarigheden weggeruimd en hare wenschen zouden verhoord worden. Maar zij antwoordde, gaarne alles wat kwetsend was te willen wegnemen, maar er niets te zullen bijvoegen uit gunstbejag. En zich jaren lang gelijk blijvende verdroeg zij hare ballingschap en 't verbod van de uitgaaf harer werken met eene opgeruimdheid en zelfbeheersching, waarover Sismondi verrukt is en die hij wanhoopt zelf te zullen bereiken.
Toen zij er, in 1809, aan dacht om zich naar Amerika in te schepen, vloeiden Sismondi's brieven over van zwaarmoedige beschouwingen. ‘Ik kan u niet zeggen (schrijft hij) hoe mij dit vooruitzigt bekommert. Negen jaren ken ik haar en leef ik met haar, steeds inniger aan haar gehecht en haar wezen is een onmisbaar deel van mijn bestaan geworden.’
En toen hij, van eene reis naar Toscane te Genève teruggekeerd, tegen zijne verwachting madame de Staël te Coppet vond, is hij dol van blijdschap, uitroepende: ‘Ik wachtte te Genève slechts treurigheid en stilte, en zie, ik vond er wat mij het liefste is.’
In 1817 finale scheiding, het laatst vaarwel. Men bragt naar Coppet ter laatste rustplaats het overschot van haar, die met de rijke gaven van haar hart en genie dat plekje voor velen zoo gelukkig had gemaakt. Sismondi bewees mede de laatste eer aan de geliefde doode. ‘Alles is voorbij (schreef hij), mijn leven

{==115==} {>>pagina-aanduiding<<}
is verkeerd in smarte: er was welligt niemand aan wien ik meer verschuldigd ben dan aan haar.’

III.

De toekomstige biograaf van madame de Staël zal Benjamin Constant niet vergeten en aan Sismondi alweder treffende opmerkingen tot zijne waardering kunnen ontleenen. ‘Men heeft madame de Staël niet gekend (zegt hij) als men haar niet heeft gezien in 't gezelschap van Benjamin Constant. Hij alleen, haar geestverwant, bezat het vermogen om haren geest te wekken, en dien in volle grootte zich te doen ontplooijen, hij lokte eene welsprekendheid uit, hij opende een diepte van ziel en gedachten, zooals we die bij haar slechts in zijne tegenwoordigheid aanschouwden. Wederkeerig is Constant nooit meer zich zelf geweest dan te Coppet.’ - Den schrijver van Adolphe, diens leven en de passiën, waaraan hij door 't huwelijk met eene dwaze vrouw een eind meende te maken, laat onze auteur regt wedervaren. - Madame Récamier is zijn charme niet, evenmin A.W. Schlegel, die een groote rol speelt in den letterkundigen kring van Coppet. Schlegel, eerst 3 jaren gouverneur bij den heer Muilman te Amsterdam, werd een tiental jaren later de huisonderwijzer van madame de Staël. Men mag aannemen, dat de gastvrouw van Coppet ook aan zich zelve dacht, toen zij op eene jaarwedde van 6000 gulden den geleerden kunstkenner tot opvoeder harer kinderen koos. Sismondi's oordeel is hoogst ongunstig over den ijdelen Duitscher, die bij weinigen sympathie vond, die, zegt men, zich verschanste achter de vriendschap zijner meesteres en, als er gasten waren, kleingeestig zijne ondergeschikte betrekking ontveinsde door de gastvrouw toe te spreken met de woorden ‘chère amie.’
Ook met Chateaubriand kon de conscientieuse geschiedschrijver niet sympathiseren. Sprekende van de mislukte Martyrs, betreurt hij het, dat een zoo schoon talent zoo kwalijk was besteed, want innige waarheid, eene waarheid waarop men zich gerust verlaat, ademt niet in zijne geschriften. Daarom staat hij verbaasd evenzeer over 't plan van Chateaubriand om eene geschiedenis van Frankrijk te schrijven als over 't groote honorarium hem daarvoor door den uitgever beloofd. ‘Ik bewonder zijn talent (zegt hij); maar ik acht het allerongeschiktst om historie

{==116==} {>>pagina-aanduiding<<}
te schrijven. Hij bezit geleerdheid, ja, maar geen kritiek en welligt ook geen goede trouw; hij heeft noch methode, noch juistheid van gedachte, noch eenvoud van stijl’ enz. Zoo oordeelde Sismondi, de ‘étranger de mérite qui s'est consacré à notre histoire avec un dévoûment honorable’, gelijk Chateaubriand van hem getuigde.
Wij wandelen de aanzienlijke gasten die vlugtig of langer verwijlden, prins August van Pruissen, op madame Récamier verliefd, Oehlenschläger en Chamisso, voorbij. Ook Zacharias Werner, de grillige apostel der liefde, vertoefde eenige weken in den kring, dien madame de Staël met haren tooverstaf rondom de mannen van vernuft wist te trekken. ‘Un fou de génie, un fanatique obscène’ noemt hem Scherer en Sismondi weêrspreekt dat oordeel niet. ‘Wij hebben (schrijft hij) den treurspeldichter Werner bij ons gehad. Ik hoop hem ook aan uw adres te doen geworden, als hij in 't volgende jaar Italië bezoekt. 't Is een hoogst opmerkelijk verschijnsel die mystieke poëzij, welke thans in Duitschland geheel den boventoon voert en de gansche natie in een voortdurend somnambulisme houdt. Werner is haar groote profeet. 't Is een man die groote geestkracht, bevalligheid, fijnheid en vrolijkheid van geest aan veel gevoel en diepte paart. Met dat al beschouwt hij zich als geroepen, om de liefde aan de wereld te prediken. Hij is, zooals gij wilt, apostel of leeraar der liefde. Zijn tragoedies zijn aangelegd, om de hoogheilige liefde te verbreiden, en zij zullen doel treffen, want zij vloeijen over van verzen, zoo schoon gebouwd als men ze in Duitschland nog niet heeft aanschouwd en van een frissche en rijke phantazie, die in weerwil harer grilligheid bewondering vergt. Dezer dagen hoorde ik hem dogmatiseren met een verstandig Duitscher, den reeds bejaarden baron von Vogt. ‘Weet gij, vroeg Werner, wat men in zijne maîtresse beminnen moet? - Vogt wist het eigentlijk niet.
‘God’ - zeide de dichter. - ‘Zeker!’ antwoordde Vogt, door de verklaring overbluft.

IV.

Als doortrekplaats in een heerlijke streek mogt, in 't begin dezer eeuw, met een toen gepaste beeldspraak, Genève ‘de Europeesche tooverlantaarn’ heeten. Keizerin Joséphine had er

{==117==} {>>pagina-aanduiding<<}
in 1812 een buitenverblijf. Talma gaf er tooneelvoorstellingen. Zoodra de vrede weêr het vaste land ontsloot, kwamen troepen van Engelschen aanzeulen. De grootste personaadies zag men daar óf doortrekken óf verwijlen; de princes van Wales met haar dubbelzinnig gevolg, lord Holland en lady Holland, de eerste even edel als de laatste koud van gemoed, lord Lucan met zijne drie dochters, ‘zoo geschikt om hoofden op hol te brengen’, Ward - sedert lord Dudley - de heerlijke prater, sir Humphrey Davy, de geniale physicus. - En na de tweede Restauratie, in '16, een nieuwe stoet: lord Brougham, toen nog lord, de economist Honry Broughams, medewerker aan de Edinburgh Review, lord Byron, die voor altijd Engeland verlaten had en zes maanden op het landgoed Diodati woonde, terwijl Shelley beneden, te Montalègre aan den zoom van het Meir, verblijf hield.
Maar vooral ook om een blijvende kern van wetenschappelijke en vernuftige bewoners mogt Sismondi zijne geboorteplaats prijzen, die in weerwil harer ongelukken de bloem der beschaving ‘une société d'élite’, van vrouwen zoowel als mannen, bevatte. Bonnet en de Saussure behooren tot een vroeger tijdvak. Rossi komt iets later; maar Sismondi zag er de Candolle en de la Rive, den regtsgeleerde Bellot, den staatkundige Pictet de Rochemont, voorts Dumont, Bonstetten, Lullin de Chateauvieux, mannen van aanzien en letterkundige bekwaamheid. De bejaarde Bonstetten vooral, levendig van geest en verbeelding, meer vernuftig dan degelijk, meer schitterend dan diep, maar bij uitstek prettig en vriendelijk in den omgang, was Sismondi's vriend en 't voorwerp zijner veelvuldige beschouwingen.
Hij verheelt de feilen van zijnen vriend niet en de toekomstige geschiedvorscher zal in Sismondi's brieven de scherpzinnigheid erkennen, waarmede het gezond verstand van den eerlijken Genevees Bonstetten gekenschetst heeft. Zoo ook Étienne Dumont en Chateauvieux, gene de geestigste man van zijn tijd, met wien hij één was in beginsel maar van wien hij in oordeelvellingen verschilde. ‘Want Dumont is een even onverstoorbaar vriend der vrijheid als ik en hij maakt haar van juist dezelfde voorwaarden afhankelijk; maar hij meent, dat men haar ontvangen zal van regeringen, die zich op hare legitimiteit, haar goddelijk regt beroepen; en dat doe ik niet. Ziedaar het eenige verschil tusschen ons.’
Lullin de Chateauvieux, wiens omgang en opgewekte, puntige, altijd frissche gesprekken Sismondi hooger achtte dan zijn schrijf-
{==118==} {>>pagina-aanduiding<<}
trant, was de auteur van het Manuscrit, venu de Sainte-Hélène, dat de geheele wereld, met Wellington incluis, verschalkte, totdat Napoleon het als zijn werk loochende, zonder dat men ontdekken kon wie het had gemaakt. Eerst in 1841 trok in het bijzijn zijner kinderen de olijke Chateauvieux een lade open en hun een bundel oude papieren toonende, ontsluijerde hij het lang bewaarde geheim. Nog twee namen bespreekt Sismondi, die beroemd waren in hunnen tijd: Guillaume Favre en Madame Necker, deze die niet alleen een beroemd werk over opvoeding wist te schrijven, maar, wat meer is, haar man tot een beroemd man wist op te voeden, - Favre, wien madame de Staël ‘mon érudit’ noemde, door Sismondi als de rijke aan middelen, maar vooral als de rijke in geleerdheid, kunstzin en huiselijk geluk met vloeijende pen geteekend, zoodat het den echten Franschman onzer dagen ergeren moet in de 17de uitgave van Bouillet, onder zooveel prullen, zelfs den naam van Guillaume Favre niet te vinden.

V.

Keeren we onverwijld tot Sismondi terug. Hij had nooit Parijs gezien. ‘Ik verfoei Parijs (schrijft hij) en vrees het: want ik zou niet willen, dat een weinig genot, daar gesmaakt, mijnen afkeer verminderde van de stad en hare bewoners en van de natie wier hoofdstad zij is.’ Trouwens, Genève had veel verloren en geleden door zijne inlijving bij Frankrijk. En - ‘wij Franschen - zegt Edmond Scherer - verbeelden ons zoo gaarne dat er geen benijdbaarder lot is voor een volk dan opgenomen te worden in onzen kring en onze staatsinstellingen te mogen genieten.’ Sismondi was bekrompen genoeg daar anders over te denken en te zuchten over zijn vaderland, dat hij tot een kwijnend leven onder het despotisch beheer van een Fransch departement zag gedoemd. Bovendien geregeld en naauwgezet van leven, vreesde hij de Parijzenaars, ‘die niet weten te beminnen, noch zich te herinneren, die hunne genoegens najagen of zich op hunne bezigheden storten met een drift, welke hen het ware doel des levens voorbijvoert.’
Toch kwam hij te Parijs, en, reeds bekend door zijne geschrif ten, aanbevolen door zijne vrienden, werd hij met onderscheiding in de beste kringen ontvangen. ‘Als ik spreek van vrijheid (schrijft Sismondi) dan verstaat mij de geheele faubourg Saint

{==119==} {>>pagina-aanduiding<<}
Germain, de Montmorencys, Chatillons, Duras. Daar leeft nog het oude eergevoel, dat steunde op de onafhankelijkheid: dat is ook vrijheid. Maar die laaghartige parvenu's, die door oproer uit het slijk tot de senatorszetels zijn opgeklommen, zij hebben er geen sprankel van in de borst.’ - Daar ontmoette hij Chateaubriand en madame de Souza; vooral het gezelschap der vrouwen verrukte hem: ‘Bevalligheid van manieren, een veelzijdige kennis, levendigheid van uitdrukking, kieschheid van gevoel - zoo schreef hij aan de gravin d'Albany - men vindt ze alleen bij uwe sexe, en nergens treden zij schooner ontwikkeld, in harmonischer vereeniging te voorschijn, dan in de uitgelezen kringen van Frankrijk.’ - Na vijf maanden genietens, ‘een voortdurend gastmaal voor den geest,’ vond hij dan ook, te Genève teruggekeerd, alles mat en fletsch. Tot één merkwaardig gevolg had zijn uitstapje naar Parijs geleid: de verandering in zijne denkwijze over de Fransche natie.
Sismondi had een afschuw gehad van Napoleons despotisme, een afschuw die, schoon dan ook verzacht, zich tot het geheele volk uitstrekte. Intusschen, het krijgsgeluk kenterde. Wij zijn in 1814. De oorlog in Spanje, de togt naar Rusland, Leipzig hebben 't geloof aan de almagt des veroveraars geknot. Andere gevoelens grijpen nu de ziel des geschiedschrijvers aan. Hij haat evenzeer de dwingelandij; maar hij maakt onderscheid tusschen den dwingeland en Frankrijk. Een soort van edelmoedigheid neigt hem naar den kant der overwonnenen. Overigens getrouw aan de zaak der vrijheid, kan hij niet gelooven, dat zij door de verbonden mogendheden wordt gediend: hij voorziet en ducht reactie.
‘Er is één man van wien ik een sterken afkeer heb; maar onder zijne tegenstanders is er geen, wien ik genegenheid of achting toedraag. Die man heeft stellingen verkondigd die mij, als ik ze in boeken lees, het bloed naar het voorhoofd jagen; maar het zijn volstrekt die stellingen niet, welke zijne tegenstanders bestrijden. Integendeel, zij hebben welligt dezelfde beginselen als hij.’ - - En in October 1814: ‘Een steeds heviger smart grijpt mij aan, zoo dikwijls ik de volken van Europa beschouw. Hun haat tegen den overweldiger is groot, maar niet alzoo hunne minachting voor onnoozele vorsten. En of verontwaardiging dan wel verdriet bij mij de overhand heeft, weet ik niet, als ik zooveel koningen, zooveel regeringen weêr zie op-
{==120==} {>>pagina-aanduiding<<}
treden, die domheid en volstrekte ongeschiktheid als aanspraken doen gelden. Dat terugvloeijen naar het despotisme is, in mijne oogen, het voorteeken van nieuwe omwentelingen.’
Wat we nu gaan lezen, zal ons bevreemden en bewijzen dat, in de honderd dagen, bij Sismondi de goede bedoeling het oordeel verschalkte.
‘Hevige twisten - schrijft madame de Staël op het einde van 1815 - hebben wij, in brieven, over Bonaparte gevoerd. Hij (Sismondi) zag de vrijheid, waar zij onmogelijk zijn kon.’ Werkelijk geloofden Constant en Sismondi aan de mogelijkheid van een liberaal keizerrijk. Van daar, dat gene de ‘Acte additionnel’ redigeerde en Sismondi door een reeks van artikelen in den Moniteur de waarborgen in het licht stelde, die de Constitutie aan de vrijheid schenken zou. Napoleon, getroffen door een bijval even onverhoopt als krachtig, verlangde Sismondi te zien. Het onderhoud had plaats in den tuin van het Elysée. De vorst begon met vleijerij, hij sprak over Sismondi's werken, en verzekerde hem, dat hij ze alle, reeds voorlang, gelezen had. Sismondi bragt van zijnen kant het gesprek op de keizerlijke constitutie en den tegenstand dien zij had ontmoet; en toen de keizer in zijn antwoord onder andere nverklaarde: ‘die tegenstand zal wel ophouden, overigens zijn onze Franschen voor die nieuwe denkbeelden niet rijp’ - drong de auteur nogmaals aan en kwam op het hoofdpunt terug, zeggende: ‘Het spijt mij dat zij niet willen inzien, hoezeer het regeringsstelsel van uwe majesteit veranderd is. Als vertegenwoordiger der revolutie hebt gij u aan alle vrijzinnige denkbeelden gebonden, want de partij der vrijheid is, hier evenals in 't overig Europa, uw eenige bondgenoot. - ‘Zeer zeker - viel Napoleon in, terwijl hij in de vlugt een historische paradox, toen minder gebruikelijk dan thans, greep - ‘de bevolkingen en ik, wij weten het wel zamen, dat maakt het volk mij toegenegen. Nooit week mijn bestuur af van den weg der revolutie, ik zeg niet van de beginselen, die gij en anderen verkondigt. Ik had vroeger andere gedachten, groote plannen. Maar - ik houd van toepassen. Gelijkheid voor de wet, gelijkmatige verdeeling der belastingen, toegang voor allen tot alle betrekkingen, al die dingen gaf ik. De landman
ondervindt het, daarom ben ik zijn man. Populair ben ik, ten spijt der idealisten.’ - Zonderlinge mengeling van helderziendheid en verbliuding in onzen grand Capitaine, die

{==121==} {>>pagina-aanduiding<<}
zoo scherp in 't oog vat wat zijne kracht uitmaakt en zoo hal sstarrig zijne fout voorbijziet. ‘Populair ten spijt der idealisten’! - ja, hij was populair, ten spijt aller grootsche ideeën van vrijheid en zedelijkheid, ideeën tegen welke men wel de hartstogten en belangen in 't harnas kan jagen, maar die niettemin het levensbeginsel blijven der menschelijke maatschappij! Veel had nog de keizer over de Engelschen, het onderscheid tusschen den Engelschen en Franschen landaard en over zijn terugkeer uit Elba gesproken: hij was warm geworden, wiesch zich het zweet van het voorhoofd en vertrok. Des anderen daags zond hij Sismondi 't Legioen van eer, - dat deze weigerde.
Wij behoeven niet te betoogen, dat Sismondi's begoochelingen in de honderd dagen moesten vervliegen. Waterloo, de intogt der gealliëerden, de hardheden der tweede restauratie ontnuchterden hem. Vrij koel te Genève ontvangen, trok hij naar Engeland in 1819 om er, 46 jaar oud, eene vrouw te huwen zijner waardig en tot wie hij zeggen kon: ‘Jessie, ik acht u evenzeer als ik u bemin.’ - Hij vestigt zich op een klein buiten bij Genève, leidt er een leven overeenkomstig zijnen smaak vol huiselijk geluk en werkt duchtig. Hij heeft naauwelijks zijn ‘Italiaansche Republieken,’ de vrucht van 21jarigen arbeid, voltooid of hij begint zijn nog uitgebreider ‘Histoire des Francais’, die hij niet voleindigen zou. Bij wijze van afwisseling zendt hij onderwijl lijvige boeken over économie politique, brochures en dagblad-artikelen in de wereld. Hij neemt allengs een eervolle, welverdiende plaats in als historicus, publicist en philanthroop. Een leerstoel in de Sorbonne, een in 't Collége de France worden hem aangeboden. Te midden van zijnen arbeid doet hij nog reizen naar Toscane, waar zijne moeder stierf, naar Parijs, waar hij in 1824 een onderhoud had met Louis-Philippe. - Over dezen vorst is zijn oordeel ongunstiger, dan de geschiedenis het schrijven zal.
Toch juichte Sismondi niet minder luid dan de 82jarige Bonstetten, toen de blijmare klonk, dat de Julij-revolutie den prins tot koning verheven had. Maar te tweedenmale teleurgesteld riep hij weenend uit: ‘De omwenteling baat slechts de reactie. De democratie verraadt de vrijheid.’ Hij verontrust zich over de stellingen zoowel der economisten als der socialisten. Zoo zijne werken in der tijd zijn gewaardeerd, invloed hebben zij volstrekt niet gehad. Hij bevroedt het en mompelt reeds bij zich zelven

{==122==} {>>pagina-aanduiding<<}
de woorden die hij stervend uitspreken zal: ‘ik ga heen zonder een spoor van mij achter te laten en niets van wat ik wenschte, geschiedt.’
Sedert de restauratie was Sismondi lid van het Conseil représentatif zijner moederstad geweest. Hij oefende zich zeer vlijtig in het spreken en bleef lid tot aan zijnen dood. Zijnen pligt als burger vervulde bij stipt, somwijlen met talent en moed. Bijv. in 1838.
Prins Lodewijk Bonaparte was (na den aanslag op Straatsburg) uit Amerika naar Zwitserland teruggekeerd en de fransche regering, ongerust over zijne nabijheid, vroeg, eerst officieus, later opentlijk en met nadruk, bij monde van den minister Molé, 's prinsen verwijdering uit de republiek. Die eisch, als onregtvaardig beschouwd, omdat de prins burger van Thurgau was, werd uitgekreten als een intimidatie door eene groote natie aan een kleine gepleegd, en in elk kanton was de discussie regt levendig. Tegen de eenstemmige conclusie echter, dat Louis Bonaparte, als de regten van Thurgausch burger bezittende, niet kon worden uitgezet, kwam Sismondi, in de beraadslaging te Genève, met buitengewone klem, warmte, ja hevigheid op. Hij ontwikkelde de stelling, dat de gewone regelen van het regt niet toepasselijk zijn op iemand, wiens positie eenig is in de wereld, wiens naam maakt, dat Frankrijk en de geheele wereld in hem nooit iets anders zullen zien dan een Franschman. Zich op 't getuigenis der feiten die men gezien had beroepende, zeide hij: ‘Als er nog een zweem van twijfel over prins Lodewijk Napoleons vaderland was overgebleven, zijn aanslag op Straatsburg zou dien hebben te niet gedaan. Daar heeft hij duidelijk genoeg door daden kond gedaan, dat hij Franschman is, dat hij zich zelven als een Franschman beschouwde, nog meer, dat hij zich door de stemmen van 4 millioen Franschen beschouwde als den eerst geroepene, om op te volgen in het rijk van zijnen oom. Ik wil hier niet nagaan op welke gronden hij dat regt vestigt. Men heeft in alle kantons-vergaderingen de geestigheid gehad den nieuwen pretendent met spot of blaam te bejegenen. Ik zie geen enkele reden voor dien spot. De prins heeft blijk gegeven van stoutmoedigheid, bedrijvigheid, handige berekeningen, tact om tot de soldaten te spreken, tact om voor de soldaten te schrijven, kortom hij deed alles waardoor een partijhoofd schitteren kan.’

{==123==} {>>pagina-aanduiding<<}

Had de redenaar hier getoond hooger dan anderen te staan door zijne ruimere beschouwingen, hij had ook getoond moed te bezitten, toen hij die onbewimpeld uitsprak. Want zoo heftig was op dat tijdstip de opgewondenheid van 't Zwitsersch patriotisme, dat Sismondi een oogenblik gevaar liep, zijn huis door de vlammen te zien vernield.
Erger ramp zou hem treffen, eer hij zijn levensbaan had volbragt. Verdriette het hem, telkens weêr te ontwaren, dat de berekeningen, die hij op menschen en instellingen gemaakt had, faalden, hij was letterlijk onzinnig van smart, toen een oproer, te Genève uitgebarsten, de geheele constitutie, ‘die ons gelukkig en verstandig maakte, die ons onderscheidde van alle kantons’, omver wierp. Den 22sten Nov. 1841 had eene gewapende bende, op het stadhuis verschenen, onder bedreiging van plundering en brand, den vertegenwoordigenden Raad doen besluiten tot het bijeenroepen eener Assemblée constituante. Deze vergadering, spoedig bijeengekomen, telde ook Sismondi onder hare leden. Reeds ondermijnd door de ziekte waaraan hij sterven zou, hield hij vol met te zitten, ja te spreken. Ook vermande hij zich, om zijne Geschiedenis althans tot aan Lodewijk XV's dood af te werken. Dat gelukte hem. Den 9den Mei '42 schreef hij het slot; den 13 Junij verbeterde hij nog proeven, en den 25sten ontsliep hij. Iets melancolieks ligt er in 't afscheid, dat hij van zijn lezers neemt. ‘De laatste 2 jaren (schrijft hij) genoot ik schier geen enkelen gezonden dag. Bij de maand, bij de week voelde ik de kwaal verergeren, die, hoewel langzaam, toch zeker mij naar de grens van dit aardsche voert. Buitengewone inspanning kostte het mij, geen enkelen dag van mijn werk af te gaan, daaraan al mijn krachten te geven. Doch tot dit rustpunt genaderd, is 't mij ook onmogelijk, éénen stap verder te doen.’

VI.

Mijne lezers kennen thans Sismondi; zij hebben zijn beeld uit de vouwen zijner brieven, uit de schuilhoeken van zijn dagboek trek voor trek zien verrijzen. Hij behoorde niet tot dezulken die zich zelven te hoog aanslaan. Hij vond in zich ‘goede deugden en gestrengheid, karakter en kundigheden, maar weinig geest en gevoel en volstrekt geen bevalligheid.’ Dat is te laag geschat.

{==124==} {>>pagina-aanduiding<<}

Sismondi is, ja, tamelijk log en traag, maar toch eerlijk, open, onbekrompen van aanleg. Bezit hij geen energie, hij is degelijk. Hij is niet alleen humaan en weldadig, maar ook teeder en kiesch. Zijn gezond verstand gaat bij wijlen over in scherpzinnigheid. Hij ziet meer en scherper dan ge meenen zoudt. Wij vinden in zijn journaal een fraai gezegde dat den man van tact aanwijst. ‘'t Is eene beleefdheid die men dikwijls in de wereld hebben moet, iets niet te hooren wat men zeer goed hoort en met goedhartigheid te slikken wat niet zeer goedhartig was van anderen.’ Kortom Sismondi heeft levendigheid van geest genoeg om te boeijen, zijn goedheid wekt medegevoel en hij bezit deugden die eerbied vergen: ziedaar wat zijn briefwisseling aangenaam maakt.
Hij was geen alledaagsch boekenschrijver, maar een studieus auteur: 8 tot 10 uren werkte hij elken dag. Ontbraken hem de lust en de gelegenheid om in onuitgegeven stukken te wroeten, wat men thans van den geschiedvorscher eischt; hij las ten minste, vergeleek, controleerde alle uitgegeven bescheiden, en zijne kennis van vreemde talen deed hem op ruimer veld arbeiden dan zijn voorgangers hadden gedaan. Zonder te jagen naar geleerdheid of scherpzinnigheid, blijkt hij overal goed onderrigt en naauwgezet te zijn; hij is een compilator zoo ge wilt, maar een compilator, die zijn onderwerp meester is. Onbekend met de moderne kunst, die door plastische vormen en sprekende figuren ons een vervlogen tijdperk wedergeeft, behoort hij tot de moraliserende, redenerende school, die den geest der 18de eeuw in de geschiedenis bragt, een ietwat afgetrokken liberalisme en een eenigszins bekrompen wijsbegeerte. 't Blijft intusschen de vraag, of die methode van redenerende beschouwing niet hare regten zal handhaven naast de meer beschrijvende, zuiver historische. - De verhaaltrant van Sismondi is klaar, de verschillende draden schieten voort zonder in een klomp zamen te loopen; hij houdt de aandacht gaande, wel is waar een aandacht, niet door de gratie der kunst gewekt. De schrijver is geen artiste. Hij heeft het zelf gezegd, en wij mogen hem gelooven, dat hij Rome en de Campagna had kunnen doorkruisen, zonder er iets anders te zien dan stof voor beschouwingen over staathuishoudkunde en philanthropie. Ook zijn stijl is niet zuiver. Hij verontschuldigt zich met te zeggen, dat hij genoodzaakt was allerlei auteurs in allerlei talen te lezen en als het ware buiten

{==125==} {>>pagina-aanduiding<<}
den moederlijken tongval te leven. Onzuiverheid van taal is echter de ergste fout zijner werken niet. Hij geeft niet nu en dan eene levendige beschrijving, een klassiek portret, een schitterend verhaal. Zoo als de zaken hem onder de oogen komen beschrijft hij ze, zonder woordenkeus, zonder beweging, zonder kracht, zonder de eigenaardigheden die het gestel, de schakeringen van licht en bruin die een fijne smaak medebrengt.
Maar Sismondi is niet alleen geschiedschrijver, hij is ook, ja nog veel meer, staathuishoudkundige. Hij is de bestrijder der Engelsche school, van hen die de wetenschap tot de theorie van den rijkdom maken, inderdaad dus de bestrijder der staathuishoudkunde zelve. Alleen in zijn strekking beschouwd, is hij een socialist. Hij is als de socialisten een vijand van het laissez-faire en van de vrije mededinging. Als zij bemoeit hij zich minder met de maatschappij zooals zij is, dan met de maatschappij zooals zij zijn moest en zooals men haar zich droomen kan. Als zij, eindelijk, levert hij ontwerpen van industriëele organisatie, minder afgetrokken, minder radicaal, minder hevig, ja, maar toch even willekeurig.
Sismondi reist in 1834 in Duitsch Zwitserland. Ziehier wat hij boekt in zijn journaal. ‘Mij trof het eigenaardige toilet der vrouwen van 't Emmenthal, die hoeden van geel stroo met platten strik van lint daar midden op, die vierdubbelde korte rokken en korte rijglijfjes, afgezet met goud. Blijkbaar is de geheele kleedij in de vallei vervaardigd. De plaatselijke mode onderhoudt dus in elk dorp, behalve de wevers, die tot de landbewoners behooren, nog kleêrennaaisters, hoedemaaksters en verkoopsters van mode-artikelen, die werken voor eene markt welke zij goed kennen en die zij niet zullen overvoeren. Zoo stelt het nationaal costuum naast het kleine grondbezit den kleinen industriëelen eigendom. Alle vrouwelijke broodwinningen zouden ophouden, zoo de Zwitsersche vrouwen begonnen lijnwaad van St. Gallen aan het lijf en neusdoeken van Glaris op het hoofd te dragen. Nog een ander voordeel steekt er in die kostbare dragt der boerinnen; hare ervaring leert haar, dat er zekere welstand noodig is om te trouwen, om het leven te beginnen. In 't algemeen is het goed, dat het begin der loopbaan voor den arme moeijelijk is, en dat zij ruimer wordt naarmate hij voortschrijdt. Men doet tegenwoordig het omgekeerde: men maakt het hem gemakkelijk om in te treden, maar moeijelijk om te vorderen.

{==126==} {>>pagina-aanduiding<<}
Beter ware, moeijelijk geboren te worden en gemakkelijk te leven. Men heeft de verhouding trachten om te keeren en de geboorte gemakkelijk, het leven moeijelijk gemaakt.’
Dat is geheel Sismondi die spreekt. Omdat een costuum zekere voordeelen bezit, zou hij voor goed dat costuum willen vaststellen. Laat hem begaan, en hij zal de boerinnetjes beletten, ooit andere stof voor haar jakjes of een anderen vorm voor haar hoeden te kiezen. Zoo in alle vraagstukken. De toenemende bevolking wordt gevaarlijk als zij niet in verhouding is met de voortbrenging: Sismondi zou wenschen, dat het moeijelijk was geboren te worden.
De vervanging van den handenarbeid door dien met werktuigen, sleept bezwaren met zich: Sismondi predikt tegen de machines. De mededinging is een worsteling waarin, als in iedere worsteling, menig zwakke verpletterd wordt: onze schrijver vloekt de mededinging. Een der gevolgen van de vrijheid is de onevenredigheid der fortuinen en levenstoestanden: ziedaar genoeg om de vrijheid te veroordeelen.
En merk het wel op, dat Sismondi geen enkele maal vraagt, wat te doen om de concurrentie en machines tegen te gaan en het toenemen der bevolking te stuiten. Welligt zou hij de eerste zijn die terugdeinsde voor een krachtig ingrijpen van den Staat in deze zaken.
Neen, nog eens, Sismondi is socialist, hij heeft, als zijn geestverwanten, een afkeer van onze civilisatie en hij haat de economische beginselen waarop deze rust; maar hij is een inconsequent socialist, en daar waar Owen, Saint-Simon en Fourrier wenschen omver te werpen, vergenoegt zich Sismondi met te zuchten.
Verbazen we ons niet te zeer! Een streng logische geest ontbrak hem. Sismondi bezit de kunst niet, om een opgevat beginsel eerst uit te spinnen tot in al zijn wettige gevolgen, de wetenschappelijke ontwikkeling tot hare uiterste grens te laten afloopen en dan in de praktijk die wijzigingen aan de theorie te geven, die de voorzigtigheid of menschelijkheid gebiedt. - Weet gij welke missie hij aan de staathuishoudkunde zal opdragen? - ‘Geluk te verspreiden.’ - Geluk. En welk? Het zedelijk geluk? of alle soorten van geluk? of wel bedoelt hij stoffelijk geluk, het welzijn der groote menigte? Maar dan vervallen wij weêr tot de theorie der voortbrenging en der ver-
{==127==} {>>pagina-aanduiding<<}
deeling van den rijkdom, dat is juist tot hetgeen onze economist aanhoudend bestrijdt. Wel beschouwd, heeft Sismondi nooit regt geweten wat hij wilde.
In zijn geheel genomen, is Sismondi een doctrinair. De doctrinair stelt zich een orde van zaken voor, overeenkomend met de theorie en daar die orde van zaken juist, geregeld, wenschelijk is, moet zij slechts, volgens den doctrinair, worden verwezentlijkt. De menigte moet worden bestuurd, de kiezer moet knap zijn, de verkiesbare moet bezitten, het gezag moet zonder schokken overgaan, er moet eene aristocratie, er moet een beheer der middenklassen zijn; er moet een juist evenwigt wezen van alle krachten der natie, er moet gelijkmatigheid in bezittingen, evenredigheid tusschen de bevolking en de middelen van bestaan, er moet verlichting en geluk zijn voor allen. Zoo redeneert de doctrinair. In één opzigt heeft hij gelijk. De rede is het ideaal, en geene maatschappij kan aflaten een hooger doel na te streven. Een regering heeft, wel beschouwd, geen andere roeping dan te arbeiden, opdat hetgeen is worde wat het zijn moet, opdat het idee meer en meer kome in de werkelijkheid. Maar even waar is het, dat de eerste pligt van den staatsman is, naauwkeurig te letten op de hoogte van beschaving, den geestelijken aanleg, kortom op den werkelijken toestand der maatschappij. Zonder dat is het werk des staatsmans kunstwerk. Dat heeft Sismondi niet genoeg begrepen.
Ook in zijn beschouwingen der Europesche regeringsvormen is hij te veel beredeneerd. Verstandig, logisch, goed ingelicht, verbeeldt de schrijver zich dat de rede zijn maatstaf is. Hij kent de voorwaarden van een goed bestuur volkomen; maar hij begaat de fout van te vergeten, dat een bestuur in de eerste plaats een quaestio facti is. Telkens stuit men bij hem op schijnschoone en ijdele stellingen. Wat werkelijk de vraag en praktisch is, behandelt hij niet; hij wenscht dit, hij verlangt dat, hij stelt de schoonste beginselen zonder te vermoeden, dat veel redeneringen onvruchtbaar zijn, omdat de taak van den staatsman niet is zich een ideale regering te droomen, maar wel om het best mogelijk partij te trekken van de menschen en de feiten, van de vooroordeelen en hartstogten.
Sismondi houdt zich veel met godsdienst bezig.
Naar mate hij in jaren klimt, neemt zijn geest een sterker tint van vroomheid aan. Echter geeft hij zijn geloof niet aan

{==128==} {>>pagina-aanduiding<<}
't gezag noch zijn begrip aan de wonderen prijs. Hij behoort, zegt hij, tot de redeneerders en koude denkers. ‘Ik verhef mij tot God door te zien op het heelal dat hij schiep en de wetten die het besturen.’ Hij ziet in het christendom slechts de vrucht van den arbeid der vroomste en vroedste menschen van alle eeuwen, om uit te drukken al wat de mensch kan weten van zijn betrekking tot den Schepper en van zijne pligten jegens zichzelven. Hij verheelt zich de leemte in zijne denkwijze niet. ‘Ik voor mij, zoo erkent hij, ik twijfel aan veel, ik twijfel aan mijn eigen meeningen en hoe meer ik voorwaarts ga in het leven, des te schroomvalliger word ik om ze te verbreiden.’ Met dat al, zoekt Sismondi steeds meer zijn rustpunt in de gedachte aan God, in de Voorzienigheid, in het gebed.
Men ziet het: een groot man, die helder denkt en zijne gedachten helder teruggeeft, die weet wat zijn moet, die vraagt wat is en zijn kan, zulk een man is Sismondi niet. Maar zoolang zedelijke grootheid op prijs wordt gesteld, zal Genève op Sismondi kunnen bogen als een man van karakter, edel, eerlijk, groot in maatschappelijke deugden.
Indien het waar is wat een beroemd Jezuïten-prediker der 18de eeuw, le père de Neuville, zeide: ‘Il n'est pas d'homme qui n'aimât mieux être parfaitement ignoré qu'être parfaitement connu;’ - dan is in eene zamenleving van zulke menschen de persoon uitstekend die in gemoede zeggen kon de woorden waarmede ik aanving: ‘il n'y a pas un être humain qui ne gagne à ce que, pour le juger, on prenne son point de vue de l'intérieur.’

E.














{==129==} {>>pagina-aanduiding<<}

Binnenlandsche letterkunde.

Bibliographie.





I. Fraaie Letteren.

AESTHETICA OF SCHOONHEIDSKUNDE, in losse hoofdtrekken, naar uit- en inheemsche bronnen voor Nederlanders geschetst, door Dr. J. van Vloten, Hoogleeraar te Deventer. Deventer, A. ter Gunne, 1865. Prijs ƒ 4.50.
Wie erkent niet, dat we aan den geest, die onzen tijd beheerscht, veel goeds, veel uitnemends te danken hebben. Een nieuw leven heeft zich over de gansche maatschappij uitgestort. Een wetenschappelijke zin heeft zich meester gemaakt van ons geslacht. Vrijheid van onderzoek is zijn leus. De sluijer der traditie is opgeheven; de verblindende glans van 't gezag is verbleekt voor het licht der kritiek. Allerwegen zijn mannen opgestaan, wier diepzinnige nasporingen, op elk gebied der wetenschap, een nieuwe baan hebben geteekend. De wetten der natuur ontsluijeren zich voor ons oog. De toepassing van haar weleer verborgen krachten heeft de gedaante der aarde als vernieuwd. De grenzen der staten zijn uitgewischt; de volken werpen het juk hunner vooroordeelen af. De wonderen der industrie verbazen ons dag aan dag. Onophoudelijk en met telkens zich vernieuwende kracht vloeit uit haar schoot wat de kinderen dezer eeuw lokt en bekoort, genot en weelde zonder mate, stoffelijke overvloed steeds zich zelven verdubbelend. Zoo de wetenschap dienende, schept zij voortdurend nieuwe behoeften en prikkelt zij den geest tot nieuwe werkzaamheid.
Bekrompen eenzijdigheid zou 't verraden deze weldaden gering te schatten. - Doch ook hier is een keerzijde te aanschouwen. - Hoe schoon ook het licht moge zijn der wetenschap, hoe verrassend de uitkomsten der kritiek, onbevredigd laten zij hem, die alleen met haar vruchten wordt gevoed. Een naamlooze wee-
{==130==} {>>pagina-aanduiding<<}
moed maakt zich van hem meester, en de klacht van Faust beeft op zijn lippen. Doch gelukkig, dat hij dien weemoed gevoelt. La tristesse de l'homme moderne révèle encore plus sa grandeur que sa faiblesse. - Die droefheid bewijst, dat zijn hart bestormd wordt door vragen, waarop de wetenschap het antwoord schuldig blijft. - Voor de menigte echter, die 't ‘virtus post nummos’ in haar banier voert en alleen oogen heeft voor 't geen kan worden gewogen en geteld, zijn die vragen een diep geheim. Zij kent den strijd niet tusschen een hoofd met wetenschap gevuld en een hart, dat smacht naar 't geen de wetenschap niet geven kan. Verheugen wij ons dan dat, gelijk onlangs door Dollfus werd gezegd, onze eeuw haar laatste woord nog niet gesproken heeft, dat onze kinderen een schooner toekomst tc gemoet gaan. Meer en meer wordt er getwijfeld aan de algenoegzaamheid der kritiek, levendiger openbaart zich de overtuiging, dat voor 't geen zij heeft vernietigd iets hoogers, iets verheffenders in de plaats moet komen, en dat de mensch zoo min leven kan bij 't snorren der raderen, als bij formules en letterdienst. ‘Laat de dichter in u niet sterven!’ zoo klonk ons de stem tegen van den man, die thans openlijk gebroken heeft met alles, wat naar zijn meening dien poëtischen zin kan verstoren. Wij nemen dit woord van hem over, terwijl wij de aandacht onzer lezers gaan vestigen op 't geen dien zin kan verhoogen, en wijzen willen op de louterende en veredelende werking der kunst. Wáárin die werking bestaat, - welken invloed de kunst moet oefenen op ons leven, - welk verband er is tusschen de
ontwikkeling van ons schoonheidsgevoel en de vorming van ons karakter, - ziedaar vragen, welke voor onzen tijd van het hoogste belang zijn. Op die vragen kan echter eerst dan het antwoord gegeven worden, wanneer men is doorgedrongen in het wezen der kunst en haar geheimen heeft leeren verstaan. Dat die kennis te onzent even oppervlakkig is, als de belangstelling in al wat kunst betreft gering mag genoemd worden, behoeft geen uitvoerig betoog. De uitnemende hulde door zoo velen aan de middelmatigheid gebracht, de traditioneele bewondering voor 't geen den goeden smaak beleedigt, de geringe bescherming aan echte kunst verleend, de wanhopige toestand van ons nationaal tooneel, de ongelukkige vorm, waarin zelfs sommige wetenschappelijke mannen hun gedachten kleeden, dit alles bewijst, dat waarachtig kunstbesef onder ons volk weinig

{==131==} {>>pagina-aanduiding<<}
is ontwikkeld. Heeft de noodlottige scheiding tusschen gewijd en ongewijd die ontwikkeling langen tijd belemmerd, wij juichen elke poging toe, die strekken kan, om kerkelijke wanbegrippen uit te roeijen en juister denkbeelden te verspreiden omtrent het wezen en de hooge waarde der kunst. Met wezenlijke ingenomenheid begroeten wij daarom het boek, waarin ons door den Hoogleeraar Van Vloten de vrucht van zulk een poging wordt aangeboden. - Werden reeds de eerste afleveringen met belangstelling ontvangen, wij twijfelen niet, of het zal zich een weg banen tot allen, die geroepen zijn, om de ontwikkeling des volks te bevorderen, - tot hen vooral aan wie de opvoeding van het jeugdig geslacht is toevertrouwd. De aesthetica is voor ons een bijna vreemd gebied. Terwijl in Duitschland mannen als Hegel, Zimmerman, Vischer en anderen voor haar beoefening een nieuwe baan openden, waren 't bij ons slechts enkelen, die van waarachtige liefde voor de hoogste belangen des volks vervuld, zijn oogen trachtten te ontsluiten voor de eischen van 't schoonheidsgevoel, het doel, en 't wezen der kunst. En zwegen zij helaas, wier roeping het was ons voor te lichten en met geestdrift te bezielen, wij verheugen ons in de verschijning van een werk, dat door zijn boeijenden vorm en rijken inhoud belangstelling wekken zal voor 't geen te onzent nog zoo weinig wordt gewaardeerd. Reeds de drie eerste hoofdstukken, welke tot inleiding dienen, geven hun, voor wie de aesthetica nog een gesloten boek was, stoffe te over tot nadenken over de hooge beteekenis van natuuren kunstschoon. Terecht koos hier de schrijver in plaats van Vischers metaphysische bespiegelingen den meer populairen vorm, dien hem de brieven van Oeser en Grube aan de hand gaven. Wie met het uitnemende werk van Duitschlands grooten aestheticus eenigszins is vertrouwd, weet hoe moeilijk het is, hem te volgen, die zelf bekent, slechts voor ingewijden geschreven te hebben. Des te meer lof komt den schrijver toe voor de wijze,
waarop hij, - met name in zijn beschouwingen over toon- en dichtkunst -, de vruchten van Köstlins 1) en Vischers doorwrochte studiën ons te genieten geeft. Doch niet alleen waren het Köstlin en Vischer, die den kunstlievenden schrijver tot gids verstrekten, wat de koryphaeën op elk gebied der kunstkritiek

{==132==} {>>pagina-aanduiding<<}
hebben geleverd, werd door hem op eigenaardige en zelfstandige wijze bewerkt. Van welk een grondige en veelzijdige studie wij hier de uitkomsten ontvangen, blijkt vooral in die hoofdstukken, welke aan de beschouwing der beeldende kunsten zijn gewijd. Heeft de S. hier niet zonder reden den historischen weg bewandeld, de rijke literatuur aan den voet der bladzijden vermeld, zal voor menigeen een welkome verwijzing zijn naar de bronnen, waaruit de S. heeft geput. De behandeling der toonkunst gaf den S. aanleiding de geestvolle en treffende beschouwingen mede te deelen, waarin Dr. Hanslick voor eenige jaren de beginselen heeft bestreden, welke ook nu nog door velen worden gehuldigd. Hoewel sommige stellingen wellicht voor tegenspraak vatbaar zijn, verdient de scherpzinnige schrijver toch geenszins van materialisme beschuldigd te worden 1). Beweert men te recht, dat de toonkunst niet is de kunst des gevoels, dat het haar doel niet is, bepaalde of onbepaalde aandoeningen op te wekken, dat dergelijke aandoeningen nooit den inhoud van een toongewrocht kunnen uitmaken, dat het schoone in de toonkunst louter muziekaal is en, - onafhankelijk van elken daar buiten liggenden inhoud, - alleen in de toonen en hun kunstmatige verbinding gelegen is; dat het hoofdbeginsel der toonkunst is welluidendheid en haar wezen rythme, dan ontkent men daarmeê niet, dat zij uit den geest is geboren en haar inhoud een vonk is van het goddelijk vuur, dat in den eindigen vorm steeds het oneindige doet gevoelen. Intusschen wagen wij 't evenmin omtrent de toonkunst, die ons Vischers bekentenis op de lippen legt, een beslissend oordeel uit te spreken, als wij ons zouden willen aanmatigen op het zoo uitgestrekte veld der aesthetica een kritiek te geven van een werk,
tegenover welks auteur wij onze minderheid gevoelen en erkennen. Buitendien zou een naauwkeurig onderzoek naar dat gedeelte, waarop we ons eenigszins te huis gevoelen, de grenzen ver overschrijden, aan een eenvoudig verslag gesteld. Denken we slechts aan de bladzijde, waar de schrijver in overeenstemming met Vischer beweert, dat in 't Grieksche treurspel het noodlot den held bij voorkeur door die middelen ten verderve leidt, die hij aangreep om daaraan te ontkomen. - Van deze macht des noodlots wordt Oedipus, gelijk

{==133==} {>>pagina-aanduiding<<}
hij door Sophokles in zijn onvergelijkelijk schoone tragedie is voorgesteld, gewoonlijk als de type beschouwd. Die opvatting echter is niet alleen in strijd met de eischen door Aristoteles aan den tragischen held gesteld 1), maar vooral ook met den inhoud van het treurspel, waaraan de groote denker der oudheid zijn in menig opzicht voortreffelijke beschouwingen heeft ontleend 2). Dat telkens misgrijpen van Oedipus, waar hij het rechte meent te vatten, - dat dwalen, waar hij verstandig meent te handelen, - dat struikelen, waar hij gelooft vast te staan, - die duisternis waar hij licht aanschouwt, is des te tragischer, naarmate dit alles als een gevolg kan worden beschouwd van zijn wezen, van zijn karakter, dat ons in een edele persoonlijkheid den man schetst van het oogenblik 3). Een ontwikkeling echter van deze gedachte vereischt een uitvoeriger studie, dan we thans geven mogen.
Op dezelfde bladzijde vinden wij de meening van A.W.v. Schlegel gehuldigd, dat in het Grieksche treurspel de rei als de ideale toeschouwer moet worden beschouwd, die het gevoel der eigenlijke toeschouwers loutert en leidt. - Hoewel het karakter van het koor dus kan omschreven worden waar de verheven waarheden die het uitspreekt, de uitdrukking zijn van 't geen er in 't gemoed des wezenlijken toeschouwers moet omgaan, heeft dit in Sophokles' treurspelen niet altijd plaats. - Wel verre van boven de toeschouwers te staan, verkeeren zij die den rei uitmaken, dikwerf in onzekerheid omtrent 't geen den eersten reeds in een helder licht verschijnt. In het treurspel, waarvan we zoo even gewaagden, is de rei eerst niet minder verblind dan de ongelukkige Oedipus zelf. Ook hier zou het ons echter te ver voeren, zoo wij wilden onderzoeken in hoever v. Schlegels opvatting door Gruppe en Klander juist is weêrlegd 4).

{==134==} {>>pagina-aanduiding<<}

't Zij ons dus vergund, terug te keeren tot de gedachte, waarvan wij in ons opstel zijn uitgegaan en naar aanleiding van het boek, dat wij met warmte aanbevelen, in losse trekken te wijzen op het doel en de werking der kunst. De vrees, dat dit doel zou worden miskend, heeft verklaringen uitgelokt, die aan de kunst elken invloed op moreel gebied schijnen te ontzeggen. Zelfs Göthe beweerde: die Musik, so wenig als irgend eine Kunst, vermag auf Moralität zu wirken; Philosophie und Religion vermögen dies allein 1). Heeft die verklaring enkele verdedigers gevonden 2), zij hebben niet altijd bedacht, dat het geen gelukkig oogenblik was, waarin Göthe zijn Nachlese schreef 3). En stemt die verklaring niet overeen met hetgeen Göthe elders uitsprak, zij vindt onzes inziens haar grond in den strijd, dien de groote dichter niet ophield te voeren tegen hen, die het wezen der kunst miskennende haar tot een dienaresse der zedelijkheid hadden verlaagd. - Beweerde Göthe, dat de kunst haar doel in zich zelf heeft en dat de roeping van een kunstwerk geen ander is dan schoon te zijn, wij stemmen volkomen in met
die bewering. Doch juist in die roeping ligt het geheim van den weldadigen invloed, de verheffende en bezielende kracht, die van haar evenzeer uitgaat, als van het schoone, dat zich in de gansche natuur openbaart.
Wat is het schoone? Het schoone is onbeschrijfelijk. Het heeft, gelijk Opzoomer zegt, geen zelfstandig bestaan. Het is in de bloem, in het woud, in het landschap. Doch ook wat het daarin is, wat de bloem, het woud, het landschap schoon doet zijn,

{==135==} {>>pagina-aanduiding<<}
laat zich niet bannen binnen de grenzen eener definitie. Terecht zegt Beets in een zijner geestvolle schetsen, dat iets te schooner is, naar mate men zich minder rekenschap kan geven, waarom? Wij moeten dus onze toevlucht nemen tot omschrijving. Zoo vinden wij in onze aesthetica op verschillende wijzen omschreven, wat in zijn diepste wezen onverklaarbaar is. Overal treedt echter op den voorgrond, dat het geheim der schoonheid niet in den zinnelijken vorm alleen en allerminst in den stoffelijken inhoud gelegen is. - Niet de reuk, zegt de S. terecht, hoe ze ons verkwikken mag, niet de stoffelijke inhoud, die ons de vrucht te genieten geeft, ook niet de meetkunstige vorm der bladeren is het, wat de bloem schoon doet zijn, maar de volheid van leven, die zich in voldingenden vorm uit, de harmonie der aangewassen krachten, die voor 't bloeijen nog wordend en bij 't verwelken reeds afgenomen zijn.
Zoo is het dan in 't volle leven, dat zich in volkomen vorm verzinnelijkt, in den weêrschijn der harmonische eenheid van geest en stof, dat zich op geheimzinnige wijze het schoone openbaart. 1)
Die harmonische eenheid vinden wij allereerst in Gods schepping, die door den oneindigen levensgeest tot een volkomen geheel wordt bezield. Kunnen we ons thans niet verdiepen in de vragen, die in ons oprijzen bij de gedachte aan dat grootsch en wondervol geheel, in welks geheimen 't scherpzinnigst verstand niet kan doordringen, we willen alleen wijzen op den onweêrstaanbaren en onbeschrijfelijken indruk, dien de harmonie der schepping te weeg brengt in het hart van elk gevoelig menschenkind. Van waar die raadselachtige indruk, van waar die verheffende en zalige stemming, als de sterrenhemel met zijn oneindige lichtzee zich over ons uitspant, als onze schreden ons voeren door 't geheimzinnige woud, als we onze blikken weiden over den onmetelijken oceaan?
Waarom worden we daar ontrukt aan onze alledaagschheid, waarom vloeit nieuwe levensvreugde door onze aderen, waarom dalen kalmte en vrede in ons gemoed en fluisteren daar binnen stemmen, die niet van deze aarde zijn? Is het niet, omdat we mensch zijn? Is het niet, omdat onze betere natuur is ontwaakt, omdat in ons

{==136==} {>>pagina-aanduiding<<}
het innige, goddelijke leven wordt gewekt, dat zich volkomen en harmonisch in alle werken der natuur heeft uitgestort? - Straalt dus ons allen uit de rijkste verscheidenheid van vormen en kleuren het schoone tegen, allermeest zal het hem treffen, die tot een priester der kunst is gewijd. De echte kunstenaar bespiedt het innige leven, dat de gansche schepping doorgloeit. Zijn blikken reiken verder dan die van den gewonen aanschouwer. Hij wandelt, gelijk Vischer zegt, met andere oogen door de wereld dan de leek, hij onderscheidt zich niet alleen door aangeboren frischheid en veelzijdige aanschouwingsgave, maar neemt ook met meer bewustzijn waar; hij ziet niet alleen meer, niet alleen duidelijker, maar alles vertoont zich steeds in 't licht der hoogste schoonheid. Zijn geest is een levend schetsboek. En niet alleen dringt hij door tot de geheimen der stoffelijke natuur, ook voor den onuitputtelijken rijkdom van 't menschelijk leven staat zijn ontvankelijke geest steeds open 1). De oneindige wereld, die 't menschenhart in zich sluit, onthult zich voor zijn oog, al wat dat hart beweegt treft ook de snaren van zijn gemoed. Wordt zoo de diepzinnige studie van natuur en menschenleven voor hem de frissche bron van eigen harmonische ontwikkeling, altijd luider en onstuimiger spreekt in hem de behoefte om het innige leven, dat de schepping vervult, zoo volkomen weêr te geven, en van zijn lippen vloeit de bede door Göthe uitgesproken in zijn Künstlers-Abendlied:

Ach, dass die innre Schöpfungskraft 
Durch meinen Sinn erschölle! 

Want zelf scheppend werkzaam te zijn en in die schepping het schoone, de harmonische eenheid van geest en stof te doen gevoelen, dat is zijn roeping, dat is hem een behoefte gelijk het voor het kind behoefte is, zich over te geven aan zijn onschuldig spel. De geheimzinnige werkplaats dier scheppende kracht is de verbeelding, die de indrukken der buitenwereld in nieuwe vormen kleedt en gestalte geeft aan de onstoffelijke gedachte. Door de verbeelding zijn we allen min of meer geboren kunstenaars 2). - ‘Die verbeelding doordringt het gansche zieleleven, hoog verheft zij zich boven de oppervlakte des

{==137==} {>>pagina-aanduiding<<}
alledaagschen levens, ze heeft een gloed tot haar dienst, schitterender dan die der zon, geuren zoeter dan de liefelijkste der lente; aard- en hemelgeesten staan haar ter zijde, elfen en toovergodinnen gehoorzamen haar wenken, zij rekent naar een andere maat en een andere tijdwet, haar schoon is hemelscher en haar leelijk helscher dan het de aarde voortbrengen kan.’ Terecht noemde Göthe haar zijne Göttin, en wijdde haar een zijner schoonste zangen. Voor die verbeelding is het, dat uitden donkeren nacht des geestes, waar de indrukken der buitenwereld rusten, gelijk het zaad in den schoot der aarde, eensklaps als door een geheimzinnige macht een melodie opgaat, een gestalte zich verheft. Het is de gunst des oogenbliks 1). Onverwacht valt de goddelijke vonk, die zijn phantasie in gloed zet. In haar vuurdoop loutert zich de nieuwe schepping, die eindelijk als ideaal den verrukten knnstenaar voor den geest staat. Onbeschrijfelijk is de stemming, waarin hij gedurende dien tijd verkeert; heilige verrukking bezielt hem; wel is hij stil en in zich zelf gekeerd, doch zijn blik is profetisch, hij ziet de wereld in het hart, hij doorleeft uren, waarvoor we jaren van ons leven zouden prijs geven. Wer diesen Zustand nicht kennt, zegt Vischer, von welchem sich Göthe und Schiller so viel schreiben, dieses durch alle Nerven zitternde Gefühl einer unnennbaren Erhöhung, deren Grund und Gegenstand man zunächst nicht zu sagen weiss, die Alles rings umher in einem unbekannten und doch so bekannten neuen Lichte leuchten sieht, der kennt nicht die Geburtsstätte und Mysterien der schaffenden Phantasie. Van die onuitsprekelijke verheffing des geestes, die zich oplost in de zaligste stemming, is elk waarachtig kunstgewrocht de openbaring. Ze doorgloeit het marmer, ze ruischt door de wegstervende toonen, ze bezielt het woord en stort het eeuwig leven in. - En daarom is de werking der kunst zoo uitnemend weldadig. Geboren uit de verbeelding des kunstenaars, werkt het kunstgewrocht ook op onze verbeelding. Ook voor onzen geest verrijst de gestalte, die den kunstenaar in verrukking bracht; ook wij gevoelen iets van de kracht, die zich in 't kunstwerk harmonisch heeft uitgestort; ook wij komen in die verheven stemming, waarvan de

{==138==} {>>pagina-aanduiding<<}
zinnelijke vorm de drager is. Het innige leven der natuur, de verborgenheden van 't menschelijk hart ontsluijeren zich voor ons oog. De werkelijkheid wordt ons doorzichtig; we aanschouwen den stralenkrans die elke aardsche verschijning omgeeft; we verzoenen ons met het leven 1). Zoo vinden we ons, gelijk door den Schrijver onzer Aesthetica schoon is gezegd, ‘eerst geboeid en weggesleept en aan onze zorgen en woelingen ontrukt, weldra niet lijdelijk genietend meer, maar gevoelen als een sterkende zielespijs den blijden invloed van dat genot. De gelukkige zamenstemming eerst slechts in 't kunstgewrocht aanschouwd, plant zich in eigen boezem over. Ook daar voelen wij allengs allen weêrstrijd vereffenen, alle tweespalt versmelten. Gelouterd en veredeld treden wij onzen dagelijkschen werkkring weêr binnen, gereed om ook daar iets van den beziclenden adem uit te storten, waarmede wij in die reine lucht onze matte longen verkwikten.’
Zoo behoeft dan de kunst haar roeping niet te verloochenen om een macht te zijn op zedelijk gebied. Want naar mate ze meer aan haar eigen wetten gehoorzaamt, zal ze zich in haar weldadige en veredelende werking des te schooner openbaren, en in ons het oneindige leven wekken, dat uit haar werken ons tegenstraalt.

Ik zou hier kunnen eindigen, doch van sommige mijner lezers verneem ik wellicht een opmerking, een bedenking, die ik niet zelden gehoord heb. Terwijl een half spottende glimlach hun om de lippen speelt, vragen ze: of de werkelijkheid wel zeer beantwoordt aan deze idealistische schets? Ze slaan het oog op die priesters der kunst, wier leven niet altijd gewijd werd door de hooge gedachten, die hun scheppingen bezielen. Ze wijzen op het grieksche volk, welks hooge beteekenis voor de kunst door den S.

{==139==} {>>pagina-aanduiding<<}
onzer Aesthetica zoo uitnemend is aangetoond. Van dat volk zegt de S., dat zich in zijn maatschappelijk leven zoo ijdel en lichtvaardig, zoo wankelmoedig en onoprecht betoonde 1). Omtrent datzelfde volk hebben ze vernomen, dat het een moraal huldigde, die met de zedelijkheid geheel in strijd is, en dat bij hen in eere was wat door ons met recht wordt veracht. - Ik heb op die vragen geen antwoord gereed, dat allen bevredigen zal. Ik kan het raadsel niet oplossen van een mensch, wiens leven in tegenspraak is met de verheven gedachten, die zijn werken verkondigen. Doch vergeten wij niet, gelijk ons nog onlangs in 't schoone gesprek over Dante en Göthe werd herinnerd 2), dat de bronnen van onze edelste en laagste gedachten niet ver van elkander verwijderd zijn, dat volle ontwikkeling van 't zinnelijk leven tot de natuur des kunstenaars behoort. Waarom was het niet altijd in harmonie met het volle leven des geestes? Waarom moesten zij der menschheid geven, wat ze zelven niet konden zijn? Niet zonder weemoed verdiepen we ons in deze vragen, die ons wijzen op de onvolmaaktheid der menschelijke natuur. Wachten wij ons echter hiermeê den heiligen invloed der kunst te loochenen. Meten wij vooral de zonden niet uit, waaraan wij ons zoo licht niet schuldig kunnen maken; - verspillen we onzen tijd niet met in die verheven gestalten te zoeken, wat meer met onze lagere natuur overeenstemt; - volgen we hen niet na, die in den eenigen Shakspere hebben opgespoord, wat niet in zijn werken te vinden is. - Uit hun werken moeten wij hen leeren kennen, in hun werken lezen, hoe schoon, hoe rijk hun leven was.
Wel zullen ze niet afdalen van hun drievoet om ons bijzonderheden mede te deelen, die voor ons van geen waarde zijn, maar veel zullen ze ons verhalen van dat innerlijke leven, welks grenzenlooze diepte door den mensch alleen in zijn meest gewijde oogenblikken wordt gepeild. Van die oogenblikken - wij zagen het reeds - is het de weêrglans die ons uit hun scheppingen tegenstraalt; laat ons dien indruk niet roekeloos verstoren. Zoeken we geen voetstuk voor onze moraliteit, terwijl we ons plaatsen tegenover het volk, wiens leven aan 't schoone was gewijd, welks uitverkoren kinderen de scheppers zijn geweest van 't ideaal. Levende in een tijd, die voor 't modern geweten geen

{==140==} {>>pagina-aanduiding<<}
plaats had, hebben ze, voor zoover 't menschen gegeven is, gestreefd naar die harmonie, welke ons voor weinig jaren zoo schoon als de vrucht eener attische opleiding is geschetst 1). Behooren de zwakheden van dat volk tot een verleden, dat wij geenszins terug wenschen, zijn verheven kunstgewrochten, de werken van een Homerus, een Phidias, een Sophokles zijn de eeuwige en onvergankelijke tolken van ware schoonheid. Daarin ligt het geheim der aesthetische vorming, die van de studie der grieksche modellen uitgaat en die, gelijk nog onlangs werd gezegd, door geen rijkdom van geest noch macht van nieuwere studie kan worden vergoed. Wie zich aan den verheffenden indruk der grieksche kunst, - zij 't slechts van een hunner groote meesters, - heeft overgegeven, heeft voor goed met den wansmaak gebroken. Ver blijft van hem de meening, dat de schoonste gewrochten van den nieuweren tijd om hun diepen inhoud niet hooger te stellen zijn, dan 't geen de oudheid heeft voortgebracht, - dat een treurspel van Shakspere niet van oneindig breeder levensbeschouwing getuigt, dan plaats kon vinden in 't gemoed van Hellas' edelste zonen. Maar even ver ook de gedachte, dat voor ons zedelijk leven de waarde twijfelachtig is van die scheppingen, waarin zich de geest heeft uitgestort van een volk, dat naar het hoogste strevende, zich vrij en ongedwongen heeft gebaad in de frissche aanschouwing eener doorzichtige natuur. Allen anderen Künsten, schreef Göthe, muss man etwas vorgeben, der griechischen allein bleibt man ewig Schuldner. Hebben de uitnemendste geesten van ons geslacht die hooge waarde der grieksche kunst erkend, eeuwig zal zij de toetssteen blijven van 't geen natuurlijk is, eenvoudig en waar.
Zijn we dan peinzensmoede, deinzen we soms terug voor de uitkomsten der wetenschap, wij willen ons neêrzetten aan de voeten van de echte priesters der kunst, we willen ons verkwikken aan de harmonie, die ons uit hun werken tegenruischt.
Wij kennen ten deele, al ons weten is stukwerk, - maar de kunst is volkomen, zelfs in het kleinste lied.
Naar zulk een volkomenheid in ons gansche leven, naar harmonische zamenstemming van al onze krachten te streven, dat is onze schoone roeping. Laat ons door de gedachte aan die roeping gedreven, niet angstig vragen, hoe ze door anderen is

{==141==} {>>pagina-aanduiding<<}
vervuld, maar zelven afstand doen van al wat laag is en gemeen, gedwongen en onnatuurlijk. Stellen wij ons dikwerf onder den invloed van 't geen waarlijk schoon is. Verheffen wij onzen geest in Gods schoone schepping. Bespieden wij het oneindige leven, dat zich in haar uitstort. Gelooven wij aan de macht van het ideaal. Dienen wij de wetenschap, vragen wij haar niet, wat ze niet geven kan. Trachten wij gansche menschen, levende kunstwerken te worden, en het woord van den diepzinnigen Vischer zal aan ons worden bewaarheid: Trachtet am ersten nach dem Schönen, so wird euch das Gute von selbst zufallen.

Kampen, Januari '66.
C.J. Spat.
DE WEDUWE GROEN EN HARE DRIE NICHTJES. Naar het Engelsch van Mevrouw Ellis. Amsterdam H. Höveker. 1865. Prijs. ƒ 0,60.
Lectuur voor de keuken; onder deze rubriek van geschriften moet het bovenstaande gerangschikt worden. En daar er nog weinig ten behoeve van den dienstbaren stand geschreven wordt, begroeten wij met blijdschap elk werk, dat het kleine getal komt vermeerderen. De ‘vereeniging ter bevordering van christelijke lectuur’ doet wel, dat zij, door de uitgave van dit boekje, de belangen der dienstboden tracht te bevorderen.
Er wordt dikwijls, en zeker niet ten onregte, geklaagd over de dienstboden. Maar zouden velen niet beter zijn, indien de heeren en vrouwen zich meer aan hen lieten gelegen liggen, indien ze, behalve voor vele andere dingen, ook zorgden, dat hunne onderhoorigen geschikte lectuur hadden, waardoor weldadig kan gewerkt worden op hunne ontwikkeling en verbetering? neen, 't is niet genoeg, dat of een Bijbel in de keuken is naast een kookboek; ook dienstboden hebben smaak en gevoel en verbeelding; en om deze goed te leiden en er aan te voldoen is de Bijbel alleen niet genoeg. Geef hun geschriften, waarin op onderhoudende wijze christelijke beginselen en gezindheden worden aangeprezen, geef hun verhalen te lezen die uit het leven genomen en daarom voor het leven zegenrijk kunnen zijn. Dit doel wil men ook zeker door ‘de weduwe Groen’ trachten te bereiken. En 't zal zeker niet geheel worden gemist. We vinden hier geschetst den levensloop van drie meisjes, Mietje, Betje en Naatje, die door hare tante opgevoed en voortdurend met liefde

{==142==} {>>pagina-aanduiding<<}
en belangstelling worden nagegaan. Al wat er zoo merkwaardigs in het leven van een dienstmeid kan voorkomen, wordt behandeld, dus natuurlijk ook vrijershistories. En zoo doet zich van zelf de gelegenheid op, om te spreken over en tegen de verschillende gebreken, die bij dienstboden gevonden worden, als: praatzucht, pronkzucht, slordigheid, oneerlijkheid, ligtzinnigheid, enz. En al wat daarover wordt opgemerkt, is zeer goed en behartigenswaardig. De stijl is los, levendig, natuurlijk en eenvoudig; de verhaaltrant is onderhoudend en ik twijfel niet of de dienstboden zullen dat boekje met genoegen lezen.
Hier en daar slechts ontmoette ik een uitdrukking, die minder schoon en gepast is, b.v. ‘eene mismaakte ziel’ (bl. 36). Ik heb op dit boekje bovendien eene hoofdaanmerking, die ik niet wil en mag terughouden. Ze is deze: de kleur, die over het gansche werkje verspreid ligt, is mij niet helder en frisch genoeg. Er is iets ziekelijks in de moraal die er gepredikt wordt. Vrouw Groen is zeer pietistisch; wat ze tot hare nichtjes zegt is te veel een stuk van een zedepreek; ze spreekt daardoor niet tot, maar over hare nichtjes heen. Elke les eindigt altijd met den Bijbel en met bidden; honderde malen leest men van ‘de Heer’; Bijbel en gebed worden overal bijgehaald, zelfs bij de vrijers. Dat vind ik onnoodig, ja, ongepast en verkeerd. Men kan in godsdienstigen geest spreken, zonder altijd den naam van God of van Christus te noemen, of van den Bijbel of het gebed te gewagen. Dat alles in den mond te hebben zegt weinig en bewijst nog niets; het leven moet godsdienstig, moet christelijk, moet biddend zijn! Men zal de dienstboden niet voor het goede winnen door altijd met allerlei godsdienstige formulen en geijkte termen aan te komen; dat is juist geschikt om hen tegenzin te doen krijgen in de godsdienst. Maar spreek tot hun geweten; spreek ernstig, liefdevol, belangstellend hun toe en zorg dat ze zien, dat gij in praktijk brengt, wat gij hun aanbeveelt door uwe woorden.
Ik zou ‘de weduwe Groen’ nog meer van harte een ruim debiet kunnen toewenschen, indien ik deze hoofdaanmerking niet had behoeven te maken.

's Hertogenbosch.
B.C.J. Mosselmans.






{==143==} {>>pagina-aanduiding<<}

II. Godgeleerdheid en Wijsbegeerte.

DE KERK LEIDSVROUW TOT HUMANITEIT. Een tijdvraag beantwoord in drie leerredenen door J.P. de Keyser, predikant te Arnhem. Prijs ƒ 0.50.
‘Un des caractères de la hardiesse prudente, que le pasteur doit porter en chaire, est l'actualité.’ Deze wenk van A. Coquerel in zijn ‘Observations pratiques sur la prédication’ verdient, naar mij voorkomt, vooral om drie redenen behartiging en opvolging. Ik veroorloof me, de aankondiging van de Keysers actueele preeken met de vermelding dier redenen in te leiden.
De preêkstoel dwingt tot een objectieve behandeling - dit acht ik de eerste en niet de minst voorname reden te zijn. Zoodra men zich heeft gezet tot de bewerking van een opstel, dat van die plaats moet ten gehoore worden gebracht, en waarin een geruchtmakende meening of bestreden of aangeprezen, een belangrijk voorval besproken zal worden, wijkt terstond de persoonlijkheid van hem, die de meening geuit of het voorval in het leven geroepen heeft, op den achtergrond, en heeft men slechts aandacht voor de zaak als zaak. In de verbeelding de weinige trappen reeds op, de kleine ruimte binnen, geplaatst voor de bonte schare, ondervindt men, gezeten voor den schrijftafel den heilzamen invloed van die plaats. Dan is het niet mogelijk toe te geven aan bijzondere sympathiën of antipathiën, men vergeet de grieven, die men heeft tegen den persoon, wiens denkbeelden of daden men aan een oordeel wil onderwerpen, men kan niet personeel, dus niet hatelijk zijn. Ik geef toe, dat hierdoor een tijdpreêk veel minder pikant is dan menig artikel in een tijdschrift, maar daartegenover, of liever daarboven staat, dat de eerste ook niet wondt als het tweede, en de indruk, dien zij maakt door haar waardigen toon, hoogst weldadig kan zijn. En dit zijn voordeelen die verdienen opgemerkt en gewaardeerd te worden in een tijd - was het ooit beter? - waarin dagbladen - deze vooral! - brochuren, geschriften van allerlei aard ons om strijd leeren, dat het den mensch bezwaarlijk valt, zaken niet te verwarren met personen. Een of andere gebeurtenis belangrijk te achten, niet omdat deze of gene invloedrijke, aanzienlijke personen er in betrokken zijn, maar omdat zij voor den gang van het geheel van zooveel beteekenis is; een beschouwing over te nemen, een gedachte juist te noemen, niet omdat A of

{==144==} {>>pagina-aanduiding<<}
B ze heeft voorgedragen, maar omdat ze werkelijk waar is. Niets roept me, om over dit verschijnsel een oordeel uit te spreken, het te verklaren, kan 't zijn te vergoêlijken, maar wel acht ik het wenschelijk, dat men in een tijd, waarin men zich verheugt of bedroeft over de heerschappij van het subjectivisme en lofredenen houdt op den bloei der zelfstandigheid, voor dezen onmiskenbaren invloed van het gezag geopende oogen heeft en eerbied toont voor een plaats, waar voor het gezag van namen niet wordt gebogen, waar men alleen vraagt naar de belangrijkheid van de zaak, waar men objectief is.
De tweede reden wordt gekend uit de opmerking, dat de preêkstoel de opmerkzaamheid van menschen van allerlei ontwikkeling en beschaving op de ‘questions brûlantes’ vestigt. Er zijn er, die zich van de behandeling dier quaesties ‘en chaire’ weinig voorstellen. Het is niet mogelijk, beweren zij, dat men daar tot de diepte doordringt en de zaak van alle kanten in het licht stelt. Dit valt niet te loochenen; de spreker is aan een bepaalden tijd gebonden en...meer nog door de mate van ontwikkeling zijner hoorders, die hij niet te ruim mag nemen. Doch in plaats van dit een beletsel te noemen, beschouw ik het als een beweegreden te meer om over deze dingen op den preêkstoel te spreken. Juist de omstandigheid, dat dit spreekgestoelte den spreker in menig opzicht bindt, verheft het zeer in mijn oog. Bestonden er geen andere gelegenheden, om in 't openbaar de quaesties te behandelen, die algemeen de aandacht tot zich trekken, ik zou wenschen, dat er op den preêkstoel maar over gezwegen werd. Doch nu ieder, die er toe in staat is, ruimschoots gelegenheid heeft in geschrifte over haar een veelzijdige en volledige beschouwing te geven, nu acht ik het een zegen, dat er een plaats bestaat, waar, naar de bevatting der minder ontwikkelden, de quaesties althans in een zuiver licht worden gesteld. Bekend toch is het, dat niet in aller handen de tijdschriften of brochuren komen, maar evenzeer dat dit niet verhindert, dat schier tot allen de mare komt van het bestaan eener question brûlante. Sneller dan men vermoedt, doorloopt die mare de meeste standen van onze maatschappij; ook het volk - wie geeft van dit woord een juiste definitie! - neemt notitie van de geschiedenis van den dag. Maar in welk een gedaante vertoonen zich aan het volk de feiten dier geschiedenis! Zeer gering is het getal dergenen, die uit eigen oogen zien; de meeste danken aan

{==145==} {>>pagina-aanduiding<<}
de mondelinge overlevering hun bekendheid met de quaesties, de meesten zijn zeer bevooroordeeld en behebt met de zucht, om het ongunstigste en ergste te denken. Deze zucht wordt in de hand gewerkt door de wijze, waarop men van de dingen hoort. Een der meest onvolkomen organen der gebeurtenissen is de mondelinge traditie; en vandaar treft men ook allerwege scheeve en verkeerde voorstellingen aan. Tot het gevolg der traditie behooren laster en bevreesdheid; waar men haar onbeperkte heerschappij laat voeren, gaan bezadigdheid en goede orde op de vlucht. Daarom is het ons goed te denken aan den preekstoel als aan de plaats, waar zich menschen van allerlei ontwikkeling maar éénerlei belang - het volk? - om scharen, als aan de plaats, waar voor de oordeelvellingen van het algemeen een korrektief wordt gegeven. Het is, om dit doel te bereiken niet noodig, zelfs niet wenschelijk, dat er wordt afgedaald tot de diepte der zaak. Het ‘algemeen’ is niet bestand tegen de donkerheid, die in de diepte heerscht; aan de oppervlakte schijnt nog de zon. Men brenge het aan die oppervlakte, daar ontwaart het de quaestie in haar juiste afmetingen, zij 't niet in haar diepte. Wie hiermeê niet voldaan is, koope boeken en leze over de zaak!
De derde reden waarom ik het wenschelijk acht, dat de preeken actueel zijn, is hierin gelegen dat zij de zaken van den dag uit het hoogste oogpunt beschouwen. Ik behoef het bijna niet te zeggen, dat mij hierbij voor den geest staat het artikel uit de grondwet van de moraal, dat ons leert, dat er voor ons zedelijk leven geen onverschillige zaken bestaan. Spreken en oordeelen over de quaestie van den dag, is wel 't minst van alles een onverschillige zaak. Het staat in nauw verband met de vorming van ons karakter, met ons moreel zijn; het doet ons óf naderen tot - Pierson zou zeggen: het Ideaal, de Keyser: God; beiden zouden hetzelfde bedoelen - óf het verwijdert ons er van. Hierop nu wordt te weinig acht gegeven. En toch zoo teeder een plant is de moraliteit in ons. Het schijnt of men bang is voor opmerkingen van dien aard, men heeft voor haar het woord ‘moraliseren’ gereed; men laat het aan de kerk over hierop te wijzen. Pierson vindt op nieuw gelegenheid, tegen de kerk zijn stem te verheffen als tegen de plaats, die het goede opsluit; maar ik veroorloof mij de vraag: onbillijke! is het nooit uit haar naar buiten getreden? en de klacht: ongeduldige en ongestadige mensch! hoe zijt ge zoo doof voor de les der geschiedenis, die

{==146==} {>>pagina-aanduiding<<}
ons leert te hopen en goed te doen zonder om te zien! - De billijkheid vordert, dat ik hier bijvoeg, dat de vrees voor ‘moraliseren’ niet zoo algemeen is, als ik die heb voorgesteld, maar toch is zij nog niet zoo geheel overwonnen, als wenschelijk was. Gelukkig alweder, dat er een plaats is, waar men dit niet schuwt, waar men het verwacht, waar de quaesties van den dag in verband worden gebracht met het geheel, met ons innerlijk leven, en...waarschuwing en vermaning leiden tot besturing van onze gezindheid ten aanzien van haar.
Om genoemde redenen heb ik met vreugde het boekje van den heer de Keyser begroet. Het behandelt, gelijk de titel vermeldt, een tijdvraag in leerredenen. Deze preeken zijn aktueel, en zij mogen er zijn, want wie ze heeft gelezen zal het mij toestemmen, dat in haar de behandeling van de tijdvraag is objectief, niet te diep, zeer stichtelijk.
Wie een vreemdeling is in de geschiedenis van den dag, zal uit deze preeken alleen bemerken, dat er heden ten onzent verschil van gevoelen bestaat over de waarde, die men te hechten heeft aan de kerk. Of liever: het zal hem toeschijnen, dat door een of ander voorval dit verschil duidelijk is aan het licht gekomen. Doch op de vraag: ‘wat is er gebeurd?’ ontvangt hij geen antwoord. De naam ‘Pierson’ staat alleen te lezen op de keerzijde van den omslag van het boekje, daarbinnen is zelfs elke zinspeling op den revolutionairen, voormaligen predikant vermeden. Was er op den titel niet vermeld, dat de leerredenen een tijdvraag behandelen, zij zelve zouden het ons niet leeren. Ze zijn objectief in de hoogste mate, en dat is haar schoonste kroon; dit verheft haar boven vele van die soort. Wel dwingt, naar mijn overtuiging, de preekstoel tot objectiviteit, maar niet allen, die met een aktueele preek hem betreden, hebben zich aan dien dwang onderworpen. Er zijn er, die dezen zijn hoogsten eisch uit het oog verliezen en slechts een schijn van objectiviteit bewaren, maar werkelijk te velde trekken tegen personen. Gij bemerkt het aan die bittere gezegden, die exclamatiën, die oratorische wendingen, die aanen oproepingen, waarmede nu en dan de gang der redenering wordt verstoord, die niets anders te weeg brengen dan bij sommige hoorders een gewaarwording van zeer misplaatste vreugde over de afstraffing van modernen en orthodoxen, die hen te huis doen komen, niet opgebouwd in geloof aan een goede zaak, niet versterkt in hun ijver, om die voor te staan, maar wèl versterkt

{==147==} {>>pagina-aanduiding<<}
in hun afkeer van personen en in hun voornemen, om dezen of dien prediker nooit te gaan hooren en zekere geschriften niet te lezen. Van al zulke onedele en onhandige machinatiën hier geen spoor; de zaak, alleen de zaak wordt behandeld, en daarom heb ik zooveel op met deze leerredenen, en beschouw ze voor mij zelf als een model, terwijl ik het waag ze anderen als zoodanig aan te prijzen. Ik heb hier niet alleen het oog op ambtgenooten, ik stel me ook de leden der gemeente voor. Deze leerredenen kunnen veredelend werken op hun smaak, en velen afleeren, alleen dan tevreden te zijn, als de prediker, zij 't ook met onberispelijke gesten en op een indrukwekkenden toon, voor zijn vierschaar de mannen daagt, die met hem van gevoelen verschillen. Waarlijk het wordt hoog tijd, dat niemand meer voor zulk een handelwijze den lof en den dank der gemeente inoogst. Gaarne doe ik openlijk hulde aan den ernstigen, den humanen, den objectieven de Keyser; en als iemand, wijzende op de stelling ‘de kerk, leidsvrouw tot humaniteit,’ boven deze preeken als opschrift gesteld, twijfelend mocht vragen: ‘is dat wel waar?’ dan wijs ik hem allereerst op den man, die als verdediger van die stelling optreedt, die een woord spreekt ten gunste der kerk, - den man, die echter vrij is van klerikalen zin, die met zijn waardig boekje gerust elke vergelijking kan afwachten tusschen dat boekje en meer dan één inhumaan en onwaardig artikel in tijdschriften, welke in hun schild de leus voeren: weg met de kerk!
Ik geloof niet mis te zien, als ik de zuiver objectieve wijze, waarmede de Keyser zijn onderwerp heeft behandeld, voor een deel het gevolg noem van zijn overtuiging, dat die behandeling dringend werd vereischt niet door een bepaald voorval, maar door den geest, dien de tijd openbaart. Het is mogelijk, zelfs waarschijnlijk, dat sommige toehoorders, toen zij uit de kerk, waar ze de laatste der drie preeken hadden gehoord, huiswaarts keerden, bij zich zelf de opmerking maakten: ‘de Keyser heeft nu drie keeren tegen Piersons woord aan zijn laatste gemeente gepreekt.’ Maar even waarschijnlijk acht ik het, dat zij, zoo ze aldus tot den Arnhemschen predikant zelf hadden gesproken, van deze ten antwoord hadden ontvangen: ‘toch niet alleen ter wille van dat woord.’ In een stad als Arnhem, bij een deel der gemeente, als de Keyser zijn gehoor kan noemen, heeft Piersons afscheidswoord aan de Rotterdamsche gemeente, het woord, waarmeê hij der kerk zijn diensten opzeî met de verklaring, dat

{==148==} {>>pagina-aanduiding<<}
zij voor hem haar bestaansrecht had verbeurd, ongetwijfeld groot éclat gemaakt. Maar gelijk overal elders, zullen er ook dáár zijn geweest, die door dit woord tot kennis zijn gekomen van eigen gedachten en beschouwingen. Pierson is of was toch de eenige niet, die aan de kerk de vraag naar haar geloofsbrieven voorleî. Sedert lang openbaart zich bij velen een onkerkelijke zin, en 't zal niet alleen te wijten zijn aan Piersons brochuren - en ook niet aan de laatste - wat is de man door en door jafetisch geworden; heeft Sem niets meer te zeggen? - als al meer zich onttrekken aan het kerkelijke leven en al zijn betrekkingen. Ik gun den geëmigreerden geestverwant van Pyrrho de eer, die hem toekomt; maar verheug me dubbel in een werk, als dat van de Keyser, hetwelk de aandacht van den enkelen persoon op de geheele zaak overdraagt. Mogen zijn preeken zijn opgesteld met het oog op Piersons boekje, moge het verschijnen van dat boekje invloed hebben geoefend op den tijd, waarin hij aldus tot zijn gemeente sprak, - wáár is het, dat hij met zijn preeken niet de meening van één persoon heeft bestreden, maar een vraag van den tijd heeft beantwoord. En zoo is het goed, zoo blijven we bewaard voor uitroepen als deze: ‘gaat Pierson weg, hoe kunt gij blijven!’ of: ‘nu Pierson der kerk “den bons heeft gegeven,” ga ik er ook nooit meer heen!’ - Inderdaad, beide geven blijk van weinig zelfstandigheid en gebrek aan ernst. Maar beide en soortgelijke kunnen niet worden geweerd of afdoende beantwoord, als niet de zaak in haar waarde en beteekenis wordt beschouwd.
Is het de Keyser gelukt, zijn stelling zóó te verdedigen, dat door zijn woord gemoederen zijn tot kalmte gebracht, en de liefde voor de kerk bij deze of gene is versterkt geworden? - Het is ons, om voor de hand liggende redenen, onmogelijk hierop te antwoorden; maar wel kunnen wij verklaren, dat zijn woord zoowel tot het een als het ander uitnemend geschikt is, en ik doe dit gaarne. De wijze, waarop hij zijn onderwerp heeft behandeld, is een niet te diepe, en toch brengt zij dit onderwerp in zijn geheel onder de aandacht van hoorders of lezers. Eerst de derde preek handelt over de kerk, als leidsvrouw tot humaniteit. Maar de beide voorafgaande hebben een weg gebaand, die regelrecht uitloopt op het punt, waar de waarheid dezer rijke stelling wordt aanschouwd.
Naar aanleiding van Genesis IV:3-5, het verhaal van Kaïns en Habels offeren, met zoo verschillenden uitslag, spreekt de

{==149==} {>>pagina-aanduiding<<}
Keyser in de eerste preek over de Godsdienst. Deze maakt een bestanddeel uit van de legenden, die de getuigen zijn van de alleroudste herinneringen van ons geslacht. Deze treedt in die legenden, men neme ze van welk volk men wil, op den voorgrond. Deze blijft bij de voortgaande ontwikkeling van ons geslacht zijn plaats in het midden behouden. ‘De godsdienst is een kenmerk der menschelijke natuur’ (bl. 10).
Geen ander antwoord wordt gehoord, als men vraagt: vanwaar de godsdienst? Is hij de vrucht van nadenken? - ‘Niet met godsdienstige begrippen is de mensch begonnen, maar met godsdienstig gevoel’ (bl. 11). Een gevolg van het afhankelijkheidsgevoel? - ‘Zonder godsdienst kan dit gevoel bestaan’ (bl. 12). De mensch vraagt naar God, omdat hij uit God is; godsdienst is een gave onzer natuur.
Die gave moet, als ieder andere, worden opgewekt, ontwikkeld, geleid (bl. 14). Naarmate men dit meer en beter, of minder doet, zal de godsdienst een zegen of een vloek zich betoonen. Maar betoonen zal zij zich; de geschiedenis leert het. Alzoo weder hetzelfde resultaat; de godsdienst is een feit (bl. 16).
Dit feit openbaart zich onder een of anderen vorm. Godsdienstvormen zoo oud als de godsdienst. Ze kunnen niet ontbeerd worden. Onder hen is het offer de oudste, niet de eenige. Nog blijven zij noodig ook voor het christendom. Jezus gaf er drie: het gebed, het leerstuk en de kerk (bl. 21.) Maar het christendom heeft deze verrichtingen werkelijk als vormen aan het licht gebracht, het legt allen nadruk op de innerlijke godsdienst.
Op het in 't oog houden van het onderscheid tusschen beide komt het aan, de mensch verwart te spoedig het een met het ander. Kaïn was vormendienaar, farizeër, Habel godsdienstig. Die verwarring heeft onder Israël, ook in de gemeente van Christus, verwoestend gewerkt. Haar is het te wijten, dat nu nog woorden moeten worden gesproken, als die wij op bl. 26 lezen, en die wij overnemen. ‘Onderschrijf de leer der Vaderen, heet het hier; wij zijn gedoopt, wij gaan ter kerk, wij nemen onze godsdienst waar, roept men ginds. Men biedt zijn kind ten doop, omdat er nu eenmaal gedoopt wordt; men legt geloofsbelijdenis af, omdat men achttien zomers telt; men gaat ten avondmaal, wijl het zoo vreemd staat, als men er nooit wordt gezien; men verzuimt de kerk niet, omdat men niet ongodsdienstig wil heeten; men is vrijzinnig, om geen femelaar genoemd te worden, men is regt-
{==150==} {>>pagina-aanduiding<<}
zinnig, omdat het voornaam staat; men is gematigd, omdat de geestelooze menigte kleurloos is; menschenvriend is men, als de philantrophie in de mode is; godloochenaar zou men zijn, als 't smaak werd.’ - ‘Geen wonder dat sommigen zich van een kerk afwenden, waar de woekerplant van het farizeïsme zoo welig tiert.’ Maar dit is niet noodig, niet goed, niet wenschelijk. Er is een geneesmiddel tegen: welk? De godsdienst!
Waar vind ik dien zuiver? De tweede preek antwoordt: bij Jezus. Haar tekst is 1 Cor. III:11: ‘Niemand kan een ander fundament leggen, dan hetgeen gelegd is, hetwelk is Jezus Christus.’ En de gang harer denkbeelden de volgende.
De tekst bevat deze gedachten: aan Christus alleen dankt de menschheid haar ideaal der godsdienst, in hem eerst is dit verwezenlijkt, door hem straks het eigendom der gemeente geworden.
Het ideaal der godsdienst is de bewustheid bij den mensch, dat hij geworteld is in God. Christus was zich daarvan bewust. Hij was vol vertrouwen, vrijmoedig, krachtig, niet eenzijdig, onbekrompen. Zijn godsdienst, de vrucht van zijn innigst bewustzijn zijner geestelijke verwantschap met den Oneindigen Geest, heeft plaats voor een God, die allen in liefde omvat; voor geheel het menschdom, bestemd tot één huisgezin Gods. Voor Jezus was de godsdienst leven; hij geloofde in God als in den heiligen Vader, liefde was het wezen van zijn wezen.
Jezus heeft in anderen de vonk van godsdienst aangeblazen; dezen zijn geworden zijn belijders. Onder hen was het van den aanvang af niet volmaakt, maar onder hen openbaarde zich toch zijn beginsel. Na Jezus is de godsdienst des geloofs, die vasthoudt aan den Onzienlijke, de godsdienst der hoop, die niet vertwijfelt, de godsdienst der liefde, die uitgaat, om goed te doen, de godsdienst van reine zedelijkheid en vastheid van beginselen, de godsdienst der menschheid. Zal het haar goed gaan, zal zij humaan worden, dan moet zij in zich opnemen deze godsdienst, den tempel harer humaniteit opbouwen op den eenigen grondslag: Jezus.
Dit beweert Paulus. Na hem is er veel tijd verloopen, veel gebeurd, veel gedacht, veel geleerd. Is Jezus verouderd? Neen! Zijn woord: ‘God is uw heilige Vader; gij, mensch, wees gij zijn kind’ geldt voor alle tijden.
Aan God hebben we behoefte, want we zijn menschen. Alleen als Vader kan God ons bevredigen, want die naam maakt ons

{==151==} {>>pagina-aanduiding<<}
opmerkzaam op onze verwantschap met hem. Maar die naam stelt God voor als persoon. Als persoon!..Is het te begrijpen? Neen! Maar geen naam komt beter aan onze behoefte te gemoet; niemand heeft Jezus overtroffen.
Hij roept ons op, kinderen van God te worden, hij roept daartoe allen op. Alzoo hij opent het uitzicht op vereeniging der menschen, op humaniteit.
Dit doet hij werkelijk. Men heeft dit niet altijd begrepen. Jezus is niet aansprakelijk voor de dwalingen zijner volgelingen. Maar noodig is het, dat die dwalingen worden in het licht gesteld en gezuiverd door herhaalde herinnering van zijn woord: God is uw Vader, gij, wees zijn kind.
Hoe zal dit geschieden? Door de kerk.
Over haar de derde preek, naar Jezus' woord tot zijn jongeren: ‘gij zijt het zout der aarde’ (Matth. V:13a).
Wat is de kerk? Verschillend antwoord, naarmate men zich naar Rome, naar Augsburg, naar Heidelberg wendt.
Er is een zichtbare kerk, ook een onzichtbare (bl. 37). De laatste is de geestelijke gemeente van waarachtig vromen, de eerste is van die gemeente de zeer gebrekkige openbaring. Maar toch de openbaring.
De kerk, de kerkgenootschappen kunnen nog veel goed doen. Zij moeten bewarend, bederfwerend werken op de maatschappij.
Dat heeft de maatschappij zeer noodig.
De kerk, de dienaresse Gods, de kweekster der echte humaniteit, omdat zij de draagster is van het Christusbeeld, moet heerschen door dienende liefde. Zij zelf moet telkens haar jeugd vernieuwen; zij moet handhaven haar kostelijke goederen: het Evangelie en de vrijheid.
Dan zal zij aan haar roeping beantwoorden.
Zelf trekt de prediker aan het slot van de derde preek den inhoud van alle drie zamen in de woorden: de mensch moet humaan zijn, van de humaniteit is de godsdienst de zenuw, van de godsdienst het christendom de rijpe vrucht, van het christendom de kerk een nog onmisbare vorm.
De vermelding van den inhoud heeft, naar ik hoop, mijn uitspraak bevestigd, dat de Keyser zijn onderwerp diep heeft opgevat, en toch niet te diep. Mij dunkt, het is zijn hoorders duidelijk geworden, dat er maar één schrede is tusschen de vraag: Kerk of geen kerk? en deze: Godsdienst of geen godsdienst? Zeer juich

{==152==} {>>pagina-aanduiding<<}
ik het toe, dat aldus het punt van uitgang zoo ver is genomen. Er is niets verzwegen; er mag in onzen tijd niets worden verzwegen. Wat Quack in zijn ‘politiek overzicht’ (februari-nommer van de Gids) van het staatsleven getuigt, dat meer dan ooit tegenwoordig daarin ernst, diepe ernst de eerste eisch is, geldt ook voor de kerk. Verzekert dezelfde uitnemende stijlist - hoeveel zegt niet dit woord! - verder, dat al de woelingen tot orde komen, en al de driften een vasten koers verkrijgen, wanneer de problemen ernstig en uit het hoogste standpunt onder de oogen worden gezien, dit is waar, ja waar ook voor de kerk. Ernst heeft de Keyser bezield bij het schrijven dezer preeken. Zij behelzen al wat de theologische wetenschap op dit oogenblik kan verzekeren; zij zijn eerlijk. De groote problemen betreffende de wording en het wezen van godsdienst, het wezen van het christendom, het wezen der kerk zijn in hun onderlingen en onverbrekelijken samenhang der gemeente voor oogen gesteld. Er zullen er onder de hoorders zijn geweest, die het niet hebben begrepen, maar anderen, die een diepen indruk van het woord ontvingen en besef kregen van het gewicht der quaestie.
Er zullen er ook zijn geweest, die niet bevredigd waren. Laat het zijn, dat ze eerst bij dieper nadenken, of bij het herlezen van het gehoorde woord, tot hernieuwd vragen kwamen; zij kwamen er toe. Ik stel me voor, hoe ze, 't oog beurtelings op Piersons en op de Keysers geschrift geslagen, in tweestrijd geraakten. De kerk, leidsvrouw tot humaniteit! Ze willen de ervaring niet tegen deze stelling oproepen; ze hebben van de Keyser geleerd, dat het tarwe opschoot tusschen veel onkruid. Maar de kerk met haar eisch van geloof in een persoonlijken God! - ze hebben den vinger gelegd op het zwakke gedeelte van het boekje; bladzijden 39 en 40 liggen voor hen open. Moet ik hun zeggen dat dit het moeilijkste gedeelte was? hen opmerkzaam maken op bl. 41, hoe daar te lezen staat, dat het doel van de godsdienst is: godegelijkheid, eeuwige vooruitgang in liefde en zedelijkheid? Ze hebben het wel begrepen; de Keyser heeft hun den strijd niet kunnen ontnemen, hij heeft hen toch getroost. Ik had gewenscht, dat hij scherper scheiding nog had gemaakt tusschen het ons van nature ingeplante verlangen naar God, dat alleen door het christendom wordt bevredigd, en ons zoeken en tasten naar een redelijk begrip van dien God. Hij had over dit laatste niet behoeven uit te weiden; het is het onderwerp in de school der wijsbegeerte.

{==153==} {>>pagina-aanduiding<<}
Maar de aanwijzing had niet behoeven te ontbreken, dat men, om godsdienstig te zijn, een vast begrip niet noodig heeft. Mag ik alles zeggen, wat me op het hart ligt? Dan spreek ik vrij als mijn overtuiging uit, dat de Keyser meer religieus is ontwikkeld dan philosophisch. Al had het februari-nommer van de Tijdspiegel me niet die ontzettende tegenstelling onder de oogen gebracht: ‘wij hebben een persoonlijken God: hij het kausaalverband’, deze preeken zouden het me wel hebben geleerd. Ik ontveins me niet, dat het dilemma, waarvoor. Pierson is bezweken, voor ons allen bestaat, maar evenmin, dat zijn oplossing een vergrijp is, ja erger nog dan dit. Ik heb me, tot eigen bemoediging, onder den invloed gesteld van de Keysers woorden, en de man van de praktijk heeft me goed gedaan. Meer dan iemand heeft hij me versterkt in mijn overtuiging, dat ons gebrekkig kennen niet mag worden een gebrekkig kunnen, al heeft hij me niet blijvend doen deelen in zijn kalmte. Toch durf ik allen, die gebukt gaan onder het gewicht van den toestand, aanraden: leest en herleest de Keysers preeken; zij zullen u bewaren voor eenzijdigheid.
Naar 't mij voorkomt heeft de schrijver zijn stelling zoo verdedigd, dat de gemeente er vrede meê heeft gekregen. Door het gemis aan voldoende waardeering van de bezwaren der philosophie, heeft hij zich gewacht voor een te diepe behandeling, en is hij te praktischer geworden. Ik geloof, dat eens hoofd en hart zullen kunnen instemmen in de bede: Abba! Vader! Maar ik weet, dat de tijd nog ver is, en acht het daarom wenschelijk, dat de preekstoel niet de plaats wordt, waar op den strijd, die tusschen beide bestaat, wordt gewezen. Doorloopend is er door de Keyser over gezwegen, zeker tot grooten zegen voor de gemeente.
In al zijn manlijkheid en kracht komt de Arnhemsche prediker in dit boekje uit. Zijn gebied is het gebied van het werkelijke leven, zijn woord de profecij eener betere, zedelijke toekomst. De preeken zijn in de hoogste mate stichtelijk. Niet in den flauwen zin, die dit woord al te vaak heeft; in den waren zin. Hij bouwt op, met ontzettende duidelijkheid de kwalen noemende, waaraan wij lijdende zijn. De vraag naar het bestaansrecht der kerk wordt onder zijn handen de vraag naar ons eigen bestaansrecht. Onze welstand staat op het spel. Sluit de kerk, philosopheer, ontken - de maatschappij zal uitéénspatten; dat is de geduchte waarheid, die ge vooral in de laatste preek tusschen

{==154==} {>>pagina-aanduiding<<}
de regels leest. Weldadig is het ons, aan die waarheid herinnerd te worden. Gaf ik reeds als mijn overtuiging te kennen, dat de behandeling der questions brûlantes op den preekstoel zoo noodig is, omdat daar de quaesties in verband worden gebracht met ons zedelijk leven, de Keysers preeken drukken op dat woord het zegel. Menigeen, overstelpt door de snelheid, waarmede de stroom zich tegenwoordig voortbeweegt, geneigd zich te laten meêvoeren op zijn schuimende wateren, leert hier wijs beraad kiezen boven driftige voortvarendheid. Lees bladzijde na bladzijde van de laatste preek, staar op het donkere, helaas! getrouwe tafereel, dat zij ophangt van het maatschappelijk leven, en ge zult dankend roemen in het bestaan eener kerk, die, hoe onvolkomen ook, Christus, den godsdienstige, dier maatschappij voor oogen houdt. Vermoeid van het suffend peinzen op zoo menig duister raadsel, schier wanhopend aan oplossing, geneigd om alles prijs te geven, grijpt de Keyser u aan, en ge ontkomt niet aan den forschen greep van zijn hand, alvorens hij u heeft medegedeeld, wat hij wilde zeggen. En onder het luisteren naar zijn woord gaan uw oogen open, voelt ge uw kracht herleven, zijt ge weldra weêr de moedige van weleer. Neen! - heet het in u - neen! we willen niet medewerken aan den ondergang onzer samenleving, maar aan hare veredeling. Met duizend vragen in ons, zullen we de hand slaan aan het werk, en getrouw aan Jezun, God zoeken in ons binnenste, om Hem in ons leven te openbaren.
Het stichtelijke, het diepe, het objectieve woord van de Keyser vinde vele lezers! De edele, bezadigde, praktische man zelf blijve nog lang de kerk dienen met zijn uitnemende gaven. Zoo iemand, dan kan hij medewerken aan de herstelling van den vrede. Niet alleen door de Grieken, die wijsheid zoeken, te wijzen op den gekruisigden Christus, maar ook door de Joden, die naar teekenen vragen, van hun dwaling terug te brengen.
Onbegrijpelijk schijnt het ons toe, dat een wijsgeerig en ernstig twijfelaar niet zou opleven onder den invloed van deze preeken, maar even onbegrijpelijk, dat een farizeeuwsch geloovige (!) niet zou komen tot inkeer in zich zelf. Bij partijleuzen zweert men ten onzent. Welnu dan! Supranaturalisten, hetzij ge van Utrecht of van Groningen zijt, komt en leest, en trekt uw beschuldiging in, als zou de moderne prediker niet kunnen stichten. Naturalisten! komt en leest ook gij, en legt uw weêrzin af van godsdienst.

{==155==} {>>pagina-aanduiding<<}
Deze bloeie onder ons, bevrijd van het farizeïsme, bevrijd ook van materialisme; deze bloeie onder ons als ‘zedelijk optimisme,’ geworteld in ‘ware religieusiteit’! - het eerste woord is van Pierson, het laatste van de Keyser. Mogen ze niet naast elkander staan, en ook beider namen niet?

Kampen.
H.C. Lohr.
EENIGE RESULTATEN van Prof. Muurling, getoetst door Dr. A.W. Bronsveld, predikant te Ophemert. (Rotterdam E.H. Tassemeijer 1865). Prijs ƒ 0.25.
Het boekje van Dr. Bronsveld, dat bovenstaanden titel voert, is om meer dan eene reden, in mijn oog, een zeer belangrijk geschrift. Vooreerst brengt het ons in kennis met een persoon, die groote geestelijke ontwikkeling met fijne beschaving, een juist en scherp oordeel met kalme bezadigdheid, eene edele vrijmoedigheid met bekoorlijke bescheidenheid vereenigt. Ten andere is de methode, die hij bij zijn toetsen volgt, geheel nieuw en daarbij zoo grondig en onweêrlegbaar, dat de lezer wel door een boozen geest moet bezeten zijn, als hij niet dadelijk alle gemeenschap met de moderne theologie verbreekt. Maar de schrijver openbaart eindelijk zulk eene zeldzame zelfbeheersching, als hij uitdrukkelijk verklaart, dat hij slechts een klein gedeelte van zijnen voorraad kruit heeft verschoten, maar de rest bewaart voor den tijd, dat de modernen met nieuwe en betere argumenten in het veld zullen verschijnen, dat wij onwillekeurig rillen bij de gedachte, wat het lot der arme moderne theologie zou worden, als eens de zware kanonnen van Dr. Bronsveld hunne indrukwekkende stemmen verhieven, en in verzoeking komen, om alle vrienden en verdedigers der bedreigde dringend aan te raden, zich van verder onderzoek te onthouden, en toch vooral geene nieuwe en betere argumenten openbaar te maken, opdat het magazijn van den predikant te Ophemert gesloten moge blijven, en het daarin opgestapelde kruit vochtig en onbruikbaar worden.
Heb ik, naar ik vertrouw, reeds genoeg gezegd, om velen naar de lezing van dit boekje begeerig te maken, hetgeen ik verder zal mededeelen, moet dienen, om die begeerte te vergrooten. Al dadelijk bij het begin verbaast ons de scherpe blik, waarmede de schrijver de gewichtigste psychologische verschijnselen weet in het licht te plaatsen en te beoordeelen, en hij open-
{==156==} {>>pagina-aanduiding<<}
baart daarbij tevens zulk een diep inzicht in het ontstaan en den aard der richting, die hij bestrijdt, dat wij ons bijkans niet kunnen begrijpen, hoe het mogelijk is, dat zooveel wetenschap met zooveel oordeelskracht in één hoofd kan vereenigd zijn, maar ons eerbiedig buigen voor de macht van den geest, die met één enkel woord de geheimen ontraadselt, waarop de scherpzinnigheid der wijzen stomp is geworden. Prof. Muurling, ‘een man van 60 jaren, grijs geworden in het geloof aan het supranaturalisme, is overgegaan tot hetgeen men noemt de moderne wereldbeschouwing, en strijdt voor haar met al den ijver van een proseliet. Hij, een vader in Israël, staat daar te midden van 't geslacht der modernen, die voor 't grootste gedeelte niet de helft tellen van zijne jaren, als een jeugdig makker.’ Iemand met gewone hersenen vindt dit verschijnsel wel belangrijk, maar ook tamelijk gemakkelijk te verklaren. Hij denkt: Prof. Muurling heeft den loop der theologische onderzoekingen nauwkeurig gadegeslagen, en is op die wijze allengs tot de overtuiging gekomen, dat de nieuwe wijn der moderne ‘wereldbeschouwing’ beter en smakelijker is dan de oude wijn der kerk, en hij heeft, wat iedereen zou doen, den laatsten ter zijde geschoven, om zich aan den eersten te houden. Dit is te minder vreemd, als wij uit de pen van zijn tegenstander den lof zien vloeien, dat Prof. Muurling ‘eene voor zijn leeftijd zeldzame verrassende frischheid en buigzaamheid van geest bezit.’ Dat echter de overgang van den hoogleeraar niet plotseling, en met eene
voor zijn leeftijd zeldzame lichtzinnigheid heeft plaats gehad, is, al weder naar het oordeel der met ‘onlogische hersenen’ begaafden, in de ‘Resultaten van onderzoek en ervaring’ zeer duidelijk te ontdekken. Menig resultaat toch verraadt, dat de hoogleeraar niet onvoorwaardelijk met zijn theologisch verleden heeft gebroken, maar veeleer meer dan één stuk der oude supranaturalistische bagage naar het kamp der modernen heeft medegenomen, hetgeen hem nogtans door geen der moderngezinden kwalijk genomen wordt, daar zij, gedachtig aan het: ‘Quo semel est imbuta recens servabit odorem testa diu’, zich verheugen in den machtigen zedelijken steun, welken de overgang van zulk een bekenden en algemeen geachten man aan hunne zaak geeft. Dat de conservatieve partij dien overgang met leede oogen aanziet, is haar zeker niet ten kwade te duiden, evenmin als het ons mag verwonderen, dat Muurlings ‘resultaten’ van haren kant op geene toegevende

{==157==} {>>pagina-aanduiding<<}
beoordeeling hebben te rekenen. Wij hebben echter aan Dr. Bronsveld eene geheel nieuwe verklaring van dergelijke verschijnselen te danken, en worden overtuigd, dat onze verklaring geen steek houdt. Ingenomenheid met de moderne theologie is niet de vrucht van ernstig onderzoek en grondig nadenken, maar komt voort uit waanzin, die uit hevige onrust wordt geboren. Dr. Bronsveld weet 't precies, hoe men tot die waanzinnigheid vervalt. ‘Wie toch worden modern?’ roept hij uit. ‘Voor een groot deel zijn het menschen, die vroeger leden onder een meerder of minder heftigen strijd tusschen een overgeleverd geloof en de moderne wereld-beschouwing. Het christendom (= aan het overgeleverd geloof) was niet hun onvervreemdbaar eigendom geworden, maar 't was hun toch om meer dan ééne reden lief. Daar komt de moderne leer, en stapelt bezwaar op bezwaar tegen dat geloof, dat men niet verdedigen kan met kracht.....Wat doet men nu? Alles wat niet mathematisch bewezen kan worden, alles wat zoolang werd bedreigd, en wat men als met bevende handen had vastgehouden -, men geeft het prijs, en ziet, dat geeft eene zekere rust. Men behoeft niet meer te strijden. Men kan dit bestaan vergelijken met een man, die bemerkt, dat dieven loeren op zijne bezittingen. Op eenmaal zet hij alles wat hij heeft buiten de deur. De dieven mogen het nemen! Nu kan hij gerust zijn. Geen dief zal hem storen.’ Wij zien, de modernen zijn krankzinnigen, die hunne kostbaarste bezitting, het geloof op straat zetten, omdat zij er zelven niet op willen passen. Daarom roept dan ook Dr. Bronsveld, met innerlijke beweging van medelijden en smart uit: ‘Arme vrede, droeve rust! Waarom niet liever gewaakt en gestreden? God beware ons voor zulk een duur gekocht genot!’ Waren die lijders niet krankzinnig, dan zouden zij immers het tegenovergestelde doen. Dan zouden zij niet het geloof, maar de moderne ‘wareld beschouwing’ aan kant zetten. Dan zou
hun waken en strijden bestaan in het koesteren van het overgeleverd geloof. Hun ongeluk is, dat zij niet dadelijk, eer het meenens werd, een einde hebben gemaakt aan het stoeiën van geloof en wetenschap, en in plaats van naar de stem der liefde te luisteren aan de inblazingen der waarheid hebben gehoor gegeven. Neen, dan zijn de othodoxen verstandiger. Die weten van geen strijd tusschen een overgeleverd geloof en eene veranderde wereld-beschouwing. Die zetten niets van het oude

{==158==} {>>pagina-aanduiding<<}
buiten de deur, maar nemen ook niets van het nieuwe aau. Zij houden de ketting op de deur, en de luiken gesloten. Zij hebben genoeg aan het licht der voorvaderlijke sabbatslamp, en zijn voor niets zoo bang als voor de gaspitten der wetenschap, welke zich verstouten om de geheimnissen te bestralen, die er bij de vetkaars des kerkelijken geloofs zoo indrukwekkend uitzien. Moderne theologie is, bij Dr. Bronsveld, alleen te verklaren uit eene wedergeboorte ‘in malam partem.’ Gelijk de onwetende door de wedergeboorte uit den geest eensklaps een man wordt vol van goddelijke wetenschap en diepe kennis van den mensch; gelijk die geest den meest alledaagschen mensch herschept in een genie; gelijk die geest alle onderzoek en nadenken overbodig maakt, en den wedergeborene door zijne goddelijke getuigenissen in staat stelt, om alle dingen in hemel en op aarde te onderscheiden, en bij voorkeur over zulke dingen een beslissend oordeel te vellen, waarvan hij in de dagen zijner verdorvenheid nooit had gehoord; gelijk die geest door middel van het overgeleverd geloof den geloofsheld de oplossing der raadselen influistert, naar welke physica en chemie, geschiedvorsching, philologie en wijsbegeerte zoo rusteloos zoeken, zoo wordt omgekeerd de geloovige, die modern wordt, ook wedergeboren, maar in tegenovergestelden zin. Ook hij wordt een nieuw mensch, die niets van het verledene heeft medegenomen in zijn nieuwen staat. Zijne vroegere deugden zijn weg, zijne kennis is verdwenen, zijne ervaring te niet gedaan. Elke herinnering aan het oude is voorbijgegaan. Vroeger wijs, is hij thans dom, vroeger scherpzinnig, is hij thans stomp van geest. Hij heeft andere oogen, andere ooren, andere vermogens verkregen, ja, zijn gansche karakter is omgekeerd. Hij is thans zoo lichtzinnig, als hij te voren bedaard was. Kortom, het oude is bij hem voorbijgegaan, het is alles nieuw geworden. De moderne theologie, volgens Dr. Bronsveld, heeft veel van den bekenden rattenvanger
van Hameln, die door zijne liefelijke muziek alle kinderen noodzaakte hem al springende en dansende te volgen, met dat onderscheid, dat voor den sirenenzang der moderne theologie geen leeftijd veilig is. De 60jarige Muurling huppelt in Bronsvelds oog als een waanzinnige, op de toonen der verleidelijke tooverfluit. Hij, een vader van Israël, heeft de onvoorzichtigheid gehad, eens een kijkje te nemen toen de moderne theologie voorbij kwam, en ziet, hij bezweek voor de bekooring. En hij is aanstonds zoo dol, dat hij niet meer loopt, maar rent. Hij, de grijsaard, kloutert en springt over heg

{==159==} {>>pagina-aanduiding<<}
en steg. Hij gaf, naauwelijks geboren, resultaten uit, en wie weet, wat wij nog van hem hebben te verwachten! ‘Die resultaten waren vastgesteld in Maart, - en nu is 't December!’ Prof. Muurling is van het oogenblik zijner verderfelijke wedergeboorte een kind, een knaapje geworden, in September 1864 geboren. Of hij meer dan 25 jaren, (misschien eer God ons Nederland met de geboorte van Dr. Bronsveld verblijdde), de theologie heeft beoefend en als hoogleeraar een tal van evangeliedienaren heeft gevormd, doet niets ter zake, de professor is dood, de tegenwoordige Muurling is een kindeke ‘nog maar zeven maandjes oud!’ En dit is zeer gelukkig voor Dr. Bronsveld! Want alleen de jeugd van Dr. Muurling geeft hem den moed, om diens resultaten te toetsen. Ware deze een man, dan zou hij zoo stout niet durven zijn. Jeugdige kracht tegen jeugdige kracht! zoo behoort het; dus het kind Bronsveld tegen het kind Muurling! Anders staat de partij niet gelijk. Wat toch vermag een knaapje van September 1864 tegen een opgeschoten jongen, die al van Spinoza en Parker heeft gehoord? Dit is echter de bedoeling van den schrijver niet. Muurling is een kind, maar hij een jong mensch, die zeer bescheiden spreekt (hoe lief tegenover het knaapje). Ik stel daarom voor hem als een kweekeling-hulponderwijzer te beschouwen, die in het gedeelte der laagste klasse, welke hem ter oefening zijner jeugdige kracht is aangewezen, met de kracht en de bescheidenheid optreedt, die doorgaans het kenmerk van den kweekeling-hulponderwijzer zijn.
Ik dring eenigzins op de aanneming van mijn voorslag aan, omdat wij daardoor den sleutel bekomen, tot de rechte waardering van Bronsvelds geschrift. Onbillijk zou het b.v. zijn, van den kweekeling-hulponderwijzer eene mate van degelijke kennis te vragen, welke eerst voor den hoofdonderwijzer bereikbaar is. Hij heeft natuurlijk veel van hetgeen hij betoogt alleen van hooren zeggen, en steunt grootendeels, zoo al niet geheel, bij zijne uitspraken op het gezag van den vaderlijken vriend, die zich met zijne opleiding belast. Evenmin mogen wij van hem veel diepte en helderheid van denkbeelden vergen. Want zoo hij die al bezit, dan kan hij ze toch moeilijk ten toon spreiden tegenover kinderen, in 1864 geboren, en vordert de paedagogische wijsheid, dat hij zich schikke naar de bevatting der kleinen. Hij zal dus meer stellen dan bewijzen, meer door gezag dan door overtuiging de waarheid inprenten, en, hoe liefderijk gezind,

{==160==} {>>pagina-aanduiding<<}
toch de plak niet sparen. Werkzaam in eene bijzondere school van Christelijk nationaal onderwijs, is het geloof hem het hoogste, en zal hij in 't geheel niet, of, waar zulks onvermijdelijk is, slechts in de geijkte bewoordingen en termen van de wetenschap spreken. Eigen gevoelen, of eigene meening te rechtvaardigen, mag niet; dit heeft meester streng verboden; - maar anderer afwijkende gevoelens uit de hoogte te veroordeelen en voor onzinnig te verklaren, dat is inhoud en doel der richting, welke hij moet vertegenwoordigen. Dat hij daarbij niet zelden over dingen vonnist, waarvan hij zoo goed als niets weet, heeft weinig te beteekenen. Meester heeft gezegd: wat gij noodig hebt te weten, zal ik u wel mededeelen. Strauss, Renan, de Tübingers en de philosophen zijn geen kost voor u, gij kunt nog niet scherp genoeg leugen en waarheid onderscheiden. Ik weet, hoe het met jongelui gaat, zij laten zich door den schijn verblinden, en door schoone vormen medeslepen, daarom - handen en oogen thuis! Aan mijne dictaten hebt gij genoeg! En als gij nog meer verlangt, dan zal ik u wel van boeken voorzien, waarin de verderfelijke richting totaal verslagen is. Vooral moet gij, voegde Meester er bij, u vroeg gewennen aan het gebruik van sommige machtspreuken, b.v. ‘modern en grondig, - dat zijn twee.’ Want vooreerst klinkt dat, alsof wij altijd even grondig waren, en ten anderen ontslaat gij u met zoo'n woord van de moeilijke taak der wederlegging, daar niemand van u mag vergen, dat gij met oppervlakkig gebeuzel uwen kostbaren tijd zult verspillen, terwijl gij eindelijk op die wijze 't best de verspreiding van verderfelijke geschriften tegengaat, daar ons publiek van nature tegen het nieuwe opziet, en niets liever wenscht, dan door de uitspraak: ‘niet grondig’ van eigen onderzoek te worden ontslagen.
Met dien sleutel het boekje van Dr. Bronsveld verklarende, moeten wij hem onverdeelde hulde brengen voor de schranderheid, waarmede hij die beginselen heeft toegepast. Uit dat oogpunt beschouwd, is zijn geschrift een juweeltje, een meesterstuk. Hij is een veelbelovend jongeling, die zijnen onderwijzers eer zal aandoen en wij voorspellen hem, dat, als hij zoo voortgaat, eene schitterende loopbaan hem wacht, tot eer van God en tot heil der kerk. Hij heeft met juisten en schranderen blik begrepen, hoe men een Gideon in Gods kerke worden kan. Zijne leermeesters kunnen hem niets meer geven, hij kan gerust zijn eigen weg gaan en op eigene wieken drijven. Ex ungue leonem! Het

{==161==} {>>pagina-aanduiding<<}
getal der wakkere strijders tegen het ongeloof is met een held vermeerderd. De keurbende der heilige Krethi en Plethi heeft een makker gewonnen, waardig om in hare gelederen te dienen. Vrees dus niet, gij getrouwe kudde! maar heb goeden moed! Zoo 't mogelijk ware, dat het licht uit Utrecht werd uitgedoofd, en de stem der profeten zweeg, dan zoudt gij gerust uwe oogen naar Ophemert kunnen wenden. Want van daar zou uw heil komen, en de machtige uitgaan, die de wereldwijsheid verslaat.
Om de verdenking van mij af te weren, dat ik den schrijver te veel in de hoogte steek, en zijne ijdelheid streel, wil ik eene enkele proeve van zijne werkzaamheid h.t.p. mededeelen. Op bl. 8 verzekert de schrijver, dat wat Muurling resultaat gelieft te noemen, geen resultaat is. Hij vindt alleen eene thesis, die zeer algemeen gesteld en honderd malen besproken is. ‘Deel ik,’ vraagt hij, ‘een resultaat mede, wanneer ik zeg: niet alles in de evangeliën is historisch? Ik doe eene mededeeling. Eerst dan kan men hier spreken van een resultaat, wanneer aangewezen wordt, wat waar en onwaar is.’ Wij met gewone onlogische hersenen zouden zeggen, dat resultaat is: ‘de slotsom van elk onderzoek, onverschillig of de uitkomst daarvan negatief of positief is,’ zoodat iemand, die van eene oude oorkonde bewijst, dat zij niet kan te huis behooren in den tijd, dien zij òf zelve voorgeeft, òf die haar door anderen wordt toegekend, wel degelijk een zeer belangrijk resultaat aan den dag brengt, al weet hij ook niet met volkomene juistheid den waren tijd te bepalen. Maar wij worden beschaamd, daar wij het onderscheid niet weten tusschen een resultaat en eene mededeeling, waardoor natuurlijk de historische kritiek doodgeslagen is.
Beschaamd als wij zijn, durven wij natuurlijk niet vragen, of men op een negatief resultaat niet even goed kan voortbouwen als op een positief, en, eenmaal overtuigd, dat een geschrift niet apostolisch is, niet kan voortgaan met het onderzoek, of 't ook soms gelukken mocht, den echten historischen oorsprong te vinden? Terstond volgt de klacht dat de modernen geen resultaten geven, niettegenstaande zulks dringend noodzakelijk is. Dr. Bronsveld vergeet echter, dat hij pg. 5 het geven van resultaten een bewijs heeft genoemd, dat bij Prof. Muurling nog iets van den ouden zuurdeesem is overgebleven. ‘Het resultaat der modernen is, dat zij nog geen resultaten hebben.’ Is het nu niet onbillijk, resultaten te eischen van menschen, wier kenmerk juist is, dat zij die be-
{==162==} {>>pagina-aanduiding<<}
geerte niet kunnen bevredigen? Geldt niet ook voor de arme modernen het: ‘Ultra posse nemo obligatur?’ Zwijg! is het antwoord. Ik stoor mij niet aan pg. 5, als ik aan pg. 9 ben, elke bladzijde heeft genoeg aan haar eigen kwaad. Ter loops teeken ik aan, dat het ‘geeikte antwoord’ dat ons aan een eikenboom doet denken, wel het ‘geijkte antwoord’ zal moeten zijn, en de lof van ‘dubbel boekhouden’ zeker bij vergissing aan de modernen is gegeven, en ontstaan uit onkunde, wat eigenlijk dubbel boekhouden is. In resultaat 14 wordt door Muurling vastgesteld, dat Jezus de zoon des menschen was, niet alleen wat zijn wezen, maar ook wat zijn oorsprong betreft. Om dit te bewijzen heeft hij gewezen op plaatsen uit de schrift, waar Jezus genoemd wordt de zoon van Jozef en Maria. ‘Dit is echter volgens Bronsveld van nul en geener waarde.’ ‘De menigte heeft Jezus aangemerkt, als den zoon van Jozef en Maria. Dit is alles, wat hieruit blijkt en volgt, meer niets.’ Maar vragen wij schoorvoetende en bedeesd: Meester, de genealogiën? Antwoord: Bewijst niets. Jezus was immers Jozefs
geadopteerde zoon? Maar, waarom genealogiën, als de evangelisten Jezus kenden als den zoon van God, als den Godmensch? Moest dat niet verwarringen.....? Antwoord: Ik heb gezegd! Maar als Paulus Jezus noemt gesproten uit het geslacht van David, en de genealogiën op Jozef teruggaan, die aan Jezus geboorte geen deel had, hoe kon dan Paulus beweren, dat Jezus uit David naar het vleesch is voortgekomen? Was dit geen leugen? O! gij booze knaap! is het bescheid. Als er immers Rom. 13 staat, dat Jezus uit Davids geslacht was, en daarmede geleerd wordt: Hij is de zoon van Jozef, dan zou Paulus krankzinnig zijn en, hoort gij? ik heb van zijne logika betere gedachten dan van de uwe.
Op bl. 50 lezen wij: ‘'t Is een grootsch woord: moderne wereldbeschouwing, 't klinkt regt fraai. Wanneer de modernen daarover spreken gaan, is 't als of zij de geheele wereld met elektrisch licht doorzocht hebben. Lalande bekende in zijne nedrigheid slechts den geheelen hemel doorzocht te hebben, de modernen kennen hairfijn de wereld. Is 't geen dwaze grootspraak?’
Als wij niet zoo bang waren, dan zouden wij den vinger opsteken en permissie vragen, om eene bedenking te opperen, nam. deze: dat meester niet best met den oorsprong en den aard der moderne wereldbeschouwing bekend schijnt te zijn, daar deze

{==163==} {>>pagina-aanduiding<<}
niet uit hairfijne kennis der wereld, maar uit het licht is ontstaan, door Kant over de dianoeologie verspreid, waardoor gebleken is, dat de wereld eigenlijk onze voorstelling is, en daarom hare kennis aan de bijzondere kenmerken en eigenschappen van onze waarnemingsvermogens, en de wetten der rede is gebonden. Maar daar wij niet willen schoolblijven, houden wij ons maar stil, en laten meester praten.
Hij is ook niet altijd op de hoogte van het spraakgebruik. Hij verstaat b.v. Muurling niet als deze beweert, dat de dogmatische Christus voor duizenden van zelf opgehouden heeft het voorwerp van hun geloof te zijn. Nu weten wij, kleinen, dat van zelf hier beteekent: zonder geweld, door en tengevolge der toenemende kennis en ontwikkeling van de gemeente. Och kom! - is het antwoord. Spreekt men in de moderne wereldbeschouwing van iets, dat van zelf gebeurt? En ik meende dat zij juist alles gebonden acht door de ijzeren wet van oorzaak en gevolg? Mij dunkt, hier komt de kweekeling-hulponderwijzer uit de mouw. Zulke dwaasheden zou een hoofdonderwijzer niet verkoopen.
Nog treffender komt de vaardigheid van Dr. Bronsveld in het toetsen uit pg. 21. Prof. Muurling had de voortreffelijkheid van Jezus niet gezocht hierin, dat er nooit eenige zondige gedachte bij hem opkwam, noch eenige onzuivere begeerte in hem opwelde. ‘Bedrieg ik mij niet,’ antwoordt Bronsveld, ‘dan is de verzoeking tot den Heer gekomen, van buiten. De booze lag op de loer, om hem te vangen in zijn strik, trachtte binnen te dringen in zijn hart, maar de Heer hield de deur gesloten. Niet uit, maar tot zijn hart kwam de stem der zonde, de onreine begeerte.’ Onwillekeurig denken wij aan Jacobus: ‘Niemand als hij verzocht wordt’ enz. Is de zonde iets buiten den mensch? Ik dacht, dat Jezus zelf gezegd had: Uit het hart komen voort enz. Wij meenden, dat verzoeking altijd eene prikkeling van onzen wil onderstelde. Als de booze loerde, dan moest er toch iets om op te loeren wezen, en Jezus hield zeker niet voor niets zoo zorgvuldig de deur gesloten. Ja, om die deur te kunnen sluiten, diende hij te weten, dat, en in welke opzichten hij gevaar liep. Welnu, vanwaar die bewustheid zonder zelfkennis, en van waar deze zonder ervaring?
In resultaat 21 heeft Prof. Muurling een feit voorbij gezien. De Heer heeft zich nooit met zijne discipelen op gelijke lijn tegenover God geplaatst; nooit zich ingesloten bij 't getal der

{==164==} {>>pagina-aanduiding<<}
zondaars, die vergeving behoefden, nooit zich met de twaalve gelijk gesteld tegenover den Vader. Hij zeide niet: Wij dan, wanneer wij bidden, zeggen: onze Vader! - maar gij dan, wanneer gij bidt. 't Was altijd: Mijn Vader en uw vader, nooit onze Vader. Dat de schrijver het bekende woord vergeet: Wat noemt gij mij goed, niemand is goed dan God alleen, vind ik zeer natuurlijk. Ik wil hem alleen vragen: of die scheiding niet zeer natuurlijk is in geschriften, die juist met het doel om haar in 't licht te plaatsen vervaardigd zijn? Het verschil tusschen Petrus en Paulus is hem geene ergernis, maar eene dwaasheid. Het eenige, dat hij zich daarop verwaardigt te antwoorden, is: Hoe kan men 't zeggeu! met een beroep op Calvijn, dat alleen voor hem iets bewijst. Dat hij 1 Tim. 2:8, niet schijnt bekend te zijn met Baurs scherpzinnige opmerking ten aanzien van het evangelie van Lukas, mag ons niet verwonderen, als hij zelfs in Gal. II, 6-9 niets, dat naar een verschil tusschen de apostelen zweemt, vermag te ontdekken. Hoe gaarne ik dit verslag ook zou voortzetten en b.v. de toetsing van Muurlings resultaat over de opstanding van Jezus bespreken, zoo moet ik mijn lust bedwingen, en een einde maken aan mijn opstel. De lezer zal, hoop ik, hebben begrepen, dat Dr. Bronsveld eene eigenaardige voorstelling van toetsen heeft. Hij onderzoekt namelijk niet, of Muurling goud, of zilver, of koper aan het publiek aanbiedt, en gebruikt evenmin de middelen, die algemeen voor de bepaling van den aard en het gehalte van edele metalen worden gebezigd. Het staat bij hem vast, een modern man moet lood voor goud verslijten, en hij bezigt werktuigen en middelen, die voor het fijne zilver der kritiek onbruikbaar ziju. Hij is 't niet eens met zijne tegenstanders, wat goud of zilver is, noch omtrent de wijze, waarop beide moeten worden getoetst. Daarom veroordeelt hij eenvoudig, zonder in eene opzettelijke wederlegging zich te begeven. Nogthans geeft hij meer dan ééne
vernuftige opmerking ten beste, en mag ik hem den lof niet onthouden, dat hij menige kranke plek in Muurlings resultaten heeft aangeraakt, vooral waar die resultaten de nawerking verraden van het verlaten supranaturalistisch standpunt. Ik heb echter nog ééne ernstige bede aan Dr. Bronsveld. Modern en grondig zegt hij, zijn twee. En wij buigen ootmoedig het hoofd bij dat verwijt. Eerlijk moet hij bekennen, dat het hem niet veel moeite gekost heeft, Muurlings resultaten te ontzenuwen.

{==165==} {>>pagina-aanduiding<<}
Hij heeft echter vrij wat gewichtiger bezwaren tegen de moderne leeringen, dan die hij hier vermeldde. Hij heeft nog een voorraad van onverschoten kruit. Nu vraag ik hem ootmoedig, om toch vooral dat kruit niet te sparen, maar het tot genezing van ons modernen te gebruiken. Wij willen zoo gaarne leeren; onze geest is gewillig. Het is niet onze schuld, zoo wij mannen als Baur, Schwegler, Kant, Strauss, Renan, Opzoomer, Kuenen, Scholten, en anderen voor grondig houden; wij krijgen nu eenmaal geene andere spijs dan die zij ons voordienen. De orthodoxen voeden ons met melk en allerlei soort van vladen, maar den vasten kost houden zij voor zich. Ik bid u, laat toch ons ook eens proeven uit uwe vleeschpotten! Wie weet, hoe spoedig wij geen ander voedsel meer verlangen. Gij hebt kruit om te schieten, waarom speelt gij dan met onschadelijke vuurwerken, en vergenoegt u met nu en dan eenige zwermers en voetzoekers af te branden? Waarom schiet gij de moderne theologie niet dood met zes- en twaalfponders, en zoo deze niet ver genoeg dragen met Armstrong-kanonnen? Het kost u zoo weinig moeite ons te ontzenuwen. Twee woorden, en uwe tegenpartij bijt in 't zand. Wij zagen 't aan Muurling, die in uwe oogen dood is als een pier. Trek nu ook eens te velde tegen anderen onzer voorgangers, en vermorsel hen met de knods uwer geloovige wetenschap. Gij weet: Noblesse oblige, en wie het weet moet het zeggen. Ik mag niet onderstellen, dat uw onverschoten kruit grootspraak is, daarvan zijt gij, blijkens uw geschrift, zoo door en door afkeerig, en toch zou die verdenking bij ons opkomen, als gij mijn verzoek in den wind slaat. Daarom roep ik u toe: Tot wederziens! Want eerlang verwacht ik van u een boek, dat de moderne theologie doodt, en daardoor ons verlost van allen strijd en alle onrust. Welk een vooruitzicht! Nog één of twee jaren dan belachen wij de Sirene, die ons nu nog betoovert, en werpen steenen op het graf der moderne
‘wareldbeschouwing!’

G...Januarij 1866.
S.
AFFAIRE DU PASTEUR VAN WANING BOLT contre Monsieur le Ministre de la Justice. Question de Compétence. Anvers Imprimerie de L. Gerrits, rue de l'Empereur, 60. 1865. Prijs ƒ 0,40.
We hebben hier eene pleitrede van den advocaat van der Plassche, benevens eenige nieuwe opmerkingen en stukken, die betrekking hebben op de zooveel gerucht gemaakt hebbende zaak

{==166==} {>>pagina-aanduiding<<}
van den heer van Waning Bolt. Het pleit is reeds sedert eenigen tijd beslist; de heer Bolt heeft zijn proces verloren en zijne betrekking vaarwel gezegd. En daar dit feit alzoo bestaat, acht ik mij ontslagen van de taak om dit stuk te recenseeren en kan ik volstaan met het aan te kondigen, gelijk ik de eer heb bij deze te doen.

's Hertogenbosch.
B.C.J. Mosselmans.
Dr. F.P.J. SIBMACHER ZIJNEN. Stemmen voor waarheid en godsdienst. 6 Nos. à 2½ Ct.

Dr. F.P.J. SIBMACHER ZIJNEN. De bezoldigde Hoogleeraar en de bezoldigde predikant, enz. Brief aan Prof. Doedes. Schoonhoven, v. Nooten. Prijs ƒ 0,25.
Aan den Heer Sibmacher Zijnen, Theol. Doct. en Pred. te Middelburg.

Hooggeachte Vriend!

Wat kan 't toch aardig treffen! In 't begin van dit jaar genoot ik uwe gastvrijheid, en was ik er geen onverschillig getuige van, hoe uw plan tot uitgave der vlugschriftjes rijpte, wier beoordeeling mij hier wordt opgedragen. De moderne richting wint de sympathie der beschaafden en ontwikkelden; ook die van het volk? En waarom niet van deze minder beschaafden, maar niet minder godsdienstigen? Gij meendet, omdat zij te fatsoenlijk was gebleven, omdat zij zich tot nog toe alleen had laten hooren op een wijze, welke het volk niet genieten kan. En de preekstoel dan?...Maar zijn Hollandsch, hoe zuiverder 't gesproken wordt, en stijl, hoe meer waardig en gekuischt hij is, niet evenzoo vele hinderpalen voor het verstaan van velen? Men behoeft slechts hunne kleeding, die soms aan den Spaanschen tijd herinnert te zien, en op te merken, hoe hunne geheele wereld- en levensbeschouwing minstens die van een eeuw geleden is, - om te begrijpen hoe moeilijk 't valt, deze menschen te doen deelen in hetgeen onzen tijd beweegt, hoe onvermogend een uur predikens is bij zoo groote en velerlei behoeften. Nog om een andere reden konden deze op den preekstoel niet worden voorzien. Van dezen moet stichting, d.i. ontwikkeling van 't godsdienstig leven uitgaan. En een goed deel der gemeente wordt ontsticht in plaats van gesticht, wanneer de kansel een zetel wordt der negatieve kritiek. En toch is negatieve kritiek noodzakelijk, als men ver-
{==167==} {>>pagina-aanduiding<<}
keerde opvattingen, begrippen, enz. moet opruimen, om voor betere grond te winnen. Negatieve kritiek dus, en wel zoo, dat de minst ontwikkelden haar konden begrijpen en waarderen, om al naar den uitslag zich ook het positieve toe te eigenen of althans van verketteren en veroordeelen zich te onthouden. Negatieve kritiek - maar niet op den kansel.
Een reeks vlugschriften, gemakkelijk te verbreiden, uitlokkend door goedkoopte en bevattelijken schrijftrant, scheen 't eenige middel te zijn. En nu ik zeggen moet hoe ik vind, dat gij dit plan hebt uitgevoerd - doe ik dit gaarne, daar mijne betrekking tot uwen arbeid mij niet partijdig maken zal, en mij uwe leus noch meer deed kennen: waarheid bovenal.
Populair moest gij zijn, en waarlijk deze eigenschap kan u niet worden ontzegd. Verscheidene passages bewijzen, dat gij het volk kent en zijn spreektrant weet te naderen. Jammer te meer, als gij 't nu en dan vergeet. Als gij spreekt van ‘voortgaande ontwikkeling der geesten’, ‘godsdienstvormen’, ‘ontkenning van historische geloofwaardigheid.’ 1)
Zoudt gij daarentegen weêr niet wat te veel met uw publiek mede doen, als gij zegt: dat er liberalen zijn ‘en wie weet wat voor lui er nog al meer zijn’, als gij waarschuwt: ‘ons verstand in geen doofpot te doen’, als gij herinnert: ‘dat wij in geen geestelijk Luilekkerland leven waar de waarheid gaar en klaar van zelf in onzen mond vliegt’? 2) Mij dunkt, dat ook uwe uitdrukking: onder de oude bedeeling sprak God Hebreeuwsch en onder de nieuwere spreekt Hij Grieksch, wat al te kras is, om populair te zijn.
Duidelijk moest gij zijn. En men kan u zeker niet van gewrongen kunstigen stijl beschuldigen. Meestentijds is uw wijze van spreken voor mij eene herinnering aan de catechisatie, - eenvoudig en bevattelijk zonder vervelend te zijn.
Toch heb ik tegen een nummer bezwaar, wegens zijn onduidelijkheid voor de door u bedoelde lezers. Reeds in de twee voorafgaande nummers, hebt gij den weg bereid voor de ‘stem Gods’, die nu besproken wordt 3). Eerst moest de negatieve kritiek het puin van verouderde meeningen opruimen. In No. 2. werd dus ‘de onfeilbaarheid der schrift’ aangetast. Maar daarbij hebt gij den H. Geest vergeten. En nu vrees ik,

{==168==} {>>pagina-aanduiding<<}
dat uw lezer dit zwijgen als een bewijs van onvermogen zal beschouwen en, niettegenstaande uwe historische argumenten tegen de onfeilbaarheid der schrijvers, zich zal blijven vastkle mmen aan dit theologische. Waarom niet liever de inspiratieleer besproken, en het ware in haar dienstbaar gemaakt aan uw doel? Vervolgens handelt gij over den bijbel als woord Gods, - maar laat daarbij uw lezer in de meening, dat alle gezegden, die op Gods naam bericht worden en niet met de zedelijkheid strijden, werkelijk uit Gods mond zijn voortgekomen. Hij volhardt in dit verkeerd begrip ten gevolge van uwe methode, die nagaat of 't geen aan God als zijn (woord) wordt toegeschreven, inderdaad naar zijnen inhoud waardig zij als een woord van God te worden erkend. Min of meer blijft dus de zinnelijke concreete opvatting der uitdrukking ‘woord Gods’ gehandhaafd - om in No. 4 plotseling voor de meest abstracte, geestelijke plaats te maken. Of uw lezer u dan reeds volgen kan? Zou 't zoo moeilijk zijn van de door iedereen erkende stelling: ‘God is geest, geen mensch,’ voor ieder deze gevolgtrekking duidelijk te maken: ‘Gods woord en stem zijn dus noch menschelijk noch zinnelijk noch hoorbaar?’ Ja, 't zou bezwaar vinden - en vooral de kritische toepassing van deze gevolgtrekking - bij hen, wier wonderbegrip tegen het leenen van een keel en tong door God niet opziet. Dat begrip zou u niet alleen hierbij in den weg staan, maar bij elke historische overlevering, elk traditioneel dogma. De oude beschouwing van de geschiedenis en het heelal begint en eindigt met het wonderbegrip. Zoolang gij op dat punt het met uwe lezers niet eens zijt - zult gij verbaasd staan over hun gebrek aan gezeglijkheid. Waarom liet gij dit rusten? Waarom dit niet eerder besproken dan de vragen: wie een kristen, wie een ongeloovige is? Dergelijke had ik als finale verwacht - en deze hebt gij ons immers noch niet laten hooren? Ik
voor mij hoop uwe stem noch over veel te vernemen. Want hoe modern ook, gij zijt zeer billijk. Nergens doet gij te kort aan de orthodoxie. Uw arbeid moet dus bij menig lezer althans deze vrucht dragen - dat de kloof, tusschen zijne geloofsovertuiging en de uwe, in het leven u niet van elkander scheidt.
Met genoegen las ik uwen brief aan Prof. Doedes. Meer genoegen had 't mij gedaan, als gij u niet verwaardigd hadt te antwoorden. Maar gij zijt boos geworden over zijne ‘insinuatie,’ en dit begrijp ik. Het oordeel van Prof. Doede

{==169==} {>>pagina-aanduiding<<}
over predikanten schijnt niet gunstig te wezen, met name hunne soliditeit schijnt hij te verdenken. Dit begrijp ik niet. Dit begrijp ik niet van een man, die zelf predikant is geweest, die in een stad woont aan predikanten rijk, die elk jaar geen onaanzienlijk getal leerlingen tot predikanten vormt. 't Is waar, deze heeren zijn bijna allen zeer orthodox. Maar waarom prof. Doedes in die omgeving zijne achting voor hh. predikanten verliezen moet - vat ik niet. Ik had zulk eene tirade van den professor niet verwacht. Daar ik in den laatsten tijd van hem weinig anders zag verschijnen dan preêken en catechisatieboekjes en brochures over kerkelijke zaken - zoo dacht ik in mijn onnoozelheid, dat de professor genoeg kreeg van de wetenschap en veel meer plaisier had in de praktijk. Maar dan zijne collega's zoo te verdenken - dat was niet fair. Doch 't wordt tijd, dat ik eindig, geloof mij enz.

Odijk, 11 Jan. 1866.
P. Haverkorn van Rijsewijk.
VERBORGENHEDEN DER NAPOLITAANSCHE KLOOSTERS. Gedenkschriften van Enrichetta Caracciolo, uit het geslacht der prinsen van Forino, gewezen Benedictijner non. Op een vierden druk vertaald uit het Italiaansch, door Servaas de Bruin. II Deelen. Dórdrecht P.K. Braat. In Post 8o. 426 bl. Prijs ƒ 2.90.
Eene jonkvrouw van hoogaanzienlijken stand, in een klooster gestopt om eene dier vele familieredenen, door welke de kloosters nog altijd bevolkt worden, beschrijft in deze twee boekdeeltjes haar leven in het zoogenoemd gewijde gesticht, hare opmerkingen aangaande kloosterwezen, kloostertucht en kloosterzeden, op eene zeer aanschouwlijke wijze, waarbij echter natuurlijk datgene, hetwelk men doorgaans onder de chronique scandaleuse der kloosters verstaat, indiervoege wordt aangevoerd, dat niemand aanstoot kan nemen aan de voorstelling. De schrijfster geeft blijkbaar de zuivere waarheid, en deze is, helaas! afzigtelijk genoeg, om de omwenteling te zegenen, die, met name te Napels - waar onder de vorige regering blijkens eene naauwkeurige opgave niet minder dan 6720 kloostergeestelijken van beide geslachten waren, een einde gemaakt heeft aan die broeinesten van allerlei ongeregtigheid, kweekplaatsen op het zachtst van luiheid en nutteloos leven.
Wilden we naar aanleiding van dit geschrift de kloosterkwestie

{==170==} {>>pagina-aanduiding<<}
in het algemeen bespreken, m.a.w. de vraag beantwoorden: in hoever de kloosters, gewis geen noodzakelijk bestanddeel van het Roomsch-Catholicisme, in onzen tijd en bij den tegenwoordigen toestand der maatschappij, nog houdbaar zijn, dan zou deze aankondiging gemakkelijk een gansch nummer van dit Tijdschrift kunnen vullen. Maar dit ligt niet in de bestemming der Letteroefeningen.
't Zou ook daarom hier misplaatst zijn, omdat een groot gedeelte van deze deeltjes bestaat in een verhaal der ontkomingspogingen van de jonkvrouw in betrekking tot de politieke gebeurtenissen in Italië. Voor den lezer die in warm-protestantschen geest de kloosters door het slijk wenscht te zien slepen, heeft dit gedeelte gewis minder aantrekkelijks. Toch bewijst het, hoe het ultramontanisme onbegrijpelijk vindingrijk is in middelen om het middeleeuwsche zoolang mogelijk te stutten tegen de nieuwe denkbeelden, tegenover welke men vroeger of later zijn onvermogen zal moeten belijden. ‘De tijdgeest is ons te magtig,’ zeide voor eenigen tijd een protestantsch kerkelijk bestuur, - Rome zal het eenmaal moeten nazeggen, of liever: zich met het ‘non possumus’ onderwerpen.
v.O.
BIJDRAGEN TER BEVORDERING van het christelijk leven verzameld door M.A. Amshoff en W. Muurling. Jaargang 1865. (Twee stukjes, 106 bladz.). Prijs (van ieder stukje) ƒ 0.40. Ter verspreiding, de 12 ex. ƒ 4.00. Ten voordeele van het toevlugtsoord voor meisjes te Groningen. Te Groningen bij P. Noordhoff.
De jaargang 1865 der ‘Bijdragen’ van Amshoff en Muurling is, blijkens het bericht aan de binnenzijde van den titel, de twee-en-twintigste. Dit bericht maakt elke aanbeveling van dezen jaargang overbodig. Een stichtelijk tijdschriftje, dat zich 22 jaren staande houdt, kan elke aanbeveling ontbeeren; - want dat 't zoolang bestond bewijst, dat 't in den smaak valt van dat gedeelte van ons lezend publiek, 't welk naar zulke ‘zielespijs’ begeerig is.
Toch zou ik, des noodig, niet aarzelen een woord van warme aanprijzing van dit bundeltje ‘stichtelijke’ lectuur hier neêr te schrijven, waarin wel niet multa te vinden zijn maar wel multum, waarin voor afwisseling beboorlijk gezorgd is, en waarvan alle opstellen, zoo proza als poëzy, de onmiskenbare strekking hebben,

{==171==} {>>pagina-aanduiding<<}
om naar 't motto: Christus door 't geloof in der menschen hart te doen wonen; en dien geest te versterken of te wekken in het hart, zonder welken niemand Gode toebehoort.
Maar gelijk gezegd is, zulke aanprijzing is overbodig. Toch zou ik wel wenschen, dat ook door deze weinige regelen de opmerkzaamheid van nog meerderen, dan ze tot nu toe lazen, op deze ‘Bijdragen’ gevestigd werd. Die eens in een oogenblik, dat aan den dagelijkschen arbeid ontwoekerd wordt, zich met een ‘goed woord’ wenscht te verkwikken en op te frisschen, kan hier te recht.
Bovendien wordt door 't bevorderen der uitgave een goed doel in de hand gewerkt.
Wij wenschen den geëerden verzamelaars veler medewerking en eene krachtige ondersteuning van de zijde des publieks van harte toe - want onze tijd heeft wel veel stichtelijke (?) lectuur reeds opgeleverd, maar stichtelijk en stichtelijk is twee - hier, geloof ik is het stichtelijke in goeden en gezonden zin te vinden, en daaraan heeft onze tijd, die vaak schijnt te meenen, dat hij van brood alleen wel leven kan, nog voortdurend een dringende behoefte.

K.
v.A.





{==172==} {>>pagina-aanduiding<<}

Buitenlandsche letterkunde.

Losse schetsen.


Karl August Nicander.

(geb. 1799, gest. 1839).

Menigmalen heb ik gewenscht minder gevoelig te zijn. Als er eene vrouw was, die blijkens het nieuwe rouwkleed, dat zij aan had, eerst onlangs weduwe werd en met hare kinderen de goede woning, waarin zij met haren echtgenoot, den ruim bezoldigden ambtenaar, leefde, verlaten moest om in een min kostbaar oord hare dagen te slijten in een tusschending tusschen huis en hut, dan hoorde ik vaak dezen of dien spreken: ‘er was voor dien man niet veel anders dan den dood te wachten’ en: ‘de weêuw heeft gelijk, dat zij zich gaat verminderen,’ en dan zag ik dezen of dien, zittende in zijnen donzen stoel, een kop thee aan de lippen brengen, eene manilla aansteken en dan opstaan om naar de komedie te gaan, waar door den eenen of anderen vermaarden acteur of door de eene of andere gevierde actrice eene voorstelling zou gegeven worden. Er was een man gestorven, eene weduwe meer, te gader gewone zaken; zóó gewoon, dat zij even bespreken konden worden en daarna behoorden vergeten te zijn, althans niet mogten hinderen aan het genot des levens. Waarom kon ook voor mij het leed, zooals 't eene natuurgenoote te dragen had, niet gelijk zijn aan den

{==173==} {>>pagina-aanduiding<<}
steen, die in het water geworpen, gedurende een ondeelbaar stip des tijds de spiegelgladde oppervlakte van den stroom doet rimpelen, maar dan spoorloos verdwijnt? Waarom moest ik haar mij voorstellen, zooals zij leunende op den arm van haren geliefde ronddoolde in de vrije natuur en in de roos, die hare bladeren openvouwde, het beeld aanschouwde van haar geworden levensgeluk, nu in 't worden nog als de rozenknop? Waarom in mijne verbeelding ik haar volgen naar het heiligdom, waar ze in de onvergetelijke stonde aan hem zich verbond, op wiens bekwaamheid en braafheid zij trotsch mogt wezen, verbond met het heilige voornemen, om voor hem te leven, maar ook in het geloof, dat ze aan zijne zijde hare idealen verwezenlijkt, ja! meer dan verwezenlijkt zou zien? Waarom ik haar gadeslaan, toen zij, moeder geworden, haar kind op den schoot had en aan dat kind, o! zooveel heerlijks voor de toekomst knoopte, maar ook toen zij bij het ziekbed van den man en den vader hoopte en vreesde, waakte en bad en eerlang bij zijn sterfbed weende, weende om zich zelve en om hare kinderen? Waarom ik mij denken, wat haar lot en het lot der kleinen zou geworden zijn, indien eerst later het graf voor den gestorvene gedolven ware en wat het worden moest, waar de leidende en steunende hand zoo spoedig reeds verlamde? Waarom moest voor mijnen geest dat gansche tafereel van levensvreugde, levenszorg en levenssmarte zich ontrollen en, onweêrstaanbaar mij aangrijpen en mij vervullen met die melancholie van het medelijden, die aan het oog van anderen ontgaat, maar die eene Jobsvervloeking zou op de lippen leggen, indien niet een geloof, sterker dan eene Jobsovertuiging haar terugdrong?
Wat ik in bovenstaande regelen schreef, is meer dan eens in mijn leven bij mij opgekomen, en verlevendigd heeft het zich, toen ik mij nederzette om iets te geven nopens den Zweedschen dichter, wiens naam ik noemde. Waar toch zijne levensgeschiedenis nauw is aangevangen, ontmoeten wij den toestand, waarop ik wees: dien eener vrouw, die, weduwe geworden, met hare kinderen haar huis verlaat om onder minder ruime omstandigheden elders te leven.
Aan Zwedens bekoorlijk Maelarmeer met zijne dertien honderd eilanden, tweehonderd sloten, negen steden en tallooze villas, ligt op eene landtong, die van het schoonste van Zwedens landschappen, Södermanland, uitsteekt, het kleine maar vermaarde Strengnäs. Waarschijnlijk was het in den tijd, waarin de

{==174==} {>>pagina-aanduiding<<}
heidensche godsdienst in Zweden nog de heerschende was, de offer- en gerigtsplaats der Södermanlanders; in het midden der 12e eeuw werd het de zetel van eenen christelijken bisschop. Sedert was het in groot aanzien. Binnen zijne muren kwam onder anderen in het jaar 1523 de rijksdag bijeen, die den man, wiens moed, beleid en volharding het Deensche juk verbrijzeld hadden, Gustaaf Wasa, tot koning koos van het bevrijde vaderland; en het was van de aanzienlijken des lands niet koning Karel IX alleen, voor wiens stoffelijk overschot de laatste rustplaats bereid werd in zijnen grootschen dom.
In het laatst van de vorige en in het begin van deze eeuw, bekleedde de vader van Karl August de betrekking van conrector te dier stede. Hij had reeds eenen gevorderden leeftijd bereikt, toen op den 20. Maart 1799 zijn zoon het levenslicht aanschouwde en niet lang daarna voor dezen in zijne zuster Carolina eene deelgenoot, zoowel van zijne in- als van zijne uitspanningen, geboren werd. Toch werden zijne jaren lang genoeg gerekt om hem getuige te doen zijn van de liefde, die door het tweetal hem en zijner gade werd toegedragen en van het kinderlijk geluk, dat het daarbij smaakte, evenals wederkeerig die beiden nog lang daarna onzen Karl voor den geest stonden, gelijk door dezen werd uitgesproken in zijn: Barndomen, Till min Sijster. (De kindschheid. Aan mijne zuster).

Herinnert ge u, hoe 'k bij de hand u voerde, 
De weiden door, met lieflijk groen bemaald? 
Ten dans, wanneer papa de snaren roerde, 
Als de avondstond op aard was neêrgedaald? 
Wen we op den grijzen berg, voor 't spel verkoren, 
Ons huizen bouwden in het mulle zand, 
Dan was de kleur der kaak gelijk aan 't gloren 
Der zon, als ze op het hoofd verschroeijend brandt. 
 
In glans lag nog de wereld voor onze oogen, 
Ons woonoord kwam ons als de wereld voor: 
Sloop onze blik vertrouwlijk naar den hoogen, 
Naar God, het tintlend heir der sterren door, 
Dan was de wensch in onze teedre harten, 
Dat wij Hem zagen, die door ons gehoord, 
Door ons vermoed werd, niet uit onze smarten, 
Maar 's donders dreunen en des vaders woord. 

{==175==} {>>pagina-aanduiding<<}

Toen we in het avonduur, bij 't vuur gezeten, 
Verhalen hoorden, die de sage deed, 
Van reuzen uit der rotsen diepste spleten 
En schoone feeën in 't bepareld kleed; 
Of ook toen 's grooten Gäddas schaar ten strijde 
Met wapens trok, die blonken in de zon, 
O! hoe ik om dat alles mij verblijdde 
Eu ras de sage weêr vertellen kon! 
 
Toen, op Kersavond, 't licht des Kersbooms blaakte 
Gelijk 't verlangen naar den rijken schat, 
Ons moeders Kersgeschenk zoo dartel maakte, 
Schoon 't voorgevoel het ons verraden had; 
Toen wij den dag met blij herdenken sloten 
En hopend hem begonnen telkens weêr, 
Te zamen ongestoorde vreugd genoten, 
Herinnert ge u, mijn zuster! dat weleer? 
 
Herinnert ge u 't? O ja! Een zoet herdenken, 
Dat stout de jaren volgt op 't vlugge spoor, 
Stelt nog, - en soms dat wij 't vertrouwen schenken, - 
Ons in een eenzaam uur zijn sagen voor. 
Van al 't genot, dat nu vervlogen dagen 
Zoo mild, zoo kwistig strooiden om ons heen, 
Bleef, in den teedren boezem omgedragen, 
Niets, dierbre Lina! dan de liefde alleen. 

Gelijk op het zonnig landschap de plotseling opgekomen bui lange schaduwen werpt, zoo bragt het sterven van den ouden Nicander over het leven der zijnen onheil van langen duur. Met hare kinderen moest zijne weduwe de grijze veste, die hare woonstede geweest was, verlaten. Ik stel mij haar voor, den weg inslaande naar de kleine woning, die zij op een der goederen van den landeigenaar Lindsfelt in Södermanland huurde. Zij houdt stil en wijst haren zoon en hare dochter naar de muren, waarachter het eerste levensuur voor hen sloeg. Haar gemoed is vol, maar slechts weinige woorden uit zij. Een: voorbij! zou hare gedachte, zou haar gevoel teruggeven. Ginds, heeft zij ginds niet geleefd met haren beminden echtgenoot, en ja! de zorgen, die hem drukten - het leed, dat hem trof, met hem te deelen gehad, maar ook te deelen gehad de eer, die hem, den man der wetenschap, te beurt viel, de vriendschap, door velen hem betoond en bovenal de liefde, in den huiselijken kring hem toegedragen? Ginds, is het niet ginds geweest, dat de telgen van haren echt, naar

{==176==} {>>pagina-aanduiding<<}
het ligchaam voorspoedig, van verstands- en gevoelsontwikkeling proeven te zien gaven, die voor de toekomst veel beloofden? Wat zal het nu zijn daar in het nieuwe huis? vraagt zij zich zelve, terwijl zij ongemerkt eenen traan wegpinkt uit het oog en haren weg gaat vervolgen. Wat het dáár en voorts in uw leven zijn zal, bedroefde vrouw? Zorg, angstige zorg zal menigmalen met u zich nederleggen op uwe peluw en op den weg des levens uwer kinderen reisgenoote zijn, maar die der weezen vader en der weduwen beschermer is, zal in den kelk met bittere teugen, die u te ledigen gegeven wordt, het zoet mengen, dat er is, behalve in de genegenheid van anderen, in de tranen eener liefdevolle dochter en in de gehechtheid van eenen vermaarden zoon.
Het was ongetwijfeld troost voor de moeder, dat zij, na haar huis betrokken te hebben, in dat van Lindsfeldt eene welwillende ontvangst vond voor haar zelve en voor hare kinderen. De gegoede man was toch met haren zoon, bij diens voorspoedig rijpen, zóó ingenomen, dat hij het voornemen opvatte hem aan de studie te ontrukken, met zijne dochter te doen huwen en tot zijnen erfgenaam te maken.
Anders waren des jongelings lust en bestemming. Nicander zou geene plaats innemen in de rei van hen, die met stoffelijke goederen gezegend, het genot smaken, dat daarmede zich bereiden laat. Op de lijst der dichters van zijn vaderland zou zijn naam met eere geschreven worden en daarmede op de lijst van hen, die, ook te midden van den fellen kamp des levens, een genot vinden, dat voor al de stoffelijke goederen der aarde niet te koop is.
Aan het gymnasium te Strengnäs ontving hij in die rigting zijne eerste vorming, wel ook en zelfs voor een goed deel door het bestuderen, zoowel van de oude, als van de nieuwere klassieken; maar het meest toch door den omgang met jongelingen van gelijken zin. Wie weet niet, van hoedanigen invloed zulk een omgang is? Gaat menige jongeling, die de hoop der zijnen was, ligchamelijk en geestelijk te gronde, omdat hij aan academie of gymnasium verkeert met den trage van geest of den bedorvene van gemoed, - menig jongeling toch ook, die niet zou geworden zijn, wat hij voor staat en kerk werd, indien hij het niet wierde met en door die makkers, wier doel is, door hunne ontwikkeling eens velen ten zegen te wezen. Nicander had veel te danken

{==177==} {>>pagina-aanduiding<<}
aan het kleine gezelschap, welks leden elkander hunne dichtstukken voorlazen, om beoordeeling, teregtwijzing uit te lokken, inzonderheid veel te danken aan éénen van dien kring, die als een oudere broeder voor hem werd - Erik Sjöberg.
Erik Sjöberg werd vijf jaren vóór Nicander in Södermanland geboren. Arm waren zijne ouders. Door de geldelijke ondersteuning van eenen zijner verwanten werd hij in staat gesteld, eerst de school en van het jaar 1809 af, het gymnasium te Strengnäs te bezoeken. Wel voorbereid, kwam hij later aan de academie van Upsala. Het vier-en-dertigste was het laatste jaar van zijn leven - een leven, dat door zijne bijzonderheden den naam, dien hij aannam: Vitalis - het leven een strijd - volkomen geregtvaardigd heeft. Zoowel zijne persoonlijkheid, als zijne ernstige en boertige gedichten, doen begrijpen, hoe de beroemde Geijer, eene korte levensbeschrijving vóór zijne verzamelde gedichten plaatsende, schrijven kon: ‘ik achtte den overledene hoog; zijn aandenken is mij lief en dier: het gevoel, waarmede ik eene bloem wierp op zijn vroegtijdig graf, zal mij niet als ijdelheid worden toegerekend.’
Had Sjöbergs karakter op dat van Nicander eenen gunstigen invloed, voor 's laatsten dichterlijke vorming kon het niet zonder vrucht wezen, dat hij te Strengnäs met den eersten het onderwerp besprak, dat hun beiden ter harte ging en daarna, toen Vitalis vóór hem naar Upsala vertrokken was, daarover briefwisselde om later, nadat hij zelf ten jare 1817 student geworden was, het vroegere zamenspreken te hervatten. De uitkomst legt hieromtrent voldoende getuigenis af. De secretaris van koning Gustaaf III, later lid van den staatsraad en ridder der serafim-orde, vrijheer Adlerbeth, leerde Nicander niet kennen, of hij betoonde zich met den jeugdigen dichter ingenomen. En Adlerbeth was toch niet uitsluitend de vertaler van Virgilius, Horatius en Ovidius, maar een man ook, die aan oorspronkelijken dramatischen arbeid zich waagde en wel zóó zich waagde, dat daarin plan en karakterteekening, om niets anders te noemen, den lof van bevoegde beoordeelaren verworven hebben. Maar nog meer dan Adlerbeths ingenomenheid, spreken de Runor (Runen), waarmede Nicander in de Iduna en daarna de Sånger af August (Zangen van August), waarmede hij in den Kalender för Damen för 1820 (Almanak voor vrouwen voor het jaar 1820) met Sjöberg optrad, op verzoek van den boekhandelaar E. Bruzelius, die van beider

{==178==} {>>pagina-aanduiding<<}
aanleg niet had hooren gewagen, of de wensch was bij hem opgekomen en het voornemen gerijpt, om dien voor den letterkundigen roem van het vaderland niet verloren te doen gaan. Aan die stukjes werd uitbundige lof toegezwaaid.
Ten onregte misschien geschiedde het laatste? Ik erken volgaarne, dat niet alleen de stempel, dien eenige beoordeelaar op hem, die geeft wat men poëzij noemt, drukt, dien poëet ten dichter maakt; maar te ontkennen, geloof ik, is het niet, dat Nicanders kalenderzangen veel dichterlijks behelsden, waardoor zij aanspraak hadden op de toejuiching, die aan dichterlijke vorming niet behoort onthouden te worden. Lief de Skaldens blomma (De bloem van den zanger), vol gevoel de morgen, middag, avond en nacht in den Lijrklang till Hulda (Harptoon aan Hulda), waardig het: Till Sångens ursprung (Aan den oorsprong des gezangs). Van de overigen zwijg ik, alleen nog eene uitzondering makende voor het Offer åt G. Adlerbeths Skugga (Offer aan G. Adlerbeths schim), dat als gedicht van schoonheid niet ontbloot, hooger waarde heeft als de tolk van warme erkentelijkheid aan den man, in wiens huis hij ontvangen werd, aan wiens zijde hij ging, van wiens lippen hij leerde en wiens nagedachtenis hij in de getrouwe borst bewaren wilde.
Werd door hetgeen Nicander gegeven had de verwachting van het publiek ten aanzien zijner toekomst hoog gespannen, zij werd niet te leur gesteld, toen in het volgende jaar zijn Runesvaerdet eller den förste Riddaren (Het runenzwaard of de eerste ridder), benevens zijne Fjärilar från Pinden (Vlinders van den Pindus) en zijn Rosalfs lefnad och död (Rosalfs leven en sterven) in het licht verschenen. In het eerste teekende hij den strijd van het christendom met het heidendom op den vaderlandschen bodem. Het moge, als treurspel, geene plaats kunnen innemen onder de meesterstukken in deze soort van poezij, het heeft toch schoone partijen vooral van lyrischen inhoud, als: den Wikingzang: God natt! God natt etc. Goede nacht! Goede nacht! (Eerste bedrijf, eerste tooneel); Barnet gick i rosenlund etc.: Het kind ging in het bosch van rozen (ald. vijfde tooneel) enz. De Fjärilar zijn van zeer verschillenden inhoud en ook niet van dezelfde dichterlijke waarde. De aanvang en het slot van de Blomstrens morgonbön (Der bloemen morgenbede) ademen eenen toon van verhevenheid; uit het overige spreekt naïeveteit. Skaldens död (De dood van den dichter) geeft een roerend tooneel. Eene regt

{==179==} {>>pagina-aanduiding<<}
schoone romance, waarvan de stoffe genomen is uit den tijd van koning Olof Trygwason, is Norna-gest in drie afdeelingen; voortreffelijk Grekinnan (De Griekin). Klinkt uit den Dufvobref till min syster (Duivenbrief aan mijne zuster) warme broederlijke genegenheid, Lilvana met zijn begin en slot:

Lilvana! o, wat zijt gij schoon, 
Wat zijt gij lief, Lilvana! 

getuigt van eene liefde, rein in haar wezen, zalig in hare vrucht. De Hymn till Jezus på Tabor (Hymne aan Jezus op Thabor) verdient den hoogen lof, die er aan gegeven is. En fallen engel (Een gevallen engel) zou ik wenschen op te nemen, omdat het eene diepe gedachte treffend, Kyssen (De kus) omdat het verrassend eene onschuldige begeerte uitdrukt; maar ik mag niet te uitvoerig wezen en ben nog ver verwijderd van het einde mijner taak, zoodat ik zelfs van Rosalf, ofschoon uitvoeriger dan de meesten der laatstgenoemden, niet anders meen te moeten zeggen, dan dat het de natuur gelukkig schetst en in de voorstelling van enkele toestanden, als dien der verliefde Karin, bij uitstek naïef is.
In heb geene melding gemaakt van Linda i Blomsterkorgen eller Trojas belägring (Linda in den bloemkorf of Trojes belegering), omdat het in de Samlade Dikter (Verzamelde gedichten), die in vier deelen vóór mij liggen, niet is opgenomen en de opname ook niet verdiend heeft, indien het oordeel uist is, dat er over geveld werd: ‘het wil een komisch gedicht zijn, eene boert - zooveel ziet men: maar elke boert, wat is die zonder eenen inhoud, die werking doet en treft?’ Maar mede om dit oordeel meen ik hier te moeten spreken van enkele andere komische gedichten van onzen Nicander, waarvan ik evenwel niet weet, of zij al dan niet tot dit tijdvak van zijn leven behooren. Zeker is dit niet het geval met de inleiding tot den dichterlijken brief Till Hugo och Louise Hamilton (Aan H. en L. Hamilton), die dagteekent van het jaar 1831. De Oppet Bref till Fröken Eva (Open brief aan jonkvrouw Eva) voert geene dagteekening. Evenmin is mij iets ter kennis gekomen aangaande het geboortejaar van het fragment eens verhaals, dat tot opschrift heeft: Klosterbroders Äfventyr (Avontuur van eenen kloosterbroeder). Doch de Resan till Engelbrechts Holmen, Skaldebref till Adolf Törneros (Reis naar Engelbrechts holm. Dichterlijke brief aan Adolf

{==180==} {>>pagina-aanduiding<<}
Törneros), zal wel tot 's dichters jongelingsjaren gebragt mogen worden. Naar deze weinige gedichten te oordeelen was het boertige niet dat, waarin Nicander 't best slaagde; toch hebben zij en heeft vooral het laatste, ook het uitvoerigste, iets, wat nu en dan eenen glimlach om den mond doet spelen.
Onder al den arbeid, waarvan ik een zoo kort mogelijk overzigt gegeven heb, was voor den dichter de ure gekomen, waarin hij het studentenleven, dat leven vol poëzij, voor wien het niet wijdt aan hetgeen laag is en verachtelijk, verwisselen moest met het maatschappelijke, dat meer prozaische, waarin de poëzij met ieder levensjaar zich meer verliest, om eindelijk geheel te gronde te gaan. Hij werd in het jaar 1823 bij 's konings kanselarij aangesteld en promoveerde ten volgenden jare als magister in de wijsbegeerte. Zong bij gelegenheid der laatstgenoemde gebeurtenis Sjöberg een lied, waarvan de strekking uit dezen aanhef zich genoegzaam kennen laat:

Men had in Solons tijd in Griekenland, 
Met inbegrip van 't geen een eiland heette 
En heel Klein Azie, slechts zeven wijzen; 
Maar in 't jaar achttien honderd vier en twintig 
Verrijzen uit hun niet aan Fyris nakend strand, 
Niet meer of min dan zeventig dier mannen. 
Men ziet er uit, gelijk men 't ziet uit meer, 
Hoe sterk verlichting thans is toegenomen! 

Nicander had er ook een, maar het zijne was een Choral vid Magister-promotioneni Upsala den 12 Junii 1824. (Koraal bij de promotie tot magister te Upsala enz.) en dat koraal eindigde met de bede:

Kom in 't eerwaardig heiligdom 
Tot uwe kindren, Heere! kom, 
Als 't koeltje tot Elias! 
En eischt de strijd hun moed, hun kracht, 
Geleid hen met uw' vadermagt, 
Als Raphaël Tobias, 
God, Vader, wees gij hun ten staf! 
Verlicht, o Zoon van God! hun graf! 
En Geest! schrijf Gij hun namen 
In 't hart van 't nakroost. Amen. 

Dit lied, als het ware het afscheidslied van de alma mater, is het sterflied van Nicanders poëzij niet geworden. In stede van de enge wanden des ambtenaarslevens, verbeidde hem aan-
{==181==} {>>pagina-aanduiding<<}
vankelijk de vrije natuur. Met de zonen van eenen Stokholmschen handelaar, zijne leerlingen, deed hij in het jaar zijner promotie eene voetreis door het zuiden van Zweden en naar Christiania. Hij behoefde nu niet te klagen, zoo als hij het in 1831 deed aan Hugo en Louise Hamilton, van wege het overstelpende van ambtsbezigheden, maar kon zich onbelem merd overgeven aan de indrukken, waarvan zijn zevental Pilgrims-Sånger (Pelgrims-zangen) de echo is geworden en die hem den eersten in dezer voege deden besluiten:

Ik wil, natuur! u iedren morgen zingen, 
En iedren middag weêr bij 't schittren van de zon, 
Aan de oever van de beek of onder 't wiegend loover, 
En iedren avond mij deez' togt herinnren, 
Opdat ik sluimrend aan de borst des nachts, 
Van u, uw lieflijkheid en schoonheid droome. 

Was in de schatting van hem, wiens hart zoo warm voor het vaderland klopte, Zweden schoon, bekoorlijk, toch ging zijn verlangen met onstuimigheid uit naar Italië. Waarlijk roerend verraadt zulks zijn Italien, eller skaldens hopp (Italië of de hoop des dichters), den toenmaligen kroonprins van Zweden en Noorwegen, Josef Frans Oscar, toegezongen. En niet onvoldaan zon dat verlangen blijven. Alleen zou zijn vaderland, alvorens er aan te voldoen, eenen lauwer hem om het hoofd winden in den grooten prijs, dien de Zweedsche academie ten jare 1826 aan zijn: Tassos död (De dood van Tasso) toekende; gelijk zij in het jaar te voren zijn: Fosterlandskänslan (Vaderlandsliefde) hare tweede gouden medaille had waardig gekeurd. Verdiend was de onderscheiding, al hebben sommigen dit ontkend, en al zou ik met het oog op het eerste der beide gedichten niet willen beweren, wat beweerd is geworden: ‘dat het bijna herinnert aan den zanger, die er het onderwerp van is.’ Genoeg, dat nu de kroonprins hem tot eene buitenlandsche reis meende in staat te moeten stellen en de Zweedsche academie hare middelen tot hetzelfde doel ten beste had.

Een warm vaarwel aan Zwedenland, 
En liefde voor 't aloude noorden, 

zong op een afscheids-concert in cenige coupletten, waarboven bij schreef: Konstnärens öde (Het lot van den kunstenaar) de dichter, behalve van de reeds vermelde gedichten, van de meer uitvoerige

{==182==} {>>pagina-aanduiding<<}
Konung Enzio (Koning Enzio) en Markos Botzaris en van vele kleinere, als: Bas reliefer på Lord Byrons urna (Basreliefs op de urn van Lord Byron); Till Almlöf (Aan Almlöf); Vågen. (De golf) enz. de aanwezigen toe, nam den reisstaf in de hand en rigtte zijne schreden naar het oord zijns vurigen verlangens.
Hij is de eerste niet geweest, die het schoone gebouw dat de verbeelding optrok, in puin zag storten en op den puinhoop te schreijen vond.
Maar laat mij niet vooruit loopen.
Koppenhagen, Hamburg lagen weldra achter den reiziger. Eerlang ook de boorden van den Rijn. Hij stond aan den voet der Alpen, waarvan hij in zijn: Auroras Kyss (De kus van Aurora) aan de godin vroeg:

Drukt gij op het koude voorhoofd 
Der met sneeuw bedekte Alpen, 
't Eerst, Auroor! uw warme lippen? 

Een wandeltogt - en zijn voet drukte Italies bodem.
Hij bragt er schoone maanden door. Met kunstenaars en geletterden leefde hij te Rome; Napels en de Vesuvius werden van daar uit door hem bezocht. Hoe de nieuwe toestanden zich van hem meester maakten, blijkt uit meer dan ééne bijzonderheid. Beatrice Cenci eller Nepotismen (Beatrice Cenci of het nepotisme), een onvoltooid treurspel in vijf bedrijven, maar waarvan het plan niet verloren is gegaan, knoopt zich aan personen en plaatsen binnen Rome. Verder mogen genoemd worden zijne vertalingen uit het Italiaansch als: Korsriddarens Farväl (Vaarwel van den kruisridder), Till en Violblomma (Aan een viooltje), Rafaëls Bild (Het beeld van Rafaël) benevens kleinere gedichten, gevormd naar Italiaansche, Sicilianske Sånger (Siciliaansche liederen), of Italianen als afgeluisterd, Lazaronen (de Lazzaro). Inzonderheid komen echter in aanmerking zijne Poesie Italiane (Italiaansche gedichten) in de jaren 1828 en 1829 te Rome vervaardigd. Van de laatste meen ik ééne enkele te moeten mededeelen. Zóó luidt zij:

Gelijk de zomerkoelte, van omhoog gestegen, 
Op 't welig groen haar ligte schreden plant, 
En balsemgeuren âmend over 't land, 
De golf der beck naar 't bloeijend boord doet voortbewegen, 
Zóó dringt uw schoone stem, ten boezem uitgegaan, 
Tot in den boezem door en doet van Loop haar zwellen, 

{==183==} {>>pagina-aanduiding<<}

Een hoop die niet vergaat, hoe de uren henen snellen, 
Al houdt zij, die haar wekte, een oogenblik slechts aan. 
Dat oogenblik verzwindt: de toonen gaan verloren, 
Gelijk de zephir in den avondstond, 
Wanneer het licht der zon houdt op te gloren, 
Dan doet herinnering de zangen van uw mond 
Nog eens aan 't hart in al hun schoonheid hooren, 
En duurt - eene eeuwge lente is dan geboren. 

Hoe gelukkig zich intusschen Nicander in het weelderige zuiden gevoelde, hij vergat de zijnen in het noorden niet en ver van hem verwijderd bleef de ijdelheid, die zoo menigen reiziger eigen wordt, die van het vaderland en het vaderlandsche gering te schatten en alleen oog en hart te hebben voor hetgeen in den vreemde is. Zijn lied: Till min Mor (Aan mijne moeder) geeft te zien, hoe hij aan haar en aan zijne zuster dacht, al doolde hij aan het verwijderde strand, hoe hij èn de dagen zijner jeugd met hun schuldeloos genot er zich voor den geest bragt èn het tegenwoordige voor beide vrouwen, arm aan de vreugde van voorheen, door het lot meêdoogenloos haar ontrukt. Besluit hij dit lied met aan zijne moeder de eer er van toe te kennen, indien hij een getrouwe zoon van het noorden blijven zou, wij behoeven slechts een ander lied: Den sköna Winterdagen (De schoone winterdag), in te zien om overtuigd te zijn, dat hij het in de daad gebleven is. Romes eeuwig groene lente, zóó zegt hij daarin, en Romes eeuwig bebloemden grond verloochent hij voor den schoonen winterdag van het noorden. De natuur van het zuiden is hem eene wulpsche deern met eene wijngaardrank in de hand, noodigende tot lach en dronk; in het noorden daarentegen mengt zich geen wellust in de zuivere lucht, die ingeademd wordt, de natuur heeft er meer onschuld; zij betoovert er, maar bedriegt niet.
In Italië, des dichters hoop, vond deze niet alleen verwezenlijkte verwachting, maar ook beginnende teleurstelling en bekommernis. Gebrek aan middelen belette een langer verblijf in de liefelijke oorden. Hij moest de terugreis aanvaarden. Te Venetië - zong hij daar zijn Venetiansk Visa (Venetiaansch liedje)? - verbeidde hij te vergeefs onderstand uit het vaderland. Door den nood gedrongen, wendde hij zich toen tot eenen rijken Noor, wien hij ten leidsman geweest was en menige dienst bewezen had. Slechts eene kleine som begeerde hij van dezen ter leen; maar voor 's mans karigheid was zij nog niet klein ge-
{==184==} {>>pagina-aanduiding<<}
noeg. Hij ontweek den vrager, als de priester in de gelijkenis den mishandelden Jood. Hoe Nicander hieronder en onder menige daarop volgende vernederende bejegening leed, laat zich nog beter begrijpen, als men zich voorstelt, hoe te voren de zorg nooit zwaar op zijne schouderen woog. Gelukkig, dat te Venetië ook de barmhartige Samaritaan niet gemist werd. Ten einde raad, legde de nu behoeftige man zijne omstandigheden bloot voor zijnen waard en stelde hem voor, hoe het hem aan uitkomst niet ontbreken zou, indien het hem slechts mogelijk ware, den vaderlandschen grond te betreden, misschien zelfs zoo hij Weenen slechts bereiken kon. Met deelneming werd hij aangehoord. Er was geen haast, oordeelde de Venetiaan, met de afdoening der rekening. Hij had te groote achting voor iemand, die, als zijn gast, zoo ingetogen leefde en zoo ijverig studeerde, dan dat hij het tijdstip, waarop zij zou plaats grijpen, niet geheel aan zijne bepaling zou overlaten. Bij het woord voegde de edele man de daad. Van geld voor de reis voorzag hij den dichter, gelijk hij hem plaats beschikte op het voertuig, dat hem naar Weenen brengen moest.
Te Weenen nieuwe teleurstelling, maar ook nieuwe hulpvaardigheid. De eerste door de beleedigende wijze, waarop hem de Zweedsche minister ontving en door ziekte, die gedurende eenige weken hem kwelde; de laatste van freule Hejkenschöld, met wie hij in Italië had kennis gemaakt en die hem nu ondersteunde.
Zóó kwam Nicander te Berlijn en van daar, geholpen door de Zweedsche legatie, in Zweden. Nog was hij de wateren niet overgestoken, die zijn vaderland van Duitschland scheiden, toen - 't was te Straalsund - de droeve mare tot hem kwam, dat zijn Sjöberg gestorven was; hij, in wiens oog de zon slechts schoon was, als zij onderging en wiens ziel het graf, de schoone rustplaats, met magnetische kracht tot zich trok (Grafven: Het graf). Hem zelven beidden in het vaderland levensjaren, die minder rijk aan zorgen zouden geweest zijn, indien de weduwe van Strengnäs, na 's conrectors dood, zich niet verpligt gezien had op minderen voet te leven. Bij de krijgsexpeditie aangesteld, had hij uiterst geringe inkomsten, niet voldoende aangevuld door den letterkundigen arbeid, in de uren, aan den slaap ontwoekerd, verrigt. Wat wij uit dit tijdvak van zijn leven bezitten? Behalve zijn: Minnen från Södern (Herinneringen uit

{==185==} {>>pagina-aanduiding<<}
het zuiden), van welke reisbeschrijving het tweede deel niet voltooid is, gewis ten gevolge der onaangename herinneringen, die zich aan het laatste gedeelte zijner reis knoopten, vertalingen en enkele grootere en kleinere oorspronkelijke gedichten.
Eer ik hieromtrent in eenige bijzonderheden trede, spreek ik nog eens van den brief des dichters aan Hugo en Louise Hamilton van het jaar 1831, dien ik te voren reeds genoemd heb, omdat dit schrijven ons met zijne omstandigheden bekend doet worden. Schertsend verhaalt hij, hoe hij gebrek aan tijd en veel tijd noodig heeft. Dat geen uurtje tijds hem overschiet, is wel deels het gevolg van bals en diners, waarbij het denkvermogen in zweet en wijn en wat niet al verdrinkt, maar deels ook daarvan, dat god Mars, krachtens den ambtseed en de wet, den ganschen voormiddag hem, als eenen knecht, in zijne krijgsexpeditie geketend houdt. Hij bevindt zich op wacht, ofschoon bijna geen wapen in zijne nabijheid gehoord wordt - op wacht, ofschoon hij niet weet, wat hij bewaken moet. Onder deze omstandigheden rust des daags zijne zangster met de lier in den arm, maar ontwaakt om te zingen, als 't nacht wordt. De dichterlijke brief, dien hij zendt, is de vrucht der middernachtsure. En ik aarzel niet te zeggen: 't is eene geurige vrucht.
Nu van Nicanders vertalingen.
Ik weet niet, of Greklands gudar (Griekenlands goden) van Schiller, Kärleken (De liefde), vrij naar het Italiaansch; Morgonen (De morgen) van Mainvielle-Fodor; Richards IIs Monolog (Alleenspraak van Richard II), Macbeths Monolog (Alleenspraak van Macbeth), Romeos och Julias Sonett (Sonet van Romeo en Julia) van Shakespeare; Tassos Klagan (De klagt van Tasso) van Byron; Döds-bön (Stervensbede) van Burns; Naktergalen och Nattviolen (De nachtegaal en het nacht-viooltje) van Shack-Staffeldt allen tot dit gedeelte van zijn leven behooren; maar met zekerheid mag ik het zeggen van Orleanska Jungfrun (De maagd van Orleans) en Röfvarbandet (De roovers) van Schiller. In de eerste vindt men vele verkortingen. Reeds aanstonds b.v. mist men in de toespraak van Thibaut, in het eerste tooneel van het eerste bedrijf, wat hij bij Schiller zelven van de vorderingen der Engelschen zegt enz. Is 't hiermede als met die der Räuber, waaromtrent hij in een Voorwoord meldt, dat hij eene andere dan de meer bekende bewerking, doch van Schiller zelven, volgde? Genoeg, dat beiden, voor zoo veel ik ze met het oorspronkelijke vergele-
{==186==} {>>pagina-aanduiding<<}
ken heb, des vertalers verklaring: ‘tijd en neiging hebben mij niet vergund in de kunst van vertalen groote bekwaamheid of hebbelijkheid te verwerven’, in geenen deele regtvaardigen. Integendeel regtvaardigen zij het vertrouwen, door de directie van het koninklijke theater in hem gesteld, toen zij eenigen tijd te voren hem opdroeg Shakspeares Othello voor het Zweedsche publiek te bewerken, eene opdragt, waarvan hij zich met eere kweet. Verder van Nicanders groote en kleine oorspronkelijke gedichten van dit levenstijdvak sprekende, maak ik eerst melding van
Prins Magnus, Konung Birgers Son (Prins Magnus, de zoon van koning Birger), een treurspel, waarvan, behalve het plan, slechts twee tooneelen van het eerste bedrijf voltooid zijn en van Död utan Död eller Frihet och Trohet (Dood zonder dood of vrijheid en trouw), een blijspel in één bedrijf. Het laatste zijner werken: Lejonet i Öknen (De leeuw in de woestenij) moge, als het uitvoerigste, volgen. Onder de twaalf afdeelingen, waaruit het bestaat, zijn minder gelukkige. Kejsaren (De keizer), voorstellende Napoleon en de gravin Hatzfeld, treft; ook Napoleons Monolog (Alleenspraak van Napoleon). Till Ebba den 16 Nov. 1829 (Aan Ebba den 16 Nov. 1829) is een jaardicht voor eene zestienjarige, van goeden geest, Minne af den 18 April 1830. Till Julia (Herinnering aan den 18 April 1830. Aan Julia), een zang bij gelegenheid eener eerste avondmaalsviering, waardig, verheven. Lief is het Farwäl vid Husby Prostgård, den 23 Aug. 1831 (Vaarwel, bij de proosthoeve van Husby den 23 Aug. 1831); gelijk Till Fröken Louise Ridderstolpe, den 28 Januari 1830 (Aan freule Louise Ridderstolpe, den 28 Jan. 1830) en Till Frihere Hugo Hamilton, På dess Bröllopsdag, den 29 Januari 1830 (Aan vrijheer Hugo Hamilton, op den dag zijner bruiloft, den 29 Jan. 1830) van warme genegenheid de tolken zijn. In Dikt och Musik. En Tanke vid Forte-pianot d. 24 Febr. 1830 (Zang en muzijk. Eene gedachte bij de piano-forte d. 24 Febr. 1830) is poëzij, gelijk ook in Till Hjalmar Mörner,
Död i Paris den 14 Sépt. 1837 (Aan Hjalmar Mörner, overleden te Parijs den 14 Sept. 1837). Krijgshaftig klinkt de Sång på Oscarsdagen 1832. Vid Marieberg (Gezang op den Oscardag 1832. Bij Marieberg) en verrassend het boertige Till Aurora den 8 April 1838 (Aan Aurora 8 April 1838.)
Niet gedurende den ganschen tijd, die verliep tusschen zijne terugkomst in het vaderland en zijnen dood, was Nicander te Stokholm. Een tweetal jaren onder anderen bragt hij op het

{==187==} {>>pagina-aanduiding<<}
land door, in het huis van eenen der vrienden zijner jeugd, Hugo Hamilton, wiens naam wij reeds ontmoetten. Gelukte het hem dáár niet het tweede deel zijner reisbeschrijving af te werken, heeft hij er misschien enkele van de gedichten vervaardigd, waarvan ik nog niet gesproken heb, omdat noch mijne Samlade Dikter, noch andere door mij gebruikte bronnen daaromtrent eenige aanwijzing behelzen? Mag ik, alvorens anderen te noemen, een er van mededeelen? Het heeft tot opschrift: Sommarfröjd (Zomervrengde).

Zomervreugde, zonnespruit, 
Met uw gouden kleed en kransen, 
Zie me u vrolijk tegendansen, 
Als ge uw armen me opensluit. 
 
Zie! op de aarde een bloemtapeet, 
Hoor! een zang der frissche stroomen 
't Vooglenkoor in 't loof der boomen, 
Dat u schaatrend welkom heet. 
 
't Bijtje gonst in 't bloemig pad, 
't Graan is als in goud bedolven, 
Kalmte dekt de blaauwe golven 
En de bezie kleurt het blad. 
 
In 't prieel van lommrig loof 
Rooft de westenwind de rozen, 
Die ons op de wangen blozen, 
En ontvlugt ons met zijn roof. 
 
Wat de lente ons brenge of bied', 
Schooner zijn de zomerdagen, 
Knoppen haalt bij vruchtendragen, 
Hopen bij vervulling niet. 
 
't Zonlicht taant. In 't avonduur 
Zaamlen onder lindemeien, 
Zich de knaap- en maagdereien; 
Luna drijft aan 't bleek azuur. 
 
Arm in arm met dartlen zin, 
Gaat de togt bij scherts en zangen, 
Over 't paarlend groen der gungen 
Van de schoone bloemgodin. 
 
Voorgevoel, herinnering 
Worden. In de lijst van stralen 
Zie de maan haar beelden malen, 
Schaduwbeelden van den kring. 

{==188==} {>>pagina-aanduiding<<}

Amor scherpt de rozenschicht, 
Achter 't wolkje weggescholen, 
O! hij glimlacht, half verscholen, 
En zijn pijl verwondt het wicht. 
 
Vreugde is alles. 't Zonnelieht 
Kaatst het beeld der schoonen weder, 
Totdat Amor zacht en teeder, 
Naar de maan den steven rigt. 
 
Nu onwisser treedt de voet, 
Schoon de glimworm gonze in 't ronde, 
En zij komt, de scheidingstonde, 
Met haar fluistren: sluimer zoet. 
 
Dan verschijnt een silph, de droom, 
Op den rijk versierden wagen, 
Door een duiventrits gedragen, 
Zwevende in den pareltoom. 
 
Zie hem met zijn dartlen stoet, 
Vrolijk zijn tafreelen mengelen, 
Groene velden, schoone englen - 
Blijde droom! o, wees gegroet! 
 
Als gij eerlang ons ontvliedt, 
Kind der zonne! schoon en teeder, 
Zomer! kom dan spoedig weder, 
En vergeet uw feestkleed niet. 

En nu met eenige orde te werk gaande, maak ik eerst melding van enkele gedichten, die uit zijne betrekking tot het tooneel zijn voortgevloeid, van: Melpomene till Svea (Melpomene aan Zweden), Till Emilie Högquist, såsom Orleanska Jungfrun. (Aan Emilie Högquist, als maagd van Orleans). Verder noem ik gedichten, die eenige bijzonderheid uit de geschiedenis des vaderlands ten onderwerp hebben, voor vaderlandsche personen des dichters gevoel ontboezemen, gelijk ook krijgsgezangen. Van deze soort zijn: Torkel Knutsons Dödsfest (Lijkfeest van Torkel Knutson); Gustaf Adolf och Ebba Brahe (Gustaaf Adolf en Ebba Brahe); Carl Johan (Karel Johan); Oscar (Oscar); Vapensång (Wapenzang); Svensk Artillerist-Sång (Zang der zweedsche artilleristen); Johan Banérs Strids-Sång (Strijdzang van Johan Banér) en die ik wel cerst had mogen noemen: Gyllenhjelm (Gyllenhjelm) en Minne af Carl Bernhard Wadström (Herinnering aan Karel Bernhard Wadström), waarbij hij in proza eene Teckning af C.B.W.

{==189==} {>>pagina-aanduiding<<}
Lefnad (Levensschets van C.B.W.) voegde. De geschiedenis van andere volkeren deed Edwij på Elgivas graf. En Scen ur Fanatismens stora Tragedie (Edwij op Elgivas graf. Een tooneel uit het groote treurspel der geestdrijverij) en Maria Stuarts sista Suck (Laatste zucht van Maria Stuart) in het licht verschijnen. Gelegenheidsgedichten gaf de dichter in: Vid en Canari-fågels död (Bij den dood van eenen kanarie-vogel); En dröm om Napoleon (Een droom van Napoleon); Till Friherre m.m. Gustaf Ridderstolpe. Med. ett exemplar af Minnen från Södern (Aan Vrijheer enz. G.R. Met een exemplaar van: Herinneringen uit het zuiden); En krans pa Ludvigs Urna. (Een krans op de urn van Lodewijk); Vid ett. Silverbröllop. (Bij eene zilveren bruiloft). Van godsdienstigen inhoud zijn Korsets tro (Geloof in het kruis); Korset (Het kruis). Epigrammen behelst Pantheon (Het Pantheon). Van verschillende strekking eindelijk zijn de volgende: Tell min moder Jordin (Aan mijne moeder de aarde); Mit Lif, min Sång och min Död (Mijn leven, mijn lied en mijn dood); Fåglarnas Lijcka (Het geluk der vogels); Lord Byron på Delphis Ruiner (Lord Byron op de puinhoopen van Delphi); Idealet (Het ideaal); Farväl (Vaarwel); Abdallah (Abdallah); Den blinde Sångaren (De blinde zanger); Tijstnad (Stilte); Lugnet i Stormen (De kalmte in den storm).
Zoomin als ik bovenstaande opgave voor geheel volledig wil doen doorgaan, zoo min ligt het in mijn plan, de spranken van 's dichters gevoel allen afzonderlijk aan eene beoordeeling te onderwerpen. Ik doe mijne lezers nog eenen blik slaan op zijne laatste levenslotgevallen, om ten slotte over zijne persoonlijkheid als dichter een en ander te zeggen.
Onbezorgd mogten de omstandigheden van Nicander, nadat hij het huis van Hamilton verlaten had en te Stokholm was teruggekeerd, niet heeten. Buiten betrekking, moest hij het copieregt van zijne verzamelde geschriften verkoopen, om voor eenigen tijd in zijne behoeften te voorzien; iets later moest een zijner vrienden de uitgave van zijn Lejonet i Öknen (De leeuw in de woestenij) op zich nemen, om door een vrijgevig honorarium hem in zijnen nood te gemoet te komen. Eerst toen weinige dagen vóór zijnen dood de Zweedsche academie hem onderstand toezond, hield het drukkende van zijnen toestand op. Het laat zich begrijpen, hoe de omstandigheden, waarin de dichter zich, wat het geldelijke betreft, geplaatst vond, op zijn gemoed en

{==190==} {>>pagina-aanduiding<<}
dit, ter neder gedrukt, op zijne beurt op het ligchaam eenen ongunstigen invloed uitoefenden. En dat ligchaam miste reeds jaren lang de gewenschte gezondheid. In zijn Italien, eller Skaldens Hopp. (Italie, de hoop des zangers), waarin hij aan den kroonprins zijne hulde bragt, omdat deze tot eene reis naar het zuiden hem in staat stelde, had hij reeds melding gemaakt van de ligchaamskwaal, waardoor zijne jeugdige kracht verteerd werd en het uitgesproken, hoe tusschen ijs en sneeuw de talisman niet gevonden werd, die het verloren genot der gezondheid op nieuw zou kunnen te voorschijn tooveren. De vergrooting van het hart, waaraan hij leed, had Italie's lucht niet kunnen genezen - dat kwam de Februarij-maand van het jaar 1839 bewijzen. Op den 13en dier maand verliet hij voor eene wijle nog zijne sponde - maar ook voor het laatst. In den namiddag reeds verzocht hij eenen vriend, die hem kwam bezoeken, dat hij tot aan zijnen dood bij hem mocht blijven. De avond kwam en - de morgen der eeuwigheid was voor Nicander aangebroken.
Rukte dezelfde kwaal hem weg, die eenen anderen Zweedschen dichter, Erik Johan Stagnelius, aan zijn vaderland ontvallen deed, met dezen rust zijn stoffelijk overschot op Stokholms Maria-kerkhof. Het is in de gemeenschappelijke groeve op de belangwekkende plek niet neêrgelaten, dan nadat in de hoofdkerk der hoofdstad aan den gestorvene eene waardige hulde gebragt was door zijne talrijke vrienden, bij monde van den comminister C.F. Dahlgren, die treffende dichtregelen ontboezemde in de plegtige stonde.
Wie Nicanders afbeelding, geplaatst vóór zijne Samlade Dikter, ziet, aarzelt geen oogenblik te zeggen: een goed gezigt! Ik weet, dat in deze uitdrukking iets onbepaalds ligt; daarom wil ik trachten meer bepaald aan te duiden, wat ik er door verstaan wil hebben. 't Verraadt zachtheid, zeldzame zachtheid. Verder ernst. Eindelijk reinheid. Ik had bijna voor zachtheid, weekheid; voor ernst, melancholie; voor reinheid, adel geschreven.
Maar - onvoorzigtig doet hij, die op het gelaat afgaat, om iemands zielshoedanigheden te bepalen. Ook dit weet ik, ofschoon mijne ervaring mij zeldzaam van onvoorzigtigheid overtuigd heeft; mitsdien laat ik mij in hetgeen volgt, niet door Nicanders beeldtenis, maar door zijne gedichten leiden.
‘Al wat in natuur en kunst schoon, in woord en daad edel was, werkte met onweêrstaanbare kracht op hem’, zóó heeft

{==191==} {>>pagina-aanduiding<<}
Mellin, eene korte levensschets van hem gevende, aangaande hem getuigd, en ik heb in geen zijner gedichten iets gevonden, wat mij zou kunnen bewegen, deze getuigenis te weêrspreken.
Hieromtrent zijn de beoordeelaars van Zwedens dichter dan ook vrij eenparig geweest.
Weinig minder eenparig waren zij in den lof, dien zij aan den vorm zijner gedichten toezwaaiden. Nu eens verklaarden zij: ‘Nicander is een meester, een werkelijk kunstenaar in den vorm, een pittoresk zanger, inzonderheid in beschrijvingen uiterst prachtig,’ dan weder: ‘niet één trek is hier’ - het geldt de hymne aan Jezus op Thabor - ‘te laken, tenzij men aanmerking maken wilde op een onwelluidend rijmwoord in het midden van de derde strophe’ - nu eens: ‘dankbaar moet men in hem erkennen eene gemakkelijke versificatie en eene zeer gevormde, schitterende dictie;’ dan weder: ‘Nicander was, als kunstenaar, geheel gevormd en rijp. Hij had zich zoo volkomen van den vorm meester gemaakt, dat al zijne producten uitblonken als volkomen afgewerkt, niet slechts in den harmonischen bouw der zinsneden en van den rythmus, maar ook in de opvatting en voorstelling van de gedachte zelve.’ Zal ik van hen verschillen? Al bragt ik niet in rekening, dat de landgenoot hier zeker beter beoordeelaar te achten is, dan de vreemde, ik zou dan toch geene gronden voor mijn afwijkend oordeel weten op te geven. In de daad is de vorm van Nicanders gedichten den hoogsten lof waardig. Men vergelijke hem met dien van Sjöberg en te spoediger valt het in het oog.
Bij al het gunstige in het oordeel over den dichter was iets ongunstigs ook. Gebrek aan scheppingsvermogen heeft men in hem opgemerkt. Zelfs heeft men gesproken van ‘een onafgebroken bankroet aan dichterlijke ideën.’ Zooveel ik zien kan, is men, zóó doende, te ver gegaan. Toch was Nicander in dit opzigt Stagnelius niet en te regt heeft men opgemerkt, dat hij, niet rijk genoeg om uit zich zelven te putten, liefst zich vastklampte aan een voorwerp buiten zich. ‘Om de wezenlijke schoonheid en de reine bedoeling van zijn dichten zal hij intusschen ten allen tijde eenen grooten en geachten naam bezitten in Zwedens letterkunde.’
Ten slotte geef ik nog eene enkele vertaling en dat wel van het vroeger vermelde gedicht: Johan Banérs Stridssång (Strijdzang van Johan Banér), vooraf herinnerende, dat Banér één der helden

{==192==} {>>pagina-aanduiding<<}
van den dertigjarigen oorlog, Gustaaf Adolfs leerling en vriend geweest is, en, ofschoon een minnaar van zinnelijk genot, zich niet liet afhouden van getrouwe pligtsvervulling, maar op Oxenstjerna's aanhouden den veldheerstaf in de hand genomen hebbende, den Zweedschen roem ongeschonden bewaarde, nadat de groote held van het noorden bij Lützen gesneuveld was.

Niet langer der wereld mijn krachten gewijd, 
Maar heen weêr gesneld naar den bloedigen strijd - 
De daad is mij lief, als 't genot. 
Ik dronk wel den kelk van 't genoegen een stond, 
Maar brengt mij zijn' beker de dood aan den mond, 
Ook dien zal ik drinken, bij God! 
 
Wees helder, mijn oog! en wees rustig, mijn bloed! 
Soldaten! ten strijd met dien wakkeren moed, 
Die de eer met de zege u vaak gaf; 
'k Wil 't binnenste zien van den moordenden kamp, 
En geven den vijand bij lood en bij damp 
Van 't slagveld drie ellen ten graf. 
 
Wel voert onze Gustaaf de groote ons niet meer; 
Maar nog blikt zijn oog, ons bewakend, ter neêr 
En volgt onze trotsche banier. 
Nog heerscht in de wereld zijn krachtige moed 
En verwint als voorheen. Nog meent hij het goed 
Met ons en ons land, hem zoo dier. 
 
Wij vieren zijn lijkfeest met kogelmuzijk 
En bouwen ten grafzuil 't vijandige lijk, 
Gestapeld bij laag en bij laag. 
De vijand, die valt voor het wrekende zwaard, 
Is meer dan een haar van zijn schedel niet waard, 
Dat eischt er dus velen van daag. 
 
Rol uit uwe plooijen, o heilige vaan! 
Vooruit is uw weg; niet terug op de baan - 
Wijd uit, dat de krijger u zie. 
Laat glinstren uw kroonen in 't licht van de zon, 
De kroonen, die nimmer een vijand verwon 
Der Zweden eerwaardige drie. 

Deil.
R.C.H. Römer.











{==193==} {>>pagina-aanduiding<<}

Binnenlandsche letterkunde.

Bibliographie.






I. Godgeleerdheid en Wijsbegeerte.

WANNEER WERDEN ONZE EVANGELIËN VERVAARDIGD? Uit het Hoogduitsch van Constantijn Tischendorf vertaald en vermeerderd door P. Hofstede de Groot. Groningen P. Noordhoff. 1865. Prijs ƒ 1.00.
De Leipziger hoogleeraar Tischendorf, bekend door hetgeen hij op het gebied der tekstkritiek van het N.T. heeft geleverd en als een der grootste critici van onzen tijd geroemd, heeft een boekje geschreven, hetwelk ten doel heeft om de geloofwaardigheid van onze evangeliën als bronnen voor het leven van Jezus te bewijzen. Die geloofwaardigheid staat bij hem vast, indien aangenomen mag worden dat zij echt zijn. Daarom beantwoordt hij ook in dit werkje de vraag naar den tijd, waarop zij zijn opgesteld. Al wat naar zijn oordeel de oude getuigenissen der christelijke kerk daaromtrent verzekeren, heeft hij daarin bijeen gezameld. En dit is de slotsom, tot welke hij meent gerechtigd te zijn: deze schriften van het N.T. hebben reeds voor het einde van de eerste eeuw, ja! misschien spoedig na de verwoesting van Jernzalem bestaan. De beslissing aangaande den kanon dezer boeken heeft reeds tegen het einde van genoemde eeuw plaats gegrepen. Ze waren, zoo als hij zich uitdrukt, reeds toen gekanoniseerd. En ze moeten allen als echt worden beschouwd.
Het boekje, waarin, zooals prof. T. beweert, dit alles door hem is bewezen en waardoor hij meent te hebben weêrlegd al wat door ‘den twijfelgeest’ en ‘het ongeloof’ tegen de historische trouw der evangelisten is ingebragt, is ten onzent ingeleid door prof. Hofstede de Groot, die het vrij vertaalde, het vermeerderde en daarbij van zijne instemming met het door prof. T. gezegde genoegzaam heeft doen blijken.

{==194==} {>>pagina-aanduiding<<}

Waar twee zulke mannen over dergelijke belangrijke onderwerpen het woord voeren, zou het slechts partijdigheid verraden, indien men naar hen niet wilde luisteren en het voor óverbodig verklaarde, naar de juistheid van hunne resultaten het noodige onderzoek in het werk te stellen. Maar evenzeer zou het dwaas zijn, wanneer men, alleen omdat het uitspraken zijn van deze twee geleerden, daarin berustte.
Ik heb daarom ook wat door hen wordt beweerd aan een naauwkeurig onderzoek onderworpen. Ik heb daarbij de bronnen, waaruit T. heeft geput, voor zooveel dit noodzakelijk was, op nieuw zelf geraadpleegd. En tot welk oordeel omtrent den inhoud van Tischendorfs boekje ik hierdoor geleid ben, wil ik hier onverholen uitspreken. Dat werkje, voor beschaafde christenen bestemd, moet besproken worden in een tijdschrift, hetwelk ook den ontwikkelden lezer in 't oog heeft. Ik ga het doen in het bewustzijn, dat ik mij alleen door liefde tot de waarheid heb laten leiden. Doet het mij leed, dat ik verhinderd ben, om eerder, dan ik het zelf wenschte, aan de uitnoodiging der redactie, om hier eene beoordeeling van dat boekje te leveren, te voldoen, ik troost mij met de gedachte, dat men ook nu nog wel aan de stem der kritiek een aandachtig oor zal willen leenen.

Prof. Tischendorf begint zijne bewijsvoering met de opmerking, dat ‘wij van een onloochenbaar feit moeten uitgaan, namelijk: dat in de laatste 20 of 30 jaren der tweede eeuw onze vier evangeliën in alle deelen der Kerk bekend en erkend waren.’ Prof. de Groot merkt hierbij op, dat dit ook door Strauss in de jongste uitgave van zijn Leben Jesu is erkend. Ik zie mij verplicht reeds hiertegen protest aan te teekenen. Immers, wat de laatstgenoemde hoogleeraar beweert, is niet volkomen juist. Strauss heeft toch op de door hem aangehaalde plaats niet erkend, dat die bekendheid en erkenning van de laatste 20 of 30 jaren der 2de eeuw dagteekent, maar alleen, dat onze evangeliën tegen het einde van die eeuw in de kerk erkend zijn 1). Maar zal prof.

{==195==} {>>pagina-aanduiding<<}
de Groot misschien hiertegen inbrengen: Strauss voegt er onmiddelijk bij, dat wij onze 4 evangeliën door de 3 uitstekende kerkvaders, Irenaeus in Gallië, Clemens in Alexandrië en Tertullianus in Karthago, als schriften der Apostelen en der leerlingen van de Apostelen, wier naam zij dragen, veelvoudig aangehaald vinden. Volgt hieruit echter, dat deze boeken des N.T. in de laatste 20 of 30 jaren van genoemde eeuw in alle deelen der kerk bekend en erkend waren? Ik geloof zelfs, dat Tischendorf dit niet zou toegeven, daar toch, volgens hem, Irenaeus in de laatste 20 en Tertullianus in de laatste 10 jaren van gemelde eeuw omtrent de evangeliën de getuigenis in kwestie hebben afgelegd; terwijl hij aangaande Clemens van Alexandrië 1) alleen zegt, dat hij tegen het einde dier eeuw getuigd heeft. Wel beweert hij, zoo als we hebben opgemerkt, dat het een onloochenbaar feit is, dat de bekendheid en erkenning, waarvan hier sprake is, tot de laatste 20 of 30 jaren van gezegde eeuw mag gebracht worden, doch hij beroept zich ten bewijze daarvan ook niet alleen op de getuigenis van deze drie kerkvaders.
Maar had dan misschien prof. T., op grond van hetgeen hij aanmerkt, recht om van zulk een onloochenbaar feit te spreken? Laat ons zien hoe het met zijne argumentatie in dezen gelegen is.
Vooreerst dan - gelijk reeds gezegd is - voert hij als grond voor zijn gevoelen aan, dat Irenaeus te Lyon in de laatste 20 jaren der 2de eeuw onze 4 evangeliën erkend heeft, - iets wat wij hem wel willen toegeven. Irenaeus toch stierf in het jaar 202 na C., en, hoewel het jaar, waarin hij zijn werk heeft geschreven, hetwelk de door T. bedoelde getuigenissen bevat, niet met volkomen zekerheid kan worden aangewezen, zullen we toch wel mogen vaststellen, dat het in de laatste 20 jaren van genoemde eeuw is vervaardigd 2). Vervolgens - zoo als ook is

{==196==} {>>pagina-aanduiding<<}
opgemerkt - beroept hij zich op de getuigenis van Tertullianus te Carthago in de laatste 10 jaren van diezelfde eeuw en op die van Clemens van Alexandrië tegen het einde dier eeuw.
Men zal toestemmen: hiermede is nog niet bewezen, dat de evangeliën in de laatste 20 of 30 jaren van genoemde eeuw alom in de kerk zijn erkend.
Hij heeft echter nog andere bewijzen. Hij beroept zich namelijk ook op den waarschijnlijken opsteller van den zoogenaamden kanon van Muratori, omstreeks het jaar 170.
Hiertegen moeten wij echter opmerken, dat het, o.i., volstrekt niet vast staat, dat die kanon in genoemd jaar is vervaardigd. T. beroept zich wel op de omstandigheid, dat de opsteller het bisschoppelijk ambt van Pius, hetwelk, zegt hij, gewoonlijk in de jaren 142 tot 157 wordt gesteld, opgeeft als gevallen in zijne tijden en zeer onlangs; maar het is alles behalve zeker, dat die woorden ‘in onze tijden’ en ‘zeer onlangs’ moeten genomen worden in den zin, dien zij letterlijk uitdrukken, terwijl het bovendien bekend is, dat de chronologie der 2de eeuw, ten opzichte van het Roomsche Episcopaat alles behalve zeker is 1). Gezegde kanon kan even
goed 20 jaren later worden geplaatst.
Doch prof. T. voert nog andere gronden aan. Na opgemerkt te hebben, dat ook de Peschito pleit voor zijne bewering aangaande den tijd der bekendheid en der erkenning onzer 4 evangeliën - waarbij hij echter voegt, dat ‘ons zekere gegevens om-
{==197==} {>>pagina-aanduiding<<}
trent den tijd van hare vervaardiging ontbreken,’ zoodat hij zelf moet toestemmen, dat de Peschito geen bewijs voor die bewering kan genoemd worden - wijst hij verder op ‘de met den naam van Itala bestempelde oudste Latijnsche overzetting.’ En om zijn beroep hierop te rechtvaardigen, merkt hij op, ‘dat reeds de vertaler van het groote werk van Irenaeus “Tegen de ketterijen”, omstreeks het einde der tweede eeuw, en Tertullianus uit de laatste 10 jaren dier eeuw, één en denzelfden tekst volgen’ en ‘dat dus die tekst toen reeds geen gering aanzien moet hebben genoten en derhalve eenige tientallen jaren oud geweest zijn.’ Maar nu had prof. T., zou dit van genoegzame kracht zijn, bepaald moeten opgeven, wat dat ‘omstreeks het einde der 2de eeuw’ beteekent. Die uitdrukking is zoo vaag. Ze kan ook beduiden: in de laatste 10 jaren van de 2de eeuw en dan volgt, dunkt mij, daaruit volstrekt niet dat de tekst, welke door dien vertaler en door Tertulianus zou gevolgd zijn, eenige 10tallen, zegge eenige 10tallen jaren! oud is geweest. Bovendien had hij ook de juistheid zijner bepaling van den tijd, waarop het werk van Irenaeus door genoemden vertaler is overgezet, moeten staven. Naar het ons echter voorkomt, kan dat tijdsmoment niet met genoegzame zekerheid worden aangewezen 1). Ook had hij moeten
bewijzen, dat het werk, of liever de werken van Tertullianus, waarin hij den tekst, waarvan T. speekt, volgt, van de laatste 10 jaren der 2de eeuw dagteekenen, - iets wat ook, meenen we, niet kan worden aangetoond 2); zoodat wij dan ook aan zulk eene harmonie tusschen den vertaler van Irenaeus en Tertullianus, als T. bedoelt, niet dat gewicht kunnen toekennen, hetwelk door hem daaraan gehecht wordt 3).
Hetgeen wij in 't midden hebben gebracht, heeft, dunkt mij, de vraag, welke T. laat volgen: ‘mag echter de getuigenis van deze mannen tot hun eigen tijd beperkt worden?’ niet weinig van

{==198==} {>>pagina-aanduiding<<}
haar kracht doen verliezen. Maar het schijnt, dat volstrekt niets is af te dingen op hetgeen hij verder opmeikt: dat namelijk ‘Irenaeus nog had gezeten aan de voeten van Polykarpus en deze Johannes' leerling was geweest en dat hij ook met andere ooggetuigen der evangelische gebeurtenissen verkeerd had’ en wat hij daar verder zegt omtrent de verhouding van Irenaeus tot Polykarpus en hen, die Jezus gezien en gehoord hebben, om te doen blijken, dat de getuigenis van den eerstgenoemden aangaande de echtheid van het evangelie van Johannes wel afdoend mag geheeten worden. Ook schijnt onberispelijk, wat hij opmerkt aangaande Tertullianus, als van wien het zich toch wel niet laat verwachten, dat hij ‘ligtvaardig en onkritisch in zijne overtuiging aangaande de echtheid der evangeliën zal te werk zijn gegaan’; zoodat wij met volle vertrouwen ook de getuigenis van dezen omtrent de evangeliën mogen aannemen.
Voorzeker, het schijnt, dat op dit alles niets is af te dingen. Toch verwondert het ons, dat wij een man als prof. T. zoo hooren spreken. Moet het hem dan nog geleerd worden, dat er meer dan ééne gewigtige en dringende reden bestaat, die ons verhindert, om maar op hunne verzekering te gelooven, wat door een Irenaeus, ook waar hij getuigt aangaande het evangelie van Johannes, al moge hij een leerling van Polykarpus zijn geweest, of wat door een Tertullianus, of door een der overige kerkvaders, beweerd wordt. Dit is dan ook de groote fout van den Leipziger hoogleeraar - en ware hij hier maar alleen van te beschuldigen! - dat hij volstrekt geene kritiek heeft uitgeoefend op de uitspraken der Patres. Het is zeer gemakkelijk, de echtheid van dit of dat geschrift van het N.T. te bewijzen, als het maar voldoende is, getuigenissen van verschillende kerkvaders op een te stapelen, en men niet behoeft te onderzoeken, of hunne verklaringen al of niet geloof verdienen. Wordt echter dit laatste nagelaten en onkritisch alles maar aangenomen wat zij berigten en verzekeren, dan komen wij voorzeker op een dwaalspoor. Hoe - om slechts dit tot rechtvaardiging van deze onze bewering aan te voeren - zouden we eenvoudig, omdat hij het gezegd heeft, mogen gelooven wat Irenaeus op de door prof. de Groot aangehaalde en uitgeschreven plaats getuigt: ‘Mattheus gaf onder de Hebreeën in hunne eigene taal eene beschrijving van het evangelie uit, toen Petrus en Paulus te Rome predikten en de kerk stichtten’ en wat daar verder volgt. Die

{==199==} {>>pagina-aanduiding<<}
zelfde kerkvader verzekert 1) dat Jezus werkelijk heeft gezegd: ‘er zullen dagen komen, waarin wijnstokken groeijen, die elk 10,000 takken dragen, en elke tak 10,000 loten, en elke loot 10,000 ranken, en elke rank 10,000 trossen, en elke tros zal 25 metreten wijn geven. En als iemand der heiligen naar eene druif grijpt, zal eene andere roepen: ik ben eene betere, neem mij, prijs door mij den Heer. Eveneens zal een tarwekorrel 10,000 aren leveren en elke aar 10,000 korrels.’ Wanneer ik nu argumenteer op de wijze, waarop T. dat heeft gedaan, dan moet ik aannemen, dat Jezus dit werkelijk gezegd heeft. Immers, Irenaeus verzekert: hij had van presbyters te Efese, die den apostel Johannes nog persoonlijk hebben gekend en zich herinnerden dit uit zijn mond te hebben vernomen, deze uitspraak van Jezus gehoord. - Tot welke tegenstrijdigheden vervallen we niet, als wij zoo maar voetstoots, zonder kritiek te oefenen, de verzekeringen der kerkvaders aannemen! Zoo verhalen toch Clemens van Alexandrië 2), Eusebius 3) en Hieronymus 4), dat Markus zijn Evangelie tijdens het leven van Petrus heeft geschreven. Irenaeus zegt daarentegen 5), dat Markus het na den dood van dezen apostel heeft vervaardigd. Deelen Eusebius en Hieronymus 6) mede, dat Petrus dezen arbeid heeft goedgekeurd, ja! met zijn gezag bekrachtigd; Clem. van Alex. verzekert, volgens Eusebius 7), dat, toen Petrus gehoord had, dat de christenen te Rome Markus hadden opgewekt, om de mondelinge voordracht van Petrus
voor hen op teekenen en Markus dat evangelie had opgesteld en aan hen overgegeven, die er hem om verzochten, Petrus dit noch heeft af-, noch goedgekeurd; terwijl wederom diezelfde Clem., volgens dienzelfden Eusebius, maar op eene andere plaats 8), ook heeft getuigd, dat Petrus het geschrift van Markus met zijn gezag heeft bekrachtigd. - Ook moet, wat in 't bijzonder betreft de geloofwaardigheid der getuigenissen van Irenaeus, Tertullianus en Clemens van Alexandrië aangaande de schriften des

{==200==} {>>pagina-aanduiding<<}
N.T., wel in 't oog gehouden worden, wàt hen er toe heeft kunnen bewegen, ook waar zij er geen genoegzame gronden voor bezaten, om schriften tot de Apostelen van Jezus, wat haren oorsprong betreft, in betrekking te brengen. Werden ze hiertoe niet geleid door den strijd, dien de kerk had te voeren met de ketters? Bracht die strijd hen niet tot het begrip van eene algemeene (katholieke) kerk? Had men niet, daar men eene katholieke, apostolische kerk wilde hebben, behoefte aan eene apostolische schrift en dit te meer, omdat men iets wenschte te bezitten, waarop men zich kon beroepen tegenover de ketters? En kon die behoefte hen niet terughouden, om het noodige kritische onderzoek in het werk te stellen?
Wij kunnen hierover te dezer plaats niet verder uitweiden, maar het gezegde is genoeg om te doen zien, dat wij met de uitspraken der kerkvaders zeer omzichtig moeten te werk gaan 1). Wat Tischendorf zelf zegt aangaande de kerkvaders 2) eischt zulk een omzichtigheid, zoodat men dan ook te meer er zich ook over moet verwonderen, dat hij elders zoo lichtgeloovig is.
Het kan derhalve niet worden goedgekeurd, wanneer men 't geen door Irenaeus en Tertullianus wordt verzekerd, reeds omdat het door hen wordt getuigd, geloovig omhelst. Doch prof. Tischendorf weet tot bevestiging van zijne bewering, dat hunne overtuiging rustte op de oudste getuigen, die hun ten dienste stonden, behalve het aangevoerde, noch meer te berde te brengen.
En wel beroept hij zich in de eerste plaats op 2 mannen, die, naar zijne bewering, omstreeks het jaar 170 hebben gebloeid, t.w. Theophilus van Antiochië en Tatianus, en die beiden onze evangeliën harmonistisch zouden bewerkt hebben.
Wat nu den eerstgenoemde betreft: wij vergenoegen ons met op te merken, dat het zeer onzeker is, of hij reeds c. 170 heeft gebloeid. Wij kunnen dit even goed 10 jaren later stellen 3); terwijl wij volstrekt niet weten, wanneer hij die harmo-
{==201==} {>>pagina-aanduiding<<}
nie der evangeliën, waarvan T. gewaagt, zou vervaardigd hebben, en het ook nog niet zoo ontwijfelbaar vast staat, dat hij zulk eene heeft opgesteld 1). En wat den laatstgenoemde aangaat, het is dunkt mij door Credner overtuigend aangetoond, dat zulk een harmonistische bewerking der evangeliën niet aan hem mag worden toegekend 2).
Wij kunnen daarom ook niet genoeg de verwondering, ja! de verbazing te kennen geven, waarmede wij lazen wat door prof. de Groot 3) als ‘eene kleine proeve’ is geleverd, om te doen zien ‘hoe thans kritiek wordt beoefend.’ Hiertoe wordt door hem herinnerd, dat prof. Scholten in zijn boek over ‘het evangelie naar Johannes’ als ‘onzeker’ voorstelt, dat Tatianus een dusgenoemd diatessaron of evangeliën-harmonie heeft gemaakt. En om de willekeur van den Leidschen hoogleeraar te doen uitkomen, doet hij verder een beroep op Theodoretus, en verwijst hij daarop naar Credner. Nu zou men verwachten, dat door laatstgenoemde, ter plaatse door prof. de G. aangehaald, aangetoond wordt, dat Tatianus werkelijk de vervaardiger van zulk een diatessaron of evangeliën-harmonie geweest is; maar juist het tegendeel grijpt plaats. Immers, als men Credner daar raadpleegt, dan ziet men dat juist door hem daar wordt aangewezen, dat Tatianus niet voor den auteur van het aan hem toegekende diatessaron is te houden. En wanneer men een van de twee geschriften van Credner, door prof. de Groot geciteerd, t.w. zijne Beiträge, iets verder leest, dan de groning. Hoogleeraar het heeft aangehaald, dan blijkt, dat hij juist ook aan hetgeen Theodoretus van dat diatessaron zegt, een argument ontleent voor zijne stelling,

{==202==} {>>pagina-aanduiding<<}
dat dit diatessaron geen ander werk is geweest dan het zoogenoemde evangelie van Petrus, ook wel evangelie der Hebreeën genoemd, hetzelfde dat Justinus heeft gebruikt en dus geenszins een geschrift door Tatianus opgesteld. Uit een en ander blijkt, dat prof. Scholten zich zeer gematigd heeft uitgedrukt in 't geen hij zegt van die zoogenaamde evangeliën-harmonie van Tatianus. Epiphanius, door prof. Scholten, zoo als prof. de Gr. herinnert, aangehaald, laat zich ook op de door hem geciteerde plaats 1), alles behalve zeker uit over het auteurschap van dat boek; daar hij toch eenvoudig verzekert: ‘het wordt gezegd’ door Tatianus vervaardigd te zijn; terwijl hij er bijvoegt, dat sommigen het 't evangelie der Hebreeën noemen 2). En toch hooren wij den groningschen hoogleeraar, doelende op de wijze, waarop zijn leidsche ambtgenoot zich over dit geschrift uitlaat, zeggen: ‘om de oudheid der evangeliën te bestrijden, gaat men dus de toevlugt nemen tot het onzeker maken van het bestaan van een werk, 't welk zóó onwedersprekelijk blijkt te hebben bestaan, en laat daarentegen vaak allerlei gissingen en onderstellingen voor de stem der wetenschap
gelden.’ De beoordeeling van zulk een vonnis laten wij aan den onpartijdigen lezer over 3).
In verband met hetgeen wij hierna over het door Justinus gebruikte evangelie zullen zeggen, meenen wij, op grond van het hier in 't midden gebrachte, te mogen beweren, dat prof. Tischendorf geen recht had om, met beroep op harmonische bewerkingen der evangeliën, als die door Theophilus en Tatianus vervaardigd zouden zijn, te zeggen, dat onze 4 evangeliën reeds ‘in veel ouderen tijd dan het midden der 2de eeuw als een afgerond geheel in eere’, en ‘algemeen in gebruik en erkend waren.’
Toegeven willen we hem echter gaarne, dat Tatianus in zijne Apologie 4) ons 4de evangelie heeft gebruikt; waarbij wij echter

{==203==} {>>pagina-aanduiding<<}
opmerken, dat deze kerkvader nergens zegt, dat dit boek des N.T. door Johannes is geschreven; zoodat het aangaande den auteur geene getuigenis aflegt.
Daar Tischendorf zelf geen gewicht hecht aan hetgeen volgens hem in de geschriften van Athenagoras en Dionysius van Korinthe voorkomt, willen wij hierbij niet stilstaan. Maar geenszins kunnen wij met stilzwijgen voorbijgaan, wat door hem, tot bevestiging van hetgeen hij had afgeleid uit de getuigenissen van Irenaens en Tertullianus, wordt beweerd ten aanzien van Polykarpus, en wel voor zoover hij in diens brief ‘een duidelijk spoor vindt van 't gebruik van den eersten brief van Johannes’. Omdat namelijk deze Apostol. kerkvader in dien brief zegt: ‘want een ieder, die niet belijdt, dat J.C. in het vleesch is gekomen, is de antichrist’, ziet hij hier eene aanhaling van I Joh. IV:2. Nu is hier nog wel wat verschil op te merken tusschen de woorden van Polykarpus en die in den aangehaalden brief van het N.T. 1). En buitendien, al kwamen gene met deze geheel overeen, dan is dit immers nog geen bewijs, dat ze juist een citaat uit onzen 1sten brief van hannes zijn? 2). Ook wordt bij Polykarpus op de aangehaalde plaats volstrekt niet gezegd, dat de geciteerde woorden door hem aan een geschrift van Johannes ontleend zijn, zoodat ze in ieder geval ten opzichte van den schrijver van dat N.T. geschrift als zoodanig niets bewijzen.
Meer gewicht schijnt echter te moeten toegekend worden aan hetgeen Tischendorf met het meermalen genoemde doel heeft in 't midden gebracht omtrent Justinus, en...het heeft allezins den schijn, dat deze leermeester van Tatianus onze 4 evangeliën heeft gebruikt. Toch moeten wij zeggen, dat hij ons van dit

{==204==} {>>pagina-aanduiding<<}
laatste geenszins heeft overtuigd. Het weinige, dat door hem tot wederlegging van het tegenovergestelde gevoelen, volgens hetwelk genoemde kerkvader niet onze evangeliën, maar het evangelie der Hebreeën, of, zoo als het ook wordt geheeten, het Petrusevangelie heeft gebezigd (welk gevoelen vooral Credner 1) heeft verdedigd), is gezegd, heeft o.i. volstrekt geen kracht van bewijs. Tischendorf geeft zelfs toe, dat ‘deze meening gesteund wordt door menig citaat bij Justinus, 't welk, met dezelfde afwijkingen van onzen evangelischen tekst, in de Pseudo-Clementinische Homiliën wordt wedergevonden’; ook dat ‘uit zulke plaatsen het inderdaad waarschijnlijk wordt, dat Justinus dit evangelie der Hebreeën in een zijner oudste vormen bij zijne werken gebruikt heeft.’ En als hij het nogtans ‘niets dan onverdedigbare willekeur noemt, voor zoodanige aanhalingen, als deels letterlijk, deels minder naauwkeurig, met de teksten onzer evangeliën overeenstemmen, eene bron aan te nemen, welke voor ons is verloren gegaan’, dan meenen wij te kunnen volstaan, om van het onbillijke eener zoodanige beschuldiging te doen blijken, met de opmerking dat door Credner zeer uitvoerig in zijne Beiträge, en ook in zijne Geschichte des Kanons, de vraag is beantwoord: waaraan Justinus zijne citaten heeft ontleend? en dat deze geleerde daar meer dan één bewijs voor zijne hierboven medegedeelde stelling heeft geleverd 2). Tegen over

{==205==} {>>pagina-aanduiding<<}
zulk eene grondige uiteenzetting van zijn gevoelen, als we daar aantreffen, had prof. Tischendorf zich waarlijk niet zoo gemakkelijk, als hij werkelijk gedaan heeft, van de zaak moeten afmaken.
Ook zijn wij van oordeel, dat het allezins onhoudbaar is wat door T. aangaande Justinus in verband tot het 4e evangelie in 't bijzonder wordt beweerd. Wie zich hiervan wil overtuigen, raadplege het eerste hoofdstuk van het evang. naar Johannes van prof. Scholten, waar door dezen over Justinus' verhouding tot dit evangelie wordt gesproken. 1) Hieruit zal blijken, dat T. niet het minste recht had om te zeggen: ‘in ernst te twijfelen aan de (waarheid der) meening, dat ook Johannes door Justinus gebruikt is, is niet mogelijk dan tengevolge van de geheele tegeningenomenheid, die de tegenstanders van het evangelie van Johannes bezielt.’
Aan het slot van 't geen hij in 't midden brengt betreffende genoemden kerkvader komt eene stelling voor 2), die nog al wat afbreuk doet aan de waardij, welke aan het door hem beweerde aanzien, waarin de evangeliën reeds in de 1ste helft der 2de eeuw in de kerk stonden, is toe te kennen.

{==206==} {>>pagina-aanduiding<<}

Wij willen hierop echter slechts in het voorbijgaan de aandacht vestigen en liever uitvoeriger stilstaan bij 't geen hij zegt omtrent de getuigenissen der ketters. Want ook op dezen heeft hij zich beroepen, om zijn gevoelen aangaande het vroegtijdig gebruik en aanzien onzer evangeliën te rechtvaardigen.
Het behoeft, dunkt mij, geen betoog dat de verklaringen door Irenaeus afgelegd aangaande het gewicht van de getuigenis der ketters, waarop T. de aandacht vestigt, op zich zelven geen genoegzame kracht van bewijs bezitten. 't Zijn subjectieve meeningen van dezen kerkvader, bij wien de echtheid onzer evangeliën eenmaal vast stond. Zegt hij verder, dat Hippolytus 1) gezegden van Jezus, die bij Johannes voorkomen, uit Valentinus aanhaalt, ook dit bewijst op zich zelf nog niet genoeg. In de fragmenten, die wij van de schriften van dezen Gnostiker bezitten, komt niet een enkel citaat uit het N.T. voor. Ook is het bekend, dat de kerkvaders dikwerf leeringen en gebruiken van in hunnen tijd bestaande scholen tot haren stichter terugbrengen, hoewel die van lateren tijd dagteekenen. Bovendien: Tertullianus laat zich zeer onzeker uit over Valentinus, wat betreft het door hem gemaakt gebruik van het N.T. Hij zegt toch: indien het schijnt dat Valentinus het geheele N. Testament gebruikt heeft 2).
Wij zouden dus hiermede van het door T. gezegde over Valentinus kunnen afstappen, indien wij niet nog op een tweetal bijzonderheden de aandacht moesten vestigen.
Ik durf niet aannemen, dat het ter kwader trouw is geschied, maar anders zou ik doen opmerken, hoe Tischendorf zijne lezers, die niet in staat zijn de geschriften der kerkvaders zelven te raadplegen of die ook niet lezen, misleidt, door op den stichter van een school over te brengen wat tot zijne school behoort, en waaromtrent we even goed kunnen aannemen, dat het slechts aan zijne volgelingen eigendommelijk is geweest, als dat we het als iets, dat zij met den stichter hunner school gemeen hadden, beschouwen. Immers, na te hebben opgemerkt,

{==207==} {>>pagina-aanduiding<<}
dat ‘het stelsel’ van Valentinus duidelijk getuigenis aflegt van het gebruik der synoptische evangeliën, haalt hij enkele plaatsen uit Irenaeus aan, en beweert dat Valentinus daar klaarblijkelijk toont, dat hij de synoptische evangeliën gebruikt heeft. Maar, als we nu die gedeelten uit Irenaeus' werk opslaan, dan zien we, dat daar niet van Valentinus, maar van de Valentinianen, wordt gesproken 1), - iets wat niet iets onverschilligs is.
Maar, zegt prof. de Groot ‘het doet - niets af, dat wij niet nauwkeurig kunnnen onderscheiden, wat nu juist van Valentinus en wat van zijne leerlingen afkomstig is.’ Maar wat hij voor dit gevoelen bijbrengt, zou alleen dan van gewicht kunnen zijn, indien het bewezen ware, dat juist die allegorische uitlegging des N.T., waarvan prof. de Groot spreekt, van den beginne af tot het eigenaardig karakter der school van Valentinus behoord heeft. Ik moet bekennen, dat mij dit uit de schriften der kerkvaders niet voldoende is gebleken.
Wat wij hier hebben opgemerkt, heeft voor een deel ook betrekking op hetgeen T. zegt aangaande twee leerlingen van Valentinus: Ptolemaeus en Heracleon. Wij kunnen dan ook volstaan met betreffende hen in 't bijzonder alleen dit hierbij te voegen: dat wij wel in aanmerking moeten nemen, dat hunne geschriften, waarop T. zich beroept, wel niet voor het jaar 170 n.C. zullen geschreven zijn; dat de tekst van Ptolemaeus' brief, door Epiphanius bewaard, onzeker is, en dat de aanhaling in dien brief van Joh. I:3 als woorden des Apostels volstrekt niet bewijst, dat hier Johannes is bedoeld; daar Theodotus, die ook tot de school van Valentinus behoorde, niet slechts Joh. I:9, maar ook Luk. II:14, aanhaalt als gezegde van een Apostel 2).

{==208==} {>>pagina-aanduiding<<}

Tischendorf beroept zich op de Ophitische Gnostieken: de Naasseners en de Peraten. Maar dit beroep heeft daarom weinig gewicht, vermits wij volstrekt niet weten, hoe oud het ophitisch geschrift is, waarin de teksten, door Hippolytus, volgens Tischendorf, aangevoerd, voorkomen.
Wat voorts de Montanisten betreft, waarop T. ook wijst, als die ‘hoogst waarschijnlijk 1) hunne leer van den Paracleet uit Johannes hebben geput’ en de Alogi, als die ‘zelve zijdelings eene getuigenis afleggen ten voordeele van den hoogen ouderdom van het 4e evangelie’, zij het genoeg hier op te merken, wat de eerstgenoemden betreft: dat, vermits wij bij hen in het bericht, hetwelk Eusebius ergens van hen geeft 2), noch de uitdrukking Paracleet, maar alleen Geest, noch eenige heenwijzing naar het Johannes-evangelie ontmoeten, het meer waarschijnlijk is, dat zij oorspronkelijk zonder eenige verwantschap met het evangelie van Johannes ontstaan zijn, - en wat de laatstgenoemden aangaat: dat het onzeker is te bepalen van welken tijd hunne verwerping van het 4e evangelie en de toekenning daarvan aan Cerinthus, waarop T. zich beroept, dagteekent.
Maar Basilides, die tot de oudste Gnostieken behoort, ja! reeds in 't jaar 125 onder Hadrianus leefde, heeft dan toch waarschijnlijk onze evangeliën gekend, en ze ‘als een geheel beschouwd’; terwijl het toch zeker is, dat hij ‘uit Johannes en Lukas woordelijk heeft aangehaald’, en het ook niet geloochend mag worden, dat hij ‘het verhaal van de ster der wijzen kende’? Wij antwoorden hierop, dat, wordt door Eusebius op de door T. aangehaalde plaats vermeld, dat Agrippa Castor mededeelt, dat Basilides 24 boeken over het evangelie heeft geschreven, hier aan een evangelie moet gedacht worden, hetwelk van onze 4 evangeliën verschilde 3). Immers, Hieronymus en ook Origenes en Ambrosius spreken van een evangelie van Basilides en wel zóó, dat we aan onze evangeliën niet mogen denken. Ja! Origenes zegt dat B. het zelf heeft vervaardigd 4). Wij merken hier

{==209==} {>>pagina-aanduiding<<}
bovendien op, dat bekendheid met de ster der wijzen nog geen bekendheid bewijst inet het evangelie van Mattheüs. En dan moeten we dit er nog bijvoegen, dat prof. de Groot wel getracht heeft hetgeen door Strauss, tegen het bewijs aan de Philos. van Hippolytus ten aanzien van Basilides ontleend, is ingebracht te ontzenuwen, maar dat hij, dunkt ons, Strauss niet weêrlegd heeft. Immers heeft de schrijver van die Philos. zich veroorloofd om de woorden zegt hij en zeggen zij bont door elkander te laten volgen, waar hij slechts het gevoelen van Valentinus of van een zijner zelfstandige leerlingen, of van een ander zijner discipelen, vermeldt - laat het zich dan niet denken, dat, waar hij iets mededeelt, als geuit door Basilides, dit het gevoelen of de uitspraak was van iemand anders, b.v. van diens zoon of van een zijner leerlingen 1)?
Niet alleen Basilides, maar ook Marcion was, volgens Tischendorf, met alle onze evangeliën bekend en deze heeft ze, naar zijn gevoelen, hoewel hij ze later verwierp, als echt erkend; zoodat ook op hem beroep wordt gedaan. Dat nu Marcion een evangelie heeft gebruikt, wordt door Tertullianus, Irenaeus, Origenes, Epiphanius en Theodoretus getuigd; terwijl zij er bijvoegen, dat dit evangelie het door hem vervalschte evangelie van Lukas was. Maar nu is het de vraag: of dit het Lukas' evangelie is geweest in denzelfden vorm, waarin wij het bezitten 2). Tischendorf

{==210==} {>>pagina-aanduiding<<}
schijnt 1) aan te nemen, dat de tekst van het evangelie door Marcion gebezigd en die van ons evangelie geheel dezelfde was. Hilgenfeld, die de kwestie over het verband tusschen deze twee evangeliën uitvoerig heeft behandeld 2), is tot het resultaat gekomen: dat de tekst van beiden slechts voor een gedeelte 3) onderling verschilde. Maar indien ook dit moest worden toegestemd, zoo zouden wij volstrekt niet toegeven, dat Marcion de overige evangeliën gekend heeft. Om dit eenvoudig op de verklaringen van Tertullianus aan te nemen, is, dunkt mij, te gewaagd. Ook zouden we, als wij geen ander bewijs hadden voor zekere betrekking, waarin Marcion's evangelie tot ons Lukas-evangelie stond, dan de getuigenissen van genoemden kerkvader en die van andere Patres, zeggen, dat er geen genoegzame grond voorhanden is, om haar aan te nemen. Verklaren zij, dat Marcion vroeger onze kanonieke evangeliën heeft erkend en dat hij dat van Lukas vervalscht heeft, kunnen die verzekeringen niet eenvoudig haren grond hebben, deels in hunne meening aangaande den hoogen ouderdom van onze evangeliën, deels in hun gevoelen aangaande het verband, hetwelk tusschen het ware geloof en de erkenning dier evangeliën bestond, deels in eene verkeerde opvatting van het evangelie, d.i. van het christendom zelf, hetwelk Marcion wilde hervormen? En wat Tertullianus in het bijzonder betreft: hoe zouden wij uit hetgeen hij omtrent genoemde betrekking getuigt, op zich zelve, reeds iets met zekerheid kunnen afleiden, daar hij duidelijk toont al zeer slecht met den kanon van Marcion bekend te zijn geweest? Hij zegt toch, om dit slechts te vermelden, dat Marcion uit onze
4 evangeliën Lukas schijnt gekozen te hebben, om dien te verminken 4). Beweert diezelfde kerkvader, dat Marcion ook die van Mattheüs, Markus en Johannes heeft gekend, deze verklaring wordt, dunkt mij, wat dit laatste evangelie betreft, geheel wederlegd door de bijzonderheid dat, zoo hij in het bezit daarvan ware geweest, hij dit en niet het Lukas-evangelie voor zijn

{==211==} {>>pagina-aanduiding<<}
doel zou hebben gebruikt, daar toch het eerstgenoemde veel meer met zijn systeem overeenkwam dan het laatste 1).
Ten opzichte van de ketters beroept T. zich ten laatste op den bekenden bestrijder van het christendom Celsus. Wanneer hij nu echter zegt, dat Celsus met name onze evangeliën noemt, dan is dit in zoo ver onjuist, als het waar is, dat Celsus nergens den naam van de auteurs, wier evangeliën hij heeft gebruikt, opgeeft. Ook moet hierbij wel in het oog worden gehouden, dat én Tischendorf én Prof. de Groot den tijd, waarop Celsus heeft geschreven, veel te vroeg hebben gesteld. Zijn boek is niet vóór de 2de helft van de 2de eeuw te plaatsen en verder laat zich niets met zekerheid vaststellen 2).

Op grond van al het aangevoerde meenen wij derhalve recht te hebben tot de bewering, dat prof. Tischendorf volstrekt niet heeft bewezen wat hij bl. 30 als slotsom van zijne voorafgaande beschouwingen opgeeft, dat namelijk ‘reeds vóór het midden der 2de eeuw, of nauwkeuriger, tegen het midden van de 1ste helft dier eeuw, omstreeks 125, het gebruik en gezag van onze evangeliën, van het vierde zoowel als van de 3 eersten, door afdoende getuigenissen gestaafd is.’

‘Ten voordeele van den ouderdom onzer evangeliën’ - zoo vervolgt de Leipziger hoogleeraar - ‘is meer te zeggen.’ Hij gaat dus verder en wat hij nu opmerkt moet tot bewijs strekken, dat onze evangeliën reeds in het begin der 2de eeuw zijn erkend. Hij treedt hiertoe op het gebied van die letterkunde, welke door de Apocryphen des N.T. wordt gevormd.
Laat ous onderzoeken, of hetgeën hij hier zegt van meer gewicht is dan het voorafgaande.
Eerst beroept hij zich op het voorevangelie van Jakobus. Om niet te uitvoerig te worden, willen wij, ofschoon wij, op hetgeen hij aangaande dit evangelie in verband met onze evangeliën

{==212==} {>>pagina-aanduiding<<}
zegt, meer aanmerkingen zouden kunnen maken, echter ons bepalen tot de opmerking, dat de gansche kracht zijner redenering staat of valt met de juistheid van zijne voorstelling 1) der omstandigheden, waaronder dit apocryphe evangelie in het licht is verschenen en van het doel, waarmede het is vervaardigd. Die voorstelling nu is niets anders dan fantasie. Voor de werkelijkheid van hetgeen hij daarbij beweert, heeft hij geen enkel bewijs geleverd. En laat zich het bestaan der behoefte, waarvan hij gewaagt, even goed denken, ook wanneer wij aannemen dat in geen enkel schrift de beschouwing van Jezus, die volgens hem geen ingang kon vinden, werd aangetroffen, als wanneer wij het tegenovergestelde voor waar houden, wij gevoelen ons te minder gedrongen zijn bewijs, aan genoemd apocryphe evangelie ontleend, voor geldig aan te nemen.
Daarop verwijst hij naar de Acta Pilati, waarvan men, volgens hem, later het Evangelie van Nicodemus heeft gemaakt. Het bewijs, daaraan ontleend voor den ouderdom van onze evangeliën, is gelegen in de oudheid van dit geschrift; in de bijzonderheid dat het ‘zoowel op de synoptische berigten, als bovenal op het evangelie van Johannes bouwt’; als ook hierin, dat het zich (wat ‘het gansche verhaal van de verhooren’ van Jezus betreft) ‘wezenlijk aan de Johanneïsche berigten aansluit.’ Maar nu vragen wij slechts, heeft T. hiermede bewezen dat de bijzonderheden van Jezus' geschiedenis, welke in dit boek, volgens hem, voorkomen, juist aan onze evangeliën ontleend zijn? En zoo lang dit niet voldoende is aangetoond, is zijne argumentatie zonder kracht 2).
Wij behoeven niet lang stil te staan bij het beroep door hem gedaan op het evangelie der kindsheid van Thomas. Wie zich toch niet door vooroordeelen laat misleiden, zal, dunkt mij, gemakkelijk inzien, dat hetgeen hij als bewijs wil doen doorgaan, dezen naam in de verste verte niet verdient.
Besluit hij zijne beschouwing van de apocryphe evangeliën met te wijzen op ‘het onderscheid tusschen deze en onze evangeliën’ in vorm, stof, taal en stijl; wij vragen: wat bewijst dit voor den

{==213==} {>>pagina-aanduiding<<}
ouderdom der laatstgenoemden? Kunnen ze niet, bij dit verschil, even zoo goed na als voor de apocryphen zijn opgesteld?
Waar T. spreekt van de apocryphen, maakt hij ook melding van de Pseudo-Clementinische letterkunde, en wel bepaald van de bekende Homiliën. Hij kent aan deze laatste echter, wegens haren ouderdom 1), niet hetzelfde gewicht toe, als aan het boek van Jakobus en de Pilatus-acten; maar acht het toch van belang, dat daarin het 4de evangelie niet is voorbij gegaan. Maar waaruit blijkt, dat de S. dezer Homiliën dit evangelie heeft gebezigd? Omdat hij de geschiedenis van den blindgeborene gebruikt? Maar hij kan ze immers ook van elders hebben ontleend? Wijkt hij niet evenzeer als Justinus, wat betreft het gezegde Joh. III:4, van ons 4de evangelie af? En zullen we derhalve niet onze volle toestemming schenken aan hetgeen wij prof. Scholten 2) hooren zeggen: ‘daar nu dit gezegde van Jezus, met nagenoeg gelijke afwijking van den tekst van het 4de evangelie, in de homiliën van Clemens voorkomt, dus bij twee schrijvers’ (Justinus en Clemens), ‘die, nagenoeg gelijktijdig levende, door een betrek-
{==214==} {>>pagina-aanduiding<<}
kelijk grooten afstand van plaats 1) van elkander verwijderd waren, ligt het voor de hand te denken aan eene gemeenschappelijke bron, waarin het gezegde van Jezus aldus gelezen werd, wat bij Justinus niemand kan verwonderen, daar bij hem onderscheiden woorden en bijzonderheden worden aangetroffen, die niet aan onze kanonieke evangeliën, maar van elders ontleend zijn.’
Onze slotsom is derhalve: dat prof. Tischendorf te vergeefs op de apocryphen en Pseudoclementinen zich heeft beroepen, om aan te toonen, dat reeds in de 1ste 20 jaren der 2de eeuw onze evangeliën gebruikt werden.
Doch dat reeds in het begin dier eeuw, ten minste niet na 110 of 120, die geschriften des N.T. zullen bestaan hebben en erkend zijn, hiervoor kan, volgens hem, een sterksprekend bewijs worden aangevoerd.
Het is het bekende argument, ontleend aan den Brief van Barnabas. Immers daar wordt de formule ‘gelijk geschreven is’, die anders in de schriften der Apostolische vaders slechts bij aanhalingen uit het O.T. voorkomt, ten opzichte van eene plaats uit het evangelie van Mattheüs gebezigd. En dat dit ‘beteekenisvolle woord’ werkelijk in genoemden Brief gevonden wordt, mag, na de ontdekking van het Sinaitisch Handschrift van den Bijbel door Tischendorf, niet betwijfeld worden.
Het is, dunkt mij, niet moeijelijk om in te zien, dat het bewijs aan dat ‘gelijk geschreven is’ voor de overige evangeliën door prof. T. ontleend niet doorgaat. Maar ook meen ik, dat diezelfde formule ons zelfs niet behoeft te dwingen tot de erkenning dat Barnabas, of wie ook de schijver van dezen brief moge geweest zijn 2), aan ons eerste evangelie kanoniek gezag heeft toegekend. 't Geen toch door dezen met die formule wordt aangehaald, kan ook in een ander boek hebben gestaan en langs dezen

{==215==} {>>pagina-aanduiding<<}
weg hem bekend zijn geworden. 't Is ook mogelijk, dat hij het alleen door de traditie heeft vernomen en dat hij het uit het geheugen heeft geciteerd. Zoo vinden wij bij hem 1) eene aanhaling, die begint met de woorden: ‘wat zegt hij - bij den profeet’ 2) en die nergens in het O.T. wordt gevonden. Laat het zich nu met het oog hierop niet denken, dat hij het gezegde, hetwelk in Mattheüs voorkomt met de formule ‘gelijk geschreven is’ uit het geheugen heeft aangehaald, terwijl hij in de meening verkeerde dat het in het O.T. werd aangetroffen 3)? Indien hij het uit ons eerste evangelie heeft geput, dan is het, zoo als wij reeds opmerkten, het eenige voorbeeld uit al de schriften der Apostolische Vaders, dat een plaats in het N.T. met zulk eene formule is geciteerd. Maakt deze bijzonderheid het niet hoogst waarschijnlijk, dat we ook hier niet eene aanhaling uit een der boeken van dit N.T. aantreffen? Zouden, indien den S. van den hier bedoelden brief ons 1ste Evangelie als autoriteit had gegolden, bij hem de aanhalingen uit het N.T. met de formule in kwestie of dergelijke formules, gelijk die uit 't O.T., niet veelvuldiger zijn? En zoo meenen wij dan ook te mogen besluiten: dat het ‘gelijk geschreven is’, al is het in zijne echtheid door den codex sinaïticus gehandhaafd, geen afdoend bewijs is voor de echtheid en het kanoniek gezag van ons eerste evangelie.
Het beroep op den brief van Barnabas is niet het laatste bewijs door T. voor den hoogen ouderdom der evangeliën aangevoerd. Om hun vroegtijdig bestaan, ja! hunne erkenning reeds vóór de eerste eeuw te staven, beantwoordt hij de vraag: of er eenig spoor is te vinden dat de kerk in den loop der 2de eeuw over den kanon der evangeliën heeft beraadslaagd en beslist, waarbij hij tot het resultaat komt: dat die beslissing reeds tegen het einde van de eerste eeuw moet hebben plaats gehad. Wat hier echter door hem gezegd wordt en door prof. de Groot daarbij is gevoegd, is louter subjectief en behoeft, dunkt mij, niet nader besproken te worden 4).

{==216==} {>>pagina-aanduiding<<}

Tot onze groote verwondering hebben wij in Tischendorfs boekje opgedischt gevonden het bekende bericht van Eusebius 1) aangaande den oorsprong van het evangelie van Johannes; een mededeeling, die, o.i., door den inhoud zelven van dit evangelie, vergeleken met dien der synoptici, zich genoegzaam als een sprookje doet kennen.
Beweert T. daarop dat in de laatste twintig of dertig jaren der eerste eeuw, welligt spoedig na de verwoesting van Jeruzalem alle vier evangeliën moeten bestaan hebben, wij merken hier op aan, dat hij dit wel beweert, maar geenszins heeft bewezen 2).
Heeft T. zich op Papias niet durven beroepen, wij willen dan ook niet terugkomen op hetgeen, ten opzichte van dezen kerkvader, bl. 54-66, door hem en prof. de Groot wordt gezegd; maar liever opmerken, dat hij, na alle de door hem aangevoerde gronden voor den hoogen ouderdom van onze evangeliën, waarmede wij den lezer hebben bekend gemaakt, ten slotte nog een bewijs heeft in 't midden gebracht, hetwelk door hem ontleend is aan de tekstkritiek.

{==217==} {>>pagina-aanduiding<<}

Als ik wel heb gezien, dan hangt de waarde van dit argument geheel af van het al of niet juiste zijner bewering aangaande den ouderdom der vertaling van Irenaeus en dien van de Peschito. Nu hebben we vroeger 1) reeds opgemerkt, dat het onmogelijk is met genoegzame zekerheid aan te wijzen, wanneer de eerstgenoemde overzetting is vervaardigd. En wat de laatstgemelde betreft, Tischendorf had zelf vroeger, zooals wij hierboven 2) opmerkten, toegestemd dat ons zekere gegevens omtrent den tijd, waarop zij gemaakt is, ontbreken 3). Ook dit bewijs kunnen we dus niet voor geldig verklaren.

En hiermede hebben wij al de argumenten, door T., tot staving van zijn gevoelen omtrent den hoogen ouderdom der Evangeliën te berde gebracht, aan een nauwkeurig onderzoek onderworpen; maar...tegelijk bevonden, dat ze volstrekt niet bewijzen wat hij wilde aantoonen. Hij heeft ons geen stap nader gebracht tot de bevredigende oplossing der moeijelijke kwestie: wanneer en door wie onze evangeliën zijn vervaardigd? Zullen wij ons oordeel over zijn werkje vrij uit te kennen geven, dan zeggen we: 't is een oppervlakkig, onkritisch boekje. Dikwerf beweert de S., zonder zich de moeite te geven, om eenig bewijs te leveren; of 't zijn slechts schijngronden, die hij aanvoert, waarvan men gemakkelijk kan inzien, dat ze weinig beteekenen. Of hij gceft, voor bewijzen, groote woorden, machtspreuken, scheldwoorden. Hij heeft meer dan een der moeijelijkste vraagstukken aangeroerd, die zich zoo maar niet met weinige regelen laten oplossen, terwijl hij zich echter met dit laatste tevreden stelde. Voor den onkundige heeft deze arbeid van den Leipziger professor den schijn van groote en kostelijke geleerdheid - maar die glorie verdwijnt geheel, wanneer men van den schijn tot het wezen weet door te dringen. Het ware beter geweest, zoo dit boekje onvertaald was gebleven.
En hierbij hebben we nog niet eens gedacht aan het slot, dat wel het treurigste gedeelte van den geheelen inhoud uitmaakt. Vreeselijk vaart hij daarin uit tegen den twijfelgeest en

{==218==} {>>pagina-aanduiding<<}
het ongeloof, vooral tegen Strauss ‘met zijn luchtbeeld’ en Renan ‘met zijn spotbeeld’, zoo als hij zich uitdrukt. Echt professoraal voorzeker en wel met het hoogste recht, nadat hij zelf zoo echt wetenschappelijk is te werk te gaan!
Maar het lust ons niet, hierover verder uit te weiden. Alleen zeggen we, dat we het betreurd hebben dat een man, als prof. de Groot, zoo iets voor beschaafde christenen heeft kunnen vertalen.
En dan hebben we nog een tweetal opmerkingen.
Prof. de Groot zegt in zijne voorrede, dat, om te onderzoeken, wanneer onze evangeliën werden opgesteld, 3 wegen kunnen worden ingeslagen, en dat reeds de weg, door T. hier betreden, waarbij de getuigenissen en aan wijzingen der oude schrijvers worden nagespoord, zonder dat op de innerlijke gesteldheid dier geschriften wordt acht geslagen, tot de gewenschte zekerheid daaromtrent kan leiden. Die redenering zou zeer goed opgaan, wanneer maar bewezen kon worden, dat aan die getuigenissen en aanwijzingen het praedikaat van onfeilbaarheid mag worden toegekend. Nu dit niet het geval is, moeten we die bewering van prof. de Groot afwijzen.
Prof. Tischendorf, zooals we reeds, in den aanvang van onze recensie, hebben opgemerkt, heeft de vraag naar den ouderdom en de echtheid onzer evangeliën beantwoord met het doel om hunne geloofwaardigheid als bronnen van het leven van Jezus te staven. Maar, aangenomen dat zij zoo oud zijn, als T. beweert en werkelijk van die mannen afkomstig, wier namen zij dragen, volgt dan hieruit, dat wij op de berichten, die zij aangaande Jezus behelzen, veilig staat kunnen maken? Omdat iemand, die ons het een of ander voorval mededeelt, heeft geleefd in den tijd, waarop dit moet hebben plaats gegrepen, - of, omdat hij zelf daarvan getuige is geweest, mag het reeds daarom voor ontwijfelbaar worden gehouden, dat, hetgeen hij verhaalt werkelijk en zooals hij het ons mededeelt, geschied is? Wat wordt er al niet vereischt, om goed waar te nemen, om nauwkeurig te berichten? De oudheid van een geschrift is geen waarborg voor zijne geloofwaardigheid. De ervaring heeft geleerd, dat latere schrijvers een feit veel juister hebben voorgesteld dan vroegere, ja! dan gelijktijdige. Laat ons eens aannemen: het eerste evangelie is door Mattheüs, een van Jezus, 12 Apostelen, geschreven. Is dit nu een genoegzame grond voor de geloofwaardigheid b.v. van het bericht, dat we aldaar in Hoofdst.

{==219==} {>>pagina-aanduiding<<}
XXVII:52, 53 aantreffen? Ik geloof, dat prof. de Groot zelf deze vraag ontkennend zal beantwoorden. Maar zoo het antwoord op die vraag van dien aard moet zijn, dat men dan ook erkenne dat (al ware door prof. Tischendorf bewezen, dat onze evangeliën zoo oud zijn, als hij beweert, en dat aan hunne echtheid niet getwijfeld mag worden) hieruit nog geenszins zou volgen, dat deze schriften des N.T. in alles betrouwbare bronnen zijn voor het leven van Jezus.
En toch hebben wij ons zoo veel moeite gegeven met het onderzoek naar de juistheid van Tischendorfs resultaten?
Dit is geschied, niet alleen omdat wij het in ieder geval eene belangrijke vraag achten: van welken tijd dagteekenen onze evangeliën en hoe moet over hunne echtheid worden geoordeeld? maar ook, omdat het getal niet klein is van hen, die zweren bij hetgeen door mannen als prof. Tischendorf gezegd is.
Wat zouden we ons verblijden, indien ons bleek dat wij er toe hebben bijgedragen, dat lezers, die tot de laatste soort behooren, van deze hunne kwaal zijn genezen.

Olst, Februarij 1866.
H.E. Stenfert Kroese.
Dr. S.K. Thoden van Velzen. HEBBEN DE ARTIKELEN des algemeenen christclijken geloofs voor de zaak des christendoms uitgediend? - Een woord voor onzen tijd. (Te) Rotterdam, (bij) D.J.P. Storm Lotz. 1865. Prijs ƒ 0.50.
Bij de ontvangst dezer brochure was ik van meening, dat ik zou kunnen volstaan met het bericht, dat zij geschreven was naar aanleiding van een voorstel, door de afdeeling 's Hertogenbosch van het Ned. Zendelinggenootschap bij de Alg. Vergadering van die Vereeniging ten jare 1865 ingediend, en dat 't dus niet noodig scheen, daarbij thans nog uitvoerig stil te staan, aangezien de meerderheid, 't zij dan óm de motieven door dr. v.V. aangevoerd, of wel óndanks die motieven, het voorstel 's Bosch had afgewezen.
Nu evenwel denk ik er anders over. Kort na de uitgave der brochure, las ik er een aankondiging van in de Godgeleerde Bijdragen, waarin de ongenoemde schrijver de loftrompet over 't werkje van dr v.V. niet luid genoeg meent te kunnen doen klinken. Dit dreef er mij toe, om ‘er rond voor uit te komen,’ dat in mijn oog dit geschriftje die loftuitingen niet alleen niet verdient, maar dat dit zoogenoemde woord voor onzen tijd, als een treurig teeken des tijds moet worden aangemerkt.

{==220==} {>>pagina-aanduiding<<}

Ik gevoel, dat dit oordeel tamelijk hard klinkt, met betrekking tot een werkje, bij welks samenstelling de S. verzekert, dat slechts waarheidsliefde (men leze de aanhalingen uit Geibel bl. 7 en 8) hem gedreven heeft, en toch, ik zeg even als hij:

‘Ob auch die Welt den Stab mir bricht, 
In Gottes Hand ist das Gericht, 
Gott helfe mir: “Ich kann nicht anders.”’ 

Of neen - ik zal maar zulke groote woorden niet gebruiken: De lezer zelf oordeele.
De aanleiding tot zijn schrijven vond dr. v.V., zooals gezegd is, in 't voorstel van de afdeeling 's Bosch, om, eerlijkheidshalve, al die uitdrukkingen weg te nemen uit de ‘algemeene bepalingen’ van 't Ned. Zend. genootsch., die daarin niet veel meer schijnen te zijn dan eene doode letter, of, erger nog, een middel om de goê gemeente te doen gelooven, dat er nog iemand gevonden wordt onder de leden of bestuurders van dat genootschap, die deze uitdrukkingen en met name de vermelding der ‘twaalf artikelen der algemeene christelijke geloofsbelijdenis’ zou kunnen onderteekenen. De afdeeling 's Bosch wilde eenvoudig in die ‘algemeene bepalingen’ uitgesproken zien, dat het genootschap de voortplanting des christendoms, bijzonder onder de Heidenen ten doel heeft (art. 1) dat het allen als zijn leden aanneemt, die dit doel wenschen te helpen bevorderen (art. 2) en dat het zich de zoodanigen tot leden en medearbeiders wenscht, ‘die gedreven worden en onderling verbonden zijn door het christelijk geloof en de daaruit voortvloeijende liefde jegens God en den naaste, naar den geest van het evangelie (art. 6).’
Nu zou een oppervlakkig beschouwer zeggen, met de aanneming dier ‘bepalingen’ in plaats van de bestaande, die een meer kerkelijk en dogmatisch karakter dragen, werd niets verloren, maar integendeel veel gewonnen. Zóó toch behoefde niemand zich aan de zendingszaak langer vreemd te houden. Noch zij, die de prediking van den geheelen inhoud van O. en N. Testament, of de aanneming der XII artikelen voor de evangelisatie der heidenen onmisbaar achten; noch zij, die meenen, dat ‘het werkdadige Christendom’ met al die dingen, inzonderheid met de zoogenaamde apostolische belijdenis (Lucus a non-lueendo), weinig of niets te maken heeft, maar dat men 't daarbij bijv. met de berqrede en de gelijkenissen veel verder brengen zal.
Die echter zóó oordeelden, blijken buiten dr. Th.v.V. ge-
{==221==} {>>pagina-aanduiding<<}
rekend te hebben. Hij houdt het er voor, dat die zoogenoemde artikelen des algemeenen (?) christelijken geloofs daarbij (want de uitdrukking christendom op den titel, moet eigenlijk plaats maken voor 't woord zendingszaak) volstrekt nog niet hebben uitgediend.
't Is hier natunrlijk de plaats niet, om na te gaan, in hoeverre dr. Th.v.V. het geding, dat hij trachtte te voeren, voldongen heeft: dit moet niet in een letterkundig, maar in een godgeleerd tijdschrift geschieden: maar 't is hier wèl de plaats om te zeggen, dat men twijfelen mag, of alléén waarheidsliefde des schrijvers pen heeft bestuurd 1).
Er moet, zou men meenen, een ander motief zijn geweest en 't boekje zelf laat ons dan ook niet in 't onzekere, dit motief te ontdekken.
Die hooge ingenomenheid met de 12 Artikelen is, dunkt mij, niet zoo heel ernstig gemeend. Wèl gelooft Dr. v.V., dat koning Radboud zijnen voet niet uit de doopfont zou hebben terug getrokken, als Wulfram hem 't bekende bescheid op zijn vraag, nopens het verblijf zijner vooronders, niet had gegeven, maar hem met Dr. v.V.'s bekende opvatting van 't artikel van Jezus' ‘nederdaling ter helle’ had kunnen bekend maken, en dat, ‘onze voortreffelijke zendeling Wiersma’ minder ergernis aan

{==222==} {>>pagina-aanduiding<<}
‘eene bekrompen orthodoxe partij’ zou gegeven hebben en ‘dieper in het hart zijner hoorders, zou hebben kunnen grijpen,’ indien hij, die ‘schijnt gevoeld te hebben’ hoeveel partij hij van de leer der verkondiging van 't evangelie aan de dooden, bij zekere lijkrede te Tonsawang uitgesproken, had kunnen trekken, nog levendiger van dit geloof (dat ‘de nog buiten Christus stervende, voorwerpen van de verlossende kracht des Evangelie's zijn’) ware doorgedrongen geweest; wèl heeten de XII Artikelen (blz. 10) ‘het twaalftal zuilen der oude Christenkerk’ of ook: (blz. 11) ‘aloude getuigen van 't geloof onzer vaderen’, en (blz. 12) ‘eenvoudige leuzen’, waarvan men zich verheugen mag: ‘dat ze nog door geen andere, minder beproefde, en ligt min duurzame zijn vervangen’; wèl weet de S. ons te verhalen, dat er onder die artikelen zijn, die hij ‘voor zijne rust, zijn troost, zijn hoop en zijne liefde, volstrekt niet kan en daarom ook niet wil missen’ 1), en verzekert hij, dat de meest ‘aangevochtene’ (sic) hunner slechts op den keper bezien behoeven te worden, ‘om van de antipathie daartegen te worden genezen’, zoodat hij 't dan ook ongeraden acht, om ‘dat oude beproefde vaandel’, bij den ‘verdelgingskamp tegen het bijgeloof, de onkunde, de goddeloosheid en de troosteloosheid’, waartoe hij zich mede aangegord heeft, in te wisselen tegen een ander, ‘waarvan het nog eerst moet bewezen worden’, ‘of daarin zooveel licht, kracht en raad, zooveel levens- en stervensmoed te vinden is 2), bij het moeijelijke ons aanbevolen werk!’ Maar dit alles wordt toch weêr machtig getemperd door wat men ‘scheutjes water in dien wijn gegoten’ zou kunnen noemen. Ik mag die niet allen opsommen, men leze ze (‘des belust’ zou Dr. J. van Vloten aanteekenen) vooral op blz. 43 en vervolgens, waar erkend wordt dat niet slechts de ‘banier’ reeds ‘ietwat verkleurd’ is, maar zelfs, dat ook die belijdenis is een werk ‘van feilbare menschen als wij zijn’ en dat dus de ‘algemeene bepalingen van 't Ned.

{==223==} {>>pagina-aanduiding<<}
zendelingsgenootschap zich vergissen’ (let wel!), ‘als zij deze artikelen afzonderen van 't geen daar menschelijke “leerbegrippen” heet’; ja, zelfs wordt toegegeven, dat daarin uitdrukkingen werden ‘opgenomen en op den voorgrond geplaatst, die wij nu zonder eenige schade zouden kunnen missen, en andere worden verzwegen, die wij heden ten dage zeer gewenscht zouden achten’ - voorbeelden zijn: volgens dr. v.V. van 't eerste: ‘het lijden onder Pontius Pilatus’ en 's Heeren ‘begravenis’ en van 't andere: Jezus' ‘zondeloos-heilige leven’ en de ‘heiligmaking, zonder welke niemand God zal zien’. Bovendien geeft de S. toe, dat tegenwoordig niemand, die om 't geloof ten vure gedoemd werd, nog ‘troost zou scheppen’ uit het ‘blijmoedig reciteren dezer artikelen’, zoo als ‘dat vijftal Geneefsche martelaren’; en dat wij ‘als wij iemand moesten troosten over zijn zonden’, in stede van met dien monnik in Erfurts klooster, toen hij den kranken Luther opbeurde, hem te wijzen op het artikel: ‘ik geloof aan de vergeving der zonden’, beter doen, wanneer wij hem ‘op Christus zelve en met Hem op den Vader wijzen, die vergeeft.’
Men ziet 't dus, er is ook volgens dr. v.V. nog al 't een en ander op die artikelen af te wijzen. Toch wil hij ze behouden hebben als ‘dierbaar’, als ‘geloofsleus’, als ‘banier’. - Waarom dan toch? - Zal ik eene gissing wagen, waartoe èn 't boekje zelf èn 't voorgevallene op de jongste algemeene vergadering van 't zendeling-genootschap mij recht schijnen te geven? Welnu, dan geloof ik werkelijk, dat dr. v.V. er nooit toe gekomen zou zijn, om de verdediging, veel minder nog de aanprijzing van die XII artikelen voor de zaak van 't christendom en de zending onder de heidenen op zich te nemen, indien hij in 't voorstel van 's Hertogenbosch niet een onweêrswolk had meenen te zien, die 't genootschap, zoo al niet met den ondergang dreigde, dan daaraan toch een belangrijk finantiëel nadeel had kunnen berokkenen. Waren ten vorige jare ter gelegenheid van ‘de Zaalbergsche bewegingen’ (zie bl. 33) door 't terugtreden der mannen van 't behoud, belangrijke krachten aan 't genootschap ontvallen, 't voorstel van 1865 dreigde met nieuw verlies, als misschien ook de mannen van 't midden, of zoo deze niet: dan de modernen misschien aan 't genootschap den rug toekeerden. Dit te voorkomen was kennelijk veler leden doel en van daar ook, dat op praeadvies van 't hoofdbestuur, het voorstel 's Bosch met zulk een aanzienlijke meerderheid, zonder discussie, werd ter zijde

{==224==} {>>pagina-aanduiding<<}
gelegd. Is nu mijne gissing niet geheel onjuist, dan is ook de leeuwarder theologiae doctor door dit armzalig virtus post nummos, waarop reeds Herderscheê wees in Nieuw en Oud, VII. bl. 134 volgg. er toe gedreven, om zijn wetenschap 't zwijgen op te leggen, zoo ver hij maar eenigzins kon en de verdediging der ‘aangevochten’ XII. art. (hier en daar natuurlijk cum grano salis!) te beproeven.
Ik herhaal het, 't is hier de plaats niet, om na te gaan hoe de doctor de verschillende artikelen heeft pogen te vindiceren: - maar is 't minder liefde tot de waarheid geweest, die hem dreef, dan wel een ten offer brengen van de waarheidsliefde aan andere beweegredenen, dan sta hier een luid protest tegen zulk een taktiek. Is 't Zendelinggenootschap, waarvan ook ik hoop dat 't zal blijven bestaan (om althans een deel der schuld, die Nederland aan Java heeft af te doen, door aan Maleier en Javaan het hooger licht des geestes te brengen) alleen door zulke middelen te houden, dan mag het mijnentwege te gronde gaan. Maar, Goddank! ik geloof niet, dat zulke middelen noodig zijn. Is 't evenwel daartoe een vereischte dat om velen als leden of begunstigers te behouden, de boeken des O. en des N.T. en de XII artikelen in de ‘algemeene bepalingen’ worden vermeld en art. 6. met zijn dogmatische formules onveranderd blijve, welnu men behoude die dan ter wille van de leden hier te lande, die daar niet buiten kunnen of er nog eenig heil van verwachten, - maar God beware ons voor zendelingen, die met die laatste alléén of zelfs maar voornamelijk naar Java trekken. De tijd, dat men dáár de ééne ilmoe voor de andere in de plaats ging stellen, is voor goed voorbij: en dat er hoe langer zoo minder dogmatiseerende zendelingen naar onze Oost zullen gaan, daarvoor staat ons de naam van den wakkeren Director Neurdenburg borg. En waarlijk: niet wanneer daar ginds dat: ‘ik geloof in God enz. enz.’ achter een wordt opgedreund, maar wanneer dat: ‘zalig zijn de armen van geest; enz. enz.’ in 't hart van Maleier en Javaan weêrklank zal gevonden hebben, dan zal ook 't koninkrijk Gods onder hen beginnen te komen.
Zijn die heidenen van Java in menig opzicht aan kinderen gelijk, dan zeg ik, vooral met het oog op de nu weêr aangeprezen geloofsartikelen den Leekedichter na:

‘Hoe 'k wou dat Hij hen tegen kwam, 
Die kindren in zijn armen nam: 
En vast wel anders leerde.’ 


{==225==} {>>pagina-aanduiding<<}

Maar genoeg, misschien reeds te veel. Dat mijne aankondiging zoo lang werd, vergunne men mij ter wille van het beginsel, dat hier geldt: waarheid boven al! Druk en uitvoering van 't boekje zijn netjes, of de stijl van Dr. v.V. niet voor menige verbetering vatbaar is, moge de lezer zelf beoordeelen.
Kampen, 11 Januari 1866.
A.G. van Anrooy.




II. Opvoeding en Onderwijs.

DE FACULTEIT DER GODGELEERDHEID aan de nederlandsche hoogescholen. Toespraak bij den aanvang der akademische lessen in September 1865, gehouden door Dr. L.W.E. Rauwenhoff. Leiden, van Doesburgh. Prijs ƒ 0.35.
Niet lang, nadat de hier vermelde openingsrede mij door de redactie der vaderlandsche Letteroefeningen ter beoordeeling was toegezonden, verscheen in ditzelfde tijdschrift een opstel van den hoogl. Tideman, waarin het vraagstuk der reorganisatie van ons hooger onderwijs in het algemeen in behandeling genomen, en, bij de mededeeling van des schrijvers eigene zienswijze met betrekking tot eene hervorming van de Faculteit der Godgeleerdheid, ook het door dr. Rauwenhoff daarover uitgesproken denkbeeld ter toetse gebracht wordt 1). Dit lezende, stond ik een oogenblik in beraad, of ik al dan niet zou voortgaan met de volbrenging der mij opgedragen taak. Doch ook slechts een oogenblik. Ik besefte aldra, dat er, met het oog op het door dr. Tideman geschrevene, geene enkele reden bestond, waarom ik mij van die taak ontslagen zou mogen rekenen. De zaak toch, waarover de leidsche hoogleeraar eerst tot zijne studenten, en later tot het in dergelijke aangelegenheden belangstellend publiek het woord heeft gevoerd, maakt slechts een klein onderdeel uit van hetgeen zijn amsterdamsche ambtgenoot zich had voorgenomen ter sprake te brengen, en beslaat dien ten gevolge in het betoog van laatstgenoemde eene al te ondergeschikte plaats, dan dat hare aanspraak op eene meer opzettelijke beschouwing niet gereedelijk door ieder erkend zou worden. Dr Tideman zou - ik houd er mij van overtuigd - zelf de eerste zijn om dit van ganscher harte toe te stemmen. Zoo duidelijk mogelijk heeft hij bovendien te kennen gegeven, dat hij met zijn opstel geene andere bedoeling heeft gehad, dan om het debat in te leiden, en dat hij

{==226==} {>>pagina-aanduiding<<}
daarom hoopte, de door hem geopende discussiën door anderen te zien voortgezet. Al ware 't dus alleen, om aan een zoo billijk verlangen te voldoen, zou ik oordeelen, dat ik de mij aangeboden gelegenheid, om over een der door hem behandelde punten mijne meening te zeggen, niet ongebruikt mocht laten voorbijgaan, - allerminst met een beroep op den bekenden rechtsregel: non bis in idem, mij daarvan mocht zoeken af te maken. Er was echter - ik mag het niet verzwijgen - ook nog iets anders, dat mij, zelfs meer dan het reeds opgenoemde, weêrhield, mijn woord aan de redactie terug te nemen. De speech van dr. Rauwenhoff was door haar in mijne handen gesteld, omdat ik vroeger meermalen, eens zelfs in een vrij uitvoerig opstel 1), mijne wenschen en inzichten aangaande de regeling van het theologisch onderwijs aan onze akademien had kenbaar gemaakt. Hare uitnoodiging verschafte mij dus als van zelf de welkome gelegenheid, ja bracht mij eenigzins onder de even nuttige als aangename verplichting, om op denkbeelden, vóór jaren door mij geuit, terug te komen, en van de wijzigingen, door het verloop der tijden daarin ontstaan, openlijk rekenschap te geven. Waarlijk, reden genoeg voor mij, om aan die uitnoodiging te blijven voldoen, ook al zag ik mij, bij de herleving van het vraagstuk der godgeleerde faculteiten, door andere sprekers voorgegaan! Reden genoeg, om er zich niet over te verwonderen, dat een spreeklustige als de ondergeteekende zich ook heden weêr in de discussie mengt, en daardoor het bewijs zoekt te leveren, dat eene kwestie, die hem in vroeger dagen de grootste belangstelling inboezemde, en die, gelijk toen, zoo ook nu nog steeds naar hare oplossing wacht, hem nog geenszins onverschillig geworden is!
Die kwestie, zeide ik, wacht nog steeds naar hare oplossing. In één opzicht evenwel gelukkig niet meer. Ik meen mij ten minste aan geene overijling schuldig te maken, wanneer ik het voor eene uitgemaakte zaak verklaar, dat, bij eene eventuëele hervorming van ons hooger onderwijs, de godgeleerde faculteiten, indien zij behouden blijven, haar kerkelijk of kerkgenootschappelijk karakter geheel zullen moeten verliezen. Zóó ver waren wij tusschen de jaren 1848 en 1850 nog niet. Wel hadden zich toen reeds van verschillende zijden, met meerderen of minderen nadruk, stemmen doen hooren, die op eene geheele verandering

{==227==} {>>pagina-aanduiding<<}
aandrongen in de verhouding tusschen kerk en staat, gelijk die, met betrekking tot het hooger onderwijs, door art. 56 van het koninkl. besluit van 2 Aug. 1815 geregeld was. Onze staatkundige progressisten achtten die verhouding in lijnrechten strijd met het grondwettig beginsel der scheiding tusschen kerk en staat, waardoor aan den laatste iedere inmenging in zaken de eerste betreffende verboden, en hem daarentegen de handhaving van eene stipte onzijdigheid tegenover de verschillende kerkgenootschappen tot plicht gemaakt werd. Maar ook in de hervormde kerk zelve voelden velen zich op den duur en in klimmende mate door die verhouding onbevredigd. De orthodoxe partij, gedreven door de vrees, dat, onder de suprematie van een godsdienstloozen staat, ten laatste misschien mannen als Strauss of Baur konden geroepen worden om de theologische leerstoelen hier te lande in te nemen, wilde het aan hare kerk verleende voorrecht gaarne prijs geven voor het recht, om op de keuze van hoogleeraars in de godgeleerdheid een meer direkten invloed uit te oefenen, en deed, in veelvuldige adressen aan de Synode als anderzins, ook werkelijk stappen om daartoe te geraken. Daarentegen was bij de liberalen meer en meer de zucht ontwaakt, om het godgeleerd onderwijs aan onze hoogescholen te emanciperen van een kerkelijk gezag, waardoor het in zijne wetenschappelijke vlucht belemmerd werd. En al durfde niemand hunner het destijds nog met zooveel beslistheid uitspreken, als dr. Doedes dit in onze dagen heeft gedaan, dat een theologiae professor qua talis niets met de kerk te maken heeft, aan haar geenerlei rekenschap of verantwoording schuldig is, - het bleek toch uit alles duidelijk genoeg, dat de mannen, die toen op dit punt zijne voorgangers waren, verlangend naar eene wettelijke regeling uitzagen, waardoor de wetenschappelijke onafhankelijkheid van het hoogleeraarsambt in de godgeleerdheid van staatswege erkend en gehuldigd werd. Doch hoe men zich destijds ook van verschillende
zijden vereenigde tot bestrijding van een toestand, welks gebreken velen reeds middagklaar voor oogen lagen, het was er toch nog ver van af, dat aan de in dien geest ontboezemde wenschen ook gehoor stond verleend te worden. De meerderheid was nog geenszins overtuigd van de nuttigheid en noodzakelijkheid van hetgeen door eene in haar oog partijzuchtige minderheid verlangd werd. Zij toonde zich voor de hervormingsplannen van deze haast even beducht, als voor den radikalen

{==228==} {>>pagina-aanduiding<<}
maatregel, door den hoogl. Opzoomer en dr. van Vloten aanbevolen, om alle godgeleerd onderwijs van de akademiën te verwijderen. Zij ijverde daarom voor het behoud van het bestaande, als het beste middel om de gevaren te vermijden, die in hare schatting aan iedere nieuwe regeling verbonden waren. Onder deze omstandigheden was het voor 's lands regering eene uiterst moeilijke taak, de van haar verwachte reorganisatie van het hooger onderwijs op zulk eene wijze tot stand te brengen, dat tegelijk aan de eischen des tijds, en aan de wenschen en inzichten der elkander bestrijdende partijen werd tegemoet gekomen. De tot dat doel door haar benoemde staatscommissie ging blijkbaar, meer dan onder iets anders, gebukt onder het bezwaar, dat haar door dit gedeelte van haren arbeid werd opgeleverd. Zij zocht, met eene bezadigdheid waaraan wij in geen geval onze hulde kunnen weigeren, naar een moyen terme, ten einde de botsende meeningen zoo mogelijk tot overeenstemming te brengen, en kwam langs dien weg tot het bekende voorstel, om uit de gewone volgreeks der faculteiten die der godgeleerdheid weg te nemen, maar in de plaats daarvan, buiten het eigenlijke akademisch cadre om, aan ieder van 's lands hoogescholen eene godgeleerde faculteit te organiseren, uitsluitend bestemd ter vorming der godsdienslleeraars van het hervormd kerkgenootschap, onder bepaling, dat ook voor alle andere kerkgenootschappen, die dit mochten verlangen, aan een of meer der hoogescholen, hetzij eene bijzondere faculteit, hetzij een of meerdere leerstoelen van staatswege zouden worden opgericht 1). Dit voorstel, ofschoon in den geest van hen, die, met de grondwet in de hand, aan het prerogatief der hervormde kerk een einde wenschten gemaakt te zien, zonder haar daarom van een voorrecht te
berooven, waarop zij als een verkregen recht aanspraak bleef maken, was echter weinig geschikt om den algemeenen bijval te verwerven, waarop de staatscommissie scheen gerekend te hebben. Het werd integendeel met groote koelheid, hier en daar zelfs met sterken tegenzin ontvangen - en geen wonder! Werd toch het plan der staatscommissie uitgevoerd, dan zou, in weerwil der daarin vervatte belangrijke concessiën, geen der partijen, die op verandering hadden aangedrongen, hare wenschen

{==229==} {>>pagina-aanduiding<<}
verwezenlijkt zien. De voorstanders der scheiding van kerk en staat niet, omdat laatstgenoemde voortging hoogleeraars te benoemen en te bezoldigen, die in dienst stonden van een bepaald kerkgenootschap. De orthodox-hervormden niet, omdat de kerk alsdan ook in het vervolg de onderwijzers harer studerende jeugd van den staat zou moeten ontvangen. De liberalen, eindelijk, op kerkelijk gebied wel het minst van allen, omdat door de voorgeslagen wijziging de godgeleerde faculteiten, niet meer apart gezet, maar inderdaad in zoovele kerkelijke seminariën herschapen werden, en daarmede de doodsteek werd gegeven aan de beoefening der godgeleerdheid als vrije wetenschap. Waar alzoo niemand tevreden werd gesteld, daar sprak het wel van zelf, dat het wetsontwerp der staatscommissie op dit punt ook niet met lofgejuich begroet werd, maar integendeel van verschillende zijden, zelfs van die der Algemeene Synode, ernstige tegenspraak ontmoette, en dat de meesten, niet der conservatieven quand même alleen, aan den bestaanden toestand met zijne gebreken en anomaliën de voorkeur gaven boven eene regeling, waardoor de toekomst, hetzij dan van de kerk, of van het hooger godgeleerd onderwijs, op bedenkelijke wijze op het spel werd gezet. Maar zoo viel er ook voor de regeering niet te denken aan eene uitvoering van het haar voorgedragen plan, en daar het vraagstuk der reorganisatie van het hooger onderwijs destijds nog voor een zeer groot gedeelte door de kerkelijke kwestie beheerscht werd, zoo kan het ons slechts weinig bevreemden, dat de staatscommissie, na inlevering van haren arbeid, onder dankbetuiging ontslagen, en het met zooveel zorg door haar bewerkte wets-ontwerp al spoedig geheel ter zijde gelegd werd.
Vijftien jaren zijn sedert verloopen, en de omstandigheden zijn inmiddels grootelijks veranderd. Het grondwettig beginsel der scheiding tusschen kerk en staat is in dien tusschentijd hoe langer hoe consequenter, ook bij de regeling van het onderwijs, toegepast, en men gevoelt het op dit oogenblik vrij algemeen, dat de laatste overblijfselen van een vroegeren, daarmede strijdigen, toestand zoodra mogelijk behooren te verdwijnen. De oude grenslijnen tusschen de verschillende protestantsche kerkgenootschappen bestaan nauwelijks meer, maar hebben, in den strijd der meeningen op godgeleerd gebied, meerendeels voor geheel nieuwe plaats gemaakt, en wel voor zulke, waarop, omdat zij geen historische beteekenis hebben, geen regtstoestand aanwij-
{==230==} {>>pagina-aanduiding<<}
zen, door den staat ook geen acht kan of behoeft geslagen te worden. De godsdienstige conflicten onzer dagen hebben, voorts, het in mijn oog even heilzame als natuurlijke gevolg gehad, dat de akademiën als kweekscholen voor leeraars der hervormde kerk haar prestige en krediet bij de streng behoudende partij hoe langer hoe meer verloren hebben, zoodat men van die zijde wel tot de bewustheid is moeten komen, dat het bestaan van hervormde faculteiten inderdaad reeds tot het verledene behoort. Om die bewustheid eindelijk zoowel helderder als algemeener te maken, heeft in den laatsten tijd voorzeker niet weinig bijgedragen een zoo zonderling verschijnsel als dat, waarop reeds vroeger met een enkel woord door mij gewezen werd; het verschijnsel, dat een der conservatiefste, bij de behoudende richting meest geaccrediteerde hoogleeraren de vrijheid van het hooger godgeleerd onderwijs met alle kracht verdedigd, en bij die gelegenheid rondweg verklaard heeft, dat de kerk - natuurlijk vrij bleef om van hare toekomstige bedienaars te eischen wat haar oorbaar scheen, maar dat dezen de daartoe noodige opleiding niet aan de akademiën, als zuiver wetenschappelijke staats-instellingen, behoefden te ontvangen, en dat zij
dus de meening, als of de godgeleerde faculteiten nog werkelijk en uitsluitend hervormde faculteiten waren, als een ijdel droombeeld behoorde op te geven.
Met het oog op hetgeen wij hier hebben opgenoemd, mogen wij alzoo wel beweren, dat wij sedert de laatste jaren een geheel nieuw tijdperk zijn ingetreden. De vrucht van het zaad, dat sinds lang op ontkieming wachtte, is inmiddels gerijpt, zoodat, indien niet alles mij bedriegt, de maaier nog slechts tot den oogst behoeft in te gaan. Met andere woorden: wanneer thans eindelijk aan de reorganisatie van het hooger onderwijs de hand mocht geslagen worden, dan is de kwestie van het kerkelijk karakter der godgeleerde faculteiten in den zin der vrijheid opgelost, en daarmede een der grootste struikelblokken voor het invoeren der zoo gewenschte hervorming weggevallen. Zoo oordeel ik niet alleen met dr Rauwenhoff, die het eene ondragelijke anomalie noemt, dat de staat aan zijne akademiën eene theologische faculteit alleen voor de hervormden zou behouden; niet alleen met dr. Tideman, die niet aarzelt zulk eene regeling voortaan geheel ondenkbaar te noemen. Maar zoo oordeel ik met allen zonder uitzondering, die over de zaak iets dieper hebben doorgedacht, en die daardoor, zij 't ook misschien langs vele en moeilijke omwegen, tot het

{==231==} {>>pagina-aanduiding<<}
inzicht gekomen zijn, dat eene dergelijke regeling in onzen tijd geheel strijdig zou wezen, én met de roeping van den staat, én met de belangen der kerk, én met de eischen der wetenschap.
Maar wat dan?
Wanneer wij aan de toekomstige reorganisatie van het hooger onderwijs eenmaal den eisch stellen, dat in het daartoe strekkend plan geen godgeleerde faculteiten meer mogen worden opgenomen, waaraan de vorming der kweekelingen van een bepaald kerkgenootschap gebiedend is opgedragen, dan openen zich onderscheidene wegen, die, met meer of minder goed gevolg, tot het beoogde doel henen leiden. De eerste is de eenvoudigste en de kortste; het is die, welke in der tijd door Mr. Opzoomer en dr. van Vloten werd voorgeslagen: de afschaffing van alle hooger godgeleerd onderwijs van staatswege, en de overdracht daarvan aan de verschillende kerkgenootschappen 1). Ik zal bij deze gelegenheid in geene uitvoerige beschouwing treden van de gronden, waarop ik meen, dat deze weg wel in de laatste plaats verdient te worden ingeslagen. Daartoe zou ik slechts kunnen herhalen, hetgeen reeds in het jaar 1850 door mij geschreven werd. Het verheugt mij intusschen, dat de zaak van het blijvend recht der theologische wetenschap, ook in verband met de eischen des tijds en de behoeften der maatschappij, op nieuw door dr. Rauwenhoff in zijne openingsrede, en dat met zooveel succes, is bepleit geworden. Hij heeft zich daardoor aanspraak verworven op den dank van allen, die met mij van gevoelen zijn, dat de staat wel degelijk geroepen en verplicht is, de geleerde vorming van hen die aan de zedelijke en godsdienstige ontwikkeling der natie arbeiden ter harte te nemen, en dat hij voor dezen althans de gelegenheid moet openstellen, om tot eene echt wetenschappelijke beoefening van het vak hunner keuze te worden opgeleid. En zoovelen er dan ook gevonden worden die dit nog mochten in twijfel trekken, of wier zwakgeloovigheid op dit punt althans aan eenige versterking behoefte heeft, -
hen noodig ik met aandrang uit Rauwenhoff's speech ter hand te nemen, en zich door hem te laten aantoonen, dat, gelijk hij zich uitdrukt, van den eenen kant ‘de godsdienst als eigenaardige vorm van het menschelijk en maatschappelijk bestaan, in onze zamenléving algemeen

{==232==} {>>pagina-aanduiding<<}
en belangrijk genoeg is om aanspraak te kunnen maken op vertegenwoordiging aan een hoogeschool, die in de gesteldheid van onze maatschappij het richtsnoer van haar omvang en het doel van haar werkzaamheid moet hebben’ (blz. 17); van den anderen kant het welbegrepen staatsbelang, ook met het oog op de burgerlijke en maatschappelijke werkzaamheid der aanstaande godsdienstleeraars als leidslieden hunner gemeenten, medebrengt, dat de theologische studie aan de akademiën verbonden blijve met die der andere wetenschappen, en dus de theologie haar faculteit aan de akademiën behoude (blz. 21).
Een tweede weg is die, aan welks beschrijving en aanbeveling het karakteristiekste gedeelte der voor ons liggende redevoering is toegewijd. Uitgaande van de stelling, dat de staat zich niet mag inlaten met het confessioneel verschil dat onder de burgers gevonden wordt, beweert Rauwenhoff, dat er dus maar één weg openblijft, indien er nogtans aan eene staatsinstelling als de akademie theologisch onderwijs zal gegeven worden. Het is, dat de staat aan zijne hoogescholen een faculteit behoude voor de theologie, niet voor christelijke, niet voor protestantsche, niet voor hervormde, maar eenvoudig voor theologie, een faculteit derhalve, wier catheders toegankelijk en bestemd zijn voor bekwame godgeleerden, onverschillig van welk kerkgenootschap of welke dogmatische richting (blz. 22).
Klinkt iemand dit voorstel vreemd? Rauwenhoff gelooft toch, dat het uitvoerbaar en dat het aanbevelenswaardig is.
Vraagt men, wat dan in die faculteit gedoceerd zal worden? Hij antwoordt: geheel hetzelfde wat nu hier, te Leiden, wordt behandeld, de wetenschap der godsdienst, in haar drie deelen, literatuur, geschiedenis en philosophie der godsdienst. Men zal daarbij vooral letten op die vormen, die voor ons de meeste waarde hebben, de christelijke, de israëlitische, juist zooals het nu geschiedt.
Maar wie zullen dat onderwijs geven? De spreker heeft het reeds gezegd: bekwame godgeleerden, aan wie de regeering die taak toe vertrouwt, zonder te vragen tot welk kerkgenootschap zij behooren.
Dus ook katholieken, ofschoon het van algemeene bekendheid is, dat het katholicisme geen vrijheid van onderzoek en dus geen nieuwe wetenschap gedoogt?...Maar, vraagt Rauwenhoff, is het dan een uitgemaakte zaak, dat er in onze wetenschap van een katholiek niets goeds te wachten is? Zou onze academische studie er welligt onder geleden hebben, wanneer iemand als Hug hier een leerstoel bekleed had? Zou een Döllinger ook niet bij

{==233==} {>>pagina-aanduiding<<}
ons een auditorium voor zijne kerkhistorische onderzoekingen verdienen? Zijn er ook niet uit ons vaderland te noemen, die evenzeer eene onzer hoogescholen zouden versierd hebben, als thans een katholiek seminarie? Men zegt, een katholiek is niet vrij in zijne wetenschap. Toegestemd, - maar is een protestant het dan altijd? En behoeft dit ook wel? Kan hij daarom zijne plaats niet nuttig bekleeden aan eene inrichting, waar men niet zoozeer komt om iets aan te leeren, maar veelmeer om tot eigen onderzoek en zelfstandige studie te worden opgeleid?
Maar zal men van dat akademisch onderwijs wel gebruik maken? Men zou kunnen antwoorden, dat de staat, aan eene op hem rustende verpligting voldoende, zich daarover niet heeft te bekommeren. Doch het is waar, als het zich vooruit liet berekenen, dat zulk een faculteit geen enkel leerling zou hebben, zou men toch bezwaarlijk de verandering een verbetering kunnen noemen. Bestaat er echter wel gegronde reden voor die vrees? Zeker, het laat zich aanzien, dat door sommige kerkgenootschappen, met name door de katholieken en de afgescheidenen, nog aan eigen seminariën de voorkeur zou geschonken worden; maar naar de meening van Rauwenhoff, zouden de meeste anderen hunne kweekelingen van het vrije akademisch onderwijs gebruik laten maken. Het zou daarbij ook kunnen geschieden, dat aan een der theologische professoren, onder goedkeuring der regeering, door eenig kerkgenootschap, nog afzonderlijk het onderwijs in die praktische vakken werd opgedragen, die bij deze verandering van de series zouden moeten wegvallen.
Maar hoe dit en andere zaken ook geregeld mochten worden, het lijdt in Rauwenhoff's oog geen twijfel, of de akademie zou de kweekplaats worden der leeraren voor al die kerkgenootschappen, die de vrijheid van onderzoek althans in beginsel hebben erkend. Ja hij durft zelfs nog een schrede verder gaan en de verwachting uitspreken, dat over korter of langer tijd onder de leerlingen van zulk een faculteit zich mogelijk ook aanstaande katholieke priesters zouden bevinden.
Ook joodsche Rabbi's?..Over dezen behoeft men zich niet zoo duidelijk uit te laten. Laat ieder voor zich weten, of hij van het staatsonderwijs gebruik wil maken, en zoo hij dit niet verkiest, zich zelf andere hulpmiddelen verschaffen; - maar dat de staat het ‘gelijke rechten voor allen,’ dat in zijne wet geschreven staat, ook aan zijne akademiën in toepassing brenge!

{==234==} {>>pagina-aanduiding<<}

Ik heb het reorganisatieplan van dr. Rauwenhoff in zijn geheel, de daarbij behoorende memorie van toelichting althans in uittreksel en zooveel mogelijk met des schrijvers eigen bewoordingen medegedeeld, opdat mijne lezers zich een te juister denkbeeld zouden kunnen maken van hetgeen deze met zijn voorstel bedoelt, en wat hij er van verwacht. Welken indruk heeft dat voorstel op hen gemaakt? Op mij, ik mag het niet ontveinzen, een niet zeer gunstigen. Rauwenhoff's voorslag heeft voor mij iets nevelachtigs, waardoor ik mij verhinderd voel, er helder in en door te zien. Voor zoover ik dien echter meen te begrijpen, moet ik tot mijn leedwezen erkennen, dat hij mij volkomen onuitvoerbaar en volstrekt niet aanbevelenswaardig toeschijnt. Denken we ons voor een oogenblik een godgeleerde ideaal-faculteit, zooals dr. Rauwenhoff die van de toekomst hoopt. Daar de staat van voorkomende gelegenheden gebruik heeft gemaakt om een afdoend bewijs van zijne onpartijdigheid te geven (blz. 27), is die faculteit samengesteld uit één hoogleeraar van de orthodoxgereformeerde of confessioneele partij, één van de moderne richting (liefst een remonstrant, lutheraan of doopsgezinde), één katholiek als Hug of Döllinger, en eindelijk één israëliet. Men is bovendien zoo gelukkig geweest, in al die mannen verdienstelijke beoefenaars der wetenschap, bijkans zelfs voorstanders der vrije wetenschap te vinden. Voor de geleerdheid is dus uitstekend gezorgd, en daar bij de aanstelling van zulke hoogleeraren niet gelet (niet gelet?!) is op hunne kerkelijke belijdenis, zoo valt er ook van deze zijde op het gebruik van 's lands penningen door de regeering, zie, niet zóóveel aan te merken. Maar ik bid u, wat zal eene aldus samengestelde faculteit knnnen uitrichten voor het onderwijs en de opleiding der aanstaande leeraars van dit of dat kerkgenootschap? Zal dat onderwijs, door voor allen geschikt te willen zijn, wel
iemands behoeften bevredigen? Zullen de katholiek en de israëliet niet als vreemden tegenover hunne protestantsche en christelijke kweekelingen staan, bij mogelijkheid iets anders voor dezen kunnen zijn dan professoren, die over dit of dat vak voorlezingen houden? En wanneer zij nog misschien iets anders, iets meer voor hen zoeken te wezen, welken invloed zal dit hebben op de verhouding tusschen de professoren onderling?...Trouwens, wij behoeven niet al te veel nadruk te leggen op de bezwaren, die zich van dezen kant al spoedig zouden doen gevoelen, daar het ook in mijn oog een bloote illusie is, wanneer men meent,

{==235==} {>>pagina-aanduiding<<}
dat een enkel kerkgenootschap van eene aldus ingerichte faculteit voor de opleiding zijner kweekelingen gebruik zou maken. Hoe dr. Rauwenhoff dit een oogenblik zelfs van de katholieken heeft durven verwachten, is mij een raadsel, dat ik, ofschoon al mijn optimisme te hulp roepende, vruchteloos zoek te ontcijferen. Aanstaande leeraars der hervormde kerk en aanstaande roomsche seminaristen door elkander op de collegiebanken gezeten, om van dezelfde lippen woorden der wijsheid op te vangen, - eilieve, waar is in onze dagen het allergeringste teeken, dat op zulk een gouden eeuw henenwijst? Is de strooming des tijds niet veelmeer in geheel tegenovergestelden zin, en zal het uit den aard der zaak niet nog lang, zeer lang moeten duren, vóórdat daarin, ik zeg niet verbetering, maar verandering kan verwacht worden?...En men verwijte daarom den katholieken hunne afzonderingszucht niet, wanneer zij weigeren voor hunne toekomstige priesters van eene faculteit gebruik te maken, die evenzeer dienen moet om hervormde leeraars op te leiden! Dat verwijt zou al zeer weinig gegrond zijn, daar men billijk reden zou hebben, om zich te verbazen, indien ook eenig protestantsch kerkgenootschap de vorming en opleiding zijner kweekelingen aan eene inrichting toevertrouwde, die er van staatswege op berekend was om met hetzelfde doel ook door aanstaande roomsche priesters bezocht te worden. Dr. Rauwenhoff zegt, dat aan de godgeleerde faculteit, zooals hij die wenscht, geheel hetzelfde onderwezen zou worden, wat nu te Leiden gedoceerd wordt. Ik moet het gelooven, maar verklaar er niets van te begrijpen. Wat de soort en benaming der vakken betreft, mag dit misschien tot op zekere hoogte het geval zijn; maar de methode, de richting?...Zou 't dan bijv. uit een paedagogisch oogpunt slechts weinig onderscheid maken, of Rauwenhoff kerkgeschiedenis doceert, dan of protestantsche jongelieden daarover voorlezingen van Döllinger hooren? Is hier alles afgedaan met te
zeggen: die Döllinger is toch ook een knap historicus?...De schrijver zoekt aan een ander voor de hand liggend bezwaar tegemoet te komen door de opmerking, dat het, bij de aanneming van zijn plan, ook zou kunnen geschieden, dat aan een der theologische professoren, onder goedkeuring der regeering, door eenig kerkgenootschap nog afzonderlijk het onderwijs in die praktische vakken werd opgedragen, die, bij deze verandering, van de series zouden moeten wegvallen. Maar als de regeering er nu eens om de eene of andere reden bezwaar in

{==236==} {>>pagina-aanduiding<<}
mocht vinden die goedkeuring te verleenen? Als er soms onder al die wetenschappelijke, door den staat aangestelde mannen niemand mocht zijn, aan wien eenig kerkgenootschap, - neem bijv. het hervormde - die taak zou kunnen of willen opdragen? Denken we ons slechts de faculteit op bovengenoemde wijze samengesteld, - wat dan? Wat, indien misschien de eenige hoogleeraar, die voor een dergelijke taak in aanmerking zou kunnen komen, zeer tevreden met zijne benoeming van staatswege en de voetangels en klemmen op zijn pad liefst wenschende te vermijden, er de voorkeur aan gaf om in geene betrekking tot de kerk te staan? Bovendien: wanneer de faculteit eene opleidingsschool voor alle kerkgenootschappen moet zijn, dan kunnen ook weêr allen zonder onderscheid op praktisch onderwijs voor hunne kweekelingen aanspraak maken. Maar zal het om die reden ook weêr niet geheel van het toeval afhangen, of die faculteit op zoodanige wijze is samengesteld, dat zij eenigermate geschikt is om aan de meest verschillende eischen te beantwoorden?
De voorname fout van Rauwenhoff's voorstel schijnt mij daarin te moeten gezocht worden, dat hij den staat nog altoos met eene taak wil zien belast, die de staat niet mag, en ook niet behoorlijk kan vervullen, t.w. de opleiding zelve van jongelieden tot eene kerkelijke bediening. Hij is voor recht en billijkheid, en stelt daarom op den voorgrond, dat de staat zich niet alleen de vorming van aanstaande godsdienstleeraars even goed moet aantrekken, als die van aanstaande geneesheeren en rechtsgeleerden, maar dat hij dit ook op zulk eene wijze behoort te doen, dat van bevoorrechting van eenig kerkgenootschap in dit opzicht voortaan geene sprake meer kan zijn. Is dit op zich zelf natuurlijk slechts goed te keuren, het door hem aangeprezen middel om tot dat doel te geraken is, mijns inziens, ongelukkig gekozen. Er is eenmaal leergeld genoeg betaald, om er in het algemeen niet naar te verlangen, dat de staat zich nog verder blijve inlaten met hetgeen tot de innerlijke aangelegenheden der kerk als kerk betrekking heeft, - vooral niet, waar het zulk een teedere aangelegenheid geldt, als de opleiding harer leeraars. Langs den weg echter, dien Rauwenhoff wenscht in te slaan, ware het met zekerheid vooruit te zien, dat de conflicten, die nu reeds uit de betrekking tusschen kerk en staat op dit gebied zijn voortgevloeid, op zeer bedenkelijke wijze, ja tot in het oneindige zouden vermenigvuldigd worden. Iedere benoeming van

{==237==} {>>pagina-aanduiding<<}
een nieuwen hoogleeraar zou, van de zijde van dit of dat kerkgenootschap, van deze of die richting, van nieuws daartoe aanleiding geven. Telkens zou men eischen vernemen, waaraan het den staat onmogelijk zijn zou te voldoen, en door welker nietvervulling ginds of elders wrevel werd opgewekt. En wat het ergste zijn zou: hoe onpartijdiger de staat zich van zijne taak zocht te kwijten, des te meer stof zou hij geven aan de algemeene ontevredenheid, daar de ondervinding wel binnen kort zou leeren, dat eene kweekschool, die voor allen niet alleen toegankelijk maar ook geschikt moet zijn, inderdaad voor geen enkel kerkgenootschap, geene enkele richting bruikbaar is. Ik aarzel dan ook niet te verklaren, dat, indien de staat moet voortgaan jongelieden voor eene kerkelijke bediening op te leiden, ik zonder bedenken nog de voorkeur zou geven aan hetgeen tegenwoordig geschiedt. Hoe onregelmatig dit ook mag wezen, en hoeveel daarop uit meer dan één oogpunt zij af te dingen, de staat weet dan nu toch eenigermate, op welke behoeften hij meer bepaald heeft acht te geven, en zoekt dus zooveel mogelijk daaraan tegemoet te komen; terwijl hij, eenmaal met een mandaat bekleed, gelijk Rauwenhoff hem wenscht te zien opgedragen, van verschillende kanten gedrongen, en in de onmogelijkheid om ieders zin te doen, er haast ondanks zich zelven toe zou moeten komen om, echt landsvaderlijk, tot eenigen maatstaf van zijn gedrag te kiezen: son bon plaisir.
Ik meen tot het maken van de hier voorgedragene aanmerking een weinig gerechtigd te zijn, omdat ik reeds in 1850 een weg heb aangewezen, waarlangs, met behoud van de godgeleerde faculteiten als landsinstellingen, de door Rauwenhoff begane fout, niet onwillekeurig of toevallig, maar opzettelijk vermeden werd. ‘Ons doel’ - zoo schreef ik toen 1) - ‘is: het behoud der godgeleerde faculteiten aan onze akademiën, in het belang der godgeleerde wetenschap en van de gezamenlijke kerkgenootschappen, waaruit de kerk in ons vaderland bestaat. Die faculteiten behooren daartoe vrij te zijn van alle kerkelijk gezag, onafhankelijk in de voordracht van haar onderwijs, en niet met de opleiding der aanstaande leeraren van deze of gene gezindte van staatswege belast. Integendeel behoort die opleiding geheel en alleen aan de kerk zelve te worden overgelaten, hetzij dat deze uit eigene daartoe beschikbare fondsen, of dat de staat ten haren behoeve

{==238==} {>>pagina-aanduiding<<}
de daartoe vereischte leerstoelen bekostige. Wij verkrijgen langs dien weg zoovele kweekscholen voor het leeraarsambt, als er kerkgenootschappen in ons vaderland zijn, doch daarnaast ook hoogere scholen, waarin de godgeleerdheid als wetenschap onderwezen en beoefend wordt. Zoo valt er, mijns inziens, niets aan te merken op de verhouding, waarin kerk en staat tegenover elkander zijn geplaatst. De staat draagt zorg voor de belangen der wetenschap en der kerk in het algemeen. De kerkgenootschappen zorgen, elk in het bijzonder, voor zich zelven. De staat opent zijne universiteiten voor het onderwijs, gelijk in alle andere vakken van menschelijke wetenschap, zoo ook in dat der godgeleerdheid, doch grijpt daardoor niet in de rechten der kerk, die van dat onderwijs gebruik kan maken, al dan niet.’
Derhalve én godgeleerde faculteiten, én seminariën voor de verschillende kerkgenootschappen, het hervormde niet uitgezonderd? Ik voor mij geloofde destijds, en ik geloof het onder eenig voorbehoud nog, dat het bij eene toekomstige reorganisatie van het hooger onderwijs daartoe zal moeten komen, indien men ten minste het onderwijs in de theologie aan 's lands akademiën behouden wil. Zeker kunnen ook tegen zulk een regeling nog wel bedenkingeu gemaakt worden, gelijk ik dan ook zelf reeds in mijn vroeger geschrift op eenige daarvan, de voornaamste in mijn oog, heb trachten te antwoorden In weerwil hiervan echter blijft het mijne overtuiging, dat het beginsel, hetwelk aan die regeling ten grondslag ligt, het ware is, en dat het slechts richtig behoeft te worden toegepast, om tot een staat van zaken te leiden, waardoor aan alle billijke eischen voldaan wordt. Laat mij bij deze gelegenheid mijne denkbeelden, zooals zij door tijd en nadenken gewijzigd zijn, in enkele hoofdtrekken mededeelen, en daarmede aanwijzen, wat in mijn oog, zoo al niet de eenige, dan toch verreweg de beste weg is, om, zonder groote schokken, tot eene reorganisatie van ons hooger godgeleerd onderwijs te geraken, zooals zij op het standpunt, waarop wij tegenwoordig ons bevinden, gevorderd wordt.
Het beginsel, waarvan ik daareven gewaagde, is het onmiddelijk uitvloeisel van een ander, nog hooger beginsel, dat der scheiding van kerk en staat, gelijk het sedert lang in ons staatsleven is opgenomen. Die scheiding mag echter niet in denzelfden zin verstaan worden, waarin dit bijv. van eene echtscheiding geldt, alsof de ontbonden deelen van hetgeen vroeger

{==239==} {>>pagina-aanduiding<<}
een geheel uitmaakte nu voortaan niets meer met elkander te maken hadden, ja schier noodzakelijk vijandig, of ten minste onverschillig, tegenover elkander zouden moeten staan. Het tegendeel is waar, en wordt gelukkig ook nog algemeen als waar onder ons beschouwd. Wat men wil, en met de grondwet in de hand ook eischt, is, dat de staat geen kerk, de kerk geen staat meer zij, de een niet trede in hetgeen tot den werkkring des anderen behoort, de een zijn gezag, de andere haren invloed niet op zoodanige wijze misbruike, dat een van beiden in zijne vrije werking belemmerd wordt. Wat daarentegen tot de roeping zoowel van den staat als van de kerk behoort, is onderlinge samenwerking daar, waar zij gemeenschappelijke belangen te behartigen hebben. En zoo dit ergens het geval mag geacht worden, dan voorzeker bij de vorming van aanstaande godsdienstleeraars. De staat heeft er, niet minder dan de kerk zelve, het hoogste belang bij, dat deze behoorlijk ontwikkeld zijn; want het zijn zijne burgers, - menschen, die door hunnen stand in de maatschappij geroepen zijn eene invloedrijke rol te vervullen, en van wier verlichte werkzaamheid het welzijn des volks dus ook voor geen gering gedeelte afhankelijk is. Maar hij heeft daarbij ook slechts uit dit ééne oogpunt belang; de geloofsbelijdenis of geloofsrichting der jongelieden, die voor het leeraarsambt bestemd zijn, gaat hem niet aan, en evenmin laat hij zich in met hetgeen de kerkgenootschappen, gebruik makende van hunne wettige bevoegdheid, in hunne voorgangers eischen. Volgt de staat derhalve zijne roeping, dan ondersteunt hij de kerk in de vorming harer kweekelingen, niet door haar geheel hare taak uit de hand te nemen - waardoor hij inderdaad op haar gebied zou treden, - maar door zich met dat gedeelte te belasten, dat ook tot zijn gebied behoort, d.i. de wetenschap als wetenschap. Hiermede is dan tevens voor de theologie het recht verworven, om aan 's lands
universiteiten vertegenwoordigd te worden. De staat is niet alleen bevoegd - hij is ook in zekere mate verplicht, in het algemeen belang der kerkgenootschappen, gelijk in het welbegrepen belang van zich zelven, zorg te dragen, dat er van zijnentwege onderwijs gegeven worde in hetgeen tot de theologie als wetenschap behoort.
Maar hoe zal dat onderwijs ingericht zijn? Welke plaats zal daarvoor aan de akademiën der toekomst worden ingeruimd? Zal de tegenwoordige hervormde faculteit voor theologie eenvoudig

{==240==} {>>pagina-aanduiding<<}
door eene wetenschappelijke godgeleerde faculteit behoeven vervangen te worden? Het is vooral op dit punt, dat mijne inzichten van vroeger verandering ondergaan hebben, en het zij mij daarom vergund, mijne meening hierover, die ik gaarne aan beter oordeel onderwerp, zoo beknopt mogelijk bloot te leggen.
In het denkbeeld, dat door het woord universiteit wordt uitgedrukt, ligt opgesloten, dat eene inrichting die op dien naam aanspraak maakt, gelijk onze akademiën, de kweekschool wil zijn voor alle vakken van menschelijke wetenschap. Wanneer wij nu onze hoogescholen toetsen aan hetgeen zij diensvolgens behooren te zijn, dan kunnen wij althans een zeker streven niet miskennen om aan hare bestemming te beantwoorden. De wetenschap der natuur in al haren omvang zien wij vertegenwoordigd door de faculteit voor wis- en natuurkunde. De wetenschap van den staat en het maatschappelijk leven door de faculteit voor rechtsgeleerdheid. De wetenschap der algemeene beschaving door eene faculteit voor letterkunde, die, om hare taak behoorlijk te vervullen, slechts cenige uitbreiding noodig had, zoodat zij leeraars telde, behalve in de geschiedenis, in de costersche en westersche, de oude en de nieuwe letterkunde, alsmede in de geschiedenis der menschelijke kunst. Eindelijk zien wij - om van de tegenwoordig bestaande faculteit voor hervormde theologie niet te spreken - de wetenschap der ziekteen gezondheidsleer van het menschelijk lichaam vertegenwoordigd door eene faculteit voor de geneeskunde. Wat ons echter, vooral bij het noemen van deze laatste, onwillekeurig treft, is, dat aan alle onze akademiën vruchteloos eene faculteit wordt gezocht, die bepaald aan de wetenschap van den menschelijken geest en het geestelijke leven is toegewijd. Toch zullen wij niet ontkennen, dat dit, vooral in den tegenwoordigen tijd, een vak is, te gewichtig en te wijd van omvang, om niet waardig vertegenwoordigd te worden; waardiger dan nu geschiedt door een enkelen leerstoel in de bespiegelende wijsbegeerte, waaraan naast de katheders voor grieksche en romeinsche literatuur en antiquiteiten een bescheiden plaatsje is aangewezen. Wat ik dus zon verlangen, zou zijn, dat, ter vervulling van de leemte die hier bestaat, eene faculteit werd opgericht, niet voor wijsbegeerte alleen, ook niet
voor godgeleerdheid alleen, maar voor godgeleerdheid en wijsbegeerte, daar deze twee, dus onderling verbonden, geacht kunnen worden al

{==241==} {>>pagina-aanduiding<<}
datgene te omvatten, wat tot den ontwikkelingsgang van het geestelijke leven der menschheid in zijne verschillende stadiën betrekking heeft. En welke leervakken aan zulk eene faculteit zouden moeten worden opgedragen? Mij dunkt, dit wijst zich van zelf. Het zuiver philosophische gedeelte zou vertegenwoordigd moeten zijn door logica, moraal en psychologie; het historische door geschiedenis der wijsbegeerte, geschiedenis der godsdiensten, meer bepaald door geschiedenis der christelijke godsdienst, of dogmen- en kerkgeschiedenis; het literarische, eindelijk, door verklaring van de schriften der wijsgeeren, inleiding tot de kennis der bronnenliteratuur van het Christendom (de schriften der 1ste en 2de eeuw, het N. Testament daaronder begrepen), de tekstkritiek als hulpwetenschap.
Dat bij zulk eene regeling, in welker détails hier overigens niet getreden wordt, al de voordeelen van Rauwenhoff's plan, zonder de daaraan verbonden nadeelen, kunnen behouden blijven, vereischt wel geen uitvoerig betoog. Daar het theologisch onderwijs, hetwelk de staat overeenkomstig hiermede aan zijne hoogescholen laat geven, van uitsluitend wetenschappelijken aard is, zoo behoeft hij ook niet meer angstvallig te vragen naar de kerkgenootschappelijke belijdenis zijner hoogleeraren, maar heeft hij de meest mogelijke vrijheid om die te nemen, overal waar hij ze vindt. Wederkeerig verliest dit onderwijs daardoor niets van zijne bruikbaarheid voor de verschillende kerkgenootschappen; want alle hebben behoefte aan het licht der wetenschap, en zoo zij die behoefte nog niet gevoelen, dan zijn zij in dit opzicht aan minderjarigen gelijk, aan wie het stemrecht door den staat niet wordt toegekend. Is het dus in het wezenlijk belang van allen, dat wetenschappelijke theologie aan de akademiën gedoceerd wordt, er bestaat, mijns inziens, ook geen de minste vrees, of van de daardoor aangeboden gelegenheid tot hoogere godgeleerde ontwikkeling zal werkelijk een ruim gebruik worden gemaakt. Nagenoeg met zekerheid mag dit van de hervormde kerk verwacht worden. Met de eischen des tijds en de behoeften harer kweekelingen te rade gaande, zal deze er gewis niet op gesteld zijn, het Prediger-Seminar, dat wij haar hebben toegedacht, ergens buiten de akademie-plaatsen over te brengen. Te minder reden bestaat er om zoo iets te verwachten, wanneer de staat, hetzij op grond van verkregen rechten, of op dien eener hoogere convenientie, er toe mocht besluiten, de weinige leerstoelen, voor

{==242==} {>>pagina-aanduiding<<}
de kerkelijke en praktische opleiding der aanstaande hervormde leeraars vereischt, te blijven bekostigen. Naar alles zich laat aanzien, zal onze zusterkerk er, onder zulke omstandigheden, niet het geringste bezwaar in vinden, om zich voor de wetenschappelijke vorming harer kweekelingen van het staatsonderwijs te bedienen, terwijl zij in geen geval reden kan hebben om zich te beklagen, daar haar voor de eigenlijke opleiding van dezen tot het leeraarsambt de onbeperktste vrijheid gelaten wordt, en het dus ook aan haar verblijft, om door hare curatoren in loco te doen bepalen, welke akademische collegie's door hare studenten zullen worden bijgewoond.
Doch ook wat de overige kerkgenootschappen betreft, meen ik reden te hebben om te gelooven, dat, zoo niet allen, dan toch de meesten hunner van hunne ingenomenheid met zulk een regeling van het hooger godgeleerd onderwijs doorslaande bewijzen zullen geven. Gebeurt het reeds nu niet zelden, dat kweekelingen van een der dissenter-seminariën, na volbragte studie, een akademischen cursus gaan bijwonen, ik verwacht dat dit meer en meer regel zal worden, wanneer het theologisch onderwijs aan onze hoogescholen van alle, ook de laatste confessioneele banden ontslagen zal zijn; zoodat het bijv. zal kunnen gebeuren, dat een der daarvoor opgerichte leerstoelen door een lid van hun eigen kerkgenootschap bekleed wordt. Wie weet zelfs, of wij ons in dat geval niet op nog grootere veranderingen hebben voor te bereiden. Dat vele der genoemde seminariën tegenwoordig nog te Amsterdam gevestigd zijn, heeft zeker voor een gedeelte zijnen grond in redenen, die, bij de aanneming van het hier voorgedragen plan, geheel komen te vervallen. Het welbegrepen belang dier inrichtingen zou dus in het vervolg kunnen medebrengen, dat men, met het oog op de nu geheel veranderde omstandigheden, besloot, ze uit het gewoel der handelstad met hare veelvuldige verstrooijingen naar eene der akademiesteden te verplaatsen. Zoo zou niet alleen het personeel der kweekelingen, die van het staatsonderwijs gebruik maakten, aanmerkelijk versterkt kunnen worden, maar misschien tevens de weg tot eene verbroedering worden gebaand, die door ieder hoogst wenschelijk wordt geacht.
Maar de katholieken?...Ja, wat de katholieken aangaat, ik kom er ook hier gaarne voor uit, dat ik ten hunnen aanzien niet zulke optimistische verwachtingen koester als dr. Rauwenhoff. Toch geloof ik, dat, bij de door mij voorgeslagen regeling met

{==243==} {>>pagina-aanduiding<<}
veel meer recht op deelneming van hunne zijde mag gerekend worden, dan bij de aanneming van een plan, volgens hetwelk de staat zich weêr van nieuws met de kerkelijke opleiding der aanstaande godsdienstleeraars belast. In ieder geval zie ik niet in, welk gegrond bezwaar de katholieken tegen zulk eene regeling zouden kunnen aanvoeren. Is het van staatswege gegeven godgeleerd onderwijs van streng wetenschappelijken aard, zoodat het voor een gedeelte althans ook aan een wetenschappelijk gevormden katholiek kan worden opgedragen, en staat dat onderwijs voorts in geenerlei verband met eenige partij of richting op kerkelijk gebied, - dan mogen zij er voor zich zelven al geen behoefte aan gevoelen, maar zonder aan de wetenschap zelve, en daarmede aan alle verlichting den oorlog te verklaren, kunnen zij er zich toch niet tegen verzetten, dat de gelegenheid om het te genieten voor anderen worde opengesteld. Ik voor mij twijfel dan ook niet, of zij zullen eene reorganisatie van het hooger onderwijs in den hier bedoelden geest zonder weerzin zien tot stand komen; ja, ik zou mij zeer vergissen, indien zij zelfs niet met blijdschap eene hervorming begroetten, waardoor de tegenwoordige theologische faculteiten voor goed van de akademiën verdwenen, om voor zuiver wetenschappelijke inrichtingen plaats te maken.
En hier leg ik de pen neder. Ik doe dit onder den treurigen indruk der ministeriële krisis, die juist dezer dagen met de aftreding van Thorbecke geëindigd is. Ik noem dien indruk treurig, ook met het oog op het onderwerp dat in deze bladzijden behandeld is. Hadden wij vooral in den laatsten tijd weder meer hoep, dat aan de reorganisatie van ons hooger onderwijs eindelijk toch de hand zou geslagen worden, en wel door den man, die, wegens zijne vroegere betrekking tot de akademie, niet minder dan door zijn scherpen blik en zijn door niemand betwist organiserend talent, haast boven ieder auder voor zulk een taak berekend was, - die hoop is voor het oogenblik niet weinig beneveld, zoo al niet voor langen tijd in rook vervlogen. Doch hoe dit ook zij, zulks is voor mij geen reden om het geschrevene achter te houden. Wat ik daarin gezegd heb, drukt te zeer eene vaste overtuiging uit, dan dat ik niet zou wenschen het aan de kennisneming en beoordeeling van andere belangstellenden onderworpen te zien. Bovendien: hoe meer het uitzicht op hervorming, in eene zaak die met de ontwikkeling en den bloei van ons volksleven zoo

{==244==} {>>pagina-aanduiding<<}
nauw verbonden is, door den loop der politieke omstandigheden voor het oogenblik verdonkerd wordt, des te meer ook moeten we ons verplicht gevoelen, de aandacht van het algemeen daarop gevestigd te houden. De omstandigheden kunnen veranderen, de tijden kunnen verkeeren; maar zullen deze ons, hetzij dan vroeger of later, de vervulling onzer wenschen aanbrengen, dan behoort het oog inmiddels niet van het goede doel te worden afgewend. De behoudszucht, die zoo menige dringend geëischte verbetering in den weg pleegt te staan, heeft nu zoo min als immer een machtiger bondgenoot dan: onverschilligheid.

Dr. D. Harting.
PRAKTISCH VOLKSBOEK. Museum voor Natuur, Kunst en Wetenschap. Een maandschrift ter verspreiding van nuttige kennis, ook in hare toepassing op het dagelijksch leven. Sneek van Druten en Bleeker.
Dit volksboek, mij van wege de redactie geworden, heb ik niet geaarzeld aan te nemen. Want als vreemdeling in de meeste zalen van dit ‘Museum’ achtte ik mij zelven een bevoegd regter in de vraag: is het voor den leek een werkelijk nuttig boek? - En bij den gunstigen indruk, dien ik van de lezing mogt ontvangen, meende ik dan door mijne aanprijzing - omdat ik niet geacht zal worden door blinde liefde voor realia gedreven te zijn - alligt dezen of genen lezer der vaderlandsche Letteroefeningen ter inteekening te kunnen wekken.
't Verheugt mij, na kennismaking met den inhoud des vorigen jaargangs, in gemoede te kunnen prijzen. Eene reeks van opstellen en stukjes van den meest verschillenden aard, deels oorspronkelijk deels overgenomen, beslaat de bijna 400 bladzijden van het volksboek van '65. Op te geven, welke mij het meest troffen, zou onbillijk zijn voor de overigen die mogelijk door een anderen referent zouden zijn genoemd. Maar een feit is het: voor ieder beschaafd lezer, jong of oud, levert het volksboek degelijke, onderhoudende lectuur, - lectuur die den bespiegelenden kamergeleerde van den steiger zijner hemelhooge theorieën, zeer praktisch, kan aftrekken naar den vasten grond: lectuur, die de huismoeder in den rustigen avond, ter afwisseling van naald of maasbal, een verfrisschend uitstapje doet maken buiten den duffen gezigtskring van kinderkamer en keuken. En jongelieden van beide seksen, waarlijk zij vinden hier zooveel,

{==245==} {>>pagina-aanduiding<<}
dat men al bladerend onmogelijk een laudator temporis acti wezen kan. Vóór 25 jaar vond de weetgierige jongen weinig of niets van hetgeen hem thans, onder meer tijdschriften, door het volksboek wordt aangeboden. Spoorsnel zijn we vooruitgegaan, werkelijk vooruit. Naast de humoristische roman- en novelleliteratuur, waarin we met Dickens, Bulwer, Thackeray menig nederlandsch auteur kunnen noemen, verrees er allengs een wereld van zaken treffend door hare nieuwheid, dubbel treffend door hare waarheid en wier beschrijving den angel der weetgierigheid achterlaat in het jeugdig gemoed. Zulke aan land- en volkenkunde, de natuurrijken, land- en staathuishoudkunde, in één woord: aan de actueele wetenschap ontleende zaken, zij zijn niet alleen voor den oudere eene prise tegen sufheid, maar zij wijzen ook den jongere het veld waarop hij werken moet, althans zij schenken aan de jeugdige hersenen voedsel om goede gedachten af te scheiden in den ledigen tijd.
Het praktisch volksboek - zeggen de heeren van Druten en Bleeker - wordt uitgegeven in afleveringen van 2 vel compressen, doch duidelijken druk, waar het noodig is, opgehelderd door platen en houtsneêfiguren.
Elke maand verschijnt eene aflevering die slechts 30 centen kost. Ziedaar in hoofdzaak, wat er op de achterzijde van den geelen omslag staat. In den voorgevel is de lijst der medewerkers aangebragt, die ik thans aan den lezer der Letteroefeningen mededeel; het zijn de heeren: J. Addens, Dr. L. Ali Cohen 1, Dr. W. Gleuns, Jr. 1, Prof. J.W. Gunning, Dr. A.W.M. van Hasselt, A. Heken, C. de Jong, Dr. F.W.C. Krecke, S.F. Klijnsma, J.H. van Koten, Dr. A.F.H. de Lespinasse, Prof. C. Mulder 1, Prof. L. Mulder, A. Winkler Prins 5, Dr. N.W.P. Rauwenhoff, Dr. A.T. Reitsma 10, J. Sasse 2, Dr. D.J. Steijn Parvé, J.P.C. van Tricht 3, Dr. G.A. Venema, Dr. R. Westerhoff, Dr. A.Th. Winkler, Dr. T.C. Winkler en anderen.’
Om te doen zien, wie van deze officiëele lijst feitelijk medewerkten in 1865, heb ik mij veroorloofd cijfers in te lasschen achter ieders naam, aanwijzende het getal keeren dat hij bijdroeg; de lezer heeft dus van menig broedend geleerde nog wat voor den boeg.
In 1865 gaf Dr. Ali Cohen ‘Uit een toespraak van Disraëli’. - Dr. W. Gleuns, Jr. ‘Twee nachten op de Brocken’. - Prof. C. Mulder ‘Jan van Gent of de Bassaner Rotspelikaan’. - De

{==246==} {>>pagina-aanduiding<<}
heer A. Winkler Prins ‘Iets voor den landbouwer’, ‘Omne vivum ex ovo’, ‘Het bernsteen op de kusten van Nederland en Oost Friesland,’ ‘Een en ander uit de geschiedenis der luchtvaart,’ ‘De bliksem-afleiders.’ - Dr. A.T. Reitsma gaf ‘Australië, I, Overzigt van de nasporingen en ontdekkingen in dit werelddeel van de vroegste tijden tot het jaar 1858,’ ‘Australië, II, Overzigt van de nasporingen en ontdekkingen in dit werelddeel, van 1858 tot aan den jongsten tijd,’ ‘Australië, III, De physische gesteldheid van dit werelddeel,’ ‘Australië, IV, De kolonisatie,’ ‘Australië, V, Het kolonistenleven,’ ‘Australië VI, De bevolking, het klimaat en de staatsregeling van dit werelddeel,’ ‘Australië, VII, De inboorlingen in betrekking tot de kolonisten,’ ‘Australië, VIII, De ontdekking der goudmijnen,’ ‘Australië, IX, De geologische gesteldheid en de bewerking der goudvelden,’ ‘Australië, X, De resultaten der goud-industrie.’ - De heer J. Sasse gaf ‘De waarde van den afval’ en ‘De specerijen.’ - De heer J.P.C. van Tricht. ‘Over de vorming van het ijs in de zee,’ ‘De oorsprong der Meteorieten’ en ‘Uit het leven der planten.’
Nog is het billijk en, om precies te weten wat het Volksboek in zijne mars voert, voor den lezer noodzakelijk, dat ik hier de namen bijvoeg dergenen die, omgekeerd, niet op den index maar wel als medewerkers voorkomen, namelijk de heeren: Ds. Uden Masman, J.D. van der Plaats en A.G.W. Ramaer, respektievelijk met de cijfers 2, 1 en 5. - Ds. Uden Masman gaf in 2 nommers een opstel ‘uit Japan’; de heer van der Plaats ‘Het lijden der dieren’; de heer Ramaer ‘Het Alpengloeijen bij zonsondergang,’ Zingende bergen,’ ‘Engelsche proefnemingen met katoen en papier als krijgsmateriëel,’ ‘De ijstijd van Europa’ en ‘het actinismus of de scheikundige werking van het licht;’ terwijl eindelijk J. Dsz. ‘Eene sledevaart in de Russische Steppe’ en een ‘bezoek bij een dorpeling in eene Duitsche kolonie van Zuid-Rusland’ ten beste gaf.
Als deze aankondiging niet praktisch is, dan weet ik het niet.

Kampen, Jan, '66.
A.H.A. Ekker.






{==247==} {>>pagina-aanduiding<<}

Buitenlandsche letterkunde.

Losse schetsen.


Giacomo Leópardi.

De ontboezeming des dankbaren: ‘Heer, wat is de mensch dat Gij zijner gedenkt en hebt hem een weinig minder gemaakt dan de engelen en hem met eere en heerlijkheid gekroond!’ moge het voegzame woord zijn op de lippen van iederen sterveling; wij zullen den eersten steen niet werpen op den droefgeestige die niet juichen kan, hetzij omdat hij de uiterlijke omstandigheden duizendvoudig ziet zam enspannen om hem den weg te versperren die tot vreugde leidt, hetzij omdat hij, in 't volle bewustzijn zijner groote geestkracht, dien geest geheel gekluisterd voelt door de banden des stofs.
Daar zijn er, wier kensprenk is het melancholische woord van den door lijden gebroken Odysseus: ‘O Amphinome’ - zoo sprak hij - ‘van alle schepselen die de aarde voedt, is de mensch het rampzaligst.’ - Zal een waas van droefgeestigheid over deze schets verspreid liggen, lezer, de levensloop van Giacomo Leopardi zal die somberheid regtvaardigen. De strophen door ten Kate in ‘het boek Job’ aan den held zijns gedichts in den mond gelegd zijn uit Leopardi's ziel gegrepen:

Is de mensch niet op aard 
Met ellenden bezwaard? 
Zijn zijn dagen geen daglooners dagen? 

{==248==} {>>pagina-aanduiding<<}

Als een slaaf, die versmacht 
Naar de rust van den nacht, 
Zoo verlangt hij naar 't eind van zijn plagen! 
 
Wat al kwelling van geest 
Is mijn erfdeel geweest, 
Wat al maanden van nijpende zorgen! 
'k Leg mij zuchtend ter neêr: 
‘Eindt de nacht nimmermeer?’ 
En ik wentel mij om tot den morgen. 

Giacomo Leopardi is één van die edele Italianen, die de zon der vrijheid over hun vaderland niet zagen opgaan. 't Is nog nacht voor Italië; maar Leopardi waakt; ook Silvio Pellico en enkele braven, in hun kerker of ballingschap, waken. 't Is de laatste nachtwake in de Oostenrijksche en priesterdwingelandij...en de kille koelte strijkt over de graauwe, vormlooze aarde heen, huiveringwekkend maar voorlooper van het eerlang rijzend licht.
Die ure der verdrukking werpt mede een donkere schaduw over Leopardi's pad.

In 1798 te Recanati, een stadje in de Mark van Ancona, uit grafelijk geslacht gesproten en in zijne kindsche schreden door geestelijken geleid, toonde Giacomo reeds vroeg, bij veel weetlust en schranderheid, een grooten aanleg voor letteren en poëzij. Vijftien jaren oud, sloot hij zich op in zijns vaders bibliotheek en leerde er, zonder hulp van anderen, Fransch, Spaansch, Engelsch, Grieksch en Hebreeuwsch.
Geen wonder dat Pietro Giordani, B.G. Niebuhr, Creuzer en Boissonade, die den knaap op dat tijdstip gadesloegen, hem een schoone toekomst voorspelden. Reeds zijn knapenleeftijd was aan studie en poëzij gewijd. Als jongeling schreef hij het leven van Plotinus en verklaringen van Epictetus, terwijl Dante en Shakespeare de innige vertrouwden waren zijner dichterlijk gestemde ziel.
Zijn levensbeschrijvers vermelden op zijnen naam - behalve de Operette morali die op den Index l.p. werden geplaatst en de patriotische Canzoni, waarmede hij op 20 jarigen leeftijd zich eene eerste plaats onder de lyrische dichters won - eene vertaling van Fronto en opstellen o.a. over Dio Chrysostomus, Dionysius Halicarnassensis en Eusebius. Ja het veld der wetenschap, hem in de bibliotheken van Rome geopend, trad hij onder

{==249==} {>>pagina-aanduiding<<}
Angelo Maï's vriendelijke auspiciën zoo moedig binnen, dat Niebuhr, destijds Pruisisch gezant aan het pauselijk hof, den jongen Leopardi eenen leerstoel voor Grieksche philosophie in Pruisens hoofdstad aanbood. Maar...

Wat weet de mensch van 't hem genakend lot! 

De roerende strophen die elders een dichter zingt van den jongeling, door teleurgestelde liefde wanhopig en in den vreemde rondzwervend, zijn ook op den jongen Giacomo toepasselijk:

De zilvren Maan ziet van den hemel neêr 
Op de oude stad [Aken], die in haar gloriedagen 
Carolus' kruin de keizerskroon zag dragen, 
De God der aarde in 't overoud weleer, 
Toen nog de borst van vrijheidszueht niet joeg, 
De mensch het juk van Paus en Keizer droeg. 
 
Een schouwspel is 't, den blik eens denkers waard: 
Al wat hij schiep is reeds tot puin vervallen, 
Geen heerschersstoel praalt langer in deez' wallen, 
Zijn asch rust daar bij 't half verroeste zwaard. 
Maar die weleer zijn breede kruin bescheen 
Zweeft even kalm nog langs de wolken heen. 
 
O! was het kalm en rustig in 't gemoed 
Van hem, die straks hier naar den hemel blikte 
En zich, zoo 't scheen, in 't schoon tooneel verkwikte, 
Hoe deed de val van zooveel groots hem goed 
Die, naauw het pad dés levens opgegaan, 
Een onweêrsbui zijn bloesems neêr zag slaan! 
 
Maar thans.....de drift doorwoelt zijn jonge borst, 
Een zeldzaam vuur blinkt tintlend in zijn oogen.... 

Wat den dichter die Italië met zijne zangen ontroerd had drukte, het was niet alleen de ellende zijns diep gezonken vaderlands, niet enkel de haat zijns vaders dien hij - evenals later de jonge graaf Cavour zijnen vader - door zijn politieke en letterkundige beschouwingen had vertoornd; wat den jeugdigen Leopardi met den dichter van Wel en Wee zuchten deed:

Ach, de Idealen zijn daarheen 
En smartlijk is 't ze na te staren; 
Mij rest slechts eindeloos geween 
Bij 't klaaglied der ontstemde snaren; - 


{==250==} {>>pagina-aanduiding<<}

het was ook niet teleurgestelde liefde die vlijmend maar niet ongeneeslijk is. Neen, 't vuur dat tintelde in zijne oogen, was het door de Genestet zoo vreeselijk schoon beschreven ‘Teringstarretjen’: hetzelfde vuur woelde in Giacomo's borst, dat eerst aan de Genestet wat hem het liefst was roofde en eerlang aan 't moderne Nederland zijn meest geliefden dichter zelv'.
Leopardi's geestkracht kwijnde, zijn gezigt verzwakte, zijn tenger ligchaam leed. Eerlang kon hij slechts met moeite wandelen; en toch sleepte hij, steeds in erger toestand, twintig lange jaren een treurig leven voort van Boulogne naar Florence, van Florence naar Rome, naar Pisa, naar Napels, steeds zoekende een zachter lucht, een milderen hemel, zuchtende in zijne eenzame vreemdelingschap over zijn verre vrienden, zijn dierbaar vaderland.
Te Napels woonde hij meest in een klein huisje op de helling van den Vesuvius. Toen de cholera - die te Syracuse den Duitschen dichter Platen wegrukte - ook te Napels uitbrak en zijn vriend Ranieri met hem naar Portici vlugten wilde, stierf hij plotseling in diens armen den 14den Junij, 1837. Zijn ligchaam rust in de kerk San-Vitale op den weg naar Pozzuoli. Afgebeeld, zooals hij op zijn doodsbed neêrligt, zijn zijne trekken onbegrijpelijk fijn en zacht, zijn hoog en edel voorhoofd doet denken aan de schitterende gedachten die daarin eenmaal woonden, het ingezonken oog, de ontvleeschde kaken en de rimpels daarop gegroefd getuigen van langdurig lijden en van onheelbaar zielsverdriet.
Wij zullen Leopardi in zijn philologische studiën niet volgen, maar liever een oogenblik bladeren in zijne Pensieri en Canti, zijne Canti vooral even gevoelvol als schilderachtig, waarin de edelste gedachten, door een stoute phantasie tot een sirenenlied omgetooverd, klinken en voortrnischen over 't bergrijke schiereiland van Eryx tot aan de boorden der Olona.
Zwaarmoedigheid is het hoofdbestanddeel in Leopardi's complexie. Zij vindt hare verklaring - gelijk we het reeds aanduidden - in des jongmans ligchamelijke zwakte, in de verhouding tot zijnen vader en in den maatschappelijken toestand zijns lands. Eene plaats der Pensieri (58) geeft welligt vrij juist zijne doorgaande denkwijze aan:
‘Het gevoel van onvoldaanheid (zegt hij) is in zekeren zin het verhevenste gevoel in den mensch. Zich niet tevreden neêr te leggen bij de dingen dezer wereld; het mateloos hemelruim en

{==251==} {>>pagina-aanduiding<<}
ontelbaar heir van wereldbollen aan te staren en dat alles nog nietig te vinden vergeleken met den menschelijken geest; zich 't heelal als onbegrensd te verbeelden en dan nog te denken dat onze ziel en wenschen het verre te buiten gaan; onbevredigd te zijn met het aardsche, welks nietigheid ons blijkt, welks zinledigheid ons smart, kortom levenszatheid is in mijn oog het schoonste bewijs van de grootheid en den adel onzer natuur.’
Weemoed is almede de grondtoon waaruit de dichter al zijne liederen zingt. Verbittert de kwaal die aan zijn leven knaagt meer en meer zijn heden; hij zoekt haar te ontwijken in 't verleden, en de herinnering zijner kindsheid is de geliefde schuilhoek waarheen de zanger vlugt.
‘Zoete wenschen, blijde droomen mijner jeugd, steeds keer ik tot u weder, en noch de loop der jaren noch de omkeer in gedachten en gevoelens zullen maken dat ik u vergeet.....Wie kan zonder een zucht te slaken uwer gedenken, o schoone levenslentetijd!’ (Canti, 22).
En wilt gij voor dien weemoed nog een reden weten, volg hem dan naar Florence en Rome waar hij beurtelings gastvriend is. Daar werpt hij een blik om zich heen; daar haalt hij zich het roemrijk verleden der Medici's en Scipio's voor den geest; hij steunt; zijn oog gloeit, en zijne ziel steigert plotseling tot patriottische geestdrift:
‘O mijn vaderland - zoo snikt hij - ik zie wel de muren en triumfbogen, de zuilen en standbeelden van het voorgeslacht; maar ik zie den roem niet meer, noch den lauwer en de wapenen die die voorvaderen torschten. Thans, krachteloos, is uw voorhoofd ongedekt en ongedekt uwe borst. Ach, wonden zie ik, en bleekheid en bloed uitgestort! Moest gij zoo aan mij verschijnen, Jonkvrouw weleer zoo schoon! - Hemel en Aarde, ik vraag het u, zegt, wie heeft de maagd zoo smartelijk bejegend? Wat zeg ik, wie heeft hare beide armen in ketenen geklonken? - Daar zit zij, ontsluijerd, de hairen verwilderd, op den vlakken grond, verlaten en troosteloos: zij verbergt het gelaat tusschen hare knieën en weent:....Weent, volken van Italië, weent! (Canti, 1). -
Hij roept Dante aan, voor wien Florence eindelijk een gedenkteeken heeft opgerigt:
‘Schim van den roemrijke, zeg mij, is de liefde voor uw Italië bij zijne burgers dood? Zeg, is de vlam die u verteerde gebluscht? Zal de myrtestruik, ontheisterd door onze rampen,

{==252==} {>>pagina-aanduiding<<}
nooit meer groenen....Zijn wij dood, voor eeuwig dood?’ (Cant, 2).
Ach, geen bevredigend antwoord gaf hem de aarde bevolkt met Duitschers en monniken. En als hij mistroostig in zijn kleine woning neêrzit, uitziende op een eng begrensd landschap, dan droomt hij zich gaarne weg in wat hij ‘het oneindige’ noemt.
‘'k Had steeds dien woesten heuvel lief, al beperkt zijn heg ook mijnen gezigteinder. Neêrgezeten in bewondering droom ik mij dan ruimten zonder grens, een diepe stilte, bovenaardschen vrede, en mijn hart wordt dikwerf ontroerd in mij. En als ik den wind hoor suizen door 't geboomte, dan denk ik aan het oogenblik dat hij suizelt, aan de jaren die reeds verliepen en aan de stilte der eeuwigheid. In die zee zonder oever, waarin ik mij droomend dompel, is de schipbreuk mij zoet.’ (Canti, 12).
Somwijlen uit zich de smart zijner ziel in bitterder kreten:
‘Ook gij, natuur, wendt het hoofd van ongelukkigen af, ook gij versmaadt die tegenspoed lijden en betoont u slavin der vreugd, koningin der aarde? In den hemel en op de aarde heeft de rampspoedige geen vriend (Canti, 16). Hoe dien moeijelijken droom, dien men leven noemt, door te worstelen, mijn waarde Pepoli, met welke belofteu spijzigt gij uw hart? (Canti, 19). De Liefde en de Dood zijn op den eigen stond, in dezelfde wieg geboren: de menschelijke ziel ontmoet die onafscheidelijke tweelingen en als de Liefde een hart binnensluipt, verlangt zij dat ook de Dood haar volge. Hoe menigmaal, door hartstogt verteerd, roept de ongelukkige minnaar u aan, o Dood! Hoe menigmalen, hetzij als de avond neigt, hetzij bij 't uchtendkrieken, zinkt hij magteloos neêr, zich zalig sprekend als hij nimmermeer den naren dag aanschouwen mogt. En als de doodsklok luidt en 't lijkgezang klinkt, die een doode ter laatste rustplaats roepen, dan slaakt hij een zucht en werpt een begeerigen blik op den gelukkige, die daar zachtkens in zijn huis der schaduwen afdaalt.’
Dat steeds terugblikken naar het gulden Olim, dat mijmeren, die trek naar het oneindige, die dagelijksche verzuchting naar de rust des grafs, die zamensnoering van liefde en dood in eenen lof, zijn de symptomen van eenen toestand of, zoo men wil, van eene ziekte der ziel, waartoe meer dan één groot denker dier dagen gekomen is. Leopardi is des levens zat, dewijl het zijn eentoonige ellende door geene illusie, zijn bitteren kelk door geen enkelen droppel zoets afwisselde. Die zatheid is opregt:

{==253==} {>>pagina-aanduiding<<}
Leopardi behoorde niet tot de dilettanti, die jammeren over het bestaande waaraan zij met hart en ziel hechten, die zeer kalm smartelijke rijmen zamengaêren tot coupletten, waarmede zij de wereld zullen verbazen over de diepte hunner wanhoop.
‘De jongelieden, zegt hij, meenen vrij algemeen zich belangwekkend te maken door een melancholisch air aan te nemen. En werkelijk, de melancholie kan, als zij voorgewend is, een wijl behagen, vooral aan vrouwen. Maar de wezentlijke melancholie vliedt ieder. Eigentlijk behaagt niets en maakt niets opgang in de menschelijke zamenleving dan de vreugd. Want de wereld, en zij heeft er geen ongelijk aan, houdt niet van weenen, maar van lagchen’ (Pensieri, 34).
‘Beter is de dag des doods,’ was ook Leopardi's besluit:

't stille graf 
Zou - met zijn schaduw mij omringen, 
En niets brak ooit mijn zoete sluimring af. 
'k Sliep dan bij hen, wie de Aarde koning kroonde, 
Wier hoogmoed zich een pronkuaald heeft gebouwd, 
Bij 't vorstenkiud, dat in paleizen woonde, 
En - 't wicht, dat nooit het daglicht heeft aanschouwd! 
Daar onder houdt de booswicht op met kwellen, 
Hij ligt er stom en machteloos ter neêr! 
Daar voelt geen slaaf zijn ketenen meer knellen, 
Daar striemt de zweep des drijvers hem niet meer! 
Daar zijn zij één, de kleinen met de grooten, 
De koningen den bedelaars gelijk!... 
Waarom, o God! ons 't leven ingestooten? 
Ons, lijders, dus geworpen in dit slijk?... 
Wij smachten naar den dood, maar hij blijft toeven! 
Hij is de schat, waarnaar ouze onrust wroet! 
Wij ijlen als gevleugeld naar de groeven, 
Wij juichen als ons oog de lijkterp groet! 1) 

Daarom was het lijden van Leopardi zwaarder dan dat van Silvio Pellico, omdat deze als geloovig christen leed en Leopardi niet. Silvio geloofde vast, dat de dag des Heeren eenmaal voor hem zou aanlichten: achter dat kleine kerkhof van den Spielberg, waarop hij Oroboni had zien begraven, ginds achter dien konden hemel en dien bleeken horizont zag hij met een kalm oog het heerlijke en hemelsche Vaderland. Leopardi, zonder con-
{==254==} {>>pagina-aanduiding<<}
ventioneelen hemel, ja zonder overtuiging van een toekomstig leven, verklaart zich opentlijk voor een twijfelaar. ‘Hoe groot mijn leed ook zij - - ik heb moeds genoeg om niet te zoeken door ijdele vooruitzigten eener beweerde zaligheid of door laffe lijdelijkheid het gewigt er van te verminderen. Mijne gedachten over het levenslot zijn nog steeds dezelfde die ik in den Brutus Minor heb verklaard. Daar mijne onderzoekingen mij voerden tot een hopelooze philosophie, heb ik den moed gehad, haar geheel te omhelzen.’ (50e Brief) - In de door hem bedoelde vergelijking der woorden, die Brutus en Theophrastus spraken bij hunnen dood, had Leopardi de uegatiën van Lucretius in al hare strengheid herhaald: 't geluk is slechts een klank en 't bovenzinnelijke met al zijne heerlijkheid eene schitterende verdichting, waarmede de wijzen getracht hebben de onheelbare kwalen dezes ondermaanschen levens te vergoêlijken.
Ontzeide zijne rede hem het troostvolle geloof aan een persoonlijk God en aan een toekomstig voortbestaan, de studie zou hem een verzet zijn geweest, maar zijn zwak gezicht en steeds afnemende krachten ontzeiden hem ook die. ‘Weet - schrijft hij aan zijne vrienden - dat ik deze bladzijden niet kon lezen, en dat ik, om ze verbeteren, de oogen en handen van anderen moest te hulp roepen. Mij ontbreekt zelfs de kracht om te zuchten: ja de kennis die ik heb van den omvang mijner ellende smoort het woord, dat ontsnappen wil, op mijne lippen. 'k Heb alles verloren. 'k Ben een afgeknotte boom die voelt en lijdt, ‘Sono un tronco che senta e penä (ib. 464). - - Ik houd op met schrijven omdat ieder regel mij bloedzweet kost (461). - Elders snikt hij uit: ‘Ik kan niet meer denken!’
Bedenk, lezer, dat Leopardi eenzaam leefde en leed, ver van magen en vrienden, gedoemd tot werkeloosheid des geestes, verpligt om zich op te sluiten in zijne kamer, geheel met zich zelv' alleen. En toch had hij behoefte om lief te hebben, behoefte aan wederliefde. Helaas, ook dat geluk was hem zoo spaarzaam toegedacht. Gedurig schrijft hij brieven aan zijne zuster, aan zijn broeder, aan zijn vader. Slechts al te vaak doet zich het antwoord wachten. Dan pijnigt hem hun stilzwijgen: 't mogt eens onverschilligheid wezen! en als een zieke klaagt hij aan de eenzaamheid zijne nooden. ‘Giordani, geloof toch (schrijft hij) dat, behalve mijne familie, gij de eenige zijt op aarde, wiens vriendschap mij een altaar van veiligheid biedt. Gij zijt de

{==255==} {>>pagina-aanduiding<<}
eenige zuil waartegen mijn afgetobd leven zich vastklemt’ (ib. 383). Ja hij was in waarheid het eenzame muschje dat hij weleer bezongen had onder het opschrift, ‘Sicuti passer solitarius in tecto.’

Aan 't eind zijner levensbaan wachtte hem nog ééne vreeselijke foltering - de armoede. Hij leefde van de pen. Zijn vriend Ranieri, begaan met den bijna blinde en half verlamde, hielp hem, om door 't uitgeven van geschriften, in zijn nooddruft te voorzien. Zijn laatste brieven zijn ontzettend akelig. Als hij een copij gereed maakt, schrijft hij de regels digt ineen om briefport uit te winnen. Hij, eens graven zoon, Giacomo Leopardi, de hulpbehoevende teringlijder, smeekt zijnen vader hem een klein, klein jaargeld te gunnen ‘want met 12 kroonen in de maand kan men niet fatsoenlijk leven, zelfs te Florence niet, de goedkoopste stad van Italië. Doch fatsoenlijk te leven begeer ik niet. Schenk mij 12 kroonen, vader, en ik zal mij zooveel ontberingen opleggen, dat die som mij voldoende is. Beter ware mij de dood; maar dien moet ik afwachten van God.’ En dan smeekt hij zijn vader nog ten slotte, zijn verzoek toch niet euvel te willen duiden.
Twaalf kroonen voor een stervend kind, dat het wapenschild zijns geslachts met den lauwer des roems had omvlochten - de vader vond het wat veel, Giacomo zag de vaderlijke hulp niet ruim en niet goedschiks opdagen. Want in een zijner latere brieven schrijft hij: ‘Ik wenschte dat mij de mogelijkheid ware benomen om mijne familie te vragen, dan moest ik wel, nu ik van mijnen letterarbeid niet meer leven kan en niet in staat ben om te gaan bedelen, in den letterlijken zin des woords verhougeren’ (ib. 509). Neen, hij was niet in staat te bedelen. Hoor, wat hij schrijft uit Napels, 3 maanden voor zijnen dood. ‘Na maanden achtereen met den dood te hebben gestreden, na elken dag 6 malen, 't is letterlijk waar, op het punt te zijn geweest van te sterven; na eene konde te hebben verduurd zoo geweldig als nog geen winter, behalve te Boulogne, mij had gebracht, kon mijn arme corpus, dat sedert Boulogne 10 jaren heeft meêgesukkeld, onmogelijk meer voort. Tot in 't begin van December, toen de cholera begon af te nemen, zwol de knie van mijn regterbeen op tot tweemaal de dikte der andere met een vreeselijke kleur. En een geneesheer kon ik niet laten komen, omdat een visite in een zoo verwijderde streek wel 15 dukaten kosten zou.’ (ibid. 542).

{==256==} {>>pagina-aanduiding<<}

Eindelijk voelt Leopardi duidelijk de nadering van zijn verscheiden. Hij verwittigt zijne huisgenooten van zijn spoedigen terugkeer huiswaarts. ‘Ik haast mij (schrijft hij) omdat ik gevoel dat de eindpaal, door God aan mijn aardsche leven gesteld, nabij is. Mijne kwaal is met de jaren zoo verergerd dat zij spoedig, den zwakken weêrstand dien mijn ligchaam biedt overwinnend, mij voeren zal tot de eeuwige rust waarnaar ik dagelijks smacht, niet met heldenmoed, maar om de wreede martelingen die ik lijd.’ En hij eindigt zijnen brief met deze woorden, de laatste die hij naar de ouderlijke woning schreef: ‘Ik dank mijne lieve moeder regt hartelijk voor de 10 kroonen die zij mij zond.’

‘Certes, - zoo schrijft de anteur aan wien wij een gedeelte van het bovenstaande ontleenden 1) - jamais le roseau humain, le roseau pensant, n'a été plus cruellement battu, ployé, mutilé par tous les vents.’ - De bieze, ja, 't gekrookte riet, is bij den gewijden schrijver het treffend beeld van den brozen sterveling, opgeschoten aan den rand des tijdstrooms, maar door den golfslag geknakt en weggespoeld naar de zee der eeuwigheid! - Den ongelijken strijd van een grooten geest tegen de duizend hindernissen van een verraderlijk ligchaam heeft Leopardi gestreden: dien strijd in oogenschouw te nemen maakt weemoedig. Maar wat onze bewondering vergt is dat Giacomo Leopardi in 't land der slavernij, de vrijheid zijner edele gedachten met den zwaarsten losprijs van zieleleed betalend, door zijn roerende ‘zangen’ de wegbereider werd van Garibaldi en Cavour. Één der slapelooze wachters uitziende naar het uchtendgraauwen, had hij met de zijnen één parool gegeven: ‘Vrijheid!’
Thans buigt Italië zich eerbiedig en dankbaar voor de schim van den braven zanger, en zijn naam heeft onverwelkelijke eere, als die van Tasso, van Dante en Galilei, in het land waar zoo dikwerf een glorievolle naam met een leven vol onspoed werd gekocht.

Kampen, Februarij, '66.
A.H.A. Ekker.


















{==257==} {>>pagina-aanduiding<<}

Binnenlandsche letterkunde.

Bibliographie.





I. Geschiedenis en Letteren.

EENE AEGYPTISCHE KONINGSDOCHTER, Historische Roman van Georg Ebers, vertaald door H.C. Rogge en C.H. Pleijte. Amsterdam, H. Rogge 1865. Drie deelen kl. 8o. Prijs ƒ 5.75.
Door eenen zamenloop van omstandigheden, waaronder dringende verpligtingen van anderen aard in de eerst plaats genoemd moeten worden, werden wij verhinderd, om aan het heusche verzoek van de geachte redactie der Vaderlandsche Letteroefeningen, reeds in het begin van November jl. tot ons gekomen, te voldoen, en van het hierboven genoemde werk een beoordeelend verslag voor haar tijdschrift te leveren. Liefst waren wij van die taak verschoond gebleven, want waarschijnlijk zou dan de aandacht van ons lezend publiek vrij wat spoediger op den arbeid van de Nederlandsche bewerkers van Ebers' voortreffelijken geschiedkundigen roman gevestigd zijn geworden. Wij moesten ons echter wel eenigszins verpligt achten tot een onderzoek, naar de wijze waarop de taak der vertaling is volbragt, daar wij aan het slot van ons vertoog over het oorspronkelijk werk (in een artikel Het oude in een nieuw kleed getiteld, en in de Nederlandsche Spectator 1864 bekend gemaakt), den wensch hadden geuit, dat de Aegyptische Koningsdochter door bevoegde handen in het Nederlandsch overgebragt, ook in die kringen zou worden binnengeleid, waar mindere bekendheid met de taal van het oorspronkelijk aan zoovelen den weg, tot het genot van het in alle opzigten zoo voortreffelijke werk van den jongen Duitschen geleerde, te veel bemoeijelijken, welligt geheel en al versperren zou.

Streng genomen hebben wij thans hier alleen met de Neder-
{==258==} {>>pagina-aanduiding<<}
landsche bewerking te doen, en kunnen wij bovendien voor het oorspronkelijk naar ons zoo even genoemd opstel in de Spectator verwijzen, waar wij zoo beknopt mogelijk eene opgaaf deden van den loop der geschiedenis, de lotgevallen der hoofdpersonen, de elkander afwisselende tooneelen der handeling en andere bijzonderheden; en tevens aanstipten, hoe uitmuntend de schrijver heeft gewoekerd met de gelegenheid, om daarbij door schildering van landen, zeden, gewoonten, toestanden, handelende personen, gesprekken en ontmoetingen, een alleraangenaamst en boeijend geheel te leveren, en op eene onderhoudende wijs eenen schat van belangrijke en nuttige zaken en opmerkingen tot zijne lezers te brengen. Hier zij alleen gezegd, dat wij ons verplaatst vinden in het belangrijke tijdperk, waarin de regtstreeksche invloed der Grieksche beschaving zich de, voor vreemden sedert onheugelijke tijden afgesloten grenzen van Aegypte geopend, zich daar binnen met onwederstaanbare kracht gevestigd had, en door de verovering van het oude land der Pharao's door Cambyses in het laatste vierde deel der zesde eeuw vóór onze jaartelling, eene nieuwe Satrapie aan het Persische rijk werd toegevoegd. Van de drie overleveringen omtrent de oorzaak van den krijgstogt der Persen tegen Aegypte, heeft de schrijver zich gehouden aan het verhaal, dat even als de beide andere door Herodotus III. I vermeld, ook bij laatstgenoemde als het geloofwaardigste wordt voorgesteld. Cyrus had namelijk aan Amasis, den koning van Aegypte verzocht, dat deze hem eenen der kundigste oogartsen van zijn land zou toezenden. Aan dit verlangen werd voldaan, en de arts moest, aan gade en kinderen onttrokken, als in ballingschap ver van zijn vaderland verwijderd, zijn verder leven doorbregen. Gretig zocht hij naar een middel om zich op Amasis te wreken, en hij vond het, toen hij Cambyses, den zoon en opvolger van Cyrus
overhaalde, om de dochter van den Aegyptischen vorst voor zich ten huwelijk te vragen. Dit geschiedt en Amasis, vreezende dat zijne dochter niet de echtgenoot, maar de bijzit van Cambyses zou worden, en evenzeer overtuigd, dat eene weigering hem eenen verderfelijken krijg op den hals zou jagen, neemt zijne toevlugt tot eene list. Apries, na wiens vermoording hij zich van het gebied had meester gemaakt, had eene zeer schoone dochter, Nitetis, achtergelaten; deze wordt prachtig uitgedost, en met een aanzienlijk uitzet, als ware zij de dochter van Amasis, naar Persie gezonden en

{==259==} {>>pagina-aanduiding<<}
onder de vrouwenschaar in den koninklijken harem opgenomen. Weldra maakt de koningsdochter haren heer met het jegens hem gepleegde bedrog bekend, en de Aegyptische oogarts bereikt zijn doel, toen Cambyses met zijne zegevierende legers op het Nyldal aanrukt, Psamtek (Psametichus), Amasis' eenigen zoon en opvolger van den troon stoot, en aan de regering van het vorstenhuis, waartoe deze behoorde, voor altijd een einde maakt.
Dat dit gedeelte der oude wereldgeschiedenis uitmuntend is gekozen, om ons met de zeden en gebruiken van drie der voornaamste volken der oudheid bekend te maken, behoeft geen opzettelijk betoog, en evenzeer springt het in het oog, dat de schrijver zich eene voortreffelijke gelegenheid opende, om door een tal van tusschen-ingevloehteu verhalen en gesprekken, aan zijn werk eene aangename afwisseling en verscheidenheid te geven, en de meest beroemde personen uit dat tijdperk handelend te doen optreden.
Van die gelegenheid is dan ook op eene uitmuntende wijze gebruik gemaakt, zonder dat aan de geschiedkundige feiten in eenige hoofdzaak geweld is gedaan. Het werk mag dus te regt den naam van ‘geschiedkundige roman’ dragen, ook al is het dat de schrijver zich hier en daar in bijzaken kleine afwijkingen van hetgeen ons door de geschiedenis is overgeleverd, heeft veroorloofd, en zelf erkent, dat hij zich niet altijd van kleine zonden jegens de tijdrekenkunde heeft vrij gehouden. Wij duiden hem dat niet ten kwade; het doel van den romanschrijver is niet een geschiedkundig handboek te leveren. Wanneer hij de voornaamste gebeurtenissen getrouw naar waarheid wedergeeft, en dan een juist beeld levert van het leven, de zeden en gebruiken in den tijd en op de plaatsen, waaruit hij zijn onderwerp gekozen heeft; wanneer hij daarbij door inhoud en vorm zijne lezers weet te boeijen, hunne belangstelling gaande te houden, hun gezond voedsel voor het verstand en het gemoed aan te bieden, dan heeft hij zijne schoone taak volbragt. Dien lof meenen wij den schrijver der Aegyptische Koningsdochter onvoorwaardelijk te moeten blijven toekennen, ook nadat wij kennis namen van de aanmerkingen, die in een artikel, Bibliophagie getiteld, in de Nederlandsche Spectator van 23 Nov. des vorigen jaars, bij het bespreken van de Nederlandsche bewerking van den roman, tegen het oorspronkelijk werk zijn aangevoerd, en waarbij wij meenen hier eerst nog eenige oogenblikken te moeten stilstaan.

{==260==} {>>pagina-aanduiding<<}

De steller van het bedoelde artikel had in de Koningsdochter ‘het onderscheid tusschen de Egyptenaren en Perzen scherp geteekend willen zien, en de antipathie dezer volkeren in eenige typen uitgedrukt’ en hij acht ‘de karakters die in 't boek voorgesteld worden, meer algemeen menschelijk, dan wel speciaal babylonisch of egyptisch.’ Ons dunkt dat die typen in Ebers' roman niet ontbreken, voor zoover zij althans daarin eene plaats konden vinden; en hebben bij vele der hoofdpersonen de werkingen van volksvooroordeelen en diep gewortelden tegenzin, dien de inwoners der beide bedoelde landen jegens elkander koesterden, hare kracht verloren, dan vergete men niet, dat wij hier meestal met Persen te doen hebben, op wier denkwijze de Grieksche beschaving, het verkeer met de klein-Asiatische rijken eenen overwegenden invloed geoefend hadden; en dat wij in de Aegyptische Delta, waar zoovele Grieken zich gevestigd hadden, aan het hof van eenen Aegyptischen vorst, die zijn gezag met Grieksche hulptroepen handhaafde, zijn land voor de wijzen en de kunstenaars van Griekenland openstelde, evenmin die blijken van volkshaat en tegenzin tegen al wat vreemdeling is behoeven te ontmoeten. Althans niet bij de aanzienlijke personen en hen die zich met Amasis aan de partij van vooruitgang hadden aangesloten. Dat intusschen scherp geteekende typen niet ontbreken, zien wij in Psamtik, hier eenen der voornaamste vertegenwoordigers van de oud-Aegyptische of de behoudende partij. En onder de minder aanzienlijke personen die handelend optreden, komen er onderscheidene voor, bij wie de ruwe kanten van volksvooroordeel, haat en afkeer jegeus vreemden, nog volstrekt niet afgesleten zijn.
Eene andere opmerking kunnen wij evenmin als eene grief jegens Ebers laten gelden, dat namelijk ‘de personen die er in geschilderd worden niet geheel kunnen verloochenen dat zij kinderen van hunnen tijd zijn’, en dat ‘men tot zijne verwondering in Egypte of te Babylon reeds zoo vroeg sentimenteele Duitschers’ aantreft. Maar moest dan Ebers voor zijne handelende personen, eene van onzen tijd geheel afwijkende wijze van spreken hebben uitgedacht? en zou, ondersteld al dat zoo iets mogelijk ware geweest, het geduld zijner lezers dan niet op eene al te sterke proef gesteld zijn geworden? Hoe bij de oude Persen de toon van den dagelijkschen omgang is geweest, kunnen wij uit de bronnen, voor zoover zij tot nog toe ontdekt of toegankelijk

{==261==} {>>pagina-aanduiding<<}
gemaakt zijn, niet weten; en uit den zich langzamerhand uitbreidenden schat van oud-Aegyptische letterkundige bescheiden, is nog slechts één romantisch verhaal, de zoogenaamde Roman der twee broeders, tot ons gekomen, dat eene proef van diergelijken stijl oplevert, maar niet voldoende om als een voorbeeld ter navolging te kunnen dienen. Duitsche sentimenteliteit hindert ons niet in de personen, die Ebers ons voor oogen voert, want wij kunnen ons zeer goed voorstellen, dat onder gelijke omstandigheden, het gevoel zich op gelijke wijze, al zij het in andere taalvormen, in gindsche, verre tijden in Babylon en Aegypte zal geuit, het gemoed zal gesproken hebben, als dit thans in Duitschland of eenig ander beschaafd land van onzen tijd het geval is. Wij mogen er den schrijver dankbaar voor zijn, dat hij voor de uitdrukking van het gevoel van zijne handelende en sprekende personen, zich niet van vreemde vormen en woordschikkingen bediende, die stellig het bekoorlijke waas, thans over de gesprekken en over de door hem ons geschilderde tooneelen verspreid, zouden hebben moeten missen.
Ook andere aanmerkingen, die in hetzelfde artikel, zoowel tegen de Nederlandsche bewerkers als tegen Ebers in het midden zijn gebragt, kunnen wij zoo grif niet aannemen. Een geschiedkundige roman is geen handboek over geschiedenis; wanneer de hoofdgebeurtenissen slechts getrouw worden voorgesteld, dan behoudt de schrijver, onzes inziens, alle vrijheid, om zich voor bijzaken, waar het met het algemeene plan van zijn werk overeenkomt, en het door hem beoogde doel bevorderen kan, eenige afwijkingen te veroorloven, en ook wel eens eene kleine zonde jegens de tijdrekenkundige volgorde te bedrijven. In zijn voorberigt heeft Ebers zelf de reden bijgebragt, waarom hij, het gezag van Herodotus volgende, Smerdes of Bartja eerst na de veroveringen van Aegypte, onder de hand des moordenaars laat sneven. Hij steunt zijne meening op den inhoud van het bekende opschrift van Bisoetoen, waarvan hij eenen hier te pas komenden zin op eene wijze opvat, die het berigt van Herodotus met de opgaven van Darius in overeenstemming brengt, en hij behoudt zich voor, dit zijn gevoelen elders nader te staven. Zoolang dit niet geschied is, kon Kern's Specimen van 1855 niet wel in de zaak betrokken worden. Intusschen willen wij niet ontkennen, dat het belangrijke geschrift van onzen Nederlandschen geleerde door de Nederlandsche bewerkers wel in hunne aanteekeningen

{==262==} {>>pagina-aanduiding<<}
had mogen worden aangehaald, en evenmin, dat wij zelven het ook in ons verslag van het oorspronkelijke werk hadden dienen te vermelden.
Wanneer bij het verhaal van de afschuwelijke wreedheid van den Kariër, dl. III, blz. 156, de Nederlandsche bewerkers, met Ebers verwijzen op Herodotus III. 11, dan zien wij geene reden van berisping in de bijzonderheid, dat de Grieksche geschiedschrijver beide kinderen van Phanes bij die gelegenheid als slagtoffers van de gruwelijke daad doet omkomen. De verwijzing geschiedt met het oog op het feit; de aandachtige lezer van den roman wist reeds, dat Ebers zich de vrijheid veroorloofde, om een der kinderen van Phanes reeds vroeger als een offer van Psamtiks wraakzucht te laten vallen.
Dat, dl. III, blz. 296, Manetho in eene aanteekening ‘ongeveer 50 jaren vóór C.’ gezegd wordt geschreven te hebben, is niet eene vergissing van Ebers, die 250 schreef, maar moet eenvondig onder de drukfouten worden opgenomen, die aan de Nederlandsche bewerkers ontsnapt zijn.
De waarde van 14 gulden door de Nederlandsche bewerkers dl. II., 238, aant. 14, aan de Dariken toegeschreven, willen wij liever niet eene slordigheid, maar eene wel eenigszins verschoonbare vergissing noemen; Ebers zeide ruim 8 Thaler, maar verschreef zich, en meende ruim 8 gulden.
Ook in hetgeen door Ebers over Haoma en Soma, dl. II. blz. 244, aant. 48, en op zijn voetspoor door de Nederlandsche bewerkers, dl. II, blz. 247, aant. 68, wordt gezegd, kunnen wij het gebrek aan juistheid niet erkennen, waaraan de schrijver van de Bibliophagie aanstoot genomen heeft. Haoma of Soma is de naam van ‘eene plant’ enz. De schrijver van de Bibliophagie laat daarop volgen: ‘het is immers ook een god op zich zelven;’ maar diezelfde opmerking lezen wij een weinig verder, zoowel bij Ebers als bij de vertalers. Verder: ‘De gewone beteekenis is die van eene(n) heilige(n), bedwelmende(n) drank’, juist zooals ook Ebers en zijne vertalers zeggen, dat ‘dit sap bij sommige godsdienstige ceremoniën gedronken en in het vuur gedruppeld werd.’ En als de schrijver van de Bibliophagie de aanmerking maakt, dat bij de Persen alleen van Haoma sprake zijn kan; dan antwoorden wij, dat bij Ebers evenzeer als bij de vertalers in den roman zelven slechts van het heilige Haomakruid bij de Persen gesproken wordt; terwijl in de aangehaalde

{==263==} {>>pagina-aanduiding<<}
aanteekening de Somadienst uitdrukkelijk aan de oude Ariërs wordt toegekend. Voor het overige zegt Lassen zelf, op de door den schrijver van de Bibliophagie aangehaalde plaats, (Ind. Alterthumsk., I., 790) dat hij ‘die Ursprünglichkeit des Soma-Opfers und der Verehrung des Sôma als eines Gottes, bei beiden Völkern’ (de Persen en de Indiërs) aanneemt.
Ook in de aanmerking van denzelfden schrijver der Bibliophagie, op hetgeen bij de Nederlandsche bewerkers, op het voetspoor van Ebers, aangaande het gebeurde tusschen Darius Kodomannus en Memnon vermeld wordt, kunnen wij in alles niet zoo gaaf weg berusten. Wèl heeft hij volkomen gelijk, wanneer hij zegt, dat het feit niet met den beroemden Rhodiër, maar met den Athener Charidemus plaats greep; maar hij had kunnen volstaan met de aanmerking, dat Ebers zich slechts in den naam van den persoon had vergist, en zijne vertalers, indien zij de door hem aangehaalde schrijvers hadden nageslagen, die vergissing hadden kunnen herstellen. Van eene plaats uit Diodorus, die ‘in een der verloren gegane boeken van dien polygraaph zou te vinden geweest zijn’ is bij Ebers volstrekt geen spraak, maar alleen eene drukfout, waarbij zoowel in het oorspronkelijk als in het Nederlandsche werk de X vóór VII was weggevallen. Voor het overige is het gebeurde met Charidemus niet alleen bij Curtius (III., 2, 18), maar evenzeer bij Diodorus, XVII, 30, vermeld, en dat die Charidemus juist niet zulk ‘een vrij onbekend Athener’ mag genoemd worden, blijkt uit de woorden die de geschiedschrijver omtrent hem bezigt: ἀνὴρ ϑαυμαζόμενος ἐπ᾽ἀνδρείᾳ ϰαὶ δεινότητι στρατηγίας συνεστρατεύσατό μεν Φιλίππῳ τῷ βασιλεῖ,
πάντων τῶν ἐπιτηδευμάτων ἀρχηγὸς ϰαὶ σύμβουλος γεγονὼς ἦν) enz. Wat Bibliophaag meent met eene (door Ebers? of door de Nederlandsche bewerkers?) bedoelde ‘plaats die in een der verloren gegane boeken van Diodorus zou te vinden geweest zijn’ is volstrekt ouverklaarbaar. Bibliophaag doet ons denken aan den man met den balk in het oog, wanneer hij aan de vertalers den raad geeft, om ‘nog eens zorgvuldig na te zien, wat de reeds lang bekende bronnen eigenlijk zeggen.’ Zou hij zich misschien meer tot het verslinden dan wel tot het bedaard doorlezen van het boek beijverd hebben?
En met dien raad vereenigt Bibliophaag de berisping, dat de vertalers uitsluitend ‘op 't Egyptische kerkhof’ hebben ‘rondgedwaald’. Misschien moet die zin voor eene aardigheid gelden,

{==264==} {>>pagina-aanduiding<<}
en wordt den lezers van de Spectator eene dier would-be geestigheden of afgesleten banaliteiten opgedischt, waarmede men zich voor een dertig jaren wel eens over ‘al die mummies’ en wat dies meer is, vrolijk maakte. Tegenwoordig noemen wij zulke geestigheden den man van beschaving onwaardig; en in het gegeven geval levert Bibliophaag een bewijs van volslagen onbekendheid met den inhoud van het Museum van oudheden. Hij zou anders voor het minst weten, dat het leven der oude Aegyptenaren dáár althans evenzeer, neen vrij wat meer nog, vertegenwoordigd wordt, dan wat tot hunne lijkplegtigheden behoort. Maar bovendien schijnt hem geheel onbekend te zijn, dat juist de graven, de begraafplaatsen (zijne uitdrukking ‘kerkhof’ geeft het denkbeeld al zeer juist weder!?) de beste, de rijkste bronnen, dikdikwerf de eenige zijn, waaruit wij het leven der oude en uitgestorven volkeren kunnen leeren kennen. Hij sla de, ook door hem geprezen redevoering van den hoogleeraar Kern eens op, en leze wat deze geleerde op blz. 6 en 7 over die ‘Egyptische kerkhoven’ zegt.
Maar wij loopen gevaar om zoo ongemerkt van de Nederlandsche bewerking der Aegyptische koningsdochter af te dwalen, en het is niet van het oorspronkelijke werk, dat de redactie ons verzocht een verslag te leveren.
De heer Rogge, die zich, indien wij wèl hebben, meer bepaald met de bewerking der aanteekeningen belast heeft, maar toch ook aan de taak van de vertaling van den roman zelven niet vreemd gebleven is, opent het werk met eene zeer goed geschreven voorrede, waarin hij een beknopt maar zaakrijk overzigt levert van de geschiedkundige romans der laatste jaren, en ook zeer van pas eenige schrijvers vermeldt, die, te beginnen met Heliodorus in de vierde eeuw onzer jaartelling, het Nijldal tot het tooneel der door hen behandelde gebeurtenissen gekozen hebben. Omtrent de aanteekeningen berigt hij, dat vele door hem uitgebreid, en aan haar aantal nieuwe bijgevoegd zijn, wanneer hij meende, dat hetgeen Ebers onverklaard had gelaten, voor de Nederlandsche lezers nog wel eene kleine toelichting behoefde. Nu en dan dacht hij niet te kunnen volstaan met de verwijzing op plaatsen van Herodotus en anderen, maar den zakelijken inhoud dier aanhalingen tot juister begrip van het verhaal te moeten wedergeven. Verder sloeg hij, waar het hem mogelijk was, de door Ebers genoemde bronnen na, en verbe-
{==265==} {>>pagina-aanduiding<<}
térde waar het noodig bleek, hier en daar kleine vergissingen, of onjuistheden, ook naar aanleiding van enkele door den schrijver niet geraadpleegde bronnen, of op grond van inlichtingen door deskundigen hem verstrekt; hij achtte het echter onnoodig in die gevallen telkens te doen uitkomen, wat in de aanteekeningen van hem zelven, wat van Ebers was.
Al loopen wij groot gevaar van een vonnis van onbevoegdheid over ons te hooren uitspreken, moeten wij toch bekennen, van den roman zelven slechts enkele hoofdstukken geheel of gedeeltelijk te hebben ingezien of doorgelezen; maar uit die gedeelten, door het toeval aangewezen, tot het geheel besluitende, durven wij volmondig verzekeren, dat de Nederlandsche vertalers hunne taak op eene uitstekende wijze hebben volbragt, voor zoover zij het oorspronkelijk in een Nederlandsch gewaad hebben terug gegeven, hetwelk geen zweem van vreemde afkomst verraadt. Aangename, zoetvloeijende stijl, ongedwongen schikking van woorden, zouden, wanneer men het niet wist, nimmer doen vermoeden, dat men hier niet een oorspronkelijk verhaal, maar eene vertaling vóór zich had. En toch blijft die vertaling getrouw en geeft zij Ebers' geschrift met veel naauwkeurigheid weder. Wie bij ondervinding weet, hoevele bezwaren het inheeft, om aan al de vereischten voor eene goede vertaling te voldoen, en wie zich immer geërgerd heeft over de tallooze zonden, die onze vaderlandsche pers, wij zouden schier zeggen uitgeversfabriek, in dit opzigt op haar geweten heeft, hij zal met ons den uitmuntenden arbeid waarderen, dien wij aan de bekwame pennen van de heeren Rogge en Pleijte te danken hebben. Slechts weinige bladzijden behoeft men over te lezen, om zich van de verdere en geheele kennismaking met den inhoud van het werk een onvermengd genot, en gaarne voegen wij er bij, eenen schat van nuttige kennis, te voorspellen.
De aanmerkingen hebben wij meer bepaald doorgelezen, en hier en daar, waar twijfel ontstond, met het oorspronkelijke vergeleken. Wat wij omtrent het verhaal zelf getuigden is ook geheel op die aanteekeningen van toepassing. Maar het volgt uit den aard der zaak, dat, daar zij meer doorloopend de aandacht tot zich trokken, het streng wetenschappelijke dáár op den voorgrond stond, en meer dan in het verhaal, veel in een klein bestek te zamen was gebragt, de misslagen of vergissingen niet zoo gemakkelijk onopgemerkt konden blijven. Die hebben zich

{==266==} {>>pagina-aanduiding<<}
dan ook in een nog al aanzienlijk aantal doen kennen, en geven ons aanleiding om het te betreuren, dat de Nederlandsche bewerkers en vooral hij die de aanteekeningen voor zijne rekening nam, zich blijkbaar te veel overhaast, aan de taak niet al die zorgen en oplettendheid geschonken hebben, die hen tegen menige dwaling en onjuistheid zouden gewaarborgd hebben. De hieronder volgende voorbeelden zullen bewijzen dat die uitspraak hier niet uit de lucht gegrepen is.
Vooraf echter een paar aanmerkingen van algemeene strekking.
De Nederlandsche bewerkers hebben zich aan de spelling van het nieuwe woordenboek der Nederlandsche taal aangesloten, maar voor de eigennamen uit het Grieksch ontleend, kozen zij ter kwader uur eenen eigen weg, die hen tot eenen vloed van tegenstrijdigheden voerde, waarop bovendien nog menige naam voor Nederlandsche lezers in eenen vrij vreemden dos te voorschijn treedt. Klaarblijkelijk hebben zij zooveel mogelijk de oorspronkelijke Grieksche schrijfwijze willen wedergeven, maar hunne keus van Nederlandsche plaatsvervangers was niet gelukkig. De uitgang os, die zij zelfs voor het, ook geheel in het Latijn overgekomen papyrus hebben aangenomen, zoodat zij zelfs ergens papyrossen schrijven, verwisselen zij echter zeer dikwijls met us; bij voorb. Mausolus, Chersonesus, Halikarnassus, Thapsacus, Damascus, Ibycus, Jamblichus, Tyrus, Arkesilaus.
ai voor ae, als bij voorb. Kolaios, Gaia, Astypalaia enz., maar toch ook aegae, aelianos, zelfs aelianus (dl. I, aanm. 121, reg. 4), Rhagae, Kallaeschros, Musaeos, Kelaenae, Maeander, Nisaea, (en tevens op dezelfde bladzijde Nisaia en Nisaja), Hetaere, Histiaeos, Athenaeos, Achaemeniden, Phaedyme, Aegypte, eenmaal Aigyptos, Ptolemaeos.
oi wordt overgenomen in Oinophiles, maar-vervangen door oe in Kroesos, Oroetos, Phoenix, Euboea.
ei blijft behouden, bij voorb. Dareios, maar wordt e in Sigeon, en i in Miamun.
u wordt bijna overal in y gewijzigd, indien evenwel deze klinker naar hetzelfde stelsel als de andere was behandeld, zon onze u hebben moeten gekozen worden, als beter dan de y, althans zooals. wij die uitspreken, de grieksche u uitdrukkende, men denke aan purgos, turris, fuga, cupressus, cuprum, super,

{==267==} {>>pagina-aanduiding<<}
sus enz., en het door onze vertalers ook behouden, Mus. Eens lazen wij, maar misschien is het eene drukfout, piramide, voor pyramide, dl. II, aant. 22, reg. 9.
s wordt z, bij voorb. in Kambyzes, maar blijft s in Kroesos, Persen, dat echter ook als Perzen voorkomt.
k blijft in den regel behouden, maar moet toch ook dikwerf voor c plaats ruimen, bij voorb. in Parcen, Cyrene, Thracisch strand, Creta, Damascus, Arsacia, Bactra, Thapsacus.
Erger wordt het nog, waar de klinkerverbinding ou gebezigd wordt om het Grieksche ov, onzen Nederlandschen klank oe weder te geven, bij voorb. Ploutarchos, Gerousia, Aristoboulos enz., terwijl diezelfde klank elders wederom door de enkele u wordt vertegenwoordigd: Miamun, Daduchos, Onuphis, Thutmes en Tutmas, Musaeos, Eunuchen, Tapuren; eene Nederlandsche spelling kan aan ou geene andere uitspraak, dan die bijvb. in oud, kout enz. gehoord wordt, toekennen.
Vreemd klinkt het ook in dit schrijfstelsel Ptolemaios Lagi te vinden, waar Ptolemaios Lagou (d.i. Lagoe) gevorderd, maar Ptolemaeus Laguszoon naar ons inzien zeker wel verkieslijk geweest zijn zou.
Ook voor de lange o komen de hh. Rogge en Pleijte met zich zelven in tegenspraak, waar zij Milon, Kimon bij vb. in plaats van Milôn of Miloon, Kimôn of Kimoon schrijven.
Dat Diws, Daeva's en Deva's elkander afwisselen, is volstrekt niet te verdedigen, al is het dat wij den hierboven vermelden schrijver van Bibliophagie niet kunnen toegeven, dat men onder die benamingen zich zoo geheel van elkander verschillende wezens moet voorstellen; oorspronkelijk waren zij dit althans niet. Tiele heeft in zijn Godsdienst van Zarathustra, duidelijk genoeg aangetoond, dat de Deva's bij de Indiërs vereerd, eerst na Zarathustra of Zoroaster, door de volgers van Ahuramazda als booze geesten werden beschouwd.
Eindelijk mag gevraagd worden, waarom de hh. Rogge en Pleijte van de gewone, en ook door Ebers gevolgde schrijfwijze Ekbatana, of Egbatana afwijken en Agbatana verkiezen, dat in sommige Hss. van Herodotus en bij Stephanus Byzant. aldus gespeld wordt, terwijl, zoo wij ons niet vergissen, alle andere onde schrijvers de eerstgenoemde spelling volgen. Was het omdat zij in de bedoelde Hss. van den vader der geschiedenis

{==268==} {>>pagina-aanduiding<<}
de juiste uitspraak van den naam het best bewaard achtten, in de andere schrijfwijze eene verbastering in den loop der tijden erkenden? In ieder geval had eene korte aanteekening wel rekenschap van hunne voorkeur mogen geven.
Eene andere aanmerking betreft de aanhaling van werken, over onderwerpen die in den roman behandeld worden. Onder de lezers of lezeressen die de Nederlandsche bewerking in handen krijgen, zullen er wel niet vele gevonden worden, die lust hebben of in de gelegenheid zijn, om die werken, voor zoover zij op de eigenlijk gezegde oudheden betrekking hebben, na te slaan, en de dáár gegeven afbeeldingen te raadplegen. Gaarne doen wij hulde aan den ijver der bewerkers, die blijkbaar zich de moeite van zulk eene nadere raadpleging, waar de bronnen beschikbaar waren, getroost hebben; maar nuttiger nog zou hun arbeid zijn geweest, wanneer zij hier en daar door het bijvoegen van omtrekken in houtsnede, voor de belangen van alle lezers gezorgd hadden. Voor het overige moeten wij, al schijne het dat wij hier voor onze eigen zaak opkomen, zeer afkeuren, dat de minder volledige, juiste en uitvoerige afbeeldingen van voorwerpen uit het vaderlandsche Mnseum in buitenlandsche boekwerken worden aangehaald, terwijl het groote, sedert 1835 van Regeringswege uitgegeven werk, Aegyptische Monumenten van het Nederl. Museum van Oudheden te Leiden, hun geheel en al onbekend schijnt gebleven, althans nergens daarop verwezen wordt. Het exemplaar op de Bibliotheek der Leidsche Hoogeschool hadden zij kunnen raadplegen.
Wij spraken hierboven van overhaasting, waardoor aan de deugdelijkheid van het werk vrij wat nadeel is toegebragt; van die bewering dient rekenschap te worden gegeven. Daartoe mogen de volgende schrijf- en drukfouten (misschien loopen er ook enkele taalfouten onder), die ons hier en daar als bij toeval onder, de aandacht kwamen, de bewijzen aanbrengen.
In den tekst: dl. I, blz. 58, regel 8 ‘naar den thracischen Chersonesos’, lees de thracische; zoo ook in de aanteek. 92 (blz. 202) ‘in den Peloponnesos’ lees de; beide woorden dienen hun oorspronkelijk geslacht te behouden; blz. 63, reg. 10 ‘baldachijn’ lees Baldakijn;
Dl. II, blz. 4, regel 2 ‘schiet de zon van uit den hemel - heldere stralen’, een der twee voorzetsels is overbodig; regel 10: ‘oevers met hare dorpen’ lees hunne;

{==269==} {>>pagina-aanduiding<<}

Dl. III, blz. 150, reg. 2 Bubastus, 1. Bubastis.
In de aanteekeningen op het 1e deel: aant. 2, regel 3, Bahalel-Azrek, lees Bahr of Bahar; 12, reg. 1, diepnon, lees deipnon; 13, (bladz. 186) regel 7, Thasis lees Thaïs; 17, reg. 12, een mismaakten, lees mismaakte; 20, reg. 16: met - de broeder, lees den broeder; 23, reg. 17, Sais, lees Saïs; 40, reg. 4: een soort, lees eene; 49, reg. 6, ⅖ wijn en 3/6, lees ⅗ water; 51, reg. 2, een el, lees eene el; 58, reg. 1: Simonidi, lees Simonidis; 66, reg. 10, T-n-athyr, lees Ti-n-athyr; 133, reg. 10, Sneider, lees Schneider; en op den laatsten regel dierzelfde aanteekening, de, lees den slag; 180, reg. 7, in een ruime, lees ruim voorhof; 190, reg. 5, en elders, het, lees den Zend-Avesta; reg. 4, de, lees den geest; 205, blz. 220, reg. 4, de, lees den vorm; 208, reg. 4, de Delphiërs zelve, lees zelven; 213, reg. 2, Sykuon, lees Sikyon of Sïkuon; 221, reg. 1, Rhadimantos, lees Rhadamantos; reg. 2, de, lees den rechter.
Deel II, aant. 2, reg. 1, in den, lees de Anabasis; 43, reg. 1, een, lees eene stad; 54, reg. 4, het kastie-spel, zal wel kaatsspel moeten zijn; 70, reg. 2, Koningen aanbidden (?), waartoe dit vraagteeken? 91, reg. 3 oude test, lees Test.; 132, op den 4den regel van het einde, de, lees den genius; 135, reg. 1, een, lees eene streek.
Dl. III, aant. 18, reg. 3, Thadmor lag op, lees in eene Oase; 125, reg. 2, de stormen, 1. Stormen, zij worden hier als Goden uit de onderwereld genoemd; 128, reg. 1, ontstak de, en regel 2, van den fakkel; fakkel is vrouwelijk, dus in beide gevallen de; 131, reg. 2 beide, lees beiden; 152, reg. 3, een, lees eene of andere reden; 206, reg. 1, van een, lees eene doos; 244, reg. 2, ongeveer 50, lees 250; 253, reg. 8, Fisdausi, lees Firdausi; 261, reg. 1, Miamun, lees Miamoen.
Maar het zijn niet enkel diergelijke misslagen en vergissingen die de bewerkers op hun geweten hebben. Wij moesten tot ons leedwezen ook op wel wat te veel plaatsen, in het anders zoo uitnemende werk stooten, waar, denkelijk wel door te veel overhaasting of te weinig nadenken, de vertalers het oorspronkelijk óf niet goed begrepen, óf althans niet naauwkeurig genoeg hebben wedergeven.
Wat wij onder dat hoofd al lezende opteekenden, willen wij hier nog mededeelen, maar zonder waarborg dat onze opgaaf op eene vereischte volledigheid aanspraak maken kan.

{==270==} {>>pagina-aanduiding<<}

Deel I, aant. 5, reg. 3, in de Saitische wijk, wijk is eene geheel verkeerde vertaling voor nomos of nomus. Wil men het woord vertalen, dan kan district, provincie, gewest, gebezigd worden; zoo als bijvb. in aant. 171 geschiedt.
17, reg. 4, achter den naam van Jadmon mogt, op het voorbeeld van Ebers, nog wel de nadere aanduiding, den Samiër, bijgevoegd zijn geweest.
21, (blz. 189, reg. 8 van ond.): ‘dat spaarzaam vleesch, doet op het doek ons lezen,’ is eene wel wat al te vrije vertaling van: ‘das Fleisch in natürlichen Wuchs nicht schwellend in Unmasz.’ En wat is spaarzaam vleesch? toch niet vleesch dat spaart, dat zuinig is?
24, reg. 2: ‘hiëroglyphische grafsteenen;’ Hieroglyphenschildern zijn geen grafsteenen, maar naamschilden, of de zoogenaamde cartouches. Wat verder in deze aanteekening door den heer R. is toegevoegd, ware beter weggebleven of had toelichting vereischt. Hij zegt: ‘Plinius noemt hem (d.i. koning Amasis) Seuneserteus, volgens Wilkinson van ‘Amcs-se-Neith.’ Vooreerst zegt Plinius (Hist. Nat. XXXVI:14, 5) volstrekt niet, dat Amasis dien naam droeg, maar alleen dat een obelisk uit Aegypte overgebragt en in den grooten Circus te Rome geplaatst onder den koning Semneserteus, (niet Seuneserteus) was vervaardigd, onder wiens regering Pythagoras in Aegypte had vertoefd. Wilkinson (Manners and customs of the anc. Egyptians I, 188), vraagt in eene aanteekening, of die naam éene bedorven schrijfwijze van Neit-se of se-Neit, d.i. Neithszoon, bijnaam van Amasis, zijn kan. Hij vindt evenwel meer overeenkomst met Sen-Osiri (d.i. Osiriszoon), en wijst bij derde gissing op den naam van Psammetichus, den zoon van Amasis (den Psamtik van onzen roman). Het komt ons voor, dat de Nederlandsche lezers aan zulk eene verwijzing op Plinius niet veel hebben. De bedoelde koningsnaam wordt volgens audere lezingen Semenpserteus, en volgens het Bambergsch HS. Psemetnepserphreus geschreven; hij behoort niet aan Amasis, maar aan eenen vroegeren vorst van het XXVIe koningshuis, Psametichus II, wiens beide namen, Psamtek het-nefer-pre, in de zoo even genoemde lezing van het Bambergsche HS. van Plinius, volgens de zeer waarschijnlijke opmerking van von Bunsen, Aeg. stell., III, 85. (Eng. uitg. I, 695), vrij kennelijk zijn bewaard gebleven. De obelisk, waarvan Plinius spreekt en die werkelijk de namen van dezen vorst

{==271==} {>>pagina-aanduiding<<}
vermeldt, was niet in den Circus Maximus opgerigt, maar stond op den Campus Martius, waar hij ook tegen het midden der vorige eeuw teruggevonden werd; op last van Paus Benedictus XIV is het belangrijke gedenkteeken overgebragt naar zijne tegenwoordige standplaats op den Citorio.
Op regel 7 spreekt de Nederlandsche vertaler van ‘zijn naam en zijne beeldtenis’; hier moest ook volgens het oorspronkelijk het meervoud namen gebezigd zijn geweest. De Aegyptische vorsten hadden vele, maar daaronder twee namen, die men wel eens als de troon- en de familie-namen aanduidt en die veelal vereenigd op de gedenkteekens worden uitgehouwen. Op den tempel van Syëniet of rood graniet (rose graniet is eene minder juiste uitdrukking) in het Museum te Leiden, wordt alleen het naamschild met den zoogenaamden voor- of troonnaam van Amasis gelezen.
Aant. 32, reg. 2, wordt Beckers Charikles, II, 99, voor het plan van een Grieksch woonhuis aangehaald; die aanhaling deugt niet; men verbetere Dl. I, pl. I, blz. 166-205. Een ontwerp van Hirsch, reg. 6, bestaat niet; men leze van Hirt (Gesch. d. Bauk.)
Aant. 36, reg. 1. De phormix (verbeter phorminx) had met onze harp niet veel overeenkomst, en geleek ook niet meer op dat speeltuig, dan op de cither (niet cyther), zooals de heer R. meent. Integendeel zij was slechts eene wijziging van de cither, maar bleef de hoofdvormen van dat snaarinstrument behouden.
Aant. 37, reg. 3. Zij noemden den boom ‘kiki’, neen, de olie hcette zoo, volgens Ebers, die hierin het gezag van Herodotus kan doen gelden. Dat de vrucht van den boom ook dienzelfden naam droeg is zeer mogelijk; van den boom zelven, al getuigt Plinins het, kunnen wij dit nog niet aannemen.
41, reg. 3, de ‘kunst van metalen te gieten’, is niet ‘der kunstlerische Metallgusz’; de door Ebers gebezigde uitdrukking beteekent de kunst om in metaal gegoten beelden, fraai versierd huisraad enz. te vervaardigen.
Aant. 60, reg. 3, ‘de tafelen van Manethoos’, die tafelen geven verwarring, beter tabellen, maar waarom niet koningslijsten?
63, reg. 2. Bnbastis - op de hoogte van het tegenwoordige Sagasig, beter op de plek nabij Saqaziq, thans Tell-Bastah, of de hoogte van Bastah geheeten.
64, reg. 8. Hier en in hetgeen volgt is Ebers en onze aan-
{==272==} {>>pagina-aanduiding<<}
merking in de Spectator niet begrepen. Mau, Mai of Mië is juist de aan het miaauw-geluid ontleende naam, verschillende van den door Ebers aangehaalden (Chau, Chai of Schie), waarmede de kat in het oud-Aegyptisch wordt aangeduid.
Twee regels verder heet het: ‘de bijnaam Pacht beteekent moeder,’ neen, dat zegt Ebers niet, en is ook geheel onjuist. Pacht draagt den bijnaam van de moeder.
66, reg. 3, Buto thans Bembran. Eene aanwijzing die wel nadere toeliehting vereischt, of anders veilig had kunnen wegblijven. Wordt met de hedendaagsche plaats misschien Berinbal bedoeld, aan den oostelijken oever van den Bolbitinischen Nylarm, ten westen van Boehheret Boerollos?
120, reg. 4, Van den overgang van een gedeelte van Salts in 1820 te Londen verkoehte verzameling in het Leidsche Museum is ons niets bekend. Waar zou die geheel ongegronde en onjuiste opgaaf opgerakeld kunnen zijn?
131, reg. 4, inscripties - van Bisitun en, verbeter of, (Ebers gebruikt oder) Behistân.
133, reg. 10, Sneider, de schrijver heet Schneider.
138, reg. 9, vier voet dik met cement, lees vier duim.
154. Deze aanteekening kan, na hetgeen bij 35 is opgemerkt, overtollig heeten.
155, reg. 8, banden, beter armringen, die ook in het verhaal zelf, blz. 81, regel 2, bedoeld, maar even onjuist banden genoemd worden.
156, reg. 6, ‘Ook op het koningsschild komt Ladike voor als tweede gemalin van Amasis.’ Dat zegt Ebers niet: Nach dem Königsschilde der zweiten Gemalin bei Lepsius - musz dieselbe Sebaste genennt werden; de tweede Gemalin van Amasis moet volgens haar naamschild - Sebaste geheeten hebben.
159, regel 11, duidelijker is niet hetzelfde als anerkennender; anerkennender sich aussprechen, is volmondiger erkennen.
159, laatste regel, Thutmes of wel, (lees: of beter, oder besser) Tutmas.
174, reg. 5, van het einde, zuilengang, neen, zuilenzaal.
178, de drie laatste regels, (Typhon) ‘met borsten op den rug en met den kop van een krokodil of nijlpaard.’ Neen, die ongelooflijke voorstelling gaat wat al te ver! Ebers spreekt van Typhons-beelden die, met (hangende) borsten voorzien, op den rug en den kop van eenen krokodil of een nijlpaard staande

{==273==} {>>pagina-aanduiding<<}
worden voorgesteld. Voor het overige vordert de aanteekening van Ebers zelve verbetering; hij heeft blijkbaar, maar zeer te onregt, de voorstellingen van eene met Typhon in betrekking staande godin, in de gedaante van eene vrouw met groote, hangende borsten, achterpooten en kop van een nijlpaard, verward met beeltenissen van Typhon; en zoo ook voorstellingen van Horus als overwinnaar van Typhon op het lijf en den kop van twee krokodillen staande, met denzelfden god.
185, reg. 5, trik-trakbord, is geene juiste vertaling van Brettspiel, althans voor de zaak die Ebers met dit laatste woord aanduidt. Van het triktrak vinden wij op de gedenkteekens niets.
222, regels 4, 5, ‘dasz Mohammed, wenn er davon (het water van den Nijl) getrunken hätte, sieh ein ewiges Leben gewünscht haben würde’, kan niet vertaald worden: ‘dat Mohammed toen hij er van gedronken had, den wensch had uitgesproken, dat, hij eeuwig mocht leven,’ maar, dat Mahomed, bijaldien hij er van gedronken had, eeuwig zou hebben willen leven.
247, reg. 1. ‘Zie het Köningsbuch (lees Königsbuch) van Firdusi, Söhne Feriduns.’ Deze aanteekening zal voor den lezer wel een onoplosbaar raadsel zijn. Ebers haalt het Königsbuch van Firdusi aan en vermeldt daarbij het voorbeeld van de zonen van Feridoen, wier stam door eene slavin bleef voortbestaan. Zie de 64ste aant. van dl. II der Nederl. bewerking.
Deel II, aant. 22. Bij de beschrijving van den Belstempel, naar Herod. I, 181, heeft de vertaler den Griekschen tekst niet juist begrepen. De tempelplaats was niet met vierkanle koperen deuren gesloten, maar zij vormde een vierzijdig gebouw met koperen deuren of poorten. Van eenen vierzijdige-pyramide-vorm spreekt Herodotus niet; evenmin zegt hij, of kon hij zeggen, dat de op elkander geplaatste torens alle van dezelfde breedte en hoogte waren. Het sprak van zelf, dat elke hoogere verdieping eenigszins smaller was dan de onmiddellijk voorafgaande.
82, reg. 12. ‘Sparta's kroost blijft zich levend en stervend gelijk.’ Deze vertaling van ‘Liebe der Freiheit stirbt nimmer in Spartischer Brust,’ is wel wat al te vrij, en levert bovendien een voorbeeld van eenen bijzonder ongelukkigen pentameter.
84, reg. 5, de burgt - rondom met torens bezet; neen, met ronde torens verslerkt; Ebers zegt, mit runden Thürmen befestigte Burg.

{==274==} {>>pagina-aanduiding<<}

97, reg. 1, 2, ‘van een knaapje dat - speelt;’ lees: van de voor den Apistempel spelende knapen; von den - spielenden Knaben.
112, vóórlaatste regel, ‘Aelianos in zijn geschiedkundig allerlei;’ vreemde wijze van aanduiding der Variae historiae, of Poikile historia van Aelianus!
Deel III, bladz. 264, reg. 3 van onder, ‘wigvormige teekens,’ waarom niet zooals elders, spijkerschrift?
Aant. 78, laatste regel, krametsvogels, dit is Duitsch; wij zeggen: lijsters.
91, reg. 5, ‘een kweeappel die soms voor geliefden eene bijzondere beteekenis schijnt gehad te hebben’; niet soms, maar buitendien, anders, Ebers zegt sonst.
98, reg. 4, ‘oud-Aegyptische spinnewielen in het museum te Berlijn’, dat is wat kras! Spindeln, als men van de oudheid spreekt, zijn spinstokken, of, wil men, spinrokken, maar spinnewielen kenden de ouden niet. Wat een weinig verder volgt van een spinstokje of knoopnaald in het Museum te Leiden is ook onjuist. Men vindt daar een spinstokje én eene knoopnaald, het eerste nog met het daarom heen gewikkelde roode garen.
107. de 3 laatste regels, ‘op den rand van het metaal (der Sistrums) vindt men meestal de afbeeldingen van een kat met menschelijke gelaatstrekken.’ Vooreerst wordt deze aan Plutarchus ontleende beschrijving te onregt door den vertaler op een Sistrum in het Berlijnsche Musenm toegepast; die beschrijving vindt slechts ten deele hare bevestiging in de tot nog toe bekend geworden Sistrums. Katten met menschelijke gelaatstrekken hebben de Aegyptische monumenten nog niet doen kennen. Verder beteekent: ‘auf der Rundung des Blechs,’ niet, op den rand van het metaal, maar op de rondgebogen, of op het ronde gedeelte van de omgebogen plaat van het Sistrum. De ‘dubbele Isiskop’ geeft niet juist de ‘doppelte Isismaske’, of het dubbele Isismasker, terug, door Ebers teregt als een versiersel aan het handvat van het bedoelde instrument vermeld. De verwijzing op Wilkinson I, 145, is onjuist; de afbeeldingen van Sistrums worden door hem in zijne Manners and Customs II, 323 tot 327 medegedeeld en beschreven.
109, reg. I, ‘eene villa in doorsnede - op de monumenten in Thebe.’ De bij Wilkinson II, 129, gegeven afbeelding is geene doorsnede, maar eene soort van platte grond eener villa,

{==275==} {>>pagina-aanduiding<<}
in vogelvlugt gezien. Platen VIII en IX hadden hier eigenlijk vooral behooren genoemd te worden.
115, reg. 2, ‘Neith - met een spinrokken (?) in de hand;’ neen, met eene weversspoel. (Weberschiffchen).
120, reg. 1, de aanhaling van Anacreon ϰχ' zal wel 22 moeten verbeterd worden.
130, regel 2, ‘plektron - waarmede men de snaren aanroerde’; dit laatste woord is niet gelukkig gekozen, men tokkelt de snaren.
146, regels 1 en 2. Ebers zegt niet, dat ‘men op alle gedenkteekenen nog maar één enkel aegyptisch krijgsman te paard’, maar dat ‘men onder alle gedenkteekenen - slechts op één enkel een Aegyptisch krijgsman te paard gevonden heeft.’
167, reg. 3. Wie in de krijgsgevangenen met strikken om den hals op een bas-relief in het Museum te Leiden Joden meent te herkennen, weten wij niet; maar voor zulk eene opvatting is volstrekt geen grond. Ook hebben die gevangenen geene strikken om den hals, maar hunne handen in eene soort van houten boeijen gesloten, die met een touw aan hunnen hals hangen.
168, (blz. 288, reg. 1). (Kleobis en Biton) ‘die in het ringspel den prijs hadden behaald;’ Ringspiel is hier worstelspel, worstelkamp.
206, reg. 1: ‘Zulk een handvatsel en wel van een(e) doos, vindt men op (lees in) het Museum te Leiden.’ Handvatsels van spiegels in den vorm eener sluimerende vrouw, zijn in het Museum te Leiden en, zoo ver ons bekend is ook elders niet te vinden; wèl een houten lepeltje, of wil men het doosje noemen, op de vooruitgestoken armen gedragen van eene het hoofd oprigtende, voorover uitgestrekte vrouw.
209, reg. 5; ‘de afbeelding van den (lees de) beroemden (lees beroemde) kolossalen (lees kolossale) koraal “captain Henveys”;’ het schijnt dat de twee laatste woorden door den vertaler zijn opgenomen als een eigennaam van de kraalglazen, en dat is geheel verkeerd; het is de kraal van, of gevonden door kapitein Henvey.
222, reg. 2. ‘Renan, de oudheden en opgravingen in Egypte;’ eene nadere aanwijzing ware hier niet overbodig geweest; zie de Revue des deux mondes, 1865; en Maronier Bibliotheek der moderne theologie, VII.
229, reg. 5. De labyrinth op Kreta wordt hier door den vertaler een hol genoemd; de gedenkteekens pleiten tegen die opvatting.
‘Eene breede zondenlijst komt hier ten laste van de neder-
{==276==} {>>pagina-aanduiding<<}
landsche bewerkers!’ denkt welligt de lezer, en bedenkt hij er bij, dat wij slechts eenige gedeelten van het werk meestal vrij vlugtig doorgelezen, en slechts nn en dan de vertaling met het oorspronkelijk vergeleken hebben, dan zou hij alligt tot eene min gunstige meening omtrent de in een Nederlandsch kleed gedoste Aegyptische Koningsdochter geleid kunnen worden. Dit zou ons leed doen; het zou ook onbillijk wezen. Meer zorg en naauwkeurigheid, minder overhaasting hadden wij van de heeren R. en P. bij de volbrenging der door hen aanvaarde taak kunnen verlangen; maar toch nemen wij niets terug van den lof, hierboven aan hunnen arbeid toegekend. Zij hebben onze vaderlandsche letterkunde met eene zeer verdienstelijke bijdrage verrijkt; hunnen geschiedkundigen roman durven wij, voor zoover het werk niet reeds zijnen weg tot vele onzer landgenooten gevonden heeft, zonder voorbehoud aan de bestuurders van leesgezelschappen en aau ieder, die zich eene hoogst nuttige en aangename ontspanning wil verschaffen, aanbevelen.
Ook de drukker en uitgever hebben eer van den netten, uiterlijken vorm van het werk.

Leiden, Januarij 1866.
C. Leemans.
GEDENKBOEK VAN NEERLANDS VIJFTIGJARIG GRONDWETTIG VOLKSBESTAAN onder het huis van Oranje, door P.H. Witkamp. Met Platen. Dordrecht, J.P. Revers, 1865. Prijs ƒ 4.65.
Dezer dage kwam mij eene zeldzame engelsche spotprent in handen van 1813. De prent, die in October bij Ackerman te Londen werd uitgegeven, vond weldra een weg naar ons vaderland. En wij kunnen ons voorstellen hoeveel opgang toen zulk een stuk gemaakt zal hebben. Ofschoon het onderschrift in het Engelsch was gesteld, vond ik er eene hollandsche vertaling bij, op een afzonderlijk stuk papier met groote letters gedrukt. De mededeeling van dien tekst kon ieder op de hoogte stellen van de prent zelve. ‘De duivel, eenen tijd lang óp vuile eijeren gebroed hebbende, om een verwoester van het schoonste koningrijk van Europa voort te brengen, kreeg er eindelijk eenige Jacobijnen uit. - Wel foei! zei hare helsche majesteit, jou prul! Kijk eens hier! Ik heb éénen Korsikaan uitgebroed.’ Op wiens gezigt de duivel bedonderd was en zweeg.
Hij - ‘Mijn jongens vernielen altaren en troonen!’

{==277==} {>>pagina-aanduiding<<}

Zij - ‘De mijne doet meer. Hij vernielt geheele natieën.’
Nu is dit laatste gelukkig niet volkomen juist. Wat er gebeurd zou zijn, indien Napoleon langer ongehinderd Europa de wet had kunnen stellen, is eene andere vraag. Doch toen hij viel was het hem nog niet gelukt de nationaliteiten te vermoorden, die hij met voeten trad. Ten minste de onze niet. Dat is in November 1813 gebleken.
Er verliep eene halve eeuw, sedert het nederlandsche volk als één man opstond, om het fransche juk af te schudden. Inmiddels was er een nieuw geslacht geboren, dat de gedenkwaardige jaren van 1810-1815 niet had doorleefd. Er waren nog maar weinige, die zich levendig de groote gebeurtenissen dier dagen konden herinneren. Nederland vierde in 1863 het feest van zijn grondwettig volksbestaan. Het valt eene natie zelden te beurt zulk een feest te vieren, en op znlk een wijze als het werkelijk gevierd is. Vreemdelingen, zelfs Franschen hebben ons dit voorrecht benijd. Die feestviering heeft den band, die het huis van Oranje aan ons volk verbindt, nog nauwer toegehaald. Maar zij heeft tevens eene andere vrucht gedragen. Dit gedeelte onzer geschiedenis was nog onbeschreven. Het jongere gcslacht vond zich teleurgesteld, wanneer het zocht naar de bronnen, waarnit het eene meer dan oppervlakkige wetenschap zou kunnen putten omtrent de fransche overheersching en de herleving onzer nationaliteit. Kon het zich met van der Palms Gedenkschrifl tevreden stellen? Had het geuoeg aan de bijzonderheden, de berichten aangaande sommige feiten, die, hier en daar verspreid, in enkele andere geschriften te vinden waren? Mocht het niet vragen naar een meer volledig, zuiver historisch werk, waarin de gebeurtenissen van dat gedenkwaardig tijdperk in hun onderling verband worden beschouwd en beoordeeld?
Toen de Maatschappij tot Nut van 't algemeen in 1862 de Historische schetsen over de omwenteling van 1813 van Jorissen uitgaf, scheen het, dat de algemeene wensch spoedig bevredigd zou worden. De antent beloofde een uitgebreiden arbeid oven de geschiedenis van ons vaderland, gedurende de jaren 1810-1815. Hij riep ieder op, om hem hiertoe de noodige bouwstoffen te leveren door mededeeling van persoonlijke herinneringen, authentieke bescheiden, hnishoudelijke bijzonderheden en voldoende gewaarborgde anecdoten. Tot dusverre heeft dat werk van

{==278==} {>>pagina-aanduiding<<}
Jorissen het licht niet gezien. De schuld ligt niet bij den auteur. Men leze zijne voorrede van de Bijdragen tot de geschiedenis der omwenteling van 1813, Eerste stuk. Wij verblijden ons echter, dat in de bestaande behoefte voor het oogenblik eenigermate door een ander is voorzien. Witkamp heeft wel gedaan met het schrijven van zijn Gedenkboek. Nederland is er hem dank voor schuldig.
Wat den aard van dit werk betreft - de schrijver heeft geen wetenschappelijk-historisch, ook geen volledig werk willen leveren. Hij heeft zorgvuldig gebruik gemaakt van de bronnen die hem ten dienste konden staan, en de feiten die hem bekend waren met juistheid medegedeeld. Onuitgegeven bescheiden heeft hij niet trachten bijeen te zamelen, om daaruit de bouwstoffen te putten, maar des te meer zijn voordeel gedaan met mondelinge overleveringen en de herinneringen van hen, die oor- en ooggetuigen geweest waren van hetgeen toen zoo vele harten had bedroefd en verblijd. In dit opzicht bevat zijn Gedenkboek een aantal onschatbare bijzonderheden en opmerkingen, waarvan Jorissen zeker dankbaar gebruik zal maken als hij ten laatste de pen opneemt. Inzonderheid trof mij de waarheid van het verhaal van Napoleons komst en verblijf te Amsterdam. Het stemde zoo in alles overeen met hetgeen ik dienaangaande in mijn jeugd had hooren vertellen, onder anderen door mijn vader, die als jongen overal bij tegenwoordig was geweest. Wie is niet reeds menigmaal misleid geworden, door officieële rapporten en dagblad-artikelen? Ook Jorissen liet zich hier verschalken. Over het geheel bevat het Gedenkboek eene zwijgende waarschuwing voor ieder, die over dit tijdperk schrijven of een oordeel vellen wil, om toch vooral de waarde te wegen der bronnen, die men gebruikt. Wij zonden met den uitgever der Bijdragen wenschen, dat ons volk wat ijdeler ware en dus onze memoriën litteratnur wat rijker.
Eene aanbeveling behoeft dit Gedenkboek niet. De inhoud beveelt zich zelve aan. Ook de vorm is onberispelijk. De platen die het werk versieren zijn in één woord voortreffelijk, vooral die van der Kellen leverde naar de schilderijen van Moritz en van Bree. Zulk een werk moet in de bibliotheek van een Nederlander niet gemist worden.
R.

{==279==} {>>pagina-aanduiding<<}

DE DOKTERSVROUW, 363 blz. Prijs ƒ 380.

HENRY DUNBAR, II Deelen, 581 blz. Prijs ƒ 5.80. Beiden uit het Engelsch van M.E. Braddon. Te Haarlem bij de Erven F. Bohn, 1865. In gr. 8o.
‘Schrijfster van: ‘het legaat eens vaders’ staat op den titel van elk dezer beide romans achter den naam van Miss (of Mistress?) Braddon. Ik heb dien vroeger uitgegevenen niet gelezen; maar als hij zoo onderhoudend geschreven is, als de beide die hier worden aangekondigd, strekt die verwijzing inderdaad tot aanbeveling. Papier en druk hebben een gunstig voorkomen, en de solide uitgevers hebben als naar gewoonte de vertaling aan zeer goede handen toevertrouwd.
‘De doktersvrouw’ is in den naar haar genoemden roman de hoofdpersoon. Maar ik heb op den titel de aanmerking, dat zij wel de echtgenoote van eenen geneesheer - een plattelandsgeneeskundige - is, doch dat dit niet in het minste verband staat tot de omstandigheden in welke zij geplaatst wordt en het karakter dat zij ontwikkelt. Al ware Gilbert vrederegter of paardekooper geweest, het zou niets hebben afgedaan tot het ziekelijk-overspannene van het door romanlectuur bedorven vrouwtje, dat zich met afschuw afwendt van het denkbeeld eene slechte vrouw te zijn, en die niettemin met welgevallen den weg betreedt om het te worden. Hoe en met welk gevolg? Ik wil den lezer het verrassende der ontknooping niet benemen door het te zeggen. Dit alleen zij opgemerkt, dat in den grond al hetgeen volgde een uitvloeisel was van dit ééne:
‘O Isabella,’ riep George uit, ‘liefste Isabella, zeg dat gij mij gelukkig wilt maken - zeg dat gij mijne vrouw wilt worden.’
‘Hij vroeg haar niet of zij hem beminde; hij was veel te verliefd - te veel onder den indrnk van hare schoonheid en bevalligheid, en zijne eigene minderheid - om zijn lot van zulk eene kwestie te laten afhangen. Als zij met hem wilde trouwen, en zijne liefde wilde aannemen, en zijne toewijding langzamerhand met een weinig wederliefde beloonen, zouden zijne stoutste wenschen meer dan vervuld zijn.’
Om dit middelpunt beweegt zich de geheele roman; en 't is inderdaad een even diepe als belangrijke blik, dien de schrijfster geworpen heeft in de bestaande maatschappij, met die snaar aau te roeren. Hoe zal ik het noemen? ‘Het huwelijk niet

{==280==} {>>pagina-aanduiding<<}
zoozeer gevolg, veelmeer doel der liefde,’ drukt mijne meening niet juist uit. Het is er slechts om te doen tot trouwen te komen - de rest, gevestigde genegenheid met al de opofferingen, inspanningen en wat dies meer zij, dat zal van zelf wel komen! Eerst maar trouwen - dat is de hoofdzaak. Zoo spreekt in dit boek bij George Gilbert vurige liefde; maar zoo spreekt in het maatschappelijke leven ook de trots, die zegt: als ik de beroemdste schoonheid der stad de mijne maar mag noemen, de huwelijksliefde zal later wel komen, als wij maar eens getrouwd zijn. Zoo spreekt ook de hebzucht, die denkt: als de schatrijke jonkvrouw maar eenmaal mijne wettige vrouw is...huiselijk geluk - o! dat komt van zelv'. En dan daar tegenover eene romanheldin, met een hoofd en hart, vol hooge, o! zoo hooge eischen aan baar ideaal, eene dweepster die rondzwerft in ideale sferen! Er is niets onnatunrlijks in den gang dien alles neemt. De schrijfster heeft haren knoop kunstig gelegd; alle bij-omstandigheden, b.v. het leenen van geld, of liever het vragen van eene vrij aanzienlijke som, - hoe staat alles uitmuntend op zijne plaats! Kortom, het is een regt onderhoudend boek, dat wel tot die behoort, waarvan ‘la mère permettra la lecture à sa fille,’ ja ‘recommandra,’ als die doehter er uit leeren wil, zieh niet te zullen ophouden met overspannen romanlectuur en zwartgallige byroniaansche poëzie, met welker misbruik de schrijfster regt geestig den spot drijft. Ook nog over andere onderwerpen geeft zij ‘als bij den neus langs’ nog wel eens eene aanmerking ten beste, bij welke ik althans het boek nederlegde om er eenige oogenblikken over na te denken. Slechts ééne zij aangehaald.
‘De weg des verderfs is niet altijd zoo effen en met bloemen bestrooid, als men ons dikwijls vertelt. Een meedoogende hand slingert dikwijls strnikelblokken en doorntakken op ons pad. Er behoort hardnekkigheid toe, om over de rotsen heen te klauteren. en door de struiken heen te dringen’
't Ontbreekt ook niet aan levendige invallen. b.v. de beschrijving van den jongen die op bleef omdat niemand hem naar bed kon krijgen. Doch ik mag niet te breedvoerig worden.
Den vertaler prees ik reeds in het algemeen, hetgeen echter niet wegneemt, dat gegronde aanmerkingen op sommige bijzonderheden te maken zijn. ‘Miss Sleaford zette met den besten wil hare schouders onder het wiel’ (bl. 64) is zeker eene te

{==281==} {>>pagina-aanduiding<<}
getrouwe overzetting van eene uitdrukking die vrijer had behooren vertaald te worden; en als ik lees van een ‘reinen’ japon, van eene wandeling ‘maken’, van ‘wereldwijsheid,’ - dan zou ik bijna vragen of het ook overzetting is van eene hoogduitsche vertaling. Taal- en interpunctiefouten trof ik enkele, hoezeer betrekkelijk weinig aan. Het steendrukplaatje tegenover den titel heeft het gewone gebrek, dat het in 't geheel niet goed sluit op den tekst. 't Moel een trap in een toren zijn, niet in de open lucht, en Gilbert was gewis niet zulk een jonge fat als de persoon die den trap opkomt.
Doch genoeg over en ter aanbeveling van dezen uitmuntenden menschkundigen roman, die pikanter titel zon gehad hebben, als men hem (verg. bl. 357) hadde gedoopt: Tweemaal te laat.
Met meer regt draagt Henry Dunbar van dezelfde schrijfster dezen eigennaam als titel. 't Is eene geschiedenis, van welke een moord de hoofdspil uitmaakt, gelijk 't er dan ook niet in ontbreekt aan afschuwelijke karakters, tegenover welke ook betere optreden. De laatste treden echter, Mathilde uitgezonderd, minder op den voorgrond. De geschiedenis is hoogst ingewikkeld; men moet opletten dat men den draad, immers de betrekking der personen tot den knoop, niet verliest. En de intrigue is allerkunstigst gesponnen, zoo zelfs dat ik zeer betwijfel of wel de meest afgerigte romanlezer de ontknooping raden zal. De hoofdaanmerking, die ik op het verhaal in zijn geheel heb, bctreft het tegenovergestelde van hetgeen omtrent vele Engelsche romans te zeggen is; terwijl men zelfs bij de besten dier auteurs, b.v. Bulwer, veelal door den brijberg van eenige vervelende hoofdstukken moet heen bijten eer er leven en gang in de geschiedenis komt, duurt Henry Dunbar vecl te lang na de ontknooping. Zelfs schenkt de schrijfster aan hare lezers eene korte aanstipping der latere lotgevallen van bijkans al de personen niet eene onde versletene aardigbeid! Ik kan hieromtrent in geen bijzonderheden treden zonder te veel te benemen van het genot van den lezer, wiens aandacht gespannen wordt door eene bestendig niet alleen levendig gehouden, maar met groote kunst steeds hooger opgevoerde verwachting, hoe alles zal uitloopen - eene verwachting, die haar toppunt bereikt, waar Mathilde als een blad is omgekeerd na haar geheimzinnig bezoek op ‘de abdij.’
Gelijk de hoofdgebeurtenissen niet van te groote waarschijn-
{==282==} {>>pagina-aanduiding<<}
lijkheid kunnen beschuldigd worden, zoo ook niet een menigte bij-omstandigheden. Dat iemand in een klein uur gepakt en gezakt is voor eene reis naar Amerika; dat een knaapje van zes jaren lang daarna iemand herkent, dien hij slechts even in de schemering, en dan nog met half slapende oogen, gezien heeft - en vele andere dergelijke bijzonderheden moet men zoo wat ‘cum grano salis’ opnemen.
De vertaling is uitmuntend; alleen komt het mij voor, dat er geene noodzakelijkheid bestond om sommige ambtstitels onvertaald te laten. Voor ‘Coroners’, ‘Constable’, ‘Sheriff’ zijn zeker geen volkomen juiste woorden te vinden, wegens het verschil tusschen de Engelsche regtspleging en de onze, maar: ‘regtercommissaris’, ‘policie-commissaris’, en ‘vrederegter’ zouden toch het denkbeeld nagenoeg uitdrukken; een roman is geen regtsgeleerd boek. ‘Grooms’ zijn noch staljougens, noch rijknechts, maar het laatste woord hadde gerust kunnen gebezigd zijn, waar de vertaler het Engelsche woord heeft behonden. De ‘clown’ bij een paardrijderstroep is een woord dat zich nu eenmaal bij ons heeft ingedrongen, schoon ik niet zie dat men hem niet overal, als op enkele plaatsen geschied is, ‘paljas’ zou kunnen noemen. De knecht in een logement, die op een der kamers gescheld wordt, vraagt niet: ‘Kan ik u van eenige dienst zijn?’ maar: ‘Wat is er van uwe dienst?’ - welk laatste toch op een paar plaatsen in zulken zin ook staat. Iets kwaads heeft men niet aan iemand te ‘danken’, maar te ‘wijten’. Doch genoeg van zulke kleinigheden; ik wil den schijn van vitlust niet aannemen, maar waarschuw alleen tegen twee verkeerde woorden, die men dikwijls, vooral in vertaalde romans aantreft en op welke het niet overbodig is opmerkzaam te maken, daar zij langs dien weg te onregte eene plaats in den schrijfstijl dreigen te nemen, die zij niet behooren te hebben: ‘noodlot’ voor ‘lot’ (of is dit misschien, met ‘zorg’ voor ‘vrees’, een Germanistisch spatje, gelijk ook de Doktersvrouw, zie boven, enkele heeft?); en ‘wanneer’ voor ‘indien’ - eene stijlfeil die misschien even dikwijls wordt aangetroffen als de verwarring
tusschen ‘nooit’ en ‘nimmer.’
Doch genoeg. 't Zal na het geschrevene niet meer noodig zijn te zeggen, dat ik deze heide romans van de begaafde schrijfster aan de beminnaars van dergelijke lectnur gerustelijk durf aanbevelen.
v.O.

{==283==} {>>pagina-aanduiding<<}

ONZE WEDERZIJDSCHE VRIEND, door Ch. Dickens. Naar het Engelsch, door Mevr. van Westhreene. III Deelen. Te Sneek, bij Van Druten en Blecker, 1866. Met titelplaten in steendruk. In Groot 8vo. 1136 blz. Prijs ƒ 3.90.
Er zit gewis vrij wat meer studie in de beredeneerde recensie van een wetenschappelijk werk, dan in de eenvoudige aankondiging - want beoordeeling is mij een te pretentieus woord - van eenen vertaalden roman. Groot verschil ook nog in een ander opzigt. Terwijl de man van studie eene beoordeeling van studie over een werk van studie schrijft, kan hij zich gerust lezers van zijn geschrijf voorstellen, die het boek zelf reeds lazen; de ander schrijft voor diegenen welke het boek niet hebben gelezen. Geeft hij nu een overzigt van den inhoud - dan is de room van de melk afgeschept, want wat grooter ondienst kan een recensent aan eenen romanlezer doen, dan door ergerlijke voorbarigheid hem al het verrassende benemen van gang, knoop, karakterontwikkeling, kortom al wat een roman aantrekkelijk maakt? ‘Ik stem er tegen,’ zegt het lid van een leesgezelschap; ‘wij hebben n’. zooveel van de Letteroefeningen in omloop en weten daaruit den afloop der geheele geschiedenis.’
Dat maakt, ook ditmaal, mijne taak niet gemakkelijker. Dickens is sedert eene reeks van jaren een der meest gelezen schrijvers van onzen tijd, wiens vindingskracht onuitputtelijk schijnt, wiens voorstelling altijd frisch blijft, wiens geestige kwinkslagen, soms liggende in de keus van een enkel woord, gelijk schijnen aan het meel en de olie uit de kruik van Zarphats weduwe. Zijne romans hebben iets eigenaardigs, dat hen dadelijk doet onderkennen; zij zijn Engelscher dan bijkans alle andere Engelsche romans, en toch hindert er voor den buitenlander die locale klenr niet in, gelijk bij vele van die andere. Door hun eigenaardigheid zijn zij buiten kijf moeilijker te vertalen dan andere Engelsche romans, maar daarom ook geef ik eene dubbele, ja tienvondige eer aan mevr. van Westhreene; 't is waarlijk niet om eene hoffelijkheid aan eene dame te zeggen: de overzetting is zoo uitmuntend, zoo vloeíend, zoo zuiver van Nederlandschen stijl, dat ik mij niet gaarne veroordeeld zou zien om naar vlekken te moeten zoeken; de overdragtelijke spreekwijzen, de geestige spraakwendingen, waarin Dickens zoo rijk is - de vertaling geeft het weder met eene losheid als had men het oorspronkelijke voor zich 1).

{==284==} {>>pagina-aanduiding<<}

En de roman was ook eene goede vertaling waardig. 't Is eene zeer onderhoudende, maar uiterst ingewikkelde geschiedenis, zoo ingewikkeld, dat ik mij haast niet kan voorstellen hoe de lezers der eerste uitgave van het oorspronkelijke - in negentien maand-afleveringen - den draad hebben kunnen in handen houden. Er wordt eene zoo groote menigte personen ten tooneele gevoerd, de voorvallen zijn zoo uiteenloopende en dan weder zoo ineenloopende, dat men, even als bij het doorwandelen der slingerlanen van een uitgestrekt kreupelbosch, van tijd tot tijd eens zegt: wacht, waar ben ik ook? De ‘gouden vuilnisman’ - in den goeden tijd des ‘of’ 's zou de roman zeker gedoopt zijn geworden: ‘De wederzijdsche vriend, of de gouden vuilnisman’ - is wel de persoon op wien de meeste gebeurtenissen uitloopen, maar dat loopen gaat langs zoo vele en wijde omwegen, dat men werk heeft alles bij te houden, ook doordien de levendige beschrijvingen van personen en tooneelen medewerken om de aandacht van den zamenhang af te leiden, 't zij men de gesprekken beluistert in de ‘zes jolige sjouwerlui,’ 't zij men als aanzit aan eenen maaltijd bij de Veneerings, 't zij men met den heer en mevrouw Lamenle aan het strand wandelt, 't zij de vogelopzetter of de poppekleedster de aandacht trekken....doch 't is waar: ik mag niet in bijzonderheden treden.
't Strekt tot eer van Dickens, dat hij, de populaire schrijver bij uitnemendheid, zich in zijne romans dikwijls niet ontziet om aan zijne landgenooten duchtig de waarheid te zeggen. Eén proefje, dat tevens strekke ten bewijze, dat ik niet te veel zeide van vertaling en stijl. Tot zijne natie, die het zelfs op den tijd eene lofspraak acht, dat hij geld is (time is money) zegt de ‘jolige’ romanschrijver het volgende:
‘De oude-jonge-heer is iemand van middelen. Hij steekt zijn geld in ondernemingen. Hij gaat uit genadige liefhebberij naar de City woont de vergaderingen van direeteuren bij en bemoeit zich met een klein Germanismetje’ den verkoop van Aandeelen. Zoo als de wijzen van hun geslacht zeer wel weten is de handel in Aandeelen het eenige dat in deze wereld der moeite waardig is. Heb geene antecedenten, geen gevestigden naam, geene beschaafde opvoeding, geene denkbeelden of geene goede manieren, - maar heb Aandeelen. Heb Aandeelen genoeg om met kapitale

{==285==} {>>pagina-aanduiding<<}
letters in de boeken van direkteuren te staan; wees altijd, om geheimzinnige zaken, op weg tusschen Londen en Parijs en wees groot. Waar komt hij van daan? - Aandeelen. - Waar gaat hij heen? - Aandeelen. - Waar heeft hij pleizier in? - Aandeelen. - Is hij een man van beginselen? - Aandeelen. - Waardoor werkt hij zich in het Parlement 1)? - Aandeelen. - Misschien heeft hij zijn leven lang niets met succes volbracht, heeft hij nooit eene oorspronkelijke gedachte gehad, heeft niets uitgevoerd? Een voldoend antwoord op alles is - Aandeelen. O, waardige Aandeelen!’
Het uitmuntende van druk, papier en letter doet vrede hebben met de middelmatige steendrukplaatjes.
v.O.




II. Godgeleerdheid en Wijsbegeerte.

T.C.L. Wijnmalen. PASCAL als Bestrijder der Jezuïten en Verdediger des Christendoms. - Akademisch proefschrift. Utrecht W.F. Dannenfelser 1865. Royaal oct. 296 bladz. Prijs ƒ 2.00.
Pascal! Welk een merkwaardige, in meer dan één opzicht raadselachtige persoonlijkheid roept die naam ons niet voor den geest! - Wie kent hem niet, den man, die reeds in zijne jeugd, naar zijne zuster Mad. Périer verhaalt, ‘épouvantait son père de la grandeur et de la puissance de son génie’; met buitengewone geestesgaven toegerust, door het voortreffelijk onderwijs van dienzelfden vader zich heerlijk ontwikkelde; op twaalfjarigen leeftijd, in zijne uren van uitspanning, alleen en zonder boeken, onbekend met hare terminologie, de beginselen der wiskunde uitvorschte en de oorzaken en wetten aller dingen begon op te sporen; zestien jaren ond over de ‘kegelsneden’ een verhandeling schreef, welke een Descartes zelfs met verbazing vervulde, en zich als wiskundige een welverdienden naam verwierf? Maar die de andere wetenschappen en de studie der letteren niet verzuimde, en, in weerwil van het lijden, dat van zijn achttiende jaar af hem folterde, en in spijt eener geknakte gezondheid, die hem een kwijnend leven deed voortsleepen, zich gansch en al wijdde aan de wetenschap, alles verliet en de wereld, welke hij gediend had - en gediend

{==286==} {>>pagina-aanduiding<<}
had met hart en ziel in het tijdvak, waarin hij de keurige, bevallige bladzijden schreef, betiteld: ‘Discours sur les passions de l'amour’, - verzaakte, om voor haar alléén te leven, met haar zich afzonderde, aan haar zich overgaf, voor haar leefde dag aan dag, en die op haar kon toepassen, wat Triboulet in Victor Hugo's: ‘Le roi s'amuse’ zegt tot zijn dochter:

‘.....o seul bonheur, que le ciel m'ait permis; 
D'autres ont des parents, des frères, des amis, 
D'aïeux et d'alliés, plusieurs enfants, que sais je? 
Moi, je n'ai que toi seule! un autre est riche, eh bien, 
Toi seule es mon trésor, toi seule es mon bien!’ 

Wie kent hem niet, den man, die aldus een eereplaats onder Frankrijks grootste geleerden innam maar, helaas! aan zijn eerste liefde ontrouw werd, haar smoorde en verbande uit het hart, toen hij ten gevolge van uitputting en overspanning begon te twijfelen aan alles, aan zich zelven ook, en, de prooi geworden van allerlei hersenschimmige angsten, zich in de armen wierp van het mysticisme en een ascetisch rigorisme? En wie weet niet, dat dezelfde man tot aan zijn dood, in al de verschillende phases van zijn leven, onsterfelijke diensten bewezen heeft aan zijne taal en onder de schrijvers van den eersten rang zich een eerste plaats verzekerde door de uitgave der ‘Provinciales’, - een boek waarin al de tonen der welsprekendheid worden aangeslagen en dat nu eens in sarcasme Plato's samenspraken tegen de sofisten, dan weder in heftigheid Demosthenes' en Cicero's philippicaas evenaart; een boek, zóó wegsleepend van vorm en degelijk van inhoud, getuigende evenzeer van een helderen geest als van liefde voor de waarheid en de deugd; het geduchte wapen, waarmede der huichelarij en casuistiek voor immer de genadeslag is toegebracht; door Boileau voor het volmaaktste werk in de fransche taal verklaard, en door Voltaire aldus gekarakteriseerd: ‘Les meilleures comédies de Molière n'ont pas plus de sel que les premières Lettres Provinciales: Bossuet n'a rien de plus sublime que les dernières?’ Wie weet niet dat hij geen mindere lauweren inoogste door zijne ‘Pensées,’ - de door hem nagelaten bouwstoffen van een groot werk, dat de dood hem verhinderde te voltooien; die hem doen kennen als een der grootste stylisten, en op elke bladzijde den stempel dragen van zijn intiem leven, van zijn scepticisme, van zijne miskenning der rede en der wetenschap, en die met zijn hartebloed schijnen geschreven te

{==287==} {>>pagina-aanduiding<<}
zijn en die, al verdienen zij ook den naam, welken de heer Bancel in zijn: Harangues de l'exil, haar geeft van ‘procès-verbal du suïcide de la raison hem kronen tot dichter, al verklaart hij ook voor de poëzy de diepste minachting te koesteren.
Het mag dus ongetwijfeld een gelukkig denkbeeld van den heer Wijnmalen genoemd worden, toen hij rondzag naar een onderwerp voor het proefschrift, met welks verdediging hij den doctoralen graad in de theologie wenschte te verkrijgen, om Blaise Pascal te bespreken. Over dien beroemden man is tot dusverre in ons vaderland weinig geschreven. Zoo veel te meer in andere landen. Alleen, voor zoover mij bekend is, hebben de heeren J.J. van Toorenenbergen in de Boekzaal en dr. A. Pierson in den Tijdspiegel hem geschetst. (Hoe komt het, dat de heer Wijnmalen, die zoo nauwkeurig alles opgeeft, wat over Pascal in verschillende talen, ook in tijdschriften uitgegeven is, met het opstel van den laatsten onbekend schijnt gebleven te zijn?) De aanstaande theologiae doctor wenschte den grooten denker uit een bepaald oogpunt te beschouwen. Daartoe werd hij als van zelf genoopt door de aanleiding tot zijn schrijven. Hij wilde Pascal raadplegen over een vraagstuk ‘dat in den strijd onzer dagen van het hoogste belang is, zoo het al niet de suprematie heeft,’ (waarom dit niet in goed hollandsch gezegd?) namelijk de verdediging en handhaving van de waarheid des christendoms. - Wij zien bij hem den schrijver der Provinciales en der Pensées optreden. Blijkens den titel maakt W. onderscheid tusschen den Bestrijder der jezuïten en den Verdediger des christendoms. Hij doet het verschil, dat tusschen beiden bestaat, ook uitkomen in de indeeling zijns geschrifts, in het plan der bewerking. ‘Willen wij,’ zegt hij bladz. 43, ‘Pascal bij het onderzoek dat ons thans moet bezighouden, ten volle recht laten wedervaren, wij hebben dan in hem wel te onderscheiden den bestrijder der jezuïten en den verdediger des christendoms.’. Dus is Pascal, volgens W., in zijn strijd tegen de orde van Loyola niet te beschouwen als Apologeet des christendoms. Ten minste niet rechtstreeks. Toegegeven!
Maar dan begrijp ik niet, waarom W. dit onderscheid niet volgehouden of liever hoe hij het gansche eerste deel (de bestrijder der jezuïten) in zijn kader opgenomen heeft, tenzij dat hij, - maar dan moest de tweede afdeeling vervallen - als christelijk beschouwt, al wat cerlijk en goed, edel en schoon en waar is en welluidt. Doch

{==288==} {>>pagina-aanduiding<<}
dit doet hij niet, gelijk we zien zullen. Pascals en Wijnmalens christendom is iets anders. - Toch zegt de schrijver in zijne inleiding: ‘Wij stellen ons voor, langs historischen weg zoo objectief mogelijk, Pascals methode als Apologeet in het licht te stellen’ (bladz. 2).’ In de Provinciales en de Pensées ziet hij - en hiermede nu is hij met zichzelven in tegenspraak - alleen een verschil van methode (bladz. 267 en 268.) Die verschillende methoden onderscheidt hij als de moreele en de dogmatische. Dit ben ik volstrekt niet met hem eens. Voor mij zijn er in den schrijver der beide werken twee gansch verschillende persoonlijkheden, door een diepe, onoverkomelijke klove gescheiden, twee menschen, niet als in den kunstenaar, die in de verschillende tijdvakken van zijn leven naar een andere methode arbeidde en een ander genre volgde, gelijk een Rafaël en een Rubens, of gelijk een Racine, Molière, Boileau. Dieper ligt het verschil in Pascal. De schrijver der Provinciales is niet die der Pensées. De klove die hen scheidt vindt haar oorzaak niet in den tijd die er verloopt tusschen de jeugd en den mannelijken leeftijd. Pascal stierf voordat hij zijn vollen wasdom bereikt had. Daarenboven is er altijd tusschen beide tijdvakken een periode van overgang, en hiervan vinden wij bij den vriend van Arnauld geen spoor. Hij brak plotseling en geheel met zijn verleden. Les Provinciales, l'art de persuader, les passions de l'amour, l'esprit géométrique, dragen den stempel van een zich zelf bewusten, krachtigen gcest, die blaakt van liefde voor de waarheid, hartstocht heeft voor wat schoon en goed en rechtvaardig is, stout en juist en scherp redeneert. - Hoe is die man niet veranderd! - De Pensées getuigen het. Langzamerhand verviel hij tot twijfelzucht, verloochende alle menschelijke
aandoeningen, verzaakte alle mannelijke kloekheid, verklaarde de rede vogelvrij, wanhoopte aan de gerechtigheid, roeide alle teederheid uit zijn borst, ontkende de realiteit der godsdienst 1), vergat zich

{==289==} {>>pagina-aanduiding<<}
zelven en zijn verleden, smoorde zijn honger en dorst naar kennis en wetenschap en doodde den mensch in zich. ‘Suivez la manière,’ zegt hij tot degenen die zouden willen gelooven, ‘par où ont commencé ceux qui savent ce chemin; c'est en faisant tout comme s'ils croiaient, en prenant de l'eau bénite, en faisant dire des messes, etc. Naturellement même cela vous fera croire et vous abêtira. - Mais c'est ce que je crains. - Et pourquoi? qu'avez-vous à perdre?
Derhalve, l'abêtissement de l'homme en het geloof, teweeggebracht door de sacramenten, ziedaar volgens Pascal 's menschen eenige toevlucht, uitkomst, redding. ‘Lasciate ogni speranza, voi che intrate.’ Dit opschrift, boven Dante's Inferno geschreven, zou ik ook plaatsen boven den ingang van het rijk, bewoond door ben, die het kostelijke goed van het denken, il ben del intelletto verloren hebben.
Of wat dunkt u van Pensées, als deze:
Qu'on s'imagine un nombre d'hommes dans les chaînes et tous condamnés à mort, dont les uns étant chaque jour égorgés à la vue des autres, ceux qui restent voient leur propre condition dans celle de leurs semblables, et se regardant les uns les autres avec douleur et sans espérance attendent leur tour; c'est la condition des hommes?’
en:
‘Tous les hommes se haïssent naturellement l'un l'autre. Il n'y a que de feinte, fausse image de la charité, car au fond ce n'est que haine.’
Zoo sprak de schrijver der ‘Provinciales,’ die de belangen der menschheid en der zedelijkheid verdedigde zóó schitterend en gelukkig, die eerbied had voor een menschenleven en de heiligheid van den eed handhaafde! Hij doet zich in de Pensées bijna als een menschenhater voor. Volgens hem is des menschen ellende absoluut. Van zijn oorspronkelijke reinheid afgeweken, was zijn val groot, diep, onherstelbaar. Slechts de goddelijke genade opent hem de oogen en schenkt hem het geloof, dat tot het christendom leidt.
Genoeg om het groote verschil tusschen den schrijver der Provinciales en dien van de Pensées te doen uitkomen. Hoe die verandering te verklaren? Dat zou mij niet moeilijk vallen. Wijnmalen zegt in zijne tweede thesis: ‘De geheele toewijding van Pascal aan een christelijk leven wordt door een strijd, die

{==290==} {>>pagina-aanduiding<<}
in zijn gemoed plaats had, beter verklaard dan door een plotsclingen schrik bij het ongeval aan de brug de Neuilly - (toen de paarden van zijn rijtuig, op hol geraakt, in het water stortten, maar de wagen, door het breken der strengen, op den rand des afgronds bleef staan) - of door den ekstatischen toestand, die, gelijk men verhaalt, daarop gevolgd zou zijn.’ Als men nu in plaats van de woorden: de geheele toewijding enz. (woorden, die bewijzen wat ik boven reeds aanstipte, namelijk dat Wijnmalen den Pascal der Provinciales met den schrijver der Pensées op dezelfde lijn plaatst en alleen in den tweeden eenige ontwikkeling, een vermeerdering van iets wat reeds bestond in den eersten, opmerkt en aanneemt) leest: ‘De omwenteling, de omkeer in Pascal of Pascals verstomping als redelijk wezen,’ dan ben ik het met die thesis eens. - Ja, er heeft een zware strijd in zijn gemoed plaats gehad. Niet op eens, niet plotseling, maar langzamerhand, vooral door den invloed zijner zusters en ten gevolge van zijn physieken toestand, die allengs zijne geestkracht verlamde, heeft hij zijn mathematische studiën vaarwel gezegd, met de wetenschap gebroken en zich levend begraven om de mysteriën des geloofs te doorvorschen, om zich voor altijd met gebonden handen en voeten over te geven aan een doode en doodende orthodoxie. De vrome, godsdienstige geleerde werd een dweeper, een mysticus, een asceet!
Wel een betreurenswaardige val!

Men begrijpt dus lichtelijk dat ik het plan van Wijnmalens dissertatie niet toejuichen kan en niet met hem instem waar hij de ‘Provinciales’ en de ‘Pensées’ naast elkander plaatst als getuigenissen van dezelfde waarde aangaande Pascals verdediging der christelijke waarheid. Ongetwijfeld ben ik het met hem eens, wat hij dikwijls vergeet, dat de ‘petites Lettres’ van den held van Port-Royal, die den reinen godsdienst van den Nazarener, welken hij hier tot de liefde voor God en de menschen terugbrengt, tegenover de verderfelijke stellingen der orde van Loyola stelt, in zekeren zin een moreele apologie des christendoms behelzen. - Mij dunkt, hij had misschien beter gedaan zijn dissertatie aldus te betitelen: ‘Pascal, de bestrijder der jezuiten, als verdediger des christendoms’ of: ‘in zijn bestrijding der jezuiten, de verdediger des christendoms’ of iets dergelijks. Des noods had hij ook den titel kunnen behouden, maar dan toch in elk geval de tweede afdecling, -
{==291==} {>>pagina-aanduiding<<}
waar hij wil doen zien welk een krachtig apologeet Pascal nog meer rechtstreeks voor het christelijk geloof geweest is, - veilig kunnen achterwege laten. - Nu vond hij beter nog in de tweede afdeeling den schrijver der Pensées voor te stellen, bepaaldelijk als den grooten verdediger des christendoms, en zien wij ons daarin het plan, het karakter en den invloed van dit merkwaardig geschrift geschetst. En aangezien nu het christendom dat daar door Pascal verdedigd wordt, eigentlijk in niets anders bestaat dan in het leerstuk van den val en der genade, mitsgaders in een blinde onderwerping aan de overlevering, een bijgeloovig vertrouwen op de kracht en de werking der sacramenten, de aanneming van het bovennatuurlijke en een heilig ontzag voor den priester, - zoo durf ik met het oog op den inhoud beweren, dat de titel van Wijnmalens dissertatie niet deugt. Hij had
alleen dus moeten luiden: Pascal de schrijver der Frovinciales en der Pensées als verdediger des christendoms. En dan zou de theol. doctorandus meer hebben moeten doen uitkomen, wat hij slechts ter loops doet (blz. 41), en hetgeen hij op andere plaatsen wederom vergeet, dat hij het christendom van Pascal den Jansenist op het oog heeft, en wederom volstrekt niet hebben mogen voorbijzien dat het in de ‘Provinciales’ gepredikte christendom iets anders is dan het in de ‘Pensées’ verdedigde. Dit bezwaar blijft altijd bestaan en is niet weg te nemen.
Er is voor mij dus iets verwards en tegenstrijdigs in den aanleg van het geschrift. De schrijver heeft zaken vereenigd die gescheiden behoorden te zijn. Hij heeft niet gevoeld, dat er eigenlijk twee Pascals geweest zijn, die ieder hun eigen christendom hadden. - Toch haast ik mij er bij te voegen, dat die verwarring wel eenigzins te verklaren is. Met name uit het zwevende en onbestemde van Wijnmalens richting. Hij heeft zich, geloof ik, nog niet behoorlijk rekenschap gegeven van het wezen des christendoms, of vormt zich meestal daaromtrent een, in mijn oog, onjuiste voorstelling. Hij identificeert nu eens met het christendom - Pascals christendom, zooals dit in de Provinciales zich openbaart. Goed! Maar dan weder het christendom der Pensées, dat een geheel ander is....Dit is niet goed! - Blijkbaar heeft hij ook voorliefde voor Pascals apologetische methode, al verklaart hij het oordeel over hare blijvende waarde aan anderen over te laten en in geen kritiek van haar te willen treden, bladz. 2 en 275. Hij meent voorts, dat een boek, hetwelk zulk een verleden achter zich heeft als de Pensées, ongetwijfeld ook nog voor de toekomst

{==292==} {>>pagina-aanduiding<<}
een taak te volbrengen heeft. - Ik geloof dit niet. - Des schrijvers standpunt op godsdienstig gebied verschilt ten eenenmale van het mijne. Hij is rechtzinnig, zooals ten overvloede blijkt uit verschillende theses, achter zijn dissertatie geplaatst. Dat hij en zijne geestverwanten uit een theologisch oogpunt, op hebben met Pascals ‘Pensées,’ begrijp ik. De ondervinding leert dit trouwens. Eenige jaren geleden is er over de waarde van Pascals apologie een zware strijd gevoerd. Rambert, Schérer, Sainte-Beuve ter eenre zijde ontkenden die waarde, Ernest de Naville en Edm. de Pressensé ter andere poogden haar te handhaven 1). Ik schaar mij aan den kant der eersten. Pascal heeft, mijns inziens, als apologeet zijn tijd gehad. Hoe ontzaglijk hoog ook zijn boek, uit een litterarisch oogpunt bij mij aangeschreven staat, een ongeloovige bekeeren zal het, naar mijn bescheiden meening, nooit. Methode en argumentatie zijn verouderd. Daarenboven is het bestemd de menschen niet alleen tot christenen, maar ook tot catholieken te maken. Alleen het hoofdstuk, waarin Pascal de conscientie plaatst tegenover den reinen, eenigen Menschenzoon en diens heerlijk beeld met schitterende verwen maalt, kan den mensch tot zelfbewustzijn brengen en in hem den honger en dc dorst naar gerechtigheid doen ontwaken, die hem den weg ten eeuwigen leven baant.

Bij de beoordeeling van Wijnmalens geschrift moet ik mij natuurlijk op zijn standpunt plaatsen. En doe ik dit, dan durf ik gerust verzekeren, dat hij zich op een zeer verdienstelijke wijze van zijn arbeid heeft gekweten. Na eerst de persoonlijkheid van Blaise Pascal in breede en fiksche trekken geschetst, en aangetoond te hebben, hoe hij apologect werd, ontwikkelt de schrijver Pascals apologetische methode en beschouwt hem eerst, gelijk ik reeds zeide, als bestrijder der jezuiten (de moreele apologie) en verder als verdediger des christendoms (de dogmatische apologie).
Tegen de eerste afdeeling, gelijk ik boven deed gevoelen, heb ik geen het minst bezwaar. Met uitnemende helderheid en juistheid is dit stuk behandeld. Port-royal wordt er ons op voortreffelijke wijze in het licht der geschiedenis geplaatst en de lettres provinciales in haar eigenaardig karakter en haren machtigen invloed zijn zeer juist en niet zonder verdienste geschetst. -

{==293==} {>>pagina-aanduiding<<}

De vorm van het gansche boek is goed. Het laat zich met genoegen lezen. Het onderwerp kon licht aanleiding geven tot dorheid. Die klip heeft Wijnmalen zorgvuldig en met goeden uitslag vermeden. De stijl is vloeiend en onderhoudend, soms levendig. Kleine vlekjes merkten wij hier en daar op. Ik wil ze niet allen opsommen. Met de aanhaling van een enkel kan ik volstaan om mijn beweren te staven. Ik bepaal mij tot de eerste bladzijden.
Is een zin als deze zuiver: ‘Eer wij echter daartoe (de beschouwing van Pascals methode als apologeet) overgaan is het noodig den apologeet zelven te leeren kennen in zijn leven, karakter, gronddenkbeelden, ten einde daaruit voor ons blijke wie de man geweest is, die zich tot zulk een verheven taak (welke?) heeft aangegord en langs welken weg hij daartoe (waartoe?) gekomen is (bladz. 2)? - Kan men zeggen: een voornemen voltooien (bladz. 3)? - Waarop slaat het woord hetgeen in deze zinsnede: ‘het was vooral ook de stndie der oude letteren, die hij hem aanbeval, hetgeen toen als een zeer wezentlijk gedeelte der opvoeding werd beschouwd (bladz. 7)?’ Is de uitdrukking goed: ‘welke voordeelen voor zulk een geest als Pascal die beoefening der oude talen moest opleveren, gelooft men gemakkelijk’ (ibid.)? Kan men de reinheid eener leer overnemen (bladz. 11)? enz.
Ik aarzel evenwel niet, ondanks alle aanmerkingen die ik in het midden bracht, te verklaren, dat de schrijver, naar mijne meening, het door hem beoogde doel ten volle heeft bereikt: namelijk een bewijs te leveren van wel besteden studietijd (bladz 3). Hij heeft in zijn proefschrift grooten aanleg getoond voor historisch-litterarischen arbeid. Mogen wij hem op dit terrein meer malen ontmoeten! De zaden, in zijn hoofd neêrgeworpen door den hoogleeraar Opzoomer, wien hij in zijn voorrede geen minderen dank brengt voor het genoten onderwijs, dan aan zijn Promotor v. Oosterzee en aan de andere theologiae professoren, zullen zich wel ontwikkelen. Hij zal wel zich leeren losmaken van de banden der traditie en het autoriteits-geloof, en het snoeimes der kritiek beter gaan hanteeren! - Een lijst van geschriften over Pascal in verschillende talen in het licht gekomen, en van de uitgaven en vertalingen der ‘Provinciales’ en ‘Pensées,’ verhoogt de waarde van deze dissertatie, welke ook om hare nette uitvoering allen lof verdient.
Dordrecht, 10 Jan. 1866.
M.A. Perk.





{==294==} {>>pagina-aanduiding<<}

III. Rechtsgeleerdheid en Staatswetenschappen.

HET LEVEN VAN RICHARD COBDEN, den apostel van (den?) vrijen handel. Uit het Engelsch door E.C. Mackay. Amsterdam (bij) K.H. Schadd) 1865. Prijs ƒ 2.50.
Richard Cobden behoort onder die merkwaardige en gelukkige stervelingen, die hun geheele leven, hunne beste krachten aan de verkondiging en uitbreiding van een bepaald beginsel, van eene groote waarheid niet slechts hebben toegewijd, maar die daarvan de zegepraal hebben mogen beleven tot welzijn van duizenden hunner natuurgenooten, alvorens van dit tooneel van werkzaamheid tot een hooger te werden opgeroepen.
Die groote waarheid was de leer van de vrijheid der ruilingen en de vernietiging vooral dier beschermende regten en bepalingen, welke de prijzen der eerste en algemeenste levensbehoeften, met name het graan, drukten. Maatregelen, zoo men meende, in het belang van den landbouw, om dezen te doen bloeijen en tegen de buitenlandsche mededinging te doen bestand zijn, vormden ten allen tijde den hoeksteen, het fundament van elke beschermende wetgeving. Wel mogt handelsvrijheid vroeger reeds voorstanders in Groot Brittannie vinden in een Robert Peel, Russell en anderen, toch was er van hunne denkbeelden en pogingen niet veel te verwachten, zoolang het oudste en hechtste bolwerk der bescherming, de graanwetgeving, niet aangetast en gevallen was. En die wetgeving was oud, was in de volksopinie als geworteld, hield den britschen landbouw en de duizenden handen, die daarin werkzaam waren, op een luisterrijke hoogte en in een ruim en eervol bestaan, verhoogde ook het aanzien en vermogen van eene landbezittende aristokratie. Men had dus hier wel met eene eerwaardige, krachtig gevestigde instelling te doen, die door den landbouwenden stand en door den adel evenzeer werd verdedigd.
Wat werd er intusschen door deze wetgeving bedoeld en voor het britsche volk te weeg gebragt? Trachten wij dit nader uiteen te zetten.
De prijs van het koren wordt ten slotte, even als die van alle andere zaken, bepaald door de kosten van voortbrenging. Daarin moet teruggevonden worden, de rente van het kapitaal, 't welk in landbouw-woningen, werktuigen, vee, enz, gebezigd is; de dagloonen, die bij de bewerking zijn uitbetaald; de winst

{==295==} {>>pagina-aanduiding<<}
of verdienste van den landbouwer, daar niemand om niet arbeidt; eindelijk ook de rente, of zooals men haar gewoonlijk noemt de landpacht, die aan den eigenaar des gronds, of van de hoeve betaald wordt; wanneer de pachter of boer niet zelf eigenaar, maar slechts bruiker van eens anders goed is.
Bij deze landpacht is nu nog iets bijzonders op te merken. Niet alle landen bezitten dezelfde natuurlijke voordeelen, hebben dezelfde voortbrengende krachten. Een stuk vette kleigrond zal veel grooter opbrengst geven, met aanwending van minder kapitaal en minder arbeid, dan een dor stuk heidegrond of eene koude moerasachtige streek lands. Het land, waarop eene groote bevolking leeft en waar landbouw en veeteelt zeer zijn uitgebreid, bevat derhalve bebouwde streken van zeer verschillende trappen van vruchtbaarheid, maar wier voortbrengselen ten slotte aan dezelfde markten komen, en ongeveer tegen dezelfde marktprijzen moeten worden verkocht.
Hieruit volgt, dat de granen, onder de meest bezwarende voorwaarden gewonnen, die van de minst begunstigde gronden, de eigenlijke voortbrengingskosten bepalen; terwijl de marktprijs, het onmiddellijk uitvloeisel van aanbod en navraag, daarmede ten naauwste zamenhangt, vooral wanneer vrije invoer van granen belemmerd of verboden wordt.
Volstrekt verbod zoude een land geheel op eigen voortbrenging moeten doen steunen, maar werd wel nooit duurzaam, ook niet in Gr. Brittannie toegepast. Belemmering der vrijheid kan op tweeërlei wijze plaats hebben: door het heffen van een vast regt van alle ingevoerd graan en dat, gevoegd bij de kosten der voortbrenging in het buitenland en van het vervoer van daar, den prijs van het vreemde graan op de britsche markt gelijk doet staan, of liever nog iets hooger houdt, dan dien, waarop het den britschen landbouwer te staan komt. Die belemmering kan echter ook geschieden door een dusgenaamd schaalregt: dat is door het verhoogen of verlagen van het inkomend regt op het vreemde graan, naarmate, door gunstiger of ongunstiger omstandigheden, de binnenlandsche voortbrenging de marktprijzen doet rijzen of dalen, waarbij men allereerst te zorgen heeft, dat de schaal steeds zóó geregeld zij, dat het buitenlandsche graan vooral niet goedkooper dan het binnenlandsche op de markt kan worden aangeboden.
Het laatste stelsel, dat der schaalregten, werd in Engeland gehuldigd. Het is, naar onze overtuiging, het verderfelijkste

{==296==} {>>pagina-aanduiding<<}
voor den handel en dus op den duur het slechtste voor den verbruiker. Bij een vast regt - wanneer het niet al te hoog is - blijft handel denkbaar: bij een schaalregt is hij onmogelijk. De handel eischt zooveel mogelijk zekerheid en vastheid bij hare verzendingen en speculatiën; hoe kan hij die hebben bij eene wetgeving, bij eene heffing van regten, die aan gestadige afwisseling onderworpen is? Zulk een onzekerheid is doodend en doet den vreemden handelaar naar markten zoeken, waar men op vaster bodem staat.
Beide stelsels, ook dat der schaalregten, trachten daarenboven eindelijk den marktprijs te vestigen op een zeer onzekeren en willekeurigen grondslag: die van den bloei des britschen landbouws en van een redelijk en billijk voordeel voor den landbouwenden stand in Gr. Brittannie. Welke toch waren hier de grenzen? Hoe moesten die grenzen niet de strekking hebben, om zich altijd verder uit te zetten? Het eigenbelang, vooral der landelijke aristocratie, drong hiertoe. Men bedenke slechts, dat zij de groote grondbezitters telde. Dat deze, in hunne landpachten, buiten de rente van hunne verstrekte kapitalen, ook dat gedeelte als voordeel trokken, 't welk uit de meerdere vruchtbaarheid van hun grond boven minder gunstige streken, voortsproot. Zoo bleef bijv., wanneer de marktprijs van het graan eens gelijk 10 was (zijnde de voorbrengingskosten op de slechtste gronden) en de winst van den pachter eens = 2, de rente van het in de hoeve geplaatste kapitaal = 6, nog 4 over, als cijfer voor de meerdere natuurlijke voordeelen van dit land boven het slechtste der in bebouwing zijnde akkers, die in de pachtsom, als de eiqenlijke grondrente, aan niemand anders dan aan den eigenaar konden ten goede komen.
Maar hieruit volgt ten duidelijkste, dat de groote landeigenaars het meeste belang hadden bij het behouden, ja opdrijven der schaalregten, want - de meerdere uitbreiding van den landbouw, die daarvan het gevolg kon zijn - deed altijd minder vruchtbare streken ontginnen, en hunne landpachten daardoor grooter worden. De pachters hadden er weinig of geen voordeel van, want, voor zooverre hooge graanprijzen en duur brood, het geheele leven duur maakten, vloeiden er voor hen slechts nood en verarming uit voort.
En dat dure leven drukte alle verbruikers, het geheele britsche volk; het zwaarste echter die standen, voor welke het brood in

{==297==} {>>pagina-aanduiding<<}
waarheid, volgens het Amerikaansche spreekwoord, als ‘the staff of life’ mogt gekenmerkt worden; voor welke het een hoofdvoedings-middel, en goedkoopheid der eerste levensnoodwendigheden eene levensvraag is. Die talrijke arbeidende klassen in Gr. Brittannie en met haar allen, die brood gebruikten, werden derhalve door die wetgeving der schaalregten gedrukt. Die allen betaalden, door het gemis aan vrijen toevoer van graan uit al die oorden der wereld van waar het goedkooper kon worden aangevoerd, te veel voor het dagelijksche brood. Die allen bragten daarin een dagelijksch offer aan den bloei van den britschen landbouw, zoo het heette, maar eigenlijk aan dien van de landbezitters. Want die landbouw werd er niet veel bloeijender door. De reden biervan was duidelijk. Uitsluiting van mededinging verlamt eigen werkzaamheid en energie; doet insluimeren bij het oude, en het nieuwe en welligt betere verwaarloozen.
De statistiek heeft getracht in cijfers aan te toonen, welke nadeelen Gr. Brittannie over die lange reeks van jaren, door zijne graanwetgeving heeft ondervonden. Met andere woorden: men heeft gepoogd te berekenen, hoevele millioenen schats Engeland heeft opgeofferd, om brood van eigen graan te eten, en hoevele millioenen het rijker zoude geweest zijn, wanneer het van den overvloed van vreemde landen had partij getrokken. Wij zullen die cijfers - uit den aard der zaak moeijelijk met volstrekte juistheid te geven - niet herhalen of aan eene nieuwe kritiek onderwerpen, maar er slechts dit als welbewezene daadzaak, als waarheid uit aannemen: dat de graanwetgeving aan Gr. Brittannie, aan het Engelsche volk millioenen schats heeft gekost; weinig of niets aan de verbetering van den landbouw is bevorderlijk geweest; aan den landbouwenden stand slechts geringe, maar aan de grondbezittende aristocratie hoogst belangrijke voordeelen heeft geschonken.
Die wetgeving is voor goed gevallen door de kracht eener wel ingelichte, ernstig opgewekte openbare meening; door eene jaren lange, overal voortgezette prediking, in woord en geschrift, van de eenvoudige economische waarheden nopens handelsvrijheid en volkswelvaart. Als uit één brandpunt is die prediking uitgegaan van de aanvankelijk onbeduidende, maar steeds in sterkte en omvang toenemende Anti Corn-law league. (Verbond tegen de graanwetten). Oprigter, apostel, ziel van dat verbond was Richard Cobden.

{==298==} {>>pagina-aanduiding<<}

En deze merkwaardige man werd den 3den Junij 1804, op eene landhoeve nabij Midhorst, in het graafschap Sussex, geboren. Zijn vader was landbouwer. De zoon, met eene zeer beperkte opvoeding, moest zich in handel en nijverheid een eigen weg banen, maar leerde in de school der tegenspoeden. Hij wist zich door zijne arbeidzaamheid een vrij aanzienlijk vermogen te verwerven; het verbond in het leven te roepen en daarvoor langzamerhand de edelste geesten, eindelijk ook de publieke opinie te winnen; kwam in 1841 voor de kleine fabriekstad Stockport als afgevaardigde in het Parlement; schitterde dáár door eene hem geheel eigene kalme, overtuigende welsprekendheid; zag in Mei 1846 de afschaffing der Graanwetten in het Lagerhuis aannemen en door het Hoogerhuis bekrachtigen. Daarna vinden wij hem als den ijverigsten voorstander van den vrede, van de beperking der oorlogsuitgaven, van bezuiniging in staatsbeheer, welke beginselen hem eene aangebodene betrekking van ƒ 24000 's jaars deden van de hand wijzen. Door de edelste geestes-sympathiën met eenen Bastiat en Michiel Chevalier vereenigd, heeft hij niet weinig toegebragt, om door het Fransch-Engelsch Handelstraktaat meer vredelievende gezindheden tusschen deze twee groote natiën te stichten.
Maar gelijk zijn vriend, de edele Frederic Bastiat, had ook hij door een al te rusteloos pogen, door dat zetten van geheel zijn wezen, van al de krachten van zijn ligchaam en geest, aan de ééne groote levenstaak, de kiemen doen ontstaan eener kwaal, die ook hem meermalen voerde:

‘Ver van huis naar gindsche dreven, 
Waar de lijder lichter zucht 
En aan liefelijker lucht 
Balsem vraagt voor 't kwijnend leven;’ 

Maar helaas! ook voor hem, als voor zoovelen, te vergeefs!
Na eene korte, maar hevige ziekte toch, waarin hij tot het laatste door zijne beide vrienden, Bright en Moffat werd bijgestaan, bezweek hij op den 2den April 1864; op den dag des Heeren, in die plechtige ure, toen alom over het land de laatste tot het bedehuis oproepende toonen der klokken als wegstierven.
Het leven van zulk een man, en de uiteenzetting van een strijd, als die door hem gevoerd, van eene zegepraal als door hem behaald werd, verdient inderdaad meer dan ééne beschrijving. Het is overwaard voor velen, voor grooten kring te worden

{==299==} {>>pagina-aanduiding<<}
voorgesteld. Wij zouden het ter lezing, ter overweging, ter navolging, aan alle jongelieden, aan alle kinderen van den arbeid, aan alle staatslieden en regenten willen aanbevelen. Zulk een levensbeeld is niet maar alleen belangrijk voor zijn volk en tijd, maar voor alle volken en alle tijden. De beginselen door Cobden voorgestaan, zijn die voor de verbroedering en welvaart van alle natiën: zij zullen zich meer en meer verbreiden en eens de beschaafde wereld beheerschen.
Het verwondert ons dus niet, dat in Gr. Brittannie reeds menig geschrift, aan Cobden's nagedachtenis en werk gewijd, het licht ziet. Dat van Mc. Gilchrist mag daaronder als een goeden arbeid genoemd worden. Het aan 't hoofd van dit opstel aangekondigde is eene vertaling van dit engelsche geschrift, hetgeen echter door den vertaler (zonderling voorzeker!) nergens, ook niet in de voorrede, wordt vermeld, waarin hij toch uitdrukkelijk zegt, dat zijn arbeid de vertaling van het werk eens britschen schrijvers is. Maar - en het doet ons innig leed dit juist van een geschrift als het hier behandelde te moeten verklaren - wij hebben tegen den arbeid van den heer Mackay veel ernstiger grieven, dan het genoemde verzuim. Om dergelijk werk uit eene vreemde taal in de onze over te zetten, dient men de laatste bijna even goed te verstaan als de eerste. Ons komt het nu voor, dat de vertaler het hollandsch volstrekt niet meester is, en dat wij hieraan een arbeid te danken hebben, in zóó vreemden stijl gedoscht, dat hij dikwerf volkomen onbegrijpelijk, soms belagchelijk, en in allen gevalle weinig aantrekkelijk en boeijend is.
Een zoo ongunstig oordeel eischt regtvaardiging. Wij vermelden hiertoe slechts enkele woorden en zinsneden uit de eerste 60 bladz.
Daar leest men ‘locale’ voor plaatselijke (8); ‘collegen’ voor ambtgenooten (14); ‘menige mannen’ voor velen (14); ‘volksmatige voordragten,’ voor voordragten voor het volk (29); het ‘geregte grondbeginsel’ voor regtvaardig beginsel (29); ‘manufacturist’ voor fabrikant (32); enz..Daar stuit men op volzinnen als: ‘Manchester was een der boroughs, die door de Reformbill van 1832 in aanmerking werd gebragt,’ en vraagt quid? Waarschijnlijk: ‘die van meer beteekenis werd of meer op den voorgrond kwam?’ Zoo wordt p. 18 gesproken van een man, ‘die, zoo hij zijn weg naar de gemeenten kon vinden, eerbiedige aandacht zich zon verzekeren.’ De Commons hier is ‘het Lagerhuis,’ het parle-
{==300==} {>>pagina-aanduiding<<}
ment. Zoo vindt men bl. 25 ‘dat er duizende handen der fabrieken werkeloos werden,’ in stede van in de fabrieken: bl. 26 ‘dat de beschermers overwonnen,’ voor de voorstanders van 't beschermend stelsel. Op bl. 27 luidt het: ‘de Markies van Chandos vorderde dus koeltjes den voortduur (?) van den ouden werkroof door de landeigenaars,’ (quid?); op bl. 27 ‘al wat zij verlangen is slechts niet bemoeijelijkt te worden door wetgevende bemoeijenis!’ Op bl. 31 ‘zouden de kapitalisten hunne zonen aandrijven,’ om iets te doen! Op bl. 32 ‘besloot (zeker spreker) zijne rede met eene resolutie aan de vergadering te onderwerpen.’ Waarom niet met ‘het volgend voorstel?’ Er was dan ook reeds voor 1800 p. st. geteekend ‘alvorens de zaal was
ontledigd’ (de vergadering was uiteengegaan). Wat moet de economist denken van uitdrukkingen als: ‘den arbeid te koopen tot verminderde loonen’; de taalkenner van Cobden's altijd aangepaste ‘en zoo natuurlijk aansprekende’ redevoeringen (bl. 58); de staatkundige van ‘Sir R. Peel, die den ministers de nederlaag gaf door een votum van vertrouwen (zeker van wantrouwen?) met eene meerderheid van ééne stem, waarop zij (waarschijnlijk de ministers) besloten zich op het land te beroepen’ (een beroep op de kiezers te doen, door ontbinding van het Parlement) (bl. 59)? - Maar het lust ons niet zóó voort te gaan, ofschoon de stof daartoe op elke bladzijde zoude te vinden zijn!
Wij herhalen het, om den aard en de strekking van het hier behandelde geschrift, doet het ons regt leed, dat deze vertaling zoo geheel onvoldoende blijkt. Wij meenen er vertalers en uitgevers in het algemeen op te moeten wijzen, in de hoop, dat daardoor werkelijk goede geschriften uit den vreemde in het vervolg voor ons publiek op aangenamer en meer verstaanbare wijze zullen worden toegankelijk gemaakt.
W.R. Boer.
GESCHIEDENIS DER NEDERLANDSCHE BELASTINGEN, door Mr. F.N. Sickenga. Tijdvak der omwenteling; algemeen stelsel van het jaar 1805. Amsterdam, P.N. van Kampen, 1865. Prijs ƒ 1.80.
Het bovengenoemde geschrift is eigenlijk het vervolg op een in 1864 te Leiden verdedigd Academisch Proefschrift, onder den titel van Bijdrage tot de Geschiedenis der belastingen in Nederland in het licht verschenen. Was het eerste reeds eene

{==301==} {>>pagina-aanduiding<<}
belangrijke bijdrage tot de kennis van een hoogst moeijelijk, maar gewigtig onderwerp onzer Staatshuishouding, ook dit tweede geschrift verdient in allen opzigte de aandacht. Het is een verblijdend verschijnsel, dat er, bij het verlaten der Academie, zulke blijken van ernstig onderzoek worden geleverd, en bijna nog verblijdender, dat de jeugdige schrijver, ook na zijn optreden in het maatschappelijk leven, zijne studiën niet heeft doen stilstaan, in zijne onderzoekingen niet is vertraagd, maar reeds zóó spoedig een vervolg op zijn' vroegeren arbeid aan het publiek aanbiedt. Wij wenschen zeer, dat het ook hier niet bij blijven zal, maar dat dit tweede stuk nog door andere mag gevolgd worden, waardoor de heer Sickenga de Geschiedenis der nederl. belastingen tot op onzen tijd zal voortzetten. Uit het reeds geleverde koesteren wij goede verwachtingen voor wat nog volgen kan, en de hoop, dat wij zoodoende eens over ons geheele belastingwezen een algemeen en geschiedkundig onderzoek zullen bezitten, dat inderdaad onder de verdienstelijke mag worden gesteld.
In bijzonderheden over het aangekondigde geschrift te treden, achten wij hier minder gepast. Het daarin behandelde is een donker tijdvak in onze finantieele geschiedenis. De nood was toen hoog geklommen en de Schr. wijst daarop in enkele trekken in de 6de paragraaf (blz. 81), waar hij een algemeen overzigt en onderzoek omtrent de regtstreeksche heffingen geeft. Er is in onze dagen zeer veel strijd over directe en indirecte lasten en daarom achten wij onderzoekingen, als de hier geleverde, dubbel belangrijk. Zij herinneren er weder aan, dat directe lasten of heffingen hier eenmaal tot eene ontzettende hoogte werden opgevoerd. Volgens Schimmelpenninck werd, over het achtjarig tijdperk van 1795 tot 1803, eene gezamenlijke som van 276 millioen aan gewone belastingen, maar daarenboven nog van 339 millioen aan regtstreeksche heffingen van de ingezetenen gevorderd. Ten hoogste juichen wij echter de methode toe, door den Schr. bij de vermelding van dergelijke ongunstige bijzonderheden gevolgd, die van tegenstelling en vergelijking met dezelfde verschijnselen elders. Zoo zegt hij (blz. 83) ‘om ons niet door dat hooge cijfer der heffingen in ons land, althans tot een eenzijdig vooroordeel ten opzigte van dien toestand ten onzent te laten medeslepen, staan we een oogenblik stil bij den finantieelen toestand dier dagen ook in andere Staten.’ En nu volgen eenige bijzonderheden over

{==302==} {>>pagina-aanduiding<<}
de geldmiddelen in Engeland en Frankrijk, die wel geschikt zijn, om de onze met meer toegevendheid te beschouwen.
Men bedenke daarbij, dat de directe heffingen toen zeer dikwerf de plaats vervingen van leeningen. Men dacht toen veel meer dan thans om oogenblikkelijk in den nood te voorzien en bragt daarvoor groote offers. In onzen tijd schuift men, door een roekeloos stelsel van geldopnemen, veel meer op de toekomst en wint het denkbeeld veld ‘après nous le déluge.’ - Daarenboven bestaat er een zeer groot verschil tusschen het doel der directe heffingen toen en thans. Toen werden zij vooral heschouwd als buitengewone middelen, die in een buitengewonen finantieelen nood moesten voorzien; thans wil men ze verheffen tot hoofdbestanddeelen van een normaal belastingstelsel, die in een groot deel der gewone behoeften zullen moeten voorzien. Verder waren de directe heffingen toen staatslasten, moesten zij in de algemeene landsbehoeften voorzien, terwijl zij thans meer bepaald ten behoeve der plaatselijke geldmiddelen worden aangewezen.
Wat de vormen dier heffingen, door den Schr. (blz. 87) sqq. geschetst, aangaat, zoo waren het pereentsgewijze heffingen over de bezittingen en over de inkomsten, die bepaald werden door vrijwillige, soms beëedigde aangiften der belastingpligtigen, of door het goedvinden der Rings- of Departementale commissiën. Ook de herinnering aan deze vormen is niet onbelangrijk, omdat zij, wat de tegenwoordige plaatselijke directe heffingen betreft, weder in het leven beginnen te treden en vele voorstanders krijgen.
Zoo is wel nergens sterker dan in het belastingwezen de waarheid blijkbaar van het bekende zeggen van Israëls wijzen Koning, ‘dat er niets nieuws onder de zon is.’
Het stelsel van eigen aangifte is ook zeer aan te bevelen, maar alléén bij hooge morele ontwikkeling eens volks. Kan men er op rekenen, dat waarheidliefde, goede trouw, en zucht voor het publiek belang, bij de groote menigte hooger zullen staan dan eigen belang en eigen voordeel, zoo zien wij niet, waarom wij aan het zoo eenvoudige middel van eigen aangifte niet de voorkeur zouden schenken. Maar ernstig is de vraag: of de groote menigte, ook onder ons, nog wel op dien hoogen trap van morele ontwikkeling zich bevindt? Is er vrees, dat velen er zich zoo gemakkelijk mogelijk van zullen afmaken; dat men niet schromen zal zich zelven wat te weinig en zijn buur-
{==303==} {>>pagina-aanduiding<<}
man wat te veel te laten dragen; dat het dan dikwerf op de beslissing van plaatsel. comm. of besturen zal aankomen, zoo gelooven wij, dat dit stelsel zeer verderfelijk en schadelijk kan worden. Het zet dan eene wijde deur open voor allerlei oneerlijkheid en willekeur. Dan is en blijft het aannemen van uitwendige daadzaken en omstandigheden, zoo als bij onze personele belasting, oneindig te verkiezen.
Gaarne hadden wij ook in dit gedeelte van des schrijvers arbeid nog weder eenige vermelding gevonden van gewestelijke en plaatselijke heffingen. Hoogst belangrijk toch waren de daaromtrent door hem in het Ve Hoofdstuk zijner dissertatie geleverde bijzonderheden. Wel is het meer dan waarschijnlijk, dat de voor het tijdperk der bataafsche republiek geschetste toestand, gedurende het tijdperk der omwenteling, weinig of geene verandering onderging. Dit kan de reden geweest zijn dat het in den nieuwen arbeid geheel onvermeld bleef, daar het den schr. hier toch vooral te doen was om de uiteenzetting en beoordeeling van het algemeen belastingstelsel van het jaar 1805. Mogt de schr. echter - gelijk wij hartelijk hopen - zich opgewekt gevoelen zijn arbeid verder tot op onze dagen voort te zetten, zoo blijven wij hem de opname en behandeling der gewestelijke en plaatselijke middelen daarbij ten dringendste aanbevelen. Wel zal het veld van onderzoek hierdoor uitgebreider zijn, maar dit zal voor den heer Sickenga geen bezwaar wezen en aan zijn arbeid nog hooger belangstelling moeten verzekeren.
Febr. 1866.
W.R. Boer.




IV. Opvoeding en Onderwijs.

SHAKSPEARE. Naar authentieke bronnen en eigene navorschingen, door L. Rijnenberg, schrijver van het in de bijdragen voor opvoeding en onderwijs van Aug. 1863 zoo buitengewoon gunstig beoordeelde werkje: ‘A day well spent.’ Bijdrage tot de kennis der engelsche litteratuur, ten dienste ook van hen die zich tot het engelsch examen voor het middelbaar onderwijs voorbereiden, tevens geschikt als letterkundige voordragt. Kampen, K. van Hulst. Prijs ƒ 0.25.
Over deze bijdrage tot de kennis der engelsche literatuur kan ik geen gunstig oordeel uitspreken. De inhoud beantwoordt volkomen aan den smakeloozen titel. Wie zich te onzent voor een engelsch examen voorbereiden is mij niet recht duidelijk. -
{==304==} {>>pagina-aanduiding<<}
Doch wie een examen in de engelsche taal en letterkunde wenschen te ondergaan, zullen door dit geschrift des heeren R. weinig worden gebaat. - Dat den schrijver voor ‘a day well spent’ uitbundige lof is toegezwaaid, is een aanbeveling, die reeds doet vermoeden, dat op de dagen aan deze studie van Shaksperes leven gewijd 't ‘well spent’ minder toepasselijk is. - Inderdaad zou de schrijver beter gedaan hebben, zoo hij zich gedurende dien tijd op zijn moedertaal had toegelegd. - De heer Rijnenberg is een slecht stijlist en zondigt tegen bekende taalregels. Op de eerste bladzijde lezen wij: ‘Het is te bejammeren dat wij zoo weinig aangaande Shakspeare weten. Geen biograaf zijne tijds beschreef zijn leven. Schrijvers van weinig beteekenis werden overstraald met valschen glans en de kolossus der engelsche letterkunde werd vergeten’ Men zou schier geneigd zijn dit, onder de gegeven omstandigheden, als een geluk voor den diehter te beschouwen; de schrijver echter roept in zijn eigenaardigen stijl uit: ‘Deze zonde zijner tijdgenooten zal nooit worden vergeven; zij blijft bestaan en zal der menschheid worden verweten, zoolang er eene menschheid zijn zal.’ Een bladzijde verder vinden wij: ‘Even zoo min wij aangaande Shakspeares privaat leven weten, even zoo weinig weten wij over zijn uiterlijk.’ Prachtig is ook de volgende periode, pag. 29: ‘Ongeveer het jaar 1603, althans hoogst waarschijnlijk, legde Shakspeare zijn post als tooneellist neder, waarin hij nooit groote laauweren had geplukt, en hem nooit regt had kunnen behagen, blijkens
zijne sonette No. 110 en 111. - Doch genoeg om ons een denkbeeld te geven van des schrijvers proza. - Hoeveel er van den geest des grooten dichters op den heer R. is neêrgedaald blijkt uit de volgende vertaling van Shaksperes grafschrift:

Om Jezus wil, mijn vriend, laat af, 
Dit stof moet rusten hier in 't graf, 
Gezegend hij, die schoont deez' steen, 
Vervloekt, die aanraakt mijn gebeen. 

Voor dergelijke fraaijigheden vinden we geen vergoeding in mededeelingen, die over 't leven des dichters een verrassend licht verspreiden. - Wat hier is opgeteekend mist niet alleen het bekoorlijke der nieuwheid, maar geeft ook geen enkel antwoord op de groote vragen, die ons bestormen, zoo dikwerf we ons in Shaksperes onsterfelijke scheppingen verdiepen. Waartoe dan op zoo gebrekkige wijze herhaald, wat reeds lang gebleken is

{==305==} {>>pagina-aanduiding<<}
van onzekere en betrekkelijke waarde te zijn. We are very clumsy writers of history, schreef Emerson. - We tell the chronicle of parentage, birth, birthplace, schooling, school-mates, earning of money, marriage, publication of books, celebrity, death, and when we have come to an end of this gossip, no ray of relation appears between it and the goddess-born; and it seems as if, had we dipped at random into the ‘Modern Plutarch,’ and read any other life there, it would have fitted the poems as well. - Dit mogen allen bedenken, die zich bezig houden met nasporingen, waarvan de vrucht voor de ontwikkeling van het schoonheidsgevoel ook hier weêr gebleken is niet zeer dienstig te zijn.
Van de heroëu der humaniteit is 't werkelijke leven als met een geheimzinnigen sluijer bedekt. Dit betreuren wij niet en rekenen we niemand als zonde aan. - Want naar mate de uiterlijke omstandigheden ons meer verborgen blijven, worden we krachtiger herinnerd, dat het ons te doen moet zijn om die geschiedenis des geestes, die al haar licht ontvangt van de werken, waarin zich het volle leven heeft geopenbaard. - Nog onlangs is op nieuw aangetoond tot welk een rijke ontwikkeling één van Shaksperes meesterstukken ons recht geeft te besluiten. - Wenschen we dus van dien uitnemendsten aller dichters iets anders te weten, dan de bedriegelijke overlevering ons geven kan, raadplegen we Shakspere zelf die, gelijk de schrijver der Representative Man reeds heeft verklaard, Shaksperes eenige biograaf is.
Kampen.
C.J. Spat.
DE GESCHIEDENIS DER WERELD aan het volk verhaald door Adolf Streckfuss, naar het Hoogduitsch bewerkt door B. ter Haar Bz. Leiden, Firma van den Heuvel en van Santen. 1ste afl. Prijs ƒ 0.25.

VOOR 300 JAREN. Historische herinnering door W.J. Hofdijk, Utrecht, Kemink en Zn. 1865, Prijs ƒ 1.25.
Op zekeren morgen vond ik een paar werkjens op mijne tafel met bont gekleurden, uiterst opzichtelijken omslag, alles behalve smaakvol. Het eene schrikte af door de schedels en doodsbeenderen, galg en bijl, alles bekroond door een afzichtelijk geraamte, den dood voorstellende, die den verslagen Cupido in den afgrond schopt; op het andere lokte de grof geteekende vrouw, noch door schoonheid noch door sierlijke taille uitmuntende en getooid met eene vuurroode tuniek niet

{==306==} {>>pagina-aanduiding<<}
veel meer aan tot nadere kennismaking. Gelukkig echter gaf ik aan dien eersten indruk niet toe en bespeurde nu te midden van die donkere massa een paar namen die beloofden, dat het innerlijke beter is dan het uiterlijke. Van Adolf Streckfuss' wereldgeschiedenis voor 't oogenblik slechts een enkel woord: het werk, populair geschreven en door eene bekwame pen vertaald, vindt overal een zoo gretig onthaal, dat eene verdere aanbeveling wel onnoodig zal zijn en de uitgevers er zeker het publiek eene dienst, en zich zelven geen ondienst meê zullen gedaan hebben. We willen met nadere bespreking wachten, tot er meer afleveringen van zijn uitgekomen.
Ook het stuk van den Heer Hofdijk is eene eerste aflevering van een vervolgwerk, waarvan echter ieder stuk op zich zelf staat. De schrijver is bij ons publiek bekend genoeg en...over miskenning heeft hij niet te klagen. De duidelijke, populaire wijze, waarop hij de geschiedenis weet voor te stellen, doet heel wat over 't hoofd zien; men is zelfs goedschiks de dupe, wanneer zijne fantasie te hulp komt, waar zijne kennis te kort schiet. Hier beweegt hij zich gelukkig op een gebied, waar hij thuis is, hij beweegt er zich gemakkelijk en niemand zal zeker, na lezing dier 45 pag. groot 8o. zich den koop beklagen. Hofdijk geeft er eene aanschouwelijke voorstelling van eene waarlijk interessante gebeurtenis. Voeg daarbij dat druk en papier helder en net zijn, dan durven wij den uitgever gerust een goed debiet voorspellen ook voor de volgende afleveringen. De platen (van den omslag spraken we reeds) hopen wij echter dat dan wat smaakvoller zullen worden; die vijf poppetjes op den voorgrond, op een rijtjen, één vuurrood, twee karmozijn, één blauw en één geel, staan daar zoo ongemanierd stijf, dat niemand er de grondvesters onzer vrijheid in zal zoeken, te meer daar onwillekeurig die personen ons voor den geest komen, zooals Gaillait ze in zijn meesterlijk tafereel vol gloed en leven voorstelt.
En nu de inhoud. In eene korte inleiding verplaatst Hofdijk ons bij het begin der nieuwe geschiedenis. Hij volgt daarbij de oude beschouwing die in de middeleeuwen slechts tirannie, in de nieuwe geschiedenis vrijheid zag. Zoo zegt hij: ‘Zoo ver was het eindelijk gekomen: men had begrip gekregen van de rechten van den mensch, die zich in die bewogen dagen het best konden samenvatten in de formule: “vrijheid van geweten:” met dezelfde stoutheid, waarmeê een machtig Keizer uit staatkunde verbood,

{==307==} {>>pagina-aanduiding<<}
verzetteden zich uit edeler beginselen - uit vromen godsdienstzin - een eenvoudige wever, een geringe mandemaker. Het waren in den grondtoon niet anders dan de verschillende uitingen van hetzelfde beginsel: het was de geest der nieuwe geschiedenis, die zich verhief tegen den geest der middeleeuwen.’
Het is hier de plaats niet, de juistheid dezer laatste bewering te bespreken; - alleen zou ik den heer H. willen vragen: of hij dat groote beginsel der gewetensvrijheid vindt in een' Calvijn, die Servetus laat verbranden, in de Dordtsche vaderen die de Remonstranten uitdrijven of wel in de Protestantsche Elisabeth, die woedt tegen Katholieken en Dissenters?
Het tooneel verbeeldt Spa in de maand Augustus 1565. De aeteurs, die in dezen proloog - want dat is het werkjen eigentlijk voor het groote drama van onzen vrijheidsoorlog - optreden, zijn Lodewijk van Nassau, Nicolaas van Hames, Johan van Glimes, markgraaf van Bergen, Johan van Marnix, heer van Tholouse en Budingen, Gilles de Klerck. Kort maar boeiend wordt hun karakter, hunne positie ons geschetst. ‘Wanneer zij samen waren op den Marteau’ gaat de schr. dan voort, ‘en nederstaarden in de groene vallei, waar de ongeduldige Wayé met zijn schuimend gekabbel zich doorheen slingerde, terwijl het nederig dorpjen, met zijn kleine kapel, wegschool in het hoog opgeschoten lommer, dat verloren ging onder de schaduwe der rijzende hellingen van den hoogen Spaloumont, den trotsch (lees: trots) der Ardennen - dan was het niet de stoute lijn van het gebergte; dan was het niet de paerelglans van den kronkelenden stroom; dan was het niet het honderdvoud genuanceerde groen van het vrolijke dal; dan waren het niet de statige boomgroepen of de trotsche wouden, wier rijkdom van kleur en van vorm, van ernstig geheel en van spelende onderdeelen hunne gewaarwordingen prikkelden en hunne ziele bezig hielden: het was een ander panorama dat zich dan voor het oog huns geestes ontrolde - en dat willen wij thands met hen bezien.’
Dat panorama, het is de ellende des volks zuchtende onder de inkwisitie, onder de dwinglandij van Filips; met levendige kleuren wordt zij ons geschetst.
‘Wat als heeling was beproefd, was onvoldoende gebleken, en het kwaad kankerde voort. De oranjekleur van het morgenrood der hope eens beteren dag (lees dags?) was weder achter wolken verzwonden. Die hope was ook eenigzins onberaden geweest.

{==308==} {>>pagina-aanduiding<<}
De Prins van Oranje, in staatswijsheid door bijna niemant van zijn tijd geëvenaard, zag beter en dieper dan iemant. Hetzij zijne blikken al of niet reeds in den aanvang tot die grens reikten, die in lateren tijd bepaaldelijk zijn doelwit werd - hij wilde, hij kon niet opendlijk optreden vóór zijne ure gekomen was - en die ure was nog niet dáár. De beweging kon van hem niet uitgaan: uit de getergde massa zelf moest zij worden geboren; de zwalpende menigte moest het oog tot hem opslaan, moest zich aan hem vastklemmen - dan zou hij haar leiden.
‘En die ure was nu nabij.
‘Ergends moest het aanvangen; eenigen moesten het eerst de hoofden tot eene bepaalde vereeniging bij elkander steken - en dat deden de vijf badgasten te Spa.’ Daar immers legden zij den grondslag tot het verbond der edelen.
Ten slotte nog een paar opmerkingen. Door zijne zucht tot het verhevene brengt de schr. maar al te veel offers aan die bijbelsche e aan 't eind der woorden: heere ziele, ure e.d..Ik laat deze onschuldige liefhebberij in 't midden, al ontneemt zij nu en dan veel aan de kracht en schoonheid onzer taal, maar ook de sch schijnt in die voorliefde van den schr. te deelen. Hierboven stipte ik reeds de trotsch aan, op eene andere plaats lezen wij: ‘zulk eene christelijke vermaning vond het harte van Filips als weeke wassche, zekèr even ongrammatikaal als onwelluidend. Ook zullen de haren onzer woordenboek-redacteurs te bergen rijzen over de ‘fothographie’ op pag. 36, een tegenhanger van de vele potografiën op onze kermissen.
Over 't geheel intusschen kan de Heer Hofdijk verzekerd zijn, dat wij zijn gezelschap als ‘medewandelaar’ op den weg der geschiedenis op hoogen prijs stellen; moge hij nog dikwijls ‘warm voor de schoonheden van het grootsch terrein...sommige merkwaardige punten nog eens meer in 't bijzonder met den vinger aanwijzen en bij vernieuwing onder de aandacht brengen.’

D. 19 Jan. 66.
G.J. Dozy.
W. Pütz, Grondbeginselen der vergelijken de aardrijkskunde, onder medewerking van Dr. J.J. Kreenen, vert. en bewerkt door J. Jurrius. Sneek, van Druten en Bleeker. Prijs ƒ 1,10.
In Juni 1865 werden voor het eerst de examens afgenomen van hen, die verlangden benoemd te worden tot ambtenaren bij de burgerlijke dienst in Nederlandsch Indië. De commissie, be-
{==309==} {>>pagina-aanduiding<<}
last met de afneming dier examens, vermeld in art. 4 van het koninklijk besluit van 10 Sept. 1864, heeft na den afloop een breed gemotiveerd verslag harer werkzaamheden aan den minister van koloniën overgelegd, dat in de Staats-Courant werd opgenomen. Het Bataviaasch Handelsblad heeft van dit verslag eene scherpe critiek geleverd. De schrijver van dat artikel heeft inderdaad enkele opmerkingen gemaakt, die wel de aandacht verdienen. Doch over het geheel, - en bepaaldelijk waar hij zich vrolijk maakte over de eischen, die in sommige vakken aan de candidaten waren gesteld, - toonde hij zeer weinig op de hoogte te zijn van de veranderingen, die er sedert 1863 op het gebied van het onderwijs hier te lande hadden plaats gegrepen. Onder anderen gaf de schrijver zijne verbazing te kennen over de klacht van een lid der genoemde commissie, dat namelijk geen der candidaten eene duidelijke en volledige verklaring wist te geven van het ontstaan van ebbe en vloed, van zeestroomingen en passaatwinden. Alsof niet de natuurkundige aardrijksbeschrijving een voornaam deel uitmaakte van de programma's der hoogere burgerscholen.
Doch het is mijn doel niet eene weêrlegging te geven van een artikel, dat zonder genoegzame kennis van zaken werd neêrgeschreven. Ik wilde alleen een paar regels afschrijven uit het verslag van het examen in de land- en volkenkunde van Nederlandsch Indië. ‘In de land- en volkenkunde’ - verklaarde de hoogl. Veth, die met dit gedeelte van het onderzoek belast was, - ‘is een groot gedeelte geheugenwerk; de lange lijsten van namen, die sommigen wisten op te schrijven of op te zeggen, deden hen, bij voor 't overige soms gebrekkige kennis, eene vrij goede vertooning maken; ook op de kaart van Nederlandsch Indië waren bijna allen vrij wel te huis. Daarentegen was de kennis dikwijls gebrekkig in die deelen der land- en volkenkunde, waarbij het meer om goed begrijpen dan om van buiten leeren te doen is. Alles, wat behoort tot het gebied van natuurkundige aardrijksbeschrijving, was bij de meesten zwak, vooral geldt dit voor de kennis der voortbrengselen uit het planten-, dieren- en delfstoffenrijk en van de wijze, waarop die behandeld worden. De reden van die geringe kennis moet evenwel, naar het oordeel der commissie, hoofdzakelijk gezocht worden in de voorbereidende opleiding, die zelfs voor jongelieden uit de meest gegoede klasse nog onvoldoende blijkt te zijn op het gebied van de kennis der natuur, en de daarmede in nauw verband staande aardrijksbeschrijving. Het examen in land- en

{==310==} {>>pagina-aanduiding<<}
volkenkunde van Nederlandsch Indië gaf volkomen de bevestiging van hetgeen hier vóór reeds is aangemerkt, aangaande de geringe of onvolledige kennis van de natuurlijke historie en kosmographie en van eene ondoelmatige beoefening der aardrijkskunde. Komt er tengevolge van eene betere regeling der middelbare scholen verbetering in het onderwijs dier vakken, dan zal ook de beoefening der land- en volkenkunde van Nederlandsch Indië op een beteren grondslag kunnen rusten, en zullen de eischen voor de kennis der candidaten in dit vak hooger kunnen worden gesteld. Wat het analogisch gedeelte aangaat, toonden de candidaten dikwijls met vele kleine bijzonderheden in zeden en gewoonten bekend te zijn, en toch over den algemeenen toestand der beschaving bij de verschillende volkeren zeer gebrekkige denkbeelden te hebben.’
Het is zeker niet overbodig nog eens dit oordeel te herinneren. De nog zoo oppervlakkige kennis van de land- en volkenkunde van Nederlandsch Indië werd vooral toegeschreven aan de verwaarloozing der land- en volkenkunde in het algemeen, en aan eene ondoelmatige beoefening der aardrijkskunde. Dienaangaande was elders in het verslag gezegd: ‘De kennis der natuurkundige aardrijksbeschrijving was bij allen gering. Slechts enkelen waren eenigermate vertrouwd met den loop der rivieren en de richting der belangrijkste bergketens. Aangaande den bouw van de vaste oppervlakte der aarde was men niet in staat juiste opmerkingen mede te deelen’ enz. Een en ander was blijkbaar het gevolg van het hoogst gebrekkig onderwijs, dat tot dusverre in de aardrijkskunde was gegeven. Men verwachtte eene belangrijke verbetering van de middelbare scholen, waarvan in Juni 1865 nog maar enkele in werking waren getreden. De vraag is: of het den onderwijzers op die scholen niet aan geschikte hulpmiddelen ontbreekt, om het aardrijkskundig onderwijs op een geheel nieuwen leest te schoeien, - of hun leerboeken ten dienste staan, waarin juist datgene is opgenomen, wat bij het geographisch onderwijs op den voorgrond moet worden gesteld. Want zoo de leeraar zijn mondeling onderricht niet kan vastknoopen aan bepaalde gegevens in een of ander handboek, dan gaat er zeker veel verloren van hetgeen hij vertelt.
Met het oog op het werk, dat mij ter aankondiging werd gezonden, durf ik gerust zeggen, dat wij niet langer behoeven te klagen over het gemis van een aardrijkskundig handboek, dat voldoet aan de eischen der tegenwoordige wetenschap. Reeds

{==311==} {>>pagina-aanduiding<<}
met de uitgave van den Leiddraad bij het onderwijs in de vergelijkende aardrijkskunde van denzelfden schrijver, hadden de uitgevers aan het onderwijs een dienst bewezen. Maar wij zijn hen, en vooral de heeren Kreenen en Jurrius nog meer dankbaar voor deze Grondbeginselen der vergelijkende aardrijkskunde. Het boek verdient alle aanbeveling èn om zijn inhoud èn om de methode van behandeling. Het beantwoordt mijns inziens geheel aan hetgeen men verlangen kan voor het aardrijkskundig onderwijs aan onze middelbare scholen. Van dit gunstig oordeel wil ik enkele bewijzen aanvoeren, waarbij 't mij wel geoorloofd zal zijn eene enkele aanmerking te maken.
Even als de leiddraad, vangt ook dit werk aan met eenige ‘hoofdstukken uit de wis- en natuurkundige aardrijkskunde.’ Hetgeen hier in een drietal paragraphen gegeven wordt, is juist voldoende om tot grondslag te dienen voor eene meer gedetailleerde behandeling van de astronomische en physische geographie in hoogere klassen. Dan volgt eene algemeene ‘beschrijving van de wereldzee en hare deelen,’ waardoor een juist en volledig overzicht wordt gegeven van de watermassa, die verreweg het grootste gedeelte van de oppervlakte der aarde bedekt. Zeer natuurlijk laat zieh hiervan eene beschrijving van de vaste oppervlakte der aarde of van de werelddeelen in het algemeen vastknoopen. Dit deed Pütz in zijn Leiddraad. Ik begrijp niet, waarom de schrijver in zijne Grondbeginselen anders heeft gehaudeld. Hier gaat hij van de wereldzee terstond tot de algemeene volkenkunde over, terwijl hij bij de behandeling van ieder werelddeel eene afzonderlijke beschouwing van zijn wereldstand (het holl. woord is niet gelukkig gekozen), zijn horizontalen en vertikalen vorm vooraf laat gaan. Ik houd het voor beter, eene natuurkundige beschrijving van alle werelddeelen te zamen, die dan tevens gemakkelijker onderling vergeleken kunnen worden, voor op te zetten, en dan, na een ethnographisch overzicht, tot ieder werelddeel afzonderlijk over te gaan. Ik zou het zelfs wenschelijk achten dat dit handboek, bij eene tweede uitgave, in dien geest werd omgewerkt.
Wil men een volk leeren kennen, dan dient men het land goed te onderzoeken waarin dat volk woont. De beschaving, de eigenaardige levenswijze, de zeden en gewoonten, de middelen van bestaan, de maatschappelijke instellingen, alles hangt zamen met de gesteldheid van den bodem, met de hoogere of lagere ligging van dat land boven de oppervlakte der zee, met het klimaat en met nog zoovele andere bijzonderheden, die tot de physische

{==312==} {>>pagina-aanduiding<<}
geographie behooren. Aan de topographie, de staatkundige indeeling der werelddeelen, de opsomming van de rijken met hunne onderdeelen en steden, moet dus nog veel voorafgaan. De staatkundige geographie ontleent eerst aan de physische beteekenis en waarde. Men kan het geheugen kwellen met het van buiten leeren van een aantal namen, zonder toch eenig flaauw begrip te hebben van dit of dat land en het volk dat er in woont. Pütz doet u dit in alle opzichten gevoelen. Hij zal u door Azië rondleiden. Maar eerst maakt hij u bekend met den wereldstand, den horizontalen en loodrechten vorm, het klimaat en de bewerktuigde nntuur, alsmede met de bevolking van dat werelddeel. Hij wil u eene beschrijving geven van de staten en steden in Oost-Indië. Doch hij volgt weder denzelfden weg, en begint de reis niet, voor dat hij u op de hoogte heeft gebragt van de ligging der hoog- en laaglanden, van de gesteldheid der kusten, de richting der bergketens, den loop der stroomen, kortom van alles wat u den toestand van het land en zijne bevolking verklaren moet. Laat mij enkele proeven geven.
De behandeling van Afrika vangt dus aan: ‘Wanneer men de vastland-massa der aarde in 3 noordelijke en 3 tegen deze overliggende zuidelijke kontinenten verdeelt, doen zich wezenlijke kontrasten voor tusschen de beide soorten van kontinenten, zoowel in horizontalen als in vertikalen vorm.’ Pütz bedoelt dat, wanneer men Noord- en Zuid-Amerika als twee op zich zelf staande werelddeelen beschonwt, men dan, met het oog op de structuur van het land, deze vergelijkingen zou kunnen opschrijven: Europa: Azië: N.-Amerika = Afrika: het vasteland van Australië: Z.-Amerika; of Europa: Afrika = Azië: Australië = N.-Amerika: Z.-Amerika. ‘Terwijl de noordelijke kontinenten door bianenzeeën, golven en door deze gevormde schiereilanden, alsmede door kusteilanden rijk zijn in leden en in het binnenland eene groote plastische verscheidenheid voorkomt, zijn de zuidelijke kontinenten massief, zonder vele of diepe insnijdingen, arm aan leden en arm aan eilanden, en de armoede in den uiterlijken vorm komt overeen met den innerlijken bouw. Deze eenvormige gedaante van den grond, verbonden met de ligging op beide zijden van den equator, die Afrika in twee helften verdeelt, welke zich onder dezelfde breedtegraden uitstrekken en in hare verhoudingen ten opzichte van 't klimaat bijna gelijk staan, heeft in dit werelddeel de geringste verscheidenheid in het op zich

{==313==} {>>pagina-aanduiding<<}
zelf zoo eigenaardig natuur- en volksleven te weeg gebragt. Noch in de dieren- en plantenwereld, noch in de volksstammen of in den mensch afzonderlijk vertoonen zich de individuële ontwikkelingen. Alleen daar, waar Afrika's zoom gevormd wordt door Europesche en Aziatische binnenzeeën, en het kustland tegenover beschaafde landen staat, is een individuëel kultuurleven ontstaan. In het binnenland van Afrika zijn de aartsvaderlijke toestanden der menschelijke zamenleving nog aanwezig en zullen zich hier nog lang tegen het indringen der beschaving aankanten. Want de meest zamengedrongen algemeene landverheffing, zooals in Afrika het geval is, is evenmin geschikt om het volk uit den toestand der woestheid in den staat van beschaving over te brengen, als het tegenovergestelde uiterste van landen-vorming, de verscheuring der planetenkorst in een oneindig aantal kleinere landen (de holl. vertaling gaat wel eens wat stroef) zoo als in de maleische wereld van Polynesië, die daarom insgelijks in beschaving bij de overige werelddeelen ver achtergebleven is;’ maar die - voeg ik er bij - toch voor ontwikkeling niet onvatbaar is gebleken, en in de geschiedenis der beschaving is opgenomen, sedert de zee, in plaats van langer eene hinderpaal te zijn, de natuurlijkste weg is geworden voor het verkeer der volken op alle deelen der aardoppervlakte.
Vergelijkt nu hiermede, wat Pütz van Europa zegt, het wereld deel dat in de opgegevene vergelijking juist met Afrika de grootste tegenstelling vormt: ‘Het kleinste onder de drie deelen der oude wereld is het voornaamste deel geworden van onze geheele planeet, en wel eensdeels door zijne ligging en stelling tot de overige deelen der aarde, anderdeels door zijne voorregten ten opzigte van den horizontalen en vertikalen vorm des bodems. Terwijl reeds Azië, daar het met zijne grootste massa maar tot eene enkele luchtstreek behoort, eene naar evenredigheid groote eenheid van klimaat heeft, en daardoor de verbreiding der verschillende volksstammen over het geheele vastland gemakkelijk maakte, heeft Europa, dat bijna uitsluitend tot ééne luchtstreek behoort, op zijne veel meer beperkte ruimte eene nog grootere eenheid van klimaat. Men vindt er ook geene ondoordringbare woestenijen en onbeklimbare bergmuren, en daarom is het binnenland bij uitnemendheid geschikt, om eene inniger verbinding der bewoners, eene wederkeerige mededeeling hunner beschaving, eene gemakkelijker verbreiding der bevolking over het geheele werelddeel te bevorderen. Europa was bestemd, om de

{==314==} {>>pagina-aanduiding<<}
kultuurvolken in het tweede tijdperk der ontwikkeling op te nemen, de door hen medegebragte kiemen van beschaving te ontvangen en deze, zoowel als de nieuwe kiemen uit zijn eigen schoot te ontwikkelen. De aldus opgekomen beschaving kon het vervolgens aan de drie naburige kontinenten, ten gevolge van zijne stelling in het midden van het land-halfrond,’ (dat men voor zich ziet, wanneer de globe zóó geplaatst wordt, dat Londen in het Zenith staat), ‘van zijn grooten rijkdom aan binnenzeeën en zeearmen, alsmede van de vorming der tegenoevers (sic) in 't westen en 't zuiden gemakkelijk mededeelen. Door het volvoeren dezer taak heeft zich het kleinste aarddeel eene wereldheerschappij naar den geest verworven, en, wat historisch aanzien betreft, zich weldra boven de andere verheven.’
Gelijk bij de behandeling der werelddeelen, zoo gaan ook aan de beschrijving van ieder land dergelijke beschouwingen vooraf. Ik wil daartoe op Nederland wijzen, waaraan bijzonder veel zorg is gewijd. Niet alleen wordt over de geographische stelling (sic) en over de eigenaardige ligging van ons land gesproken; - niet alleen zijn aan den horizontalen en vertikalen vorm ruim twee bladzijden gewijd, waarbij tevens met een enkel woord gewag is gemaakt van de geologische gesteldheid van onzen bodem, maar in dit handboek wordt ook gehandeld over het klimaat en den plantengroei, over de bevolking, de hoofdbrounen van bestaan, de beschaving en de staatsregeling, waaraan zich dan ten laatste de topographie van iedere provincie aansluit. Bij zulk eene opvatting van de geographie kan het onderwijs in dit vak aan onze middelbare scholen wezenlijke vruchten dragen.
Men behoeft niet eens een scherpziend criticus te zijn, om aan de beoordeeling van ieder werk een langer of korter zondenregister toe te voegen. Wat ik echter bij het doorbladeren aanteekende is van dien aard, dat ieder deskundige het aanstonds verbeteren zal. Gaarne had ik bij vreemde namen, hetzij door een toonteeken, hetzij door eene veranderde spelling tusschen haakjes, de uitspraak aangewezen gezien. Niet alleen onze jongens, die pas beginnen, maar ook beschaafde lieden, die nu juist niet weten, hoe bijv. de benamingen onzer O.-Indische eilanden en residentiën moeten worden uitgesproken, kunnen sommige namen erbarmelijk radbraken. De onderwijzer zal natuurlijk zijne leerlingen de juiste uitspraak leeren, doch hoe dikwijls zal hij hetzelfde woord moeten herhalen, eer hij er ze-
{==315==} {>>pagina-aanduiding<<}
ker van kan zijn, dat men den naam van een stad of een gebergte zal uitspreken zoo als het behoort? Een enkele aanwijzing in het handboek zou hem veel helpen. Eindelijk wil ik vragen of het niet wenschelijk zou zijn, om, althans hier en daar, gewag te maken van de voornaamste middelen van communicatie en vervoer, van geregelde stoombootdiensten, belangrijke spoorwegverbindingen, groote wegen, enz. Dit zou het onderwijs in de handelsgeographie, dat op de hoogste klassen onzer burgerscholen moet gegeven worden, zeker veel gemakkelijker maken.
Rogge.
GEMEENTE-ATLAS VAN NEDERLAND, naar officiëele bronnen ontworpen door J. Kuyper. Leeuwarden, Hugo Suringar 1866.
Een cartographisch werk als dat, waarvan ik den titel afschreef, van zulk een omvang, met zooveel zorg bewerkt, is een te zeldzaam verschijnsel in ons vaderland en tevens van te groot belang, dan dat er in dit Tijdschrift de aandacht niet op gevestigd zou worden. Er wordt hier op dit gebied zooveel prulwerk geleverd, dat iets goeds en degelijks ons waarlijk verkwikt. Nu is de naam van Kuyper, de vervaardiger van den Natuuren staathuishoudkundigen Atlas van Nederland, en van den Nieuwen Atlas der wereld, ongetwijfeld eene aanbeveling. Wat door hem geleverd wordt, kan gerust de vergelijking doorstaan met de beste cartographische werken van het buitenland. Toch verdient de uitgever allen lof, die den moed had tot zulk eene kostbare en uitgebreide onderneming. Deze Atlas zal toch niet meer of minder dan 1138 kaartjes van de afzonderlijke gemeenten bevatten. Voorts zal bij elk gewest eene provinciale kaart als overzichtskaart worden geleverd. Eindelijk zal er nog eene groote overzichtskaart van het geheele rijk worden bijgevoegd. En men heeft waarlijk niet te klagen dat dit werk te kostbaar is. Bij inteekening op den geheelen atlas kost ieder kaartje maar 5 cents. Verlangt men slechts ééne provincie, dan zijn de kaartjes tegen 7 cents te bekomen. Afzonderlijke kaartjes zijn voor 10 cents verkrijgbaar. Doch verlangt men, bijv. voor schoolgebruik, een groot aantal exemplaren van dezelfde kaart, dan worden 20 exemplaren voor ƒ 1,50 en 50 voor ƒ 3 afgeleverd.
Men heeft reeds gezegd, dat deze Atlas onmisbaar is op elke secretarie, dat hij gevonden moet worden op het kantoor van

{==316==} {>>pagina-aanduiding<<}
elken handelaar, dat hij bijzonder is aan te bevelen voor onderwijzers op lagere scholen. Ik hoop dat dit niet vruchteloos gezegd zal zijn. Ieder gevoelt aanstonds, welk nut dit werk kan hebben voor gemeentebesturen, voor kooplieden, en bij het onderwijs in de aardrijkskunde van Nederland. Op scholen van uitgebreid lager onderwijs, op kweekscholen voor onderwijzers en onderwijzeressen, op de scholen voor middelbaar onderwijs mag hij stellig niet gemist worden. De Gemeente-Atlas is een vraagboek voor ieder, die belang heeft bij de topographie van Nederland.
Maar - en dit heeft men geloof ik nog niet gezegd - ik zou deze Atlas nog meer verspreid en bekend willen zien. Men kan niet verwachten, dat ieder burger deze onderneming door zijne inteekening steunen zal; doch wel, dat in ieder gezin ten minste het kaartje zal gevonden worden van de gemeente waarin men woont. Of heeft niet ieder daar belang bij? Men kan niet vergen dat alle scholieren in Nederland zoo gelukkig zullen zijn van in het bezit gesteld te worden van den geheelen Atlas, maar toch wel dat hun een Atlas in handen gegeven zal worden van de gemeenten der provincie waarin zij wonen. Zij zullen er meer aan hebben dan aan menigen goedkoopen en slechten Atlas der wereld, al steekt die ook in een mooien band.
Wanneer deze Atlas geheel gereed zal zijn, hoop ik er op terug te komen. Voor het tegenwoordige alleen nog dit. De hr. Kuyper onderstelt, dat er in zijne kaartjes wel onnauwkeurigheden zullen worden aangetroffen. Hij heeft gebruik gemaakt van de bekende topographische kaart van Nederland in 62 bladen, en andere uitstekende kaartwerken. Hij heeft deskundigen geraadpleegd en voor sommige gedeelten een persoonlijk onderzoek ingesteld. Doch dit onderzoek heeft hij natuurlijk niet over ons gansche land kunnen uitstrekken. Alle inlichtingen en opmerkingen, die kunnen strekken om den Atlas tot hooger volkomenheid, zelfs in de geringste bijzonderheden, op te voeren, zullen hem dus aangenaam zijn. Welnu, niets is gemakkelijker dan hem die te verschaffen. Laat er in elke gemeente slechts één persoon, een onderwijzer bijv., gevonden worden, die de moeite wil nemen, de plaatselijke gesteldheid zijner gemeente met het kaartje te vergelijken, en zelfs de kleinste onjuistheden ten aanzien van wegen en grondverdeeling en wat dies meer zij, zullen verdwijnen.
R.






{==317==} {>>pagina-aanduiding<<}

Buitenlandsche letterkunde.

Losse schetsen.


Charles Dickens, de schrijver voor den huiselijken haard.

Indien ik een heiden ware, zou ik wenschen een vuuraanbidder te zijn. Deinsde ik niet terug voor de verdenking van afgoderij of beeldendienst, ik zou een beeld van Vesta, de godin van den huiselijken haard, plaatsen in mijn huiskamer, om er dagelijks mijn nederige hulde aan te brengen. Want ik ben een hartstochtelijke vereerder van het vuur; - een vurig aanbidder van den huiselijken haard. Als soms bij 't loeien van de najaarsstormen en 't kletteren van den regen mijn hart kan uitgaan naar het zoele Zuiden en Mignon's ‘daarheen’ mij van de lippen wil, dan schuif ik mijn stoel wat dichter bij het vuur en staar eens in de spelende vlammen en word met het barre Noorden weêr verzoend. Als ik in de ellende der armoede mij verdiep, dan schijnt dit mij haar zwaarste kruis, dat daar geen enkele vonk gloort aan den kouden haard en 't in de naakte woning zóó tochtig is en zóó kil, dat reeds de voorstelling ons doet klappertanden. Roep ik mij de onmeedoogende behandeling voor den geest, waaraan de armen dikwerf bloot staan, dan schijnt dit mij 't hardste woord, dat hun naar 't hoofd geworpen worden kan: ‘gaat henen en wordt warm.’

{==318==} {>>pagina-aanduiding<<}

Wie kent niet de geneuchten van het vuur? Wie zat niet wel eens in de eenzaamheid te mijmeren bij den haard en ondervond de tooverkracht dier dansende en spelende en met elkander worstelende vlammen, uit wier geheimzinnig schrift alles is te lezen, wat ons de verbeelding ingeeft en onder wier dartel spel zich de hoogste ernst verbergt. Daar doemden ze voor ons als uit de vlammen op, de liefelijke beelden uit een ver verleden, de verheerlijkte gestalte van een teerbeminde moeder of het vriendelijk beeld van een speelnoot uit onze kinderjaren, het droef herdenken aan onze eerste kinderrampen en de zoete herinnering aan onze eerste liefde, en 't was als dansten al die beelden met elkaâr een rondedans, als verdrongen en verjoegen zij elkaâr, totdat wij ten laatste uit onze mijmering ontwaakt, niets anders meer aanschouwden dan 't grillig spel der vlammen. Of wie schaarde zich niet menigmalen in 't gezellig schemervuur met vrouw en kinderen, met broêrs en zusters rondom 't lustig knappend vuur? 't Was dan alsof de warmte, die uiterlijk zich aan 't lichaam meêdeelde, innerlijk ook het gemoed doordrong. 't Was of zij lokte tot vertrouwelijke mededeeling. 't Was of geheimen, elders zorgvuldig verborgen, ons daar ontvielen, eer wij zelf 't wisten, 't was of er een wedstrijd werd geboren tusschen de vonken die spatten in den haard en de vonken die ontsprongen aan den geest van hen die er om henen zaten. Aan den huiselijken haard hooren ze t'huis, de boeiende verhalen en levendige schilderingen, de dolle kluchten en vermakelijke grappen, de optimistische beschouwingen van de menschheid en het leven en de lessen, die op gullen, lossen toon gegeven, voor 't leven dienstig zijn.
Maar eindelijk is het schemeruur verstreken. Het lamplicht wordt ontstoken. De luiken worden gesloten. De gordijnen zorgvuldig toegehaald. 't Wordt nog warmer en gezelliger in 't huisvertrek. Men schaart zich om de tafel heen. De geurige thee wordt ingeschonken en dampt u vriendelijk tegen. Gij leest inmiddels de courant en deelt daaruit wat wetenswaardig is aan uwe huisgenooten meê. Gij verdiept u in de wisselvalligheid van een ministeriëlen zetel of in den verkiezingstrijd of in de veepest.
Maar eindelijk, ook dit bedrijf is afgeloopen. Wat zullen we verder doen? want we blijven t'huis en hebben den heelen avond aan ons. Het discours voortzetten over.....waarover hadden wij 't ook weêr: voortreffelijk, maar men raakt ten laatste uitgepraat.

{==319==} {>>pagina-aanduiding<<}

Een onderhoudend, prettig boek? Mij dunkt, dat was niet kwaad. Maar wat zal 't wezen? Een der strijdschriften van den dag, in wier stortvloed wij bijna verdrinken? De correspondentie tusschen Pierson en Réville? O, zij is uitnemend lezenswaard, geestig als ze is en ernstig tevens. Maar wat ik u bidden mag, bewaart de theologische strijdschriften voor uwe studeerkamer of uw kabinet; leest ze althans uw vrouw niet voor, eer de kinderen naar bed zijn. Hun jeugd is waarlijk nog te frisch om bezoedeld te worden met stof uit het theologisch strijdperk. Of een der romans van Paul de Cock en consorten? Als gij zelf ze leest, gij schaamt u toch, om ze aan vrouw en kinderen aan te bieden. Een der romans van Mühlbach dan? Och, als gij geschiedenis wilt lezen, leest ze dan liever van zuiver gehalte, dan zulk een poespas van werkelijkheid en verdichting, hoe smakelijk ook toebereid: neemt dan uw Macaulay of uw Motley ter hand. Daar kom ik op 't gebied van Engeland's letterkunde. Ik zoek - laat ons dat niet vergeten - iets ter lezing voor den huiselijken kring en aan den huiselijken haard. Ik snuffel in mijn boekenkast en vindt er o.a. de Klok van meester Humphrey. Ik sla toevallig een woord van dien goeden, ouden kreupele aan zijne lezers op. Mij dunkt, dat is van onze gading. Hij zit te mijmeren bij het vuur. Hoort: ‘het is weder middernacht,’ zoo fluistert hij. ‘Mijn vuur brandt vrolijk en ik luister naar de stem mijner onde vriendin, mijn trouwe huisklok. Op zulk een tijd dwingt de gedachte mij een glimlach af, hoe eenzaam ik wel schijnen zou, als iemand mij zoo in mijn leuningstoel bij den haard zag zitten, met mijne kruk, het zinnebeeld mijner hulpeloosheid, naast mij. Evenwel, al ben ik oud en kinderloos, op zulk een tijd gevoel ik mij niet eenzaam, maar ben het middelpunt eener stilzwijgende groep, in wier gezelschap ik me graag bevind.
‘Als mijn vuur helder brandt en zijn gloed de wanden en de zoldering van mijne kamer kleurt, als mijne klok dan vrolijk schijnt te tikken en ik in dat getik en in het knappen van het vuur stemmen meen te hooren en het licht me schijnt toe te lachen, komen zich daarbij nog andere stemmen en lachende gezigten voegen. Een geheel jeugdig gezelschap verzamelt zich om mijnen haard. Mijn stoel staat niet meer op zijn gewone plaats, maar is in een hoek geschoven om meer ruimte voor den grooten kring te maken. Ik heb zonen, dochteren en klein-
{==320==} {>>pagina-aanduiding<<}
kinderen, en 't is een feestelijke gelegenheid, een verjaardag of een kerstfeest, die ons heeft bijeengebragt.’
‘Maar - zoo mijmert de oude heer al verder - ‘al zit er bij dit vuur niemand dan een zwakkelijk, oud man, uit mijn zoldervenster kan ik honderd huizen zien, waarin zulke gezellige bijeenkomsten een wezenlijkheid zijn. Op mijn wandelingen ga ik dagelijks duizend menschen voorbij, wier zorgen verlicht worden, wier dagelijksche arbeid verzoet, wier leven van dag tot dag veraangenaamd wordt door zulke tusschenpoozen van huiselijk geluk. Hoeveel moeielijke arbeid wordt niet met blijdschap ondernomen, hoeveel wordt er niet met geduld geleden en met grootmoedigheid opgeofferd, omdat men zijn huis en de zijnen lief heeft! Laat ik den hemel dankbaar zijn, dat ik mijn eenzaamheid kan bevolken met de beelden van zooveel schoons, dat de werkelijkheid om mij heen aanbiedt. Als ik me daarmeê mag bezig houden, ben ik niet meer alleen.’
Waarlijk, die oude heer spreekt goed. En wat vinden we verder in zijn boek? Gij vindt er allerlei verhalen, door hem en zijne vrienden aan 't hoekjen van den haard elkander meêgedeeld. Nelly b.v. en Barnaby Rudge, om van kleiner schetsen niet te spreken. En wie schuilt er achter meester Humphrey? En wie is de schrijver van dat alles? Laat ons eens zien op het titelblad. Maar neen, dat is niet noodig; of wie onzer kent hem niet, Charles Dickens, den schrijver en dichter van den huiselijken haard, indien er ooit een is geweest? Omdat ik een vuuraanbidder ben, daarom ben ik een Dickensaanbidder. En omdat ik een vereerder van Dickens ben, wil ik trachten de liefde die mij jegens hem bezielt in anderer boezem over te storten. Mijn beschouwing maakt niet de minste aanspraak op oorspronkelijkheid. 't Is alleen mijn streven een aantal bloemen van onderscheiden kleur en geur uit Dickens werken saâm te lezen en als in een ruiker den lezer aan te bieden. Welke elementen Dickens in zich vereenigt, waardoor hij de vertrouweling kan wezen van den huiselijken kring, wil ik trachten u aan te wijzen: ik doe hem daartoe kennen als schilder, als comicus, als optimist en als moralist. Dat al die eigenschappen naast hunne licht- ook hunne schaduwzijde hebben, dat kan de man ons leeren, wiens uitvoerig werk daar in mijn boekenkast naast Dickens' schriften staat. 't Is Henri Taine, die in zijn ‘Histoire de la littérature Anglaise’ ook aan onzen schrijver zijn aandacht heeft gewijd. Ik kan Taine

{==321==} {>>pagina-aanduiding<<}
niet lezen, zonder vurig te bewonderen zijn geest en zijn vernuft, de fijnheid zijner opmerkingsgave en de scherpte zijner kritiek; maar ik kan hem ook niet lezen zonder mij te bedroeven over een man die zijn positivisme zoo ver drijft dat hij beweert, ‘dat de mensch een beest is door de noodzakelijkheid voortgezweept, maar dat, trotsch en spitsvondig, beweert dat het gaat alleen omdat het wil,’ een man wiens meêdoogenlooze kritiek ons maar al te vaak herinnert aan Schillers distichon:

‘Es liebt die Welt das Edle zu verachten 
Und das Erhabne in den Staub zu ziehn.’ 

Hoe 't zij, waar wij Dickens hooren, mag ook voor zijn beoordeelaar het oor geenszins gesloten worden. Maar eer we dien lusthof gaan doorwandelen verlangt gij iets meer te weten van hem die al die bloemen geplant heeft: gij vraagt me naar Dickens' leven en omstandigheden. Ziehier het weinige wat ik er u van zeggen kan.
Charles Dickens is nog een man in de kracht des levens, want ten jare 1812 werd hij in Landport bij Portsmouth geboren. Heeft hij zich later den man des volks betoond, hij was ook voortgesproten uit het volk; zijn vader was eerste klerk bij de administratie der marine en later snelschrijver voor een dagblad. En zou zijn zoon eerst tot zaakwaarnemer worden opgeleid, al ras liet hij die drooge studie varen, om zich ook te wijden aan de stenographie, eerst voor het dagblad The True Sun, later voor de Morning Chronicle. Als zoodanig onderscheidde hij zich reeds door de correctheid en degelijkheid van zijn verslagen. Toch was 't niet dan schoorvoetend, dat de uitgever van de Monthly Magazine in 1833 een paar schetsen van den jeugdigen auteur in zijn kolommen opnam. Maar zóó gunstig werden zij al aanstonds opgenomen, dat ‘Boz,’ want onder dien pseudoniem verborg zich Dickens nog, straks daarop een geheele serie van ‘Schetsen uit het leven en karakter der Engelschen’ in de avond-editie van de ‘Morning Chronicle’ verschijnen deed. Die schetsen van den een-en-twintigjarige dragen - kan het anders? - nog den stempel van zijn jeugdigen leeftijd; jacht op effect en overdrijving zijn daarin geenszins te miskennen. En toch, de levendige schilderingen van een afgelegen scheepswerf, een vervallen kroeg, een ouderwetsche kleine stad met nauwe straten en scheve huizen, van de straten van Londen, gelijk ze des morgens uit haar slaap opkomen en des avonds weêr daarin verzinken, dat alles ver-
{==322==} {>>pagina-aanduiding<<}
raadt ons reeds den man van talent. Een paar jaar later begon zijn Pickwick-club het licht te zien, wederom schilderingen van het volksleven en allerlei huiselijke en maatschappelijke toestanden, maar thans onderling verbonden, wel niet door een degelijke intrigue, maar toch door een zekeren draad. Pickwick, het deftig en goedaardig hoofd der club
naar hem genoemd, vergezellen wij met Sam Weller, zijn onafscheidelijken lijfknecht, een der uitstekendste figuren die Dickens ooit geschilderd heeft, en zijn drie vrienden Winkle, Tupman en Stockwall op hunne reizen door Engeland en zijn getuigen van de potsierlijke avonturen die hun ten deel vallen. Die Pickwick-club vestigde den roem van onzen schrijver en maakte hem tot den lieveling van 't Engelsche publiek, zoodat de Edinburgh-Review van October 1838 eene aankondiging van dit zijn werk aanving met deze woorden: ‘Charles Dickens is de meest populaire schrijver van zijn tijd. Sints de uitgave der gedichten en novellen van Sir Walter Scott is er geen werk geweest, waarvan het debiet dat der Pickwick-Papers evenaarde. Dertig duizend exemplaren worden gezegd daarvan verkocht te zijn. 't Is op verschillende wijzen in den vorm van een drama gebracht en opgevoerd op onderscheidene Londensche theaters.’
Maar genoeg. 't Is evenmin mijn plan uitvoerig te schilderen hoe de zon van Dickens allengs hooger steeg aan den litterarischen hemel, waar zij nog prijkt in volle kleurenpracht, als met een dorre opsomming zijner werken de aandacht mijner lezers te vermoeien. Wat zijn uitwendige omstandigheden aangaat heb ik nog slechts te herinneren, dat hij in 1842 eene reis ondernam naar Noord-Amerika, die hare vruchten afwierp in de American Notes, maar vooral in de Martin Chuzzlewit. Is in beide werken Amerika het tooneel der handeling, 't ontbreekt niet aan een scherpe, soms onbillijke geeseling der Amerikaansche toestanden, van het selfgovernment met al zijn belachelijke gevolgen. Nam hij in 1846, na zijn terugkeer uit Italie, voor korten tijd de redactie van ‘the Daily News’ op zich, hij liet die spoedig weder varen, om met vernieuwde voorliefde terug te keeren tot zijn litterarischen werkkring, waarin hij sints zich onafgebroken bewoog. Aan dien terugkeer danken wij zijn Dombey and Son, zijn David Copperfield, zijn Bleakhouse en, om niet meer te noemen, nu laatstelijk zijn ‘Our mutual friend’.
Doch laat ons trachten het opschrift dezer studie te rechtvaardigen.

{==323==} {>>pagina-aanduiding<<}

Waarom is Dickens bij uitnemendheid de schrijver voor den huiselijken haard? Ik tracht het bewijs te leveren, terwijl ik zijne werken hier en daar doorblader en wel bij voorkeur zijne meesterstukken: The Pickwick-club, Master Humfrey's Clock, Martin Chuzzlewit, David Copperfield en Our mutual friend.
Dickens is schilder bij uitnemendheid. Maar welke eischen mogen wij dan stellen aan den beschrijvenden dichter, aan den romanschrijver of novellist, die ous levenstoestanden, huiselijke tooneelen, natuurverschijnselen of bepaalde typen wil afmalen? Wie een duidelijk antwoord op die vraag begeert, raadplege Lessing, die in zijn Laokoön de grenzen tusschen schilderkunst en poezie met meesterhand heeft afgebakend. Goddank, de tijden zijn voorbij, waarin gerekte beschrijvingen van op- of ondergaande zonnen, van vreedzame landschappen met grazende koeien en blatende schapen, zonder actie en leven, den palm der schoonheid konden wegdragen. Thomson heeft met zijne Seasons uitgediend. Als wij 't beeld van dezen of genen historischen persoon ons vinden afgemaald, dan is 't ons niet te doen om een haarfijne monstering eener garde-robe uit de 16de, 17de of welke andere eeuw dan ook, gelijk b.v. de kleeding van den Israelitischen Hoogepriester tot het minste strikje en lintje toe ons in 't boek Exodus beschreven wordt. En toch, ziedaar de klip waarop, trots al zijn groote deugden, een Walter Scott onmiskenbaar is gestrand en waarop, in zijn doorluchtig gezelschap, onze verdienstelijke Bosboom-Toussaint telkens pleegt te verzeilen. Of wat dunkt u b.v. van het toilet van vader Boudewijn van Utrecht in de Jonkvrouw van Lauernesse aldus geschilderd: ‘Een wijde lakensche overrok van een hoog, somber bruin had met de loshangende mouwen bijna een soutane geleken, zoo hij niet met een smallen rand van wolfshaar ware omzet geweest en versierd, en zoo niet een sluier van doffe, witte zijde, die van achteren in breede slippen afhing, den touwgordel had vervangen. Ook was dat gewaad korter dan de monnikspij en liet nog veel van de beenkleederen zien, mede van laken en zwart van verwe, even als de barret, waaronder hij nog het calotje droeg, dat toen reeds een veel gebruikt kruindeksel was, zelfs voor leeken.’ Gij wordt
ongeduldig en zijt bijna geneigd om der gevierde schrijfster, als 't niet te ondeugend was, zoowel de barret als het calotje naar 't hoofd te werpen, met verzoek, dat zij voortaan zulke kleedingstukken voor zich zelf

{==324==} {>>pagina-aanduiding<<}
behoude. Er is in die beschrijving geen werking en geen leven: zij staat met het karakter dat u wordt voorgesteld niet onmiddellijk in verband, daarom laat ze u onverschillig. De schilder in woorden heeft een voorrecht boven den schilder in verwen, dat hij niet straffeloos ongebruikt laat. De laatste kan ons een toestand of een handeling slechts schetsen op één gegeven tijdstip en kieze daartoe bij voorkeur een zoodanig, dat nog iets te verwachten of te vermoeden overlaat. In dit opzicht stelt Lessing, en te recht, den Griekschen schilder Timomachus ten voorbeelde. Zijne Medea, de kindermoordenares, was een beroemde schilderij. Hij nam ze niet op 't oogenblik, waarop zij hare kinderen werkelijk vermoordt, maar eenige oogenblikken vroeger, als de moederlijke liefde nog in strijd is met de jaloezie, een strijd waarvan wij de beslissing met huivering voorzien. De schilder in woorden daarentegen kan een opeenvolging ons doen zien van verschillende momenten en van de ontwikkeling eener handeling ons getuigen maken. Dat begreep de oude Homerus reeds. Als hij ons in de Ilias den wagen van Juno schildert, dan moet Hebe dien voor onze oogen stuk voor stuk in elkander zetten en de verschillende deelen worden als 't ware levend onder hare handen. Wil hij den gouden scepter van Agamemnon ons doen zien, dan geeft hij in plaats van eene afbeelding, een geschiedenis van dien scepter, van zijne eerste bewerking door Vulcanus af, tot dat hij komt in de handen van den vorst van Argos. In een woord, hij bezielt, hij verpersoonlijkt ook de levenlooze voorwerpen, die hij ten tooneele voert, en 't is die kunst welke Dickens - ik zal niet zeggen: hem heeft afgezien, want ik weet niet of hij Homerus ooit gelezen heeft - maar zekerlijk verstaat. Wat dunkt u b.v. van deze beschrijving in den Martin Chuzzlewit van 't dwarrelen der gele bladeren door den wind verstrooid:
‘'t Was bijna niet der moeite waard voor een eerbiedwaardigen wind zijn wraak te gaan koelen op zulke arme schepselen, als de gevallen blaren; maar daar deze wind toevallig met een grooten hoop daarvan in aanraking kwam, verstrooide hij ze zoo, dat ze wegvlogen door elkaâr, sommige hier, andere daar, voor elkander heen rollend, in de rondte draaiend op hun dunne randen, zoodat ze ijlhoofdig de vlucht namen in de lucht, en allerlei buitengewone kromme sprongen deden in 't uiterste hunner wanhoop. En dit was nog niet genoeg voor zijn kwaadwillige woede, want, niet tevreden met ze op te jagen, hoopte hij kleine

{==325==} {>>pagina-aanduiding<<}
stukjes van hen op een en dreef ze in de zaagkuil van den wagenmaker en onder de planken en houten op 't plein, en 't zaagsel in de lucht verstrooiend, ging hij weêr beneden naar hen kijken, en als hij er eenige ontmoette, hu! hoe dreef hij ze voort en volgde ze op de hielen.’ Zoowel de bladeren als de wind zijn hier personen geworden. Gij ziet ze dwarrelen en dansen en krijgt medelijden met hun rustelooze vaart. Neen, wij geven het Taine niet toe, dat Dickens bij dergelijke tafereelen aan zijn verbeelding al te zeer heeft bot gevierd en enkel en alleen uit die verbeelding heeft geput. 't Is waar: hij beschrijft niet als Walter Scott, om een geografische kaart den lezer aan te bieden; hij viert aan zijn verbeelding den vrijen teugel, ja, maar nadat hij vooraf de werkelijkheid bespied en hoogst nauwkeurig gadegeslagen heeft. Wilt ge er u van overtuigen, wat zegt ge dan, b.v. van een genrestukje als het stalletje van Silas Wegg, in Our mutual friend:
‘Dat stalletje van Silas Wegg was het hardste stalletje van alle steenachtige stalletjes in Londen. Men kreeg aangezichtspijn als men naar zijn appels keek, maagpijn alleen van het zien van zijn china'sappelen en kiespijn op het gezicht van zijn hazelnooten. Van dit laatste artikel had hij altijd een nijdig hoopje liggen, waarop een klein houten maatje lag, dat, om zoo te zeggen, geen holte had en de cents-maat, door de Magna Charta bepaald, scheen te moeten vertegenwoordigen. Of het nu kwam door te veel oostewind of niet - de hoek lag op het oosten - maar het stalletje, de voorraad en de eigenaar waren allen zoo droog als de woestijn. Wegg was een beenig man, grof van vel, met een gezicht, dat uit zeer ruwe stof scheen gesneden te zijn, en waarin ongeveer evenveel afwisseling van uitdrukking lag als in den ratel van een nachtwacht. Om de waarheid te zeggen, hij was zulk een houterig man, dat zijn houten been hem van nature eigen scheen te zijn en hij zeker iemand, met rijke verbeeldingskracht begaafd, die hem gadesloeg, op het denkbeeld bracht, dat hij misschien, indien de ontwikkeling niet ontijdig werd belemmerd, binnen een half jaar tijds twee houten beenen hebben zou.’
Zijt gij een vriend van binnenhuisjes? 't Is onmogelijk ze bekoorlijker te schilderen dan Dickens heeft gedaan. Daar ligt een gloed en leven over die tooneelen, die ons onuitsprekelijk aantrekt. Ik althans smaak telkens nieuw genot als ik in den David Copperfield de schildering lees van 't oude huis waar hij geboren werd, van de keuken waar hij Peggotty voorlas uit het krokodillen-
{==326==} {>>pagina-aanduiding<<}
boek, van de kerk waar hij zich overgaf aan zijne jongensmijmeringen tot dat 't hem toescheen, dat de predikant een droomerige wijs zong die hem zoo in slaap wiegde, dat hij eindelijk met groot geraas van de bank viel en door Peggotty werd weggedragen, of van het schip der familie Peggotty, voor David een paradijs in 't bijzijn van ‘little Em'ly’, en van den goeden Ham.
Maar vooral is Dickens meester in het schilderen van détails. Hij is verzot op kleinigheden. Taiue maakt hem daarvan een verwijt en beweert, dat hij door aan kleinigheden te blijven hangen de groote zaken niet opmerkt, dat hij bij de schildering van een landschap wel tot in het minutieuse toe de bewegingen van een grassprietje af zal malen maar geen oog heeft voor schoone vormen en kleuren. Dat verwijt schijnt mij onwaar. Daarbij heeft Taine de waarde der détails voorbijgezien, of ontmoeten wij niet in 't dagelijksch leven telkens menschen die in een kleine eigenaardigheid ons hun karakter te aanschouwen geven? Ik ken bijv. een achtenswaardig man, dien ge altijd zien zult met een grooten hoed op 't hoofd en een kolossale parapluie in de hand, kleinigheden die mij hem doen kennen als iemand die voorzichtig en secuur is. Ik ken een oude dame, die u altijd briefjes schrijven zal op halve velletjes van ontvangen brieven afgesneden, en een couvert dat zij ontvangt zal omkeeren om 't nog eens te gebruiken, en die nietigheden doen mij haar kennen als de vleeschgeworden zuinigheid. Welnu, zoo is ook bij Dickens elk détail van beteekenis. De recht opstaande haren van Thomas Traddles, den opgewonden vriend van Copperfield, de klamme vischhanden van Uriah Heep, den verachtelijken huichelaar, de oude kapitein Cuttle met zijn glimmenden hoed, zijn halsboordjes als fokkemasten van een kinderscheepje en zijn motto: ‘houd je roer regt’, of eindelijk het onbetaalbare notitieboekje van Pickwick, waarin elke merkwaardigheid door hem wordt opgeteekend, tot den ouderdom toe van het tweeenveertigjarig paard voor zijne cab, dat twee of drie weken in het tuig blijft en, omdat het zoo zwak is, zelden uitgespannen wordt. Doch waartoe meer? Bijna elk zijner persoonlijkheden is een type, kenbaar aan eenig détail. Nu zal ik niet beweren dat die typen altijd met juistheid zijn geschetst. Ik zal niet ontkennen, dat menige bijzonderheid willekeurig
schijnt gekozen. Dit slechts beweer ik, dat hij, die Diekens zijn détailschildering wil ontnemen of hem daarin beperken, zijne persoonlijkheid opheft en hem van zijn kracht berooft. Dit slechts vraag ik, of een

{==327==} {>>pagina-aanduiding<<}
man die zoo aanschouwelijk schildert, ons zoo met zijn personen meê doet leven, zoo de onbezielde natuur bezielt, geen schrijver voor den huiselijken haard mag heeten? - En niet minder verdient hij als comicus dien eerenaam. Aan den huiselijken haard wil men wel eens stoeien, elkaâr dwaasheden vertellen en wat ondeugend zijn. Ongelukkig 't huisgezin waar de lach der schuldelooze vreugde nimmer wordt gehoord, waar men altijd zit te mijmeren en te kniezen aan den haard. Welnu, Dickens weet te stoeien met zijn lezers. Vooral in zijne eerste werken aanschouwt ge zijn opbruisenden ‘Witz.’ Hij overstort u daar met dwaasheden, zoodat ge nu en dan gevaar loopt er onder te verdrinken. Zijn Pickwickclub spant in dit opzigt de kroon. De onverstoorbare deftigheid van Pickwick vormt hier een comisch contrast met de guitenstreken van Sam Weller. Maar vooral schuilt hier zijn kracht in misverstanden, in mal à propos'. Verscheidene dramatische schrijvers hebben een comédie van vergissingen geschreven waarin b.v. twee personen telkens met elkaâr verward worden. Dat deed Shakspeare. Dat deed Schiller. Aan zulke comedies is ook Dickens rijk. En dan denk ik hier in de eerste plaats aan het prachtige tooneel tusschen Pickwick en jufvrouw Bardell zijne huiswaardin. Pickwick is voornemens een knecht te huren en waar hij dit aan jufvrouw Bardell aankondigt, terwijl deze bezig is stof af te nemen in zijn kamer, ziet de goede vrouw daarin een huwelijksvoorstel dat gretig door haar aangenomen wordt, zoodat zij den deftigen Pickwiek om den hals valt en deze met moeite uit hare armen wordt verlost.
Trouwens, van dergelijke tooneelen wemelen de Pickwiek-Papers. Laat mij nog slechts herinneren aan de rijpartij van Pickwick en Winkler, aan de toevallige ontmoeting van Pickwick met een dame in haar slaapkamer, of aan 't onthaal in 't zomerhuisje dat Quilp, in de Nelly, zijnen vrienden aanbiedt, of aan de avonden waarop Silas Wegg, de man van het stalletje uit Our mutual friend, Nicodemus Boffin komt voorlezen uit een werk van 8 deelen: ‘De opkomst en 't verval van het romeinsche rijk’ of, gelijk Boffin 't uitdrukt, met hem opkomt en vervalt.
Dit alleen valt niet te ontkennen, dat Dickens door zijn comisch talent zich soms te zeer laat medeslepen. Hij discht ons nu en dan dwaasheden op, die hoegenaamd niet zijn gemotiveerd. En vooral laat hij zich soms verleiden tot het schilderen van caricaturen, zóó overdreven en zóó sterk gekleurd, dat daarin geen

{==328==} {>>pagina-aanduiding<<}
menschelijk wezen meer herkenbaar is, wandelende abstractiën, onnatuurlijke verpersoonlijkingen van een of andere ondeugd. Als haar vertegenwoordiger heb ik, om niet te spreken van Rosa Dartle in den Copperfield en Carker in den Dombey, slechts Quilp te noemen, den afschuwelijken duivel, den kobolt en den kwelgeest, die den ganschen nacht door cigaren zit te rooken en grog zit te drinken, alleen om zijne vrouw, die daarbij waken moet, te kwellen. Quilp, die aan zijn ontbijt harde eieren eet met schaal en al, garnalen met koppen en staarten, die te gelijk tabak kauwt en waterkers, zijn thee kokend-heet drinkt, zijn vork en lepel krom bijt en dergelijke onmogelijkheden meer. En dat Dickens zelf hier de psychologische onwaarheid zijner schildering heeft gevoeld, blijkt uit 't geen hij er onmiddellijk bijvoegt, dat nl. Quilps schoonmoeder er aan begon te twijfelen, of hij niet een duivel was in menschelijke gedaante.
Neen, de beelden die uit de vuurvlammen voor ons opstijgen mogen fantastisch vaak en grillig zijn, de schrijver voor den huiselijken haard heeft ernstig toe te zien, dat hij aan geen enkel gewroeht van zijne fantasie het leven schenke, eer hij zijn recht van bestaan nauwkeurig heeft onderzocht.
Maar waartoe nu - zoo hoor ik vragen - al die dwaze tooneelen, die belachelijke voorvallen, die zonderlinge avonturen? Is des schrijvers doel geen ander dan ons den lever te doen schudden, ons te laten lachen tot ons de tranen langs de wangen vloeien; 't blijft me dan een raadsel, hoe men zoo hoogelijk met hem ingenomen kan zijn. Indedaad, dat is over Dickens het heerschende gevoelen. Hij wordt beschouwd als iemand die dolle boeken heeft geschreven, tallooze dwaasheden heeft opeengestapeld en met wien men zich uitstekend amuseeren kan. Waarlijk, wie zoo oordeelt, die kent Dickens niet, die miskent hem grootelijks. Want vooreerst leert reeds een oppervlakkige beschouwing, dat er in zijne werken vrij wat meer is wat tot weenen dan wat tot lachen stemt. Dickens is meer nog dan een man, die aardigheden zegt. Hij is een man van hoogen ernst, van diep gevoel, van warme menschenliefde. Hij heeft een open oog voor 's levens smarten, raadselen en nooden. In de woningen der armen is hij geen vreemdeling. De smart van weduwen en weezen wordt door hem verstaan. In 't lijden der miskenning en der eenzaamheid kan hij zich geheel verplaatsen. In de kinderwereld beweegt hij zich met hooge ingenomenheid. En bij

{==329==} {>>pagina-aanduiding<<}
de beschouwing van dat alles is hij optimist, hij gelooft aan 't goede in de menschelijke natuur, hij beziet de zaken van haar beste zijde, doet ons 't leven van zijn idealen kant beschouwen en stort zijn levenslust in onzen boezem over. Ziedaar de hooge waarde van de Pickwick-papers. Zij verzoenen ons met de ‘petites misères’ van het menschelijk leven, met de zwakheden, dwaasheden en misstappen, die in elken stand en kring zijn aan te treffen. Hoezeer een Pickwick ook in 't nauw gebracht worde, hij bewaart onder alles zijn deftige tevredenheid. Maar vooral de onsterfelijke Sam Weller is in dit opzicht een model. Wilt gij zijn levensbeschouwing leeren kennen, hoort dan hoe hij aan Pickwick zijn geschiedenis verhaalt.
‘Ik werd hals over kop de wereld ingegooid, mijnheer, om met haar rampen en bezwaren haasje-over te spelen. Eerst was ik als jongen in dienst bij een karreman, toen bij een voerman, toen werd ik boodschaplooper, toen oppasser en nu ben ik hcerenknecht. Wie weet of ik eindelijk niet nog een heer word, met een lange pijp in den mond en een priëeltje achter in den tuin! Wie weet het! Mij zou het niet verwonderen.’
En als Pickwick antwoordt: ‘Gij zijt een echte philosoof, Sam!’ dan luidt Sams wederantwoord: ‘Dat zit bij onze familie in het bloed, geloof ik, mijnheer! Mijn vader is er tegenwoordig heel ver in. Als mijne stiefmoeder ruzie met hem zoekt, fluit hij maar wat. Dan wordt zij kwaad en slaat zijn pijp in stukken en dan neemt hij een andere. Dan begint zij te gillen en krijgt het op de zenuwen, en hij blijft zeer genoegelijk zitten rooken, totdat zij weêr beter wordt. Dat is philosophie, niet waar, mijnheer?’
En die levensphilosophie legt onze Sam onder alle omstandigheden aan den dag. Hij neemt de zaken in het leven zoo als ze zijn, tracht er van te maken wat er van te maken is, en drukt zijn levensbeschouwing uit in een tal van spreekwoorden waarvan men een kostelijke verzameling zou kunnen bijeenbrengen. Is er een ongeluk gebeurd, Sam Weller zegt: ‘'t Is voorbij en niet te veranderen, en dat is een groote troost, gelijk zij altijd in Turkijë zeggen, als zij een verkeerden den kop hebben afgeslagen.’ Met elk kan hij 't vinden, behalve met den huichelaar, en Jeremias Trottcr, de schijnvrome knecht, en Stiggins, de methodistenprediker, die alles ijdelheid noemt maar zich toch den warmen grog graag laat welgevallen, worden meêdoogenloos door hem gegeeseld. Tegenover de ziekelijke resignatie, die zich bij 's we-
{==330==} {>>pagina-aanduiding<<}
relds rampen al zuchtend neêrlegt, ons geschilderd in Mrs. Gummidge in den Copperfield, vertegenwoordigt Sam den gezonden levenslust. En nog sterker gekleurd is in dit opzicht de figuur van Mark Tapley in den Martin Chuzzlewit, die altijd naar avonturen en wederwaardigheden zoekt, waarbij 't een kunst zou zijn om vrolijk te blijven.
Naar waarheid heeft Taine opgemerkt, dat de karakters van Dickens in twee klassen zich verdeelen laten: zielen die de natuur vormt en zielen die de maatschappij misvormt. Aan de schildering van naieve onschuldige zielen, van kinderen der natuur, heeft hij zijne schoonste bladzijden gewijd. Onovertroffen is b.v. de figuur van Nelly in den roman naar haar genoemd, die zoo helder uitkomt tegenover de duivelsche gedaante van Quilp ter eener en de donkere gestalte van haar grootvader, den ouden speler, ter anderer zijde. Van Nelly, die zoozeer de belangstelling van Engelands schoone sekse gaande maakte, dat zij, terwijl de roman, gelijk bijna alle Dickens' werken, bij afleveringen in 't licht verscheen, een smeekschrift aan den schrijver richtte, dat hij toch het arme meisje in 't leven sparen zou, een verzoek, waardoor Dickens, 't zij ter zijner eer gezegd, zich niet van zijn oorspronkelijke conceptie af liet brengen.
Aandoenlijk schoon is bv. de vlucht van Nelly met haren grootvader, als deze laatste door zijn spel tot den bedelstaf is gebracht en zij samen op avontuur de wijde wereld ingaan. Daar wandelt het natuurkind met den ouden zondaar aan de hand en nauwelijks zijn zij 't gewoel van Londens straten ontvlucht, of zij zetten zich op een heuvel neêr.
‘De frischheid van den morgenstond, het gezang der vogelen, het heldere groen van het welig gras, de donkerder kleur van het geboomte, de bonte afwisseling der wilde bloemen en de welriekende geuren, die de lucht vervulden, verkwikten de harten der twee wandelaars. Het meisje had dien morgen reeds haar eenvoudig gebed gedaan en wel met meer ernst en aandacht dan ooit in haar leven, maar thans kwam 't haar onwillekeurig nogmaals op de lippen. De oude man nam zijn hoed af en zeide amen, hoewel hij de woorden niet had verstaan.’
‘Te huis had Nelly eens een oud exemplaar van Bunyan's 's Christen's reize met grove prenten gevonden, waarin zij heele avonden had gelezen, zich verwonderd afvragende, of dat alles waar gebeurd was, en waar toch die landen zouden liggen, die zulke

{==331==} {>>pagina-aanduiding<<}
zonderlinge namen hadden. Nu kwam haar een plaats uit dat boek in de gedachten. ‘Grootvader, zeî zij, 't is hier veel mooier dan het daar eigenlijk is, maar anders dunkt mij, dat we beide nu veel van Christen hebben, en even als hij, al onze zorgen en bezwaren op dit gras hebben neêrgelegd, om die nooit weêr op te nemen. “Neen, nooit weêr, wij keeren nooit weêr terug” antwoordde de oude man, terwijl hij zijne hand naar de stad uitstrekte.’
Zulk een natuurkind stelt hij ons ook voor oogen in Lize Hexam, de dochter van den lijkendief in ‘Our mutual friend,’ wier eenvoudige natuurlijkheid wonderschoon uitkomt tegenover de aardige coquetterie van Bella Wilfer, de dochter van een armen klerk, door de Boffins tot hooger stand verheven. Maar ook in de teekening dier laatste komt Dickens' optimisme uit, want al is ze ook een ijdel ding en al weet ze, o! zoo goed, dat zij er aardig uitziet, toch toont zij al haar kinderlijke liefde wanneer zij (een der prachtigste tooneeltjes uit het boek) haar armen vader in een der theetuinen buiten Londen op een keurigen maaltijd onthaalt.
Dat optimisme toont Dickens in zijne schildering der armen, die hij zooveel mogelijk van een gunstige zijde doet kennen en die zijn sympathie bezitten omdat de banden eener stijve etiquette die de gegoeden vaak beknellen, bij hen schaars gevonden worden. Wilt ge in hun wereld u bewegen en in hun lijden u verplaatsen, leest dan den Oliver Twist. Of denkt aan Betty Higden, wederom een figuur uit zijn laatsten roman, met haar tragischcomische vrees voor Regenten van armhuizen, die haar hoogsten wensch vervuld ziet door onafhankelijk te sterven, overtuigd dat zij door lieden van haar eigen stand begraven worden zal. Denkt aan zijn voorliefde voor kinderen, wier gemoed nog frisch en onbedorven is, gelijk dat van Nelly, van den kleinen Paul Dombey met Florence, zijne zuster, of van David Copperfield in zijne jeugd.
En daar tegenover staan nu de karakters die de maatschappij ontaarden deed. In de eerste plaats de huichelaars, wien Dickens den dood gezworen heeft: een Pecksniff in den Martin Chuzzlewit, een Carker in den Dombey, een Uriah Heep in den Copperfield, altemaal Tartuffes in verschillende gedaanten, die, naar Taine's juiste opmerking, de wrange vruchten zijn der Engelsche maatschappij, waar het een gruwel is op Zondag te lachen en waar het treurigst puritanisme nog altijd den scepter zwaait. Dan de menschen der etiquette en der mode, de slaven van conventioneele vormen, die opgaan in hun diners en soupers, ‘slacht-
{==332==} {>>pagina-aanduiding<<}
offers van de manie om gezien te zijn’, de Veneerings, de Podsnaps en de Twemlows of de vertegenwoordigers der geld-aristoeratie in den ouden Dombey, die leeft en sterft voor zijne firma, meesterlijk geschilderd. Of eindelijk mannen van de wetenschap, bij wie de redeneering het gevoel heeft uitgebluscht.
Maar ziehier nu juist het punt, waarop Dickens zich schuldig maakt aan grove onrechtvaardigheid. Zijn eenzijdig dweepen met de naieveteit der natuur leidt hem tot miskenning van de zegeningen der beschaving, tot verwerping van de heerlijke vruchten der wetenschap. Gij herkent in hem al ras den man die zelf een wetenschappelijke vorming mist en ze daarom niet waardeert in anderen. De staathuishoudkunde b.v. is hem niet veel anders dan een dorre wetenschap van cijfers en getallen, en tegen de positiviteit en het materialisme van onzen tijd stort hij zijne grieven uit in zijn ‘Hard Times,’ misschien den zwaksten van zijn romans, die aanvangt met deze woorden, uitgesproken door Thomas Gradgrind, een uitnemend practisch man, bij zijn bezoek in zijne model-school te Coketown:
‘Al wat ik vraag zijn feiten, leer die jongens en meisjes niets dan feiten. Feiten is 't eenige wat men in de wereld noodig heeft. Plant niets anders en roei al 't overige uit. Door feiten alleen kunt ge den geest van redelijke dieren ontwikkelen; niets anders zal hun ooit van eenig nut zijn. Dat is 't beginsel waarnaar ik mijne eigene kinderen groot breng, en dat is ook 't beginsel waarnaar ik deze kinderen opvoed. Houd u aan feiten, Mijnheer!’
Zoo blijkt u, dat dit geschrift van Dickens een bepaalde strekking heeft. Trouwens niet dit alleen, maar al zijn werken zonder onderscheid. Dickens treedt op als moralist. Zijne romans zijn Tendenz-romans en hebben de licht- en schaduwzijden aan dit genre eigen. Allereerst beoogt hij met bijna elk van zijne werken een of ander practisch doel, de hervorming van eenig maatschappelijk misbruik, de verbetering van een of andere bijzondere inrichting. Een doel dat hij zich voorstelde evenzeer met de uitgave van zijn tijdschrift, de ‘Household-words’, grootendeels handelend over practische zaken en quaestien van den dag.
Zoo beoogde hij in zijn Pickwick-Club de verbetering van de Fleetprison, een gevangenis voor schuldenaars, in zijn Nicolas Nickleby de hervorming van 't schoolwezen in Yorkshire. In zijn Oliver Twist parodieert hij de gebrekkige inrigting der armhuizen, in zijn Bleak-house richt hij een aanval op Chancery-Court,

{==333==} {>>pagina-aanduiding<<}
een Londensche rechtbank, die met een grenzenlooze omslachtigheid processen op de lange baan schuift. Zoo trekt hij in zijn Barnaby Rudge te velde tegen de openbare terechtstellingen. En het doel, dat hij beoogde, werd nu en dan werkelijk bereikt. De Fleetprison werd door zijn toedoen indedaad verbeterd. En dat de Nickleby doeltreffend was bleek hieruit, dat twee kostschoolhouders uit Yorkshire, Dickens een proces wilden aandoen in de meening, dat hij hen persoonlijk had aan de kaak gesteld. Of nu al die satires en beschuldigingen billijk waren en gegrond, durf ik, bij gebrek aan kennis der Engelsche toestanden, niet beoordeelen. Dit is zeker, dat zij Dickens' hart eer aandoen, en hem als den waren philanthroop doen kennen, maar even zeker is het, dat zij op de kunstwaarde zijner romans dikwerf een nadeeligen invloed hebben uitgeoefend, dat de ontwikkeling van een karakter soms op den achtergrond moest treden en de loop der handeling werd gestremd door 't beoogen van een nevendoel. Hoe menigeen bleef b.v. in de lezing van Bleak-house steken, omdat het eeuwigdurende proces van Jarndyce and Jarndyce hem aan 't geeuwen bracht!
Maar een ander en hooger doel nog heeft Dickens zich gesteld dan de bewerker te zijn van maatschappelijke hervormingen. Moralist is hij in den edelsten zin des woords, geen dorre zedepreeker, maar een vriendelijke gids, een ervaren leidsman op den weg van 't zedelijk leven. Hij vatte zijne roeping op dezelfde wijze op als William Thackeray, zijn groote tijdgenoot en mededinger, die in zijn ‘English Humourists’ haar aldus beschrijft:
‘De humoristische schrijver heeft ten taak uwe liefde, uw medelijden, uwe welwillendheid op te wekken en te leiden, u den leugen, de yerwaandheid, het bedrog en den laster te doen verachten en verfoeien, en u tot medegevoel te stemmen voor de zwakken, de armen, de verdrukten en de ongelukkigen. Naar zijn beste vermogen geeft hij u rekenschap van bijna alle menschelijke handelingen en hartstochten. Hij belast zich om zoo te zeggen met het ambt van “predikant op de werkdagen.”’ Maar wat Thackeray beschouwt als zijne roeping en die van alle humoristen, dat juist wordt hem door Taine als de grootste zonde aangerekend. ‘Misschien zal men beweren, zegt hij, op een toon die aanduidt, dat hij 't zelf beweert, dat een kunstenaar geen recht heeft om zich te vormen tot medehelper van den policiedienaar en van den predikant.’

{==334==} {>>pagina-aanduiding<<}

Hij acht, dat Dickens ter kwader ure 't oor heeft geleend aan de begeerten van het Engelsche publiek 't welk tot zijn schrijvers en zijn kunstenaars deze eischen richt: ‘Weest zedelijk. Laat al uwe romans door jonge meisjes gelezen kunnen worden. Wij zijn practische geesten en wij willen niet, dat de litteratuur het practisch leven bederve. Wij hebben een godsdienstigen eerbied voor het huisgezin en wij willen niet dat de litteratuur hartstochten schildere, die het huiselijk leven ondermijnen.’
Al moge Taine met spottenden glimlach op dien morelen zin der Engelsche natie neêrzien, wij meenen dat het haar tot eer verstrekt, dat zij zulke eischen tot hare kunstenaars richt, gelijk het Dickens evenzeer tot eer verstrekt, dat hij aan eischen heeft gehoor gegeven, die ook door zijn eigen zedelijk en godsdienstig gevoel hem werden voorgelegd. Wij achten het een der grootste deugden van Dickens, waarin hij verre uitmunt boven Sterne, zijnen landgenoot, dat hij de eischen der kieschheid en der kuischheid nimmer heeft verwaarloosd, den goeden smaak nooit in 't aangezicht geslagen heeft. O, we zijn met Taine warsch van eene preutschheid die 't voorhoofd fronst en den neus optrekt bij ieder burlesk tooneel, bij elke min-gepolijste uitdrukking. Maar als de Fransche criticus Engeland van zulk een preutschheid wil betichten, dan vergeet hij hoe die natie haren Shakspeare in merg en been heeft opgenomen, Shakspeare die toch waarlijk niet schroomt zijnen helden menige ongekuischte uitdrukking op de lippen te leggen. Wij verlangen met Taine dat de kunstenaar ons de verschillende menschelijke hartstochten schildere in hun verloop en niets verheele van de vreeselijke uitersten waartoe zij leiden kunnen. Maar ook dat is mogelijk zonder de minste beleediging van 't zedelijk gevoel. Shakspeare heeft het wederom getoond. Elke ondeugd, iedere onreine hartstocht, de besluiteloosheid van Hamlet, de vermetelheid van Macbeth, de jaloezie van Othello, dragen hare eigene veroordeeling met zich en vinden in zich zelf haar straf. Maar bij een Shakspeare zoo min als bij Dickens zijn de hartstochten natuurkrachten, waaraan de mensch zich blindelings te onderwerpen heeft, door hen wordt erkend, wat Taine niet erkent, de suprematie van het zedelijk leven, het recht van het geweten, de onschendbaarheid des godsdienstigen gevoels.
Doch, laat ons zooveel mogelijk rechtvaardig zijn. Aan Taine moet worden toegestemd, dat de hoogste trap, die voor een kunstenaar

{==335==} {>>pagina-aanduiding<<}
bereikbaar is, door Dickens niet wordt ingenomen. 't Is evenwel de vraag, of hij door den humorist bereikt kan worden. Hij is uit den aard der zake genre-schilder, teekenaar van typen. En aan den schilder van binnenhuisjes, van kinderkopjes of vrouwenbeelden mag men niet dezelfde eischen stellen, als aan den historieschilder, die stukken ontwerpt, stout van conceptie en gloeiend van verwen. Een Dickens en een Shakspeare zijn beide in hun genre eenig, maar het genre van Shakspeare staat boven dat van Dickens. M.a.w. hooger dan de humanist staat de dramatische schrijver, die niet in 't schetsen van bepaalde toestanden, maar in karakterontwikkeling, in schildering van een hartstocht door al zijn phasen henen, zijn meesterschap te toonen heeft. In zijne meest doorwrochte werken, den Barnaby Rudge, den David Copperfield en ook in zijn jongsten roman, heeft Dickens nu en dan getoond, dat er ook een dramatisch schrijver in hem sluimert, die echter door zijn dartelende phantasie, zijne neiging tot abstractie en zijn hem meêslepend sarcasme gedurig wordt in slaap gesust.
Doch juist aan al die eigenschappen dankt hij aan den anderen kant zijn populariteit. En heeft hij als kunstenaar al niet den hoogsten trap bereikt, wij eerbiedigen hem als den beschermer der armen en verdrukten, wij bewonderen hem als den democraat in den edelen zin des woords, wij hebben hem lief als den man met een warm hart en een diep-gevoelend gemoed. Ja, ook als pleitbezorger van de rechten des geestelijken levens, des gevoels, der verbeelding, des geloofs, staat hij hoog in onze schatting. Als den profeet van 't spiritualisme juichen wij hem toe. Daar is waarheid in zijne bestrijding van het positivisme, hoe eenzijdig ze ook wezen moge. Onwaardeerbaar is en blijft de studie van geschiedenis, van natuurkunde en van staathuishoudkunde. Onberekenbaar is de verplichting die wij aan die alle hebben. Nog veel te weinig worden zij beoefend en gekend. En toch heeft Dickens recht in de bewering, dat de mensch van ‘feiten’ alleen niet leven kan, dat er nog een hooger macht dan die der kennis is, de macht der zedelijkheid, der godsdienst en der zelfbeheersching.
Vraagt men eindelijk welke feiten Dickens als moralist voornamelijk gehekeld heeft. Reeds noemde ik de huichelarij als zijne aartsvijandin. Ik stel daarnevens den hoogmoed in zijn verschillende gedaanten: nu dien van den aristocraat, die, gedachtig aan zijn hooge geboorte, in een nevel van ontoegankelijkheid

{==336==} {>>pagina-aanduiding<<}
zich hult gelijk James Harthouse, de geblaseerde dandy, dan dien van de coquette vrouw die, gelijk Mrs. Skewton, oud en gerimpeld als ze is, nog om haar sterfbed rozenroode gordijnen doet hangen om zich een blos op de wangen te tooveren, en dan weêr dien van den Engelschman die zich op zijne nationaliteit verheft, gelijk Podsnap die beweert:
‘Wij Engelschen zijn zeer trotsch op onze constitutie, Mijnheer. Zij werd ons door de Voorzienigheid geschonken. Geen land is zoo bevoorrecht als het onze.’
Ik zou er kunnen bijvoegen het egoïsme welks vloek in Jonas Chuzzlewit ons wordt geschilderd. De onbedachtzame verkwisting door een Swiveller en Micawber of de schraapzuchtige gierigheid door een Ralph Nickleby vertegenwoordigd.
Maar genoeg. Ik heb getracht 't bewijs te leveren voor mijn stelling: Charles Dickens bij uitnemendheid de schrijver voor den huiselijken haard. Zal ons huiselijk leven bestendig bloeien, dan behoeven wij dien onderhoudenden toon, die geestige scherts, dat vertrouwend optimisme en dien zedelijken zin, die we in Dickens hebben opgemerkt.
't Is daarom, dat ik met blijdschap het feit constateer, dat hij een der lievelingsschrijvers onzer natie is, dat bijna al zijn werken, in onze moedertaal overgebracht, door ons volk bestendig gelezen en verslonden worden. Indien de hoofdinhoud van zijn geschriften door Taine naar waarheid aldus is weêrgegeven: ‘weest goed en hebt lief; daar bestaat geen ware vreugde dan in de aandoeningen des harten’, dan geeft de graagte waarmeê zij ter hand genomen worden mij een goeden dunk van den morelen zin des Nederlandschen volks. Maar dan bevreemdt u ook niet de dringende noodiging, waarmeê ik eindig: wie gij ook ten uwent moogt ontmoeten, hoe gezellig ook uw huiskamer zij, hoe dicht bevolkt uw woonvertrek, blijft voor Dickens bewaren of gaat voor Dickens inruimen een plaats aan uwen huiselijken haard.

Leeuwarden.
P.H. Hugenholtz, Jr.







{==337==} {>>pagina-aanduiding<<}

Binnenlandsche letterkunde.

Bibliographie.


I. Godgeleerdheid.

DE OPSTANDING VAN CHRISTUS en hare jongste bestrijding door Strauss; eene redevoering van Willibald Beyschlag, theol. dr. en hoogl. te Halle, vertaald door F.J.P. Moquette, pred. te Jutphaas, met eene aanbeveling van W.H. Krijt, theol. dr. en pred. te Groningen. Groningen, P. Noordhoff, 1866. Prijs ƒ 0.75.
De vertaling van dr. Beyschlag's bekende redevoering over de opstanding van Christus door een orthodox predikant is niet zonder belang voor de kennis van den stand der theologische partijen in ons vaderland. Terwijl toch Beyschlag's poging, om de realiteit der opstanding van Jezus te handhaven, in Duitschland, zoowel van de zijde der vrijzinnige, als van den kant der streng conservatieve richting, nadrukkelijke tegenspraak heeft uitgelokt, wordt zij daarentegen in ons vaderland door de rechtzinnige theologen als een meesterstuk begroet, en den volke in handen gegeven ‘als eene weldoordachte en welgeslaagde verdediging en handhaving van de wondervolle gebeurtenis, waarop het bestaan der christelijke kerk als op een onwrikbaren grondslag rust.’ In zekeren zin is dit verschijnsel verblijdend, daar het leert, dat in ons vaderland de hoofden en leiders der christelijke orthodoxie er nog niet aan denken, om alle gemeenschap met de wetenschap prijs te geven, en zich liever onder de zoogenaamde ‘Vermittlungs’ theologen, dan onder de onverzettelijke aanhangers der overgeleverde kerkleer rangschikken. De rechtzinnigheid van dr. Beyschlag is in Duitschland verdacht; uit den opgang, dien hij bij ons maakt, mogen wij afleiden, dat de vaderlandsche orthodoxie mede niet van onvermengd gehalte is. Hare vrienden toch zien er geen bezwaar in, woorden als de volgende te onderschrijven: ‘Ik heb mijne redevoering uitgesproken voor eene vergadering,

{==338==} {>>pagina-aanduiding<<}
waarvan ik mocht onderstellen, dat zij een oor had voor de groote vraagstukken van het algemeene geestesleven van onzen tijd, welke de christelijke geest moet oplossen. Wie zich volkomen wel en tevreden gevoelt in de van vroeger dagen overgeleverde denkvormen, waarin voorafgaande eeuwen de christelijke waarheid hebben gevat, die doet beter met mijne redevoering ongelezen ter zijde te leggen. Ik heb niet geschreven, om de zoodanigen, die zich in hunne aangeleerde rechtgeloovigheid te huis en gelukkig gevoelen, te storen, maar om dezulken, die nieuwe, vrijere en meer bevredigende denkvormen voor de christelijke heilswaarheid zoeken, naar mijn vermogen daarin te gemoet te komen’. Zulke woorden drnkken immers duidelijk en klaar het beginsel uit der moderne theologie, die, uitgaande van dezelfde praemisse, t.w. de ongenoegzaambeid der overgeleverde denkvormen, niet anders zoekt dan hetgeen ook Beyschlag zoo noodig acht. En wanneer deze nog daarbij de verklaring voegt, ‘dat de theologie geene wetenschap zou zijn, als zij niet vrij was van menschelijke instellingen, hoe eerwaardig die ook zijn mogen, eene vrijheid, waartoe zij niet alleen gerechtigd, maar ook heilig verplicht is,’ dan hebben wij alle reden, om hem als een modern gezind theoloog te beschouwen, maar die juist daarom door de duitsche orthodoxen als een afvallige wordt bejegend. - Die mannen hebben onbetwistbaar een fijnen takt om vriend en vijand te onderscheiden. Zij begrijpen zeer goed, dat de noodzakelijkheid van nieuwe vormen voor de christelijke heilswaarheid te erkennen, is het onfeilbaar goddelijk gezag der openbaring prijs te geven. Hun blik is te scherp, dan dat zij de gevaren niet zouden ontdekken, welke de kerkleer van de zijde der wetenschap bedreigen, en daar zij te oprecht zijn om met de wetenschap te heulen, blijven zij op hun standpunt staan, maar eischen ook, dat allen, die zich hunne vrienden noemen, hun voorbeeld
zullen volgen. Wij hebben Beyschlag's geschrift slechts met oplettendheid te onderzoeken, om te erkennen, dat zijne rechtzinnigheid op verre na niet boven alle verdenking verheven is. Zijne christologie kan voor de rechtbank der orthodoxie den toets niet doorstaan, en zijne beschouwingen over de onderlinge verhouding en betrekkelijke waarde der evangeliën rieken zoozeer naar de ongeloovige kritiek van de kinderen dezer wereld, dat de consequente orthodoxie daarover wel het anathema moet uitspreken.

{==339==} {>>pagina-aanduiding<<}

Intusschen is het er verre van daan, dat dr. Beyschlag en zijn vertaler zich zouden bewust zijn, dat zij den weg der moderne theologie bewandelen. Zij zijn integendeel doordrongen van het besef, dat zij innerlijk één zijn met de christelijke orthodoxie. Hnnne quasi-wetenschappelijke schermutselingen zijn onschuldig, en voor de leer der kerk onschadelijk. De heer Moquette geeft zulks aan het slot van zijn ‘voorbericht’ duidelijk genoeg te verstaan, als hij de mededeeling van Beyschlag's voorrede rechtvaardigt door de opmerking: ‘Dat die voorrede omtrent den stand van zaken in Duitschland en de onderlinge verhouding der partijen in de evangelische kerk aldaar, meer dan één leerzamen wenk met betrekking tot den strijd bevat, die in den boezem onzer eigene ned. herv. kerk gestreden wordt door mannen, die medestanders en niet tegenstanders behooren te zijn.’
Die mannen kunnen wel geene anderen dan de streng orthodoxen aan den eenen kant, en de tot de orthodoxie terugkeerende Groninger richting aan de andere zijde zijn. Hun roept de heer Moquette toe: Vreest niet, dat wij, den schijn van wetenschappelijke onderzoekers aannemende, den bodem der goddelijke openbaring zullen verlaten. In den grond der zaak zijn wij allen één. Het is ons allen om de handhaving van het bestaande te doen. Wij zijn allen, als strijders voor dezelfde heilige zaak, bondgenooten. Wij doen, als wij in het strijdperk der wetenschappelijke discussie afdalen, slechts eene concessie aan den geest des tijds, in het belang onzer zaak, maar zijn wijs genoeg, om ons onderzoek zoo in te richten, dat de dierbare leer der kerk triumfeert. Men leze, om zich van de waarheid mijner woorden te overtuigen, het slot van Beyschlag's verhandeling. Daar spreekt hij 't zonder omwegen uit, dat zijne wereldbeschouwing hem bij zijn onderzoek heeft geleid. Die wereldbeschouwing is de geloovige, in christelijk kerkelijken zin, welker middenpunt is de levende God, en waarbij, wat den mensch betreft, zeer consequent het individnalisme gehuldigd wordt. Het leven van Jezus is het ‘allerheilige der geschiedenis, het groote drama der scheiding en verzoening van goddelijke en menschelijke vrijheid.’ Rondweg verklaart Beyschlag, ‘dat als Jezus, die zijns gelijke niet heeft onder de duizendmaalduizenden in de geschiedenis, zich buigen moet onder de onverbreekbare wet der natuur, en zich vertoonen als het - zij het

{==340==} {>>pagina-aanduiding<<}
dan ook altijd het hoogste - produkt der natuur, hetwelk als zoodanig ook aan den natuurlijken ban der zonde en des doods onderworpen is geweest, even als wij allen, het geloof, en de wereldbeschouwing des geloofs niet meer dan een onwezenlijke schoone droom zijn.’ Christus heet het wonder der wonderen; vooral in het wonder zijner opstanding concentreert zich de strijd over het karakter zijns levens. ‘Is Christus niet opgestaan, dan is het bewezen, dat de natuurwet des doods sterker is dan het heiligste leven, en dus valt alles inéén, wat wij geloofd hebben omtrent een bovenaardschen oorsprong van dat leven; het einde er van wijst op een soortgelijken aanvang; dan wordt alles krachteloos, wat Christus voor ons geleefd en geleden heeft, want een doode, een gestorvene kan zich aan ons niet meêdeelen, kan geen uieuw leven in ons wekken, dus wordt alle hoop vernietigd, waarmede wij gehoopt hebben in zijnen naam; want heeft zijn leven den dood niet kunnen overwinnen, hoe konden wij dan wanen, dat eenmaal ons leven den dood overwinnen zou in de ure van ons sterven.’ Dat wil zeggen: De geloovige wereldbeschouwing is de ware, moet de ware zijn, ik wil van geen andere hooren. Tot hare bevestiging is de opstanding van Christus noodig, want zij staat of valt met dat feit, derhalve is Christus werkelijk opgestaan.
De hoogleeraar v. Oosterzee heeft dan ook zeer aardig en met een enkel woord het karakter van Beyschlag's geschrift aangewezen, als hij diens verhandeling in de handen van allen wenscht te zien, die overtuigd willen zijn. Daar waar de wil is, om de opstanding van Jezus als een postulaat des geloofs te handhaven, daar waar dus het onderzoek in den dienst staat van den wil, en deze verlangt, dat rede en verstand zich naar zijne eischen zullen schikken, daar zal die verhandeling zeker een gunstig onthaal vinden. Want...daar is men met den schijn des onderzoeks tevreden, daar vraagt men niet naar het innerlijk gehalte, maar alleen naar de bruikbaarheid der aangevoerde gronden, daar zoekt men niet door logische redenering te overtuigen, maar door dialektische spiegelgevechten te schitteren; daar verkondigt men elken stoot, den tegenstander toegebracht als een volkomene ontwapening en eene doodelijke nederlaag en maakt elke brochure tot een ‘bulletin de la grande armée,’ dat zelfs tegenover den vervolgenden vijand nog op overwinningen roemt.

{==341==} {>>pagina-aanduiding<<}

Eene enkele proeve moge dit mijn oordeel staven. Tegen de bekende en onweêrlegbare bedenkingen van Strauss, met betrekking tot de in de evangeliën gegevene voorstelling van de lichamelijkheid des Verrezenen, wordt niets anders aangevoerd, dan dat het lichaam van den Opgewekte niet meer van hetzelfde gehalte, noch aan de natuurwetten der aarde onderworpen was. Beweert nu iemand, dat men zich zulk een wonderbaren toestand toch niet recht kan voorstellen, dan heeft hij, volgens Beyschlag, daarin gelijk. ‘Maar dan is ook, zegt hij, het antwoord: Gij dwaalt daar gij de Schrift niet kent, noch de kracht Gods,’ en moeten wij tevreden zijn met de verklaring, dat de N. Testamentische voorstelling, wel verre van in tegenspraak met zich zelve te wezen, veeleer, wanneer wij eenmaal aan de opstanding van Jezus gelooven, de eenig mogelijke en redelijke is. Niet minder onbevredigend is de oplossing der tegenstrijdigheden in de opstandingsverhalen zelven. De berichten der Synoptici worden eenvoudig, ter wille van den vierden evangelist, als in de handen der overlevering verdonkerde en ineengevloeide herinneringen van de drie door Johannes aanschouwelijk beschrevene en helder uiteengehoudene gebeurtenissen ter zijde geschoven. Zoo is b.v. de maaltijd Luk. 24:41, de maaltijd die Joh. 21:5, voorkomt, waarbij natuurlijk het verschil van plaats niet in aanmerking mag komen, terwijl in het: ‘sommigen twijfelden,’ van Mattheus, bij 's Heeren verschijning op den berg in Galilea, de geschiedenis van Thomas ons tegenklinkt. En dat heet nu onpartijdige kritiek, tegenover den bevooroordeelden Strauss! Johannes is natuurlijk ooggetuige, alleen, omdat geen ander dan Johannes zelf zoo vertellen kon, ofschoon honderd malen de waarheid is bewezen, dat levendigheid van beschrijving geen bewijs van authentie kan zijn. Voor de echtheid van het vierde evangelie wordt de verbazingwekkende grond aangevoerd, dat Joh. 21, hetwelk een later
bijgekomen aanhangsel heet, en eene rectificatie van de onder de Christenen verbreide verwachting, dat Johannes niet sterven zou, bevat, - bewijst, dat het vierde evangelie van Johannes is, en reeds tijdens den dood des apostels bestond, alsof uit dit aanhangsel iets voor het evangelie kan worden afgeleid, en de ijver waarmede die authentie in vs. 24 wordt verkondigd, niet veeleer een zeer krachtig vermoeden tegen den apostolischen oorsprong moet opwekken. Zoo wordt ook Paulus kortweg een ooggetuige genoemd, op grond van 1 Cor. 15:3-8 in verband met de verhalen van

{==342==} {>>pagina-aanduiding<<}
's apostels bekeering op den weg naar Damaskus. Wel toont Beyschlag zeer goed aan, dat in die verhalen aan geen visioen is te denken, maar hij vergeet, dat het boek der Handelingen voor de vierschaar der kritiek in deze zaak van alle gezag verstoken is bevonden, daar de schrijver van dat boek juist in 1 Cor. 15, de aanleiding voor zijn verhaal gezocht heeft. Zoo is het geschrift van dr. Beyschlag in waarheid bestemd voor hen die willen gelooven, dat Jezus lichamelijk is opgestaan, en daarom tevreden zijn, als het wonder, welks mogelijkheid en werkelijkheid bij hen vast staat, maar een glimp heeft van waarschijnlijkheid. Alleen de geestverwanten van den vertaler, die eigenlijk geen gronden en bewijzen voor hun geloof in Jezus lichamelijke opstanding noodig hebben, kunnen zich verbeelden, dat zij in Beyschlag's verhandeling een tegenschrift en tegengift hebben tegen Strauss' populairen arbeid over het leven van Jezus. Zij tellen 't niet, dat de zaak der opstanding niet grondig en wetenschappelijk is behandeld, want voor hen is het minste genoeg om op te wegen tegen de bedenkingen eener te voren veroordeelde philosophie. Wij echter kunnen ons niet weêrhouden te lachen, als wij de naïve verklaring van den vertaler lezen, dat Strauss, de heros, zooals hij genoemd wordt, van het hedendaagsch anti-christendom, en met dien heros en aanvoerder het gansche leger der modernen, de Tubingsche godgeleerden niet te vergeten, door Beyschlag in eene populaire redevoering, groot 4 vellen zeer wijd gedrukt, geslagen en gedood zijn. Wij bewonderen de kinderlijke zelfgenoegzaamheid, waarmede de heer Moquette zijn vrienden wijs maakt, dat Beyschlag in die ééne verhandeling, ‘de zich bij voorkeur met het epitheton van wetenschappelijk noemende richting’ heeft tentoongesteld in hare onwetenschappelijkheid, en bij gevolg in hare onwaarde, en den arbeid van Strauss getoetst heeft aan alles wat men van een ernstig en
degelijk wetenschappelijk werk verwachten kan en eischen mag. Arme Strauss! arme Reuan! arme Baur! gij werkt jaren achtereen met al uwe kracht aan de oplossing der gewichtigste vraagstukken, en ééne enkele redevoering slaat u dood, en gij behoeft niet te hopen dat gij slechts schijndood zijt! Want de heer Moquette heeft het gezegd, dat Beyschlag u vernield heeft, en wie zou het beter weten dan hij, die blijkbaar uwe werken door en door heeft bestudeerd?

G.......n, 1866.
S.......n.


{==343==} {>>pagina-aanduiding<<}

II. Onderwijs.

DE SCHOOLWET-AGITATIE. Eene studie door Dr. W.J.A. Jonckbloet, lid van de tweede kamer der Staten-Generaal. Amsterdam, P.N. van Kampen, 1866. 291 bladz. 8o. Prijs ƒ 2,90.
‘Vooral moet het woord gerigt worden ook tot hen, die door stand en invloed meer dan het groote publiek, ter bestudering van de onderwijzersquaestie, in verband met paedagogie en staatsregt, bevoegd en verpligt zijn,’ zoo schreef de heer mr. Groen van Prinsterer in zijne Parlementaire Studiën en Schetsen, V. blz. 23, 11 December 1865. Hij verwijst daarbij op een stukje ‘over de onderwijs-quaestie’ (in de Stemmen voor waarheid en vrede) ‘onder den veelbeduidenden titel: Carthago delenda, welke eentoonige phraze jaren achtereen, bij elke gelegenheid herhaald, vele Romeinen, die voor het gevaar blind waren, verveeld beeft, totdat op het eentoonig veldgeschrei de val van Carthago gevolgd is.’
Een sprekend bewijs van hetgeen eene telkens herhaalde verklaring, alleen reeds door die herhaling, vermag: en zeker, men kan den heer Groen niet verwijten, dat hij dit middel voor zijn doel ongebruikt heeft gelaten, tot verbreiding zijner meening in de onderwijs-quaestie.
Maar hij heeft ook gezegd (Parlementaire Studiën en Schetsen III. blz. 10, 17 November 1865) ‘om discussie is het ons te doen, om eene discussie, die ik bestudering genoemd heb. Geen hartstogtelijk drijven, geen actie, die aan convictie voorafgaat.’
Met de wenschelijkheid van bestudering en discussie zal het wel iedereen eens wezen, die zich, hetzij in de richting van den heer Groen, hetzij in eene andere, de zaak van het lager onderwijs aantrekt. Van groot belang is het dus te achten een boek te ontmoeten, dat zich met dit onderwerp bezig houdt.
Zulk eene ‘serieuse bestudering’ heeft dr. Jonckbloet willen leveren. Hij heeft daartoe de geschiedenis geraadpleegd, en wel eensdeels de authentieke bescheiden in het Bijblad van 1856 tot op den laatsten tijd, de Handelingen over de herziening der grondwet in 1840, dezelfde in 1848; ten andere de verschillende geschriften van den heer Groen: ‘zijne Adviezen in de Tweede Kamer der Staten-Generaal,’ ‘De Tweede Kamer en de volksopvoeding in 1863,’ ‘Aan de Kiezers,’ no. I-XX, ‘Parlementaire Studiën en Schetsen,’ no. I-VIII. Vervolgens nog J. Bosscha ‘Kroon

{==344==} {>>pagina-aanduiding<<}
en Ministers;’ het opstel van prof. Buijs in de Gids, Januarij 1866; twee stukken in de Spectator, 13 Nov. 1863, van mr. P.A.S. van Limburg Brouwer; 11 Nov. 1865, van mr. P. van Bemmelen.
De Schr. heeft zich evenwel niet bepaald tot eene verwijzing naar zijne verschillende bronnen, maar heeft daaruit overgenomen, wat hij tot zijn doel noodig had. En al geeft dit eene zekere gerektheid aan zijne bewijsvoering: ik geloof toch, dat de belangstellende lezer het hem dank zal weten, telkens in de gelegenheid te zijn gesteld, zelf de aangehaalde gezegden te kunnen beoordcelen. Eene schaduwzijde van zulk eene methode, met mededeeling van alle processtukken in zijn geheel, is echter dat het niet zoo gemakkelijk valt den draad te volgen: en hierin had men toch lichtelijk kunnen te gemoet komen, b.v. door eene omstandige inhoudsopgave, die nu geheel ontbreekt. Het zij mij geoorloofd, zulk een arbeid hier voor den lezer te laten volgen: moge daardoor het geschrift ook in wijderen kring bekend worden; dan zal mij de moeite daaraan besteed niet berouwen.
Vooreerst de hoofdverdeeling.

I.	blz. 5- 23.	Men luidt de alarmklok.
II.	blz. 24-54.	Is de wet van 15 Aug. 1857 tegen 's konings wil tot stand gekomen?
III.	blz. 55-97.	Hartstochtelijk drijven.
IV.	blz. 98-133.	De vrijheid van onderwijs volgens de grondwet.
V.	blz. 134-210.	Is volkomen vrijheid mogelijk.
VI.	blz. 211-290.	Christelijke deugd en neutraliteit.

Laat ons ieder dier hoofdstukken afzonderlijk beschouwen en nagaan, wat daarin hoofdzakelijk voorkomt.
I. Eerst wordt gewezen op het nuttige en noodige om de zaak van het lager onderwijs thans eerder buiten, dan in de kamer te bespreken, op het gewicht van bedaard overleg en seriense bestudering zonder hartstochtelijk drijven, ook buiten de kamer; opdat ook de eenvoudigen van hart op de hoogte kunnen gebracht worden, om de kwestie te beoordeelen. Maar daartoe behoort niet eene bedreiging met ‘de natie achter de kiezers;’ ook niet het opwekken tot eene ‘volks-agitatie;’ het wijzen ‘op de grondwettige magt en pligt der kroon, om het volk tegen eene volksvertegenwoordiging te beschermen;’ op ‘grondwettige middelen om, ook tegen wil en dank dezer tweede kamer, te geraken tot eene doeltreffende

{==345==} {>>pagina-aanduiding<<}
verandering van de wet;’ het stellen der vraag: ‘Heeft de kroon een wezenlijk veto?’ Dit allcs behoort bij het ‘luiden der alarmklok,’ zoo als de heer Esser het uitdrukte. De Schr. waarschuwt legen zulk streven, en zal trachten aan te toonen, 1o. dat ‘het dwarsboomen van den koning in 1857’ cene onware voorstelling is, 2o. met welke overdrijving de heer Groen en vrienden te werk gaan om hunne tegenpartij zwart te maken, en de schoolwet als iets afzichtelijks af te schilderen: om dan 3o. duidelijk te maken, in welken geest die wet tot stand kwam.
II. Vooreerst, ‘Koning en volk hebben geworsteld tegen het tot stand komen eener wet, die op de openbare school het gebruik van den Bijbel verbiedt.’ ‘Deze tweede kamer heeft den koning gedwarsboomd, toen deze gewetensvrijheid voorstond.’ ‘De eerste kamer heeft met écrasante meerderheid, in strijd met des konings begeeren, de regeling, wier onverdragelijkheid aan het licht komt, gewild’ zegt de heer Groen, en neemt van Ds. Felix over: ‘eener wet, welke beide voor vorst en volk eene vernedering was.’ Gewis cene gewichtige, niet zeer eerbiedige, beschuldiging tegen hen, die het aangaat: - wanneer deze voorstelling van den heer Groen, hoe dikwerf en eentoonig ook herhaald, maar waarover hij ook herhaaldelijk in de kamer werd geïnterpelleerd, de waarheid, niets dan de waarheid, geheel de waarheid, ware. De Schr. haalt de redevoering van de heeren Bosscha (25 Sept. 1856) en van der Brugghen (24 Sept. 1856) aan ten betooge, dat het ministerie van der Brugghen in last had ontvangen, om ware het mogelijk 's Konings denkbeeld van verzoening te verwezenlijken; om naar middelen te zoeken, ten einde aan het verlangen van Z.M. te voldoen; om nog te beproeven aan de gemoedsbezwaren van velen te gemoet te komen.
Zoowel de sluitingsrede (5 Julij 1856) zegt, dat de koning zulks wilde, ‘zonder af te wijken van het beginsel der gemengde school, waaraan sedert 1806 de natie gehecht is,’ als de openingsrede (15 September) spreekt van ‘schoolinrigtingen aan Nederland te verzekeren, in welke het godsdienstig karakter der natie, sinds eeuwen door het christendom gevormd en ontwikkeld, wordt geëerbiedigd, en tevens de eisch der wetenschap en het beginsel der volkseenheid worden gehuldigd.’ Bij de debatten over het adres van antwoord verklaarde de heer van der Brugghen: ‘dat de Regering uit haar standpunt volstrekt

{==346==} {>>pagina-aanduiding<<}
niet wil opheffing van de gemengde school; integendeel dat haar standpunt haar noodzaakt om de behoefte aan die gemengde school, bij ons volk bestaande, te erkennen, te huldigen.’
Het was dus de roeping van dit Ministerie, - dat de meerderheid der Kamer iets anders vreesde, dat de kleine minderheid iets anders hoopte, doet hier aan de feiten niets af, - het was dus haar roeping, ‘om te onderzoeken, of er niet een middel ware om aan de ongerusten eenige bevrediging te schenken, geenszins om de beweging te stillen,’ ‘door hun voldoening te geven.’ En wat blijft er nu over van de beschuldiging, door den heer Groen telkens herhaald? Reeds in den beginne werd door hem in de kamer beweerd, dat Z.M. verlangde ‘dat, aan die gemoedsbezwaren voldoening werd gegeven;’ hetgeen toen door den heer van der Brugghen eene ‘misduiding van het hem opgedragen mandaat’ werd genoemd. En 't schijnt, dat de heer Groen zich nimmer van die onjuiste opvatting heeft kunnen losmaken, zoo als nog onlangs bleek in zijne Parlementaire Studiën en Schetsen, no. XV, blz 2.
Het ministerie trachtte aan zijn last te voldoen door in het nieuwe artikel te bepalen, dat het onderwijs zoude worden dienstbaar gemaakt: aan de ontwikkeling van de verstandelijke vermogens der kinderen en aan hunne opleiding tot alle christelijke en maatschappelijke deugden,’ - niet meer alleen ‘‘aan de bevordering van zedelijkheid en godsdienst,’ naar het ontwerp Van-Reenen.
Uit de aanmerkingen van den heer Elout van Soeterwoude op het nienwe ontwerp, en de antwoorden daarop door de ministers gegeven, trekt Schr. de conclusie, dat er ook hieruit bleek, van ‘geene worsteling van Z.M.’ sprake te kunnen zijn; en dat, wat het ‘volk’ betreft, alleen eene zeer kleine minderheid, zoowel in quantiteit als qualiteit, zich bij petitiën over ‘de smartelijke teleurstelling’ beklaagde. Volgens het getuigenis van de hh. van Zuylen van Nyevelt en van der Brugghen bleek daarentegen, dat ‘de Natie uitspraak gedaan had;’ ‘ons volk wil de gezindheidsschool niet.’
En had nu de heer van der Linden, zegt Schr., zoo geheel ongelijk, toen hij den heer Groen omtrent diens voorstelling eenmaal vroeg:
‘Is dat de volkshistorie schrijven?’
III. In de tweede plaats bespreekt Schr. ‘de oyerdreven schil-
{==347==} {>>pagina-aanduiding<<}
dering, de hartstochtelijke qualificatiën, de demagogische richting van den strijd.’
Waarom dezen toon aangeslagen? zoude men ook liever de kalme discussie ontwijken?
Wil men van dien toon eenige staaltjes: ‘de wet, wier tot stand komen, zoo het Evangelie nog is een volksbehoefte, aan een volksramp gelijk is,’ ‘die enkel door het spelen met het woord christelijk tot stand kwam,’ ‘is gegrond op het beginsel eener centralisatie, die zich op het gebied der conscientie uitstrekt;’ ‘door de meerderheid doorgedreven,’ moet zij bestreden worden: strijd daartegen is ‘handhaving van vrijheid tegen gewetensdwang, van regt voor allen tegen staatsmonopolie,’ want art. 16 is ‘ontheiliging,’ art. 22 (23) is ‘heiligschennis.’ 1)
De bewering, dat er thans noch vrijheid van onderwijs noch vrijheid van geweten is, wordt onder allerlei vormen, soms niet zeer liefelijke, herhaald: ‘de openbare school is eene erger dan godsdienstlooze,’ ‘eene kweekschool voor heidenen;’ ‘die christenen zijn te beschuldigen, die met de staatsschool genoegen nemen;’ onderwijs in godsdienst wordt met godsdienstig onderwijs verward, en godsdienst weder met kerkgeloof; en dan wordt voor ‘den argeloos eenvoudige’ de voorstelling zoo scheef gemaakt, en er wordt tot zulke discreditering zijn toevlucht genomen, dat er werkelijk van de openbare school (op het papier althans) niet veel goeds meer overblijft. ‘Zij laat voor de christelijke kerk geene plaats over dan als secte’; ‘de Regering verklaarde dat het christelijke in de wet niet meer dan een woord is’, neemt de heer Groen in zijne Parlem. Studiën en Schetsen IV over!
Aan eene redevoering van den heer van Zuylen van Nyevelt (uit Arnhem) van 25 November 1865 wijdt Schr. een twintigtal bladzijden, om aan te toonen hoeveel fantasie er in zijne voorstelling ligt; hoe het eene deel in weêrspraak schijnt te staan met het andere; hoe zelfs het Luiksche studenten-congres moest dienen om de openbare school verdacht te maken; en hoe, zonder eenig zweem van bewijs, ‘over cene onvoldoende werking der wet’ wordt geklaagd. Schr. wijst op eene dergelijke voorspelling, reeds in 1848 gedaan; en toont aan, hoe weinig daarmede strookt de

{==348==} {>>pagina-aanduiding<<}
uitkomst van het onderwijs b.v. bij de lagere standen, zoo als die uitkomst sedert herhaaldelijk door den heer Groen zelven en anderen is afgeschilderd. Na eene korte uiteenzetting van de beteekenis der uitdrukking ‘christelijke deugden’ in den zin der wet, komt Schr. op tegen de overdrijving ten opzigte van den finantieelen toestand, den invloed van het kosteloos onderwijs; en toont aan, hoe dit allengs afnemende is, waartoe de houding der regering zeker veel heeft medegewerkt. In 1862-63 bestond het in 226 gemeenten, in 41 daarvan vond men tevens bijzonder onderwijs; - in 1863-64 in 204 gemeenten, waarvan bij 38 ook bijzondere scholen bestonden 1). Maar, zegt Schr., maakt de geldquaestie, die niet onnatuurlijk op den bodem van het vraagstuk ligt, ook den grondslag uit, waarop de agitatie steunt? Is de gewetensvraag ook min of meer eene geldquaestie?
Ten slotte ontkent de Schr., naar aanleiding van het voorafgaande: 1o. dat er van den kant van den heer Groen ‘billijke waardering’ is; 2o. dat er bewijsvoering te vinden is, anders dan apodictische vonnissen, scheve voorstelling en eene verwarring van spraakgebruik; 3o. dat het aan serieuse weêrspraak ontbroken heeft.

{==349==} {>>pagina-aanduiding<<}

Zou het ook goed zijn, dat de goê gemeente nog eens aan de seriense weêrspraak van het Bijblad werd herinnerd? Dit heeft Schr. met het voorafgaande reeds op het oog gehad: in diezelfde richting gaat hij verder voort.
IV. En wel vooreerst omtrent de geschiedenis van art. 194 der Grondwet. Het nieuwe beginsel daarin was: het onderwijs is vrij. Maar die vrijheid was niet eene gansch onbeperkte; eerst voldoend lager onderwijs van overheidswege gegeven: daarnevens vrijheid van bijzonder onderwijs.
Had hier vrees voor het bijzonder onderwijs op den voorgrond gestaan? Tot beantwoording dezer vraag gaat Schr. op dit punt de staats-regelingen na van 1798, 1801, 1814, 1815, 1848, zoowel in concept als in den aangenomen vorm, met de behandeling daarvan; verder de onderwijswet van 1806 en de concept-schoolwetten van Augustus 1849 en September 1854. Hij trekt daaruit het besluit, dat vooreerst de groote meerderheid der kamer in 1848 het goede van de schoolwet van 1806, de degelijkheid van het onderwijs, wenschte behouden te zien, en ongaarne dit voordeel zoude prijs geven; dat zij daarom bleef aandringen op de zinsnede, die het onderwijs van overheidswege overal verpligtend zoude maken: ook de andere zijde der kamer, met name de hh. Mackay, Mutsaers, van Rijckevorssel, van Goltstein, Sloet, vereenigden zich daarmede. - Maar ook, ten tweede: dat men op den voorgrond bragt het noodzakelijke eener bepaling, dat het openbaar onderwijs een voorwerp is van de aanhoudende zorg der regering; - en eindelijk ten derde: dat de vrees voor secte-scholen niet geheel vreemd was aan het genomen besluit, en zulks was dan ook niet geheel onnatuurlijk.
Schr. formuleert de uitkomst van zijn onderzoek aldus:

1o.Art. 194 der Grondwet geeft vrijheid van onderwijs, maar geen onbeperkte vrijheid.

2o.Op den voorgrond staat openbaar onderwijs, ‘door den staat ingesteld, aangekweekt, aanbevolen en beschermd.’

3o.Het bijzonder onderwijs heeft recht van bestaan, meer niet; en is gebonden aan zekere voorwaarden door den staat gesteld.

4o.Die beperking der vrijheid was het gevolg:

a)deels van de overtuiging, dat de staat geroepen en verplicht is voor het onderwijs zorg te dragen;

b)deels van vrees voor ondermijning van degelijk onderwijs, hetzij door konkurrentie, hetzij door ontstentenis van scholen;


{==350==} {>>pagina-aanduiding<<}

c)deels door vrees voor sekte-scholen.


Dit was het standpunt, waarop men in 1848 stond; dit zijn de beginselen, die de grondslagen der wet van 13 Augustus 1857 uitmaken. Het grondwettige en wettige van den bestaanden toestand kan dus niet worden ontkend of betwijfeld.
En hiermede heeft Schr. de taak afgewerkt, die hij zich aan het einde van I heeft voorgeschreven. Maar men zonde nog knnnen vragen: of dat standpunt het onze nog kan zijn, of wij misschien rijp zijn geworden voor eene minder, misschien voor eene in 't geheel niet beperkte vrijheid van onderwijs? Die vraag verdient wel eene ernstige en opzettelijke overweging; en daartoe moet nu het tweede gedeelte, de beide laatste hoofdstukken, dienen.
V. De bestaande beperkingen bij de vrijheid van het lager onderwijs verdeelt Schr. in twee soorten; vooreerst die, welke uit de grondwet voorkomen, ten andere die, welke men aan de wet van 1857 toeschrijft. Met de eerste begint hij.
1o. ‘Er wordt overal in het rijk van overheidswege voldoend openbaar lager onderwijs gegeven.’
Omtrent de vraag: zoude er overal voldoend lager onderwijs worden gegeven, wanneer de staat zich daaraan onttrok? - eene vraag, die door den heer de Brauw ontkennend werd beantwoord, - wordt de meening van de Laveleye, Thiers, Guizot, Bastiat, Stuart Mill, nagegegaan ten betooge, dat óf de kerk óf de staat ter hulp moet komen. Het bestaan van zoo vele gezindten, met gelijkheid voor de wet, is niet ten voordeele der eerste: en nog, wanneer er eenheid van eeredienst bestaat, schijnt de kerk, naar hare geschiedkundige antecedenten, niet genoegzaam vertrouwen in te boezemen, niet genocgzaam in staat te zijn, om aan die roeping te beantwoorden: getuige Spanje, Napels, Portugal, ja zelfs Engeland 1). De staat kan zich dus

{==351==} {>>pagina-aanduiding<<}
niet onttrekken, maar hoe ver moet en mag zij gaan? Vooreerst geen staatsmonopolie: maar dan óf ten 1o. het oprichten van overheidsscholen, naar Guizot; óf ten 2o. het subsidieeren van bijzondere scholen, naar Stuart Mill, die daarbij evenwel schoolplichtigheid vooropstelt. Tot dit laatste stelsel schijnt Schr. in abstracto wel over te hellen: eerst school- of onderwijsplichtigheid; dan subsidie van regeringswege aan bijzondere scholen; ten laatste en bij uitzondering slechts, waar dan nog het onderwijs ontbreken mogt, eene school van overheidswege. Intusschen wijst Schr. op Engeland, waar de omstandigheden zeker uitermate gun-
{==352==} {>>pagina-aanduiding<<}
stig zijn, en toch de uitkomst lang niet is, zoo als men ze zoude wenschen; het schoolwezen is er zeer duur en levert tevens onvoldoend onderwijs.
Deze theoretische beschouwingen strekken dus wel ter verdediging van het aangenomen beginsel: overal onderwijs van regeringswege; maar laat ons nu op den aktueelen toestand 't oog slaan.
Toen in 1848 het art. 194 ter sprake kwam, werd het - wij zagen het boven - als de ‘dageraad der vrijheid van onderwijs’ begroet, en met 108 tegen 5 stemmen aangenomen: geen antirevolutionair, geen roomsch katholiek stemde er tegen. Toen was men tevreden. ‘Behondt uwe school voor uwe behoefte, verleent mij mijne school voor mijne behoefte’, om voor mij en anderen, ter kwijting van mijn geweten, eene schuilplaats in bijzondere scholen te hebben: ‘meer is nooit gevraagd.’
Algemeen dacht men, en de anti-revolutionairen zelve dachten het ook, dat er een overgroot aantal bijzondere scholen zoude outstaan. Maar de uitkomst viel bitter tegen; men had wellicht te weinig op de finantieele zijde van het vraagstuk gelet, en werkelijk het is geen klein cijfer, wat hier gevorderd werd. In die stemming ontving men de conceptwet van 1857.
Toen sprak men niet meer over het recht om zelf scholen op te richten; men wilde dat de staat zulks deed, maar zóó, dat aan de behoeften van de voorstanders der bijzondere school werd voldaan. Men verliet het standpunt van 1848, en stond splitsing der openbare school voor, niet als uitzondering, maar als regel: dit was een punt, thans van zooveel gewicht, dat het afdoende reden gaf om ‘zoo spoedig mogelijk tot een herziening der grondwet over te gaan.’ En toch, de wet werd door de tweede kamer met groote meerderheid, door de eerste kamer tegen slechts ééne stem, aangenomen. En van toen aan begon men den weêrzin tegen de openbare school aan te wakkeren en uit te breiden: men onderstelde eerst eene zoogenaamde ‘neutraliteit,’ ook wel godsdienstloosheid,’ zoo als er op onze openbare scholen in Nederland niet bestaan kan; en dan eischte men ‘naleving van de wet, geen tegenstreving der vrijheid,’ ‘geen oneerlijkheid of wetsverdraaijing,’ ‘eene laaghartigheid, den Nederlander onwaard.’ Toen de verkiezingen in 1864 gehouden waren, sprak men stouter: ‘wijziging van art. 194 der grondwet: maar eerst het voorstel over artt. 23, 24, 33 der wet van 1857.’
2o. De behandeling van art. 23 tot VI latende, gaat Schr.

{==353==} {>>pagina-aanduiding<<}
eerst over tot die van art. 33. Thans staat er: Ter tegemoetkoming in deze kosten kan eene bijdrage voor ieder schoolgaand kind worden geheven. De heer Groen wenscht te lezen: wordt er geheven: met behoud der tweede zinsnede in dezen vorm: Aan minvermogenden kan van deze bijdrage vrijstelling worden verleend.
Oorspronkelijk werd door velen in 1849 kosteloos onderwijs in de wet verlangd, maar daartoe werd niet overgegaan met het oog op de finantiën van de gemeenten. Later, Mei 1855, waren er slechts enkele leden, die voor kosteloos onderwijs in de bres sprongen. Dewijl er bij de wet van 1857 over dit punt geene openbare discussie werd gevoerd en het art. 33 zonder hoofdelijke stemming is goedgekeurd, gaat Schr. de memorie van toelichting op dit punt na. Hij komt tot het besluit, niet te deelen in de bezwaren, die vaak tegen art. 33 worden ingebracht en de ‘wenschelijkheid’ eener wijziging van dat artikel nog niet te erkennen 1).
3o. Wat het art. 24 betreft, thans staat er: de hoofd- en hulponderwijzers bekleeden geene ambten of bedieningen dan met goedkeuring van Gedeputeerde Staten, enz. De heer Groen wenscht te lezen: kerkelijke bedieningen zijn voortaan met het openbaar onderwijzers-ambt onvereenigbaar.

Een der gronden, waarop dit laatste wordt aangedrongen, is dat de onderwijzer zijn onzijdig standpunt zoude verlaten (daarover wordt echter niet mijns wetens geklaagd), dat die vereeniging infra dignitatem is, (is dit niet het geval bij den bijzonderen onderwijzer, die deze gaven zoude ontvangen?) Daarenboven is de vereeniging geenszins imperatief: de beslissing daaromtrent ligt geheel buiten het gemeente-bestuur, dat benoemt: zij is alleen in handen van kerkvoogden, die als zij daartoe geneigd zijn, die betrekkingen aan een bijzonderen onderwijzer kunnen geven. 2) Maar daartegenover staat, dat die vereeniging soms het dubbele voordeel aanbiedt, om tevens een goed onderwijzer

{==354==} {>>pagina-aanduiding<<}
en een geschikt kerkelijk beambte te verkrijgen; en dit is op het platte land dikwerf van groot belang. Wil men de kerkelijke inkomsten, waar zij groot genoeg zijn, gebruiken om een bijzonderen onderwijzer te beloonen, welnu, de wet laat dit volkomen vrij; maar dan moet het ook vrijheid blijven, dan moet niet de wet de kerkvoogden daartoe willen dwingen, dwingen tot iets, waartoe zij slechts in zeer enkele gevallen (en hierop heeft men eigenlijk het oog) in staat zoude zijn: in verreweg de meeste gevallen zoude de som niet toereikende zijn, om het doel te kunnen bereiken. ‘Men dient hier dus wel zeer locaal te handelen.’ En waarom wil de partij van de vrijheid hier zulk een dwang?
Ook tegen deze wijziging verklaart zich de Schr.
4o. Wat nu het voorstel zelf aangaat (over art. 23, 24 en 33 der onderwijswet), de heer Groen gelooft niet, dat het kans van slagen zoude hebben, Thorbeeke zoude het niet veroorloven, en de meerderheid het niet doen zonder verlof; de meerderheid, ‘die in het voteren liever dan in het redeneren kracht zoekt.’ Daargelaten het ‘compliment’ dat er in deze woorden ligt, meent Schr. dat de reden eene andere is, en wel het niet motiveren met deugdelijke redenen; en vandaar ook, dat er onder de geestverwanten geene overeenstemming op dit punt bestaat, met name niet bij hen, die de zaak van eene praktische zijde bezien.
De Tijd schrijft: het bijzonder onderwijs moet ‘rechtens boven elk ander staan. Het is hoofdzaak. Het openbaar onderwijs kan slechts bij wijze van supplement worden toegelaten.’ De heer Groen: ‘Waar de staatsschool neutraal is, behoort ze niet regel, maar uitzondering te zijn.’ Met andere woorden zegt Schr., het eerste is een zuiver beginsel, het tweede verlangt de vrijheid alleen in het belang van eene bepaalde richting. Reeds boven zagen wij, dat het gemeenschappelijke in beide stellingen in strijd is met Art. 194 der grondwet, dat schreef: de staatsschool is hoofdgedachte. Maar aangenomen eene wijziging der grondwet op dit punt, meent Schr., dat dan de toestand van het onderwijs hard achteruit zoude gaan; er is echter nog meer dat hem zoude verbieden voor volkomen vrijheid te stemmen.
Wat verlangt men toch? Een stelsel van algemeen subsidieëren, waarbij dan de schoolplichtigheid schijnt te behooren? Neen, maar door subsidiaire hulp, waar dit noodig blijkt. Maar zouden niet daardoor de grieven, ware of vermeende, niet alleen verplaatst, maar ook vermeerderd, ja zelfs gerechtvaardigd wor-
{==355==} {>>pagina-aanduiding<<}
den? Zoude er niet ‘gewetensdwang, de grootste tyrannie’ ontstaan, wanneer de school, nu toegankelijk voor allen, werd opgeheven en vervangen door eene andere, slechts bruikbaar voor de aanhangers eener bepaalde richting? Dan ontstaat het alternatief: of geen onderwijs, of zulk een, dat a priori ongeschikt is. Nu is het gebrek in te weinig, dan zoude het in te veel zijn.
Waarlijk in de praktijk zoude de volkomen vrijheid op allerlei onoverkomelijke bezwaren stuiten. De bestaande grieven zouden door andere, meer ernstige worden vervangen 1).
En dan: is het den anti-revolutionair wel om volkomen vrij-
{==356==} {>>pagina-aanduiding<<}
heid, niet eerder om subsidie, om ‘begunstiging’ te doen? ‘Men wenscht geene concurrentie,’ de staat moet aan de bijzondere school subsidie verleenen. ‘Eerst op dien voet is er thans eene bevredigende oplossing van het vraagstuk.’
Doch zoude zij ook de natie bevredigen? Bij Art. 21 (nu 23) kwam oorspronkelijk in het concept, Februari 1857, eene zinsnede voor, bijna overeenkomende met hetgeen nu door den heer Groen gewenscht wordt. En wat was het lot dier zinsnede: slechts drie leden waren minder ongunstig daarvoor gestemd: de overgroote meerderheid verklaarde ze onaannemelijk. De aanhangers van het bijzonder onderwijs, ‘omdat zij, die wenschen vrijheid van onderwijs, geen rijkssubsidie verlangen kunnen;’ de andere partij zag daarin ‘strijd met de roeping van den staat omtrent het onderwijs.’ Het voorstel werd met algemeene stemmen verworpen; een amendement van den heer Baud, dat minder ver ging, en ‘hulp’ in plaats van ‘subsidie’ stelde, met 57 van de 63 stemmen.
En wat zoude het gevolg zijn, indien aan den wensch van den heer Groen werd gevolg gegeven? Op zijn best genomen, zoude die partij, wanneer zij slechts eenigermate in het onderwijs voorzien had, het land boven de tegenwoordige uitgaven, nog menig subsidie hebben doen betalen. Zij zoude eene ‘heerschende school’ hebben gesticht, waartegen vrij wat meer talrijke en gegronde klachten zouden inkomen. De meerderheid der natie zoude gebracht worden onder het juk der minderheid.
Dit neemt niet weg, dat Schr. wenschen zoude, een periode van overgang te zien voorbereiden, ten einde werkelijk eenmaal tot de zuivere toepassing van het liberale beginsel te geraken. Maar daartoe is het noodig, dat men niet met een geest van uitsluiting en verbittering bezield zij, dat men elkander niet wederkeerig voor ‘dompers’ en voor ‘anti-christenen’ uitmake, en de openbare school niet als een oefenschool voor heidenen afschildere.
VI. Hier komt Schr. terug op het bezwaar uit art. 23 ontleend.
Na eerst het onderscheid tusschen opvoeding en onderwijs, door den heer Groen steeds ondereen verward, in de drie richtingen der ontwikkeling van verstand, lichaam en godsdienst te hebben overwogen, komt hij tot het besluit, dat reeds alleen de verstandelijke ontwikkeling noodzakelijk opvoeding moet opnemen.
Nu heeft wel de uitdrukking ‘met eerbiediging van ieders godsdienstige begrippen’ in art. 194 der grondwet discussie uitgelokt; maar daarbij is tevens gebleken, dat men ook de godsdienstig-paeda-
{==357==} {>>pagina-aanduiding<<}
gogische methode op de openbare school wilde behouden zien ‘niet met ter zijde stelling van de godsdienst.’ De gemengde openbare school - niet de gesplitste - is dan ook de regel geweest bij de ontwerpen, de uitkomst bij de wet voor het lager onderwijs.
Ook hier gaat Schr. de wetten en concept-wetten van 1801, 1803, 1806, 1849, 1854, 1855, 1856, 1857 na, ten betooge dat de uitdrukking ‘tot alle maatschappelijke en christelijke deugden’, die reeds in de wet van 1806 voorkomt, veel en herhaaldelijk besproken is; maar dat ten slotte als vrucht van ‘de conciliante politiek der kamer,’ ‘die daarbij zeker een groot blijk van gematigdheid gaf’ het art. 23, zoo als boven geformuleerd, tot stand kwam. Die meerderheid had waarlijk niet verdiend, wat de heer Groen later schreef: ‘Iedereen weet, dat de verslagen partij haar nederlaag, door het stemmen voor de wet, met al de kunstvaardigheid eener parlementaire wending, ontveinsd heeft.’
De anti-revolutionairen zijn tegen de gemengde school, en doen haar, altijd uit naam der vrijheid, een verdelgings-oorlog aan, als ‘eene soort van nationale zonde, die hoe eer hoe liever moet worden uitgeroeid.’ Men redeneert dus: leerstellige godsdienst is de grondslag van alle opvoeding; voor vele kinderen is de school de eenige plaats waar zij iets hooren van zedelijkheid en wat wij Godsdienst noemen; daar minvermogenden niet in de gelegenheid zijn, zich zoodanige scholen te verschaffen, moet de staat er voor zorgen.
Maar, moet en mag de Staat zich belasten met de zorg voor het onderwijs in Godsdienst? en wel in den éénen bijzonderen positieven zin van de orthodoxe protestanten? En ten andere, ‘welke zware beschuldiging brengt gij in tegen de kerkgenootschappen en hunne geestelijken?’ volbrengt dan de kerk haar plicht niet?
‘Het christelijk element ontbreekt op de volksschool: het woord christelijk is een bedriégelijke leus.’ De redevoeringen van de ministers van der Brugghen en Bosscha worden door Schr. aangehaald ten betooge, dat het christelijk element wel degelijk op de volksschool te huis behoort, en deze daarvan ten onzent ook doortrokken is; dat, als de heer Groen ‘bij wien christendom en leerbegrip te veel hetzelfde denkbeeld is,’ die leus een logen noemt, hem uit de praktijk het antwoord van Galilei kan gegeven worden: E pur si muove! het gaat toch goed; dat het algemeen christelijk en het dogmatische element niet onderling verward moet worden, zoo als onze voorvaders het dogmatische element op de scholen der staatskerk beschermden, maar soms

{==358==} {>>pagina-aanduiding<<}
het algemeen christelijke vergaten bijv. bij het invoeren van den slavenhandel in de W.I. koloniën. En Thorbecke zegt teregt: ‘Dat het christelijke van de openbare school zoude worden geweerd! Wie kan dat? Welke magt in de wereld? Integendeel het christelijke behoeft waarlijk de hulp nwer wet niet.’
Is de school niet christelijk, zoo zegt men, dan is zij godsdienstloos, of erger nog, atheist. Maar gesteld eens, dat het zoo ware, zoo verwondert het den Schr., dat de heer Groen daarvoor zoo beducht is, en er van verwacht, dat het op het bederf der volksopvoeding zal uitloopen: de heer van Foreest is daarvoor niet beducht, ‘hij kent aan de gemengde school die kracht niet toe.’ Dan wijst Schr. op het hier geldende voorbeeld van Amerika, en behandelt de meeningen omtrent het gebruik van den Bijbel, als schoolboek, die ook bij geestverwanten van den heer Groen zeer uiteenloopen.
Voor hem dus, die niet godsdienst in den zin van leerstelling opvat, is de openbare school niet godsdienstloos, noch antichristelijk, noch onchristelijk. Is dat mogelijk bij toelating van Israëlieten? Ja, mits de school werkelijk neutraal zij; niet in den zin van den heer Groen; niet, zoo als hij zich ironisch uitdrukt, wanneer het onderwijs tot enkel lezen, schrijven en rekenen, waar dit tot leeren stilzitten beperkt is. Maar die eisch van den heer Groen is ook in strijd met zijne eigene overtniging. Hij is ook ondenkbaar, want hij sluit eene dadelijke verkrachting der wet in. Maar bovendien is hij in lijnrechten strijd met de eenvoudigste regelen van paedagogie.
Schr. kan dus ook niet met den heer Groen instemmen, indien deze het schrappen van het woord ‘christelijke’ voorstelde. ‘Hij zoude inderdaad meenen het nationaal gevoel te kwetsen, indien men die woorden, nu eenmaal in de wet geschreven, er uit ging ligten.’

Ziedaar, mijne lezers, u door het boek van dr. Jonckbloet gevoerd: maar wilt ge de tegenstelling zien tusschen dit dor geraamte en het bezielde ligchaam; welnu neemt het boek zelf ter hand. Indien dan deze schets u het lezen gemakkelijker maakt, ben ik tevreden; zoo niet, vergeet het hier geschrevene dan gerust: het boek zelf zult gij niet zoo spoedig vergeten.
D. Bierens de Haan.





{==359==} {>>pagina-aanduiding<<}

Buitenlandsche letterkunde.

Losse schetsen.


P.B. Shelley.

Eene voorlezing.

Het atheisme heeft ook zijne geschiedenis; eene historie, die grootendeels nog onbeschreven, voor een nog grooter gedeelte ongelezen is.
Wat bemoeit ons geloovig publiek zich met het atheisme! 't Is een verschijnsel dat kortweg bestreden wordt, waartegen men de stem verheft, dat geen recht van bestaan heeft. ‘Van den atheist kan mijn hart niets leeren,’ zegt men, ‘dan dat ik hem beklagen, aanklagen en ontwijken moet.’ De atheist is een afschrikkend voorbeeld tot welk uiterste men komen kan, op het hellend vlak der negatie. Wie zou zich verder met hem inlaten? Ofschoon men op het gebied van ons denken veel dulden en verdragen moet, zijn er toch zekere grenzen, die men ongaarne ziet overschrijden. En 't atheisme ligt over die grenzen, in een geheimzinnig land, dat ons met huivering vervult, door de vele legenden en spookverhalen, die men ons dienaangaande verteld heeft.
Geen inwoner van deze zijde denkt er aan om het nader te leeren kennen. Één ding weten wij, dat 't er ijskoud is, dat men er zich vermaakt met ontkenningen en spotternij, dat men er sterft zonder hoop en leeft zonder vreugde. De grond

{==360==} {>>pagina-aanduiding<<}
brengt niets voort, dan doornen en distelen, en voor de schatten van ons geloof en onze liefde halen zij de schouders op. Zoo spreekt men, alle atheisten in het zelfde oordeel bevattend. Gewoonlijk veracht de atheist zijne tegenpartij niet minder dan zij hem,.....en met gelijk onrecht! De hooghartigheid die het geloof bijgeloof noemt, die de schouders ophaalt over den man, die zijn laatste woord op godsdienstig gebied nog niet gesproken heeft, is op zijn minst eene miskenning van het reinste en edelste in den mensch, de idealen onzer jeugd en het geloof onzer moeder...even onbillijk als de geloovigen zijn, wanneer zij met minachting op den broeder nederzien, die in gemoede meent te moeten twijfelen, twijfelen tot zelfs aan het bestaan van een' God. Langs dien weg komt men niet tot waarheid. Laat ons daarom op een zachter vonnis mogen aandringen; en wel beginnende van den geloovige, den man die zich rijk gevoelt in zijnen vrede met eene hoogere wereld.
Doen wij 't zonder gemoedelijkheid, in naam der waarheid en der wetenschap. Het atheisme is interessant genoeg, om reeds uit dat oogpunt recht te hebben op onze belangstelling. Er zijn ook daarin zoo vele psychologische verschijnselen en nuances. Alle atheisme is niet van 't zelfde gehalte en allooi. Er is een cynisch atheisme, dat gegroeid is op den bodem der misanthropie, een atheisme voor het bierhuis en in de kringen der Jan Raps, dat zedeloosheid in zijn gevolg voert, een hoog-aristoeratisch, waarin men zich behagelijk bewegen kan en fluweelen kleederen dragen, een diepzinnig wijsgeerig, dat de vrucht van het nadenken is en te huis behoort bij de geestverwanten van dr. Faust...ja, er is zelfs een atheisme, dat uit eerbied voor de waarheid voortkomt, de harmonie der wereld, de schoone zamenstelling van het heelal.
Ook is er een atheisme, dat ons aantrekt door oprechtheid en eenvoud, de negatie van hetgeen boven ons is, om de wereld van liefde in ons eigen hart.

Ik heb deze inleiding noodig geacht, om uwe aandacht te wekken en uwen natuurlijken afkeer eenigszins te overwinnen: want ik ga heden tot u spreken over een man dien men een atheist genoemd heeft, over een man die al den smaad van dien naam heeft gedragen, al het lijden om der wille van het ongeloof geleden heeft, en die in zijne negatie van Gods bestaan en liefde, als een held heeft gestreden en geworsteld.

{==361==} {>>pagina-aanduiding<<}

Ik bedoel Shelley, den dichter van de Queen Mab. Hij is in mijn oog de beminnelijkste atheist die ooit geleefd heeft, een ware enthousiast voor de wereld zonder God.
Hij had den moed der oprechtheid en het geloof der liefde, met een onverzadelijke dorst naar dat oneindige, dat hij van zijnen God had beroofd!
Daarbij was hij een lyrisch dichter zonder eigenlijke bitterheid en wrevel, een hart zonder gal en venijn! Zijne philippica tegen al wat conventioneel in de godsdienst is, zijn toorn over de ongerechtigheden der kerkelijke instellingen zijner dagen, zijn meer belangwekkend, dan ergerlijk...Een kind des ongeloofs, dat meer te beklagen is, dan te vloeken!
Zijn atheisme was veeleer eene dichterlijke gedachte dan een geloofsartikel; zijn hart was te vol van liefde voor de menschen, dan dat hij in den grond een hater van God kon zijn. Boven alles was hij fantastiek, levend en zwevend in eene wereld van vormen en beelden, waarbij de gewone schepping met den in zijn oog traditioneelen schepper verdween.
Zijn levensloop stemde hiermede verwonderlijk overeen. - Ook deze week reeds van den aanvang ten eenenmale van den gewonen loop der dingen af. Laat mij de bijzonderheden er van voor uwen geest mogen terugroepen.
Shelley staat in de geschiedenis der engelsche letterkunde en van het wijsgeerige denken naast Byron.
Tusschen deze beide vrienden is veel gelijks en gelijkvormigs.
Beiden waren van aanzienlijken huize. Voerde Byron gedurende de laatste helft van zijn leven den titel van lord, Shelley was de oudste zoon van een baronet. Heeft Byron jaren lang buiten zijn vaderland geleefd, vervloekt door de hoogkerkelijke aristocratie die in hem een renegaat zag, Shelley heeft 't zelfde lot ondergaan - en beide hebben gedweept en gezongen van eene nieuwe wereldorde, een nieuwen dageraad der vrijheid, waarvan de grieksche vrijheidsoorlog het eerste sein was.
Bij schijnbaar groote overeenstemming, liep hun gemoedsleven echter zeer uiteen.
Ofschoon beiden lyrische zangers zijn, overtreft Byron Shelley verre in stoutheid en kracht; maar ook in menschenhaat en wrevel. De dichter van de Queen Mab is zoo mogelijk nog fantastieker dan die van de Manfred, maar ook veel edeler en werkelijk vromer dan hij. Was Byron een volwassen man,

{==362==} {>>pagina-aanduiding<<}
Shelley was en bleef steeds een jongeling, die al de kerksieraden en priesterornaten baldadig op zijn stroovuur wierp, maar niet als Byron den fakkel slingerde in den tempel des geloofs. Integendeel, nadat hij met den overmoedigen lord de hooge poort was uitgegaan en het stof des geloofs van zijne voeten had geschud, sloop hij nu en dan, door de liefde gedreven, nog wel eens binnen met de vrome schaar, om te mijmeren over de dagen zijns eenvouds en de kinderlijke gebeden van weleer.
Shelley's vader was een gunsteling van den prins-regent, later George IV, en de type van een landedelman uit het laatst der vorige eeuw. Even als al diens pairs stelde hij tegen den opkomenden storm der revolutie en het razende ongeloof eene koele onverschilligheid en een hooghartigen toon over.
Niets verderfelijker dan dit voor een karakter als dat van zijnen oudsten zoon! Teergevoelig, ligtgeraakt, hartstochtelijk bezield voor al wat waar is, stootte deze reeds als knaap het hoofd tegen de vaste vormen en de verjaarde gewoonten eener engelsche aristocratische familie. Alleen zijne buitengewone vlugheid van bevatting verzoende zijnen vader met het wilde en opbruisende van zijn karakter. De eigenliefde bracht de ergernis tot zwijgen.
Bovendien, 't was nog een kind. De jaren en vooral de omgang met andere knapen zouden hem wel genezen en terugbrengen binnen de grenzen der erfelijke zelfgenoegzaamheid en ordelievendheid van het Saxisch-Normandische ras. Onze knaap werd daarom naar Eton gezonden. In 1792 geboren, zal hij toen ongeveer 15 jaar zijn geweest.
Maar in Eton bestond het onvermijdelijke groenloopen, eene instelling van het despotisme, van het middeleeuwsche gildewezen, der inhumaniteit, der geusurpeerde rechten - - - de jonge Shelley weigerde zich er aan te onderwerpen, en verdroeg gewillig al den smaad en de mishandeling, die aan zulke blijken van zelfstandigheid verbonden zijn. 't Is billijk dat hij, die weigert mishandeld te worden, mishandeld wordt....Eerste grief voor den ouden Baronet! Zijn zoon had zich verzet tegen een oudvaderlijk gebruik.
Toen de dagen van marteling voorbij waren, ging Shelley aan 't werk, en wel met die koortsige drift die alle wetenschap en kennis als zijn erfgoed beschouwde. En hij las hij voorkeur de boeken der nieuwere fransche philosophen, hij verslond het Contract social en le Système de la nature.
Ras was 't gedaan met zijn geloof, al ras verscheen hem, in

{==363==} {>>pagina-aanduiding<<}
zijn gloeijenden haat tegen al wat naar tyrannie zweemde, de orde der wereldsche dingen als de ergste tyrannie. De eerste aller despoten moest worden onttroond! Ook de poging van een Voltaire om in het deisme ten minste nog den titel Gods te redden was ijdel! Het groote woord moest worden uitgesproken: Er is geen God.
Deze overtuiging werd voor Shelley een geloofsartikel, haar uit te spreken was den vinger op de waarachtige wond leggen. Al viel door deze ontkenning het heelal in...de nieuwe wereld der humaniteit, der algemeene menschenliefde, het rijk des vredes, kon niet komen, dan op de puinhopen van het paleis diens gewaanden Gods!
Zijn eerste geschrift, ‘De noodzakelijkheid van het Atheisme’, kwam in het licht en de jonge schrijver had de stoutmoedigheid om het boekje aan de euratoren der universiteit te Oxford te zenden, waarheen hij van Eton vertrokken was. 't Viel als een donderslag in de vergadering dier hooggeleerden. De student werd ontboden, hem werd gelast zijne godslasteringen te herroepen...hij weigerde en werd verbannen. Door dat vonnis stieten de mannen der wetenschap hem tegelijker tijd uit de maatschappij. In een ongeloofelijk korten tijd stond hij alleen, van allen verlaten en geschuwd. Zijn vader ontving hem als een verloren kind, zijne bruid verloochende hem, zijne vrienden ontweken hem, Engeland had geen mededoogen zelfs voor den dwaas, die had durven twijfelen en waande de wereld te zullen redden door afwijking van het bestaande. Alle handen waren tegen hem; de kerkelijke ijver boette al zijne zonde van lauwheid en koelzinnigheid aan dit jonge offerlam.
O, die vroomheid die den God des toorns nog immer verzoent met 't bloed van rammen en varren! Armzalig theisme, dat de dynastie zijns Jehova's poogt te redden met het zwaard!
Arm en verlaten, een kind der weelde, dat worstelde met broodsgebrek, beroofd van liefde en vriendschap, leefde Shelley nu te Londen. Als hij zich buigt, als hij herroept, als hij den zoom der kerkelijke rechtzinnigheid kust, staan Fieldplace, het kasteel zijns vaders, Oxford, huiselijk geluk, eer en rijkdom voor hem open. Shelley weet 't en schrijft, te midden van de zorgen voor dagelijksch brood en kleeding, zijn Queen Mab.
De Queen Mab is de dichterlijke bewerking van zijn: ‘Noodzakelijkheid van 't Atheisme’; het lied des weemoeds en

{==364==} {>>pagina-aanduiding<<}
der hope, waarin hij al de negatie en al de zekerheid die er nog in zijn hart overbleef, al zijn vertrouwen op de liefde en al zijn geloof aan de toekomst heeft nedergelegd.
Ik heb gepoogd enkele gedeelten er van in onze taal over te brengen. Beoordeelt ze zachtmoedig. Niets is moeilijker dan deze lyrische zangen, zoo fantastisch, zoo vaag, zoo stout in sprong en vaart, in eene andere taal terug te geven.
Een beeldschoon meisje wordt door de fee Mab in haren zoeten slaap bezocht en opgevoerd naar haar paleis. Dat paleis ligt aan de grenzen des heelals boven de myriaden hemelbollen, die onze aarde omzweven. Queen Mab, die in schoonheid al het geschapene verre overtreft, woont daar als in een hemelsch paradijs. Het is hare taak om de goede en booze daden der menschen op te teekenen. Zij overziet het verleden en tegenwoordige en ontdekt de geheimen der toekomst aan hare uitverkorenen:

Ik ben de koningin der feeën. Alle daden 
Der menschenwereld schrijf ik in 't gedenkboek aan, 
Geheimen van 't verleden, die 't geweten 
Der menschen trouw bewaart, verzamel ik. 
Ik ken de toekomst als zich zamenvoegen 
De grond en de oorzaak van 't geen is en werkt: 
Geen wroeging, die des menschen hart verscheurt, 
Geen zaligheid, die op de ziel des braven 
Des avonds daalt, wanneer hij wel te moede 
Zijn dagtaak sluit, ontsnappen aan mijn oog. 
Ik heb de magt ontvangen om den sluier 
Van 's menschen zonde en zwakheid op te ligten, 
Opdat zijn hart erkenn' langs welke wegen 
Hij 't snelst tot vrede en zielsrust kan geraken, 
Het groote loon der deugd! 

Van deze alwetendheid zal de vriendelijke geleidster gebruik maken om de ziel van de schoone, die zij met haren tooverstaf aanraakte en losmaakte van het aardsche stof, eenen blik te gunnen in het zamenstel der wereld, in de geheimen der toekomst. Zij verheldert hare oogen en doet haar op de aarde het woelen der menschen zien. Het vorstelijke Palmyra, het magtige Rome trekken voor den geest der sluimerende voorbij. Alle grootheid vergaat als stof.

In gindsche dorre steppen waar de herder 
Zijn tente neêrslaat in de stuivende woestijn, 
Prijkte eertijds Salems trotsche tempeltinne 
En deed den dag zelfs blozen voor zijn glans. 

{==365==} {>>pagina-aanduiding<<}

Ach, hoeveel weduwen en weezen, die hem vloekten, 
Den dag verwenschten van zijn bouw, hoe menig vader, 
Vermoeid van slavendienst riep hier den hemel, 
In wanhoop aan, bad dat die schoone tempel 
Van d'aarde wierd' verdelgd! Opdat hij langer 
Den eenen steen op d'anderen niet stap'len, 
Geen heerendienst behoefde te bewijzen. 
Daar brulde tot haar God een woeste bende 
Haar hymnen, eer zij naar het slagveld ijlde, 
Om wreed der moeder 't eenigst kind te ontscheuren. 

Zoo is 't overal! Jammer en ellende hebben de bladen der historie beschreven. Zoo is 't in het verleden en in het heden. Geweld en heerschzucht, goud- en bloeddorst verdelgen al wat schoon en goed is op de aarde. Één onverbiddelijk noodlot beheerscht alles. Leven is lijden en vergaan! - - - Maar is er dan geen God die het recht handhaaft en de onschuld beschermt?
Is er geene magt, die aan de dolle driften der menschen paal en perk stelt?
Neen! Er is geen God. God is een beeld der menschelijke fantasie. De God der menschen is hun speelpop geweest, de drager hunner booze lusten, en hartstochten. Een zekere spiritualistische materie, de adem van den menschengeest, die zich heeft omgezet in stofdeelen, beheerscht het heelal.

Geen stofdeel draagt deze aarde dat niet eenmaal 
Een stervling was; de kleinste regendruppel 
Vloeide eens door 's menschen ader; waar 't gedierte 
Nu loeit en brult in Libiëns woestijn, 
Of d'eeuw'ge winter woont aan Groenlands doode kust, 
Waar op het akkerveld van Eng'lands heuveltoppen 
De gouden korenaar in 't goud van 't zonlicht prijkt - 
Geen duimbreed grond, die niet in langvervlogen dagen 
Bezield was van een geest, een leven zooals wij. 

Dat is eene harde les voor onzen hoogmoed, maar ontsluiert voor onzen blik den reuzengeest der natuur.

Hoe dwaas is niet des menschen hoogmoed! 
't Kleinste wezen, de grashalm, die des morgens 
Uit d'aarde spruit en 's avonds dort, een wereld, 
Een onbegrensde woonplaats! ja, de diertjes 
Die fijn gevormd het oog niet ziet, wier leven 
Het kleinste deel der lucht vervult, zij denken, 
Zij voelen, leven als de menschenkindren, 
Zij hebben lief en haten gelijk wij, 

{==366==} {>>pagina-aanduiding<<}

En elke polslag, die het teedre lichaam 
Doet leven, is geregeld als het groeien 
Der halmen, als de loop der hemelbollen. 

Uit dat geestesleven, dat door de vezelen en âren aller dingen vloeit, zal de toekomst, de eeuw des heils, worden geboren.
De mensch, zich zelven beheerschend en al wat hem omringt bezielend, zal door de reinste humaniteit zonder God het leven in zich zelven vinden. De eeuwige stroom der menschelijke gedachte, de stille, heldere beek der gereinigde liefde, losgemaakt van alle conventioneele banden, alleen gedreven door den drang der geestelijk-zinnelijke natuur, die niet zondigen kan, zal het goud der toekomst met zich voeren.
De dwang der maatschappij, de wetten der godsdienst en der zedelijkheid, geboren uit zelfzucht en heerschzucht zijn de rampen des levens. De natuur is rein, de reine natuur is God, haar leven is het onze. De vrijheid komt met hare heerschappij.
Alle georganiseerde godsdienst is uit den booze. De hemel is de vrije openbaring der natuur-noodwendigheid.
Ziedaar het thema van de Queen Mab gestoffeerd met de schitterendste natuurbeschrijvingen, vol warme geestdrift voor 't geen waar is en schoon.
Gij ziet 't. - Zonder 't te willen en te weten zong Shelley eenen schoonen lofzang op den Grooten Geest, wien de menschen van geslacht tot geslacht in de tijdelijke vormen, achter altaar en bidstoel hebben gezocht.
Hij bestreed de vormen en predikte de waarheid, die achter die vormen schuilt.
Telkens, 't zij dat zijne poëzie voortbruist als een wervelwind of spelend spat in het goud der zon, verwacht de lezer den naam te hooren, die het onuitsprekelijke moet noemen, het ideale eene gedaante geven.
Wat weêrhoudt dien naam op zijne lippen? De wreedheid der menschen, die Gods beeld heeten te dragen, de stroeve vormen, waaronder men hem eeuw aan eeuw aanbad, de onverbiddelijke hardheid van een geloof, dat zich voedt met vervloekingen over andersdenkenden, de onbarmhartigheid, die den twijfelaar vervolgt, alsof de twijfel boos opzet was.
Koningen wentelen zich onrustig op hunne legerstede...heerschen is een vloek!

{==367==} {>>pagina-aanduiding<<}

Christenen moorden in den naam huns verlossers...het Christendom der liefde is een leugen!
Ahasveros, de eeuwig wandelende Jood, boet één wrevelig woord met jaren, en eeuwen lange kwelling...Er is geen God, omdat er geene godsdienst is.
Toch is de mensch tot reinheid bekwaam. Uit het hart der edelen en goeden zal een nieuwe dag verrijzen. In het leven zelf, in alle levende ziel (en alles, zonder onderscheid, leeft) ligt de kiem van een eeuwig, onsterfelijk leven.
Ziedaar het geloof van een atheist. Is 't wonder, dat zijn vader hem verstiet, de maatschappij hem uitbande, zijne geliefde hem ontvlood? De dagen van den prins-regent waren wreed voor elken democraat, en Shelley's atheisme was, gelijk gij zult hebben opgemerkt, voor drie vierde een gevolg zijner democratische gevoelens. De hoog kerkelijke rechtzinnigheid der aristocraten aan de overzij van het kanaal hing ten naauwste zamen met de vrees voor den geest der fransche revolutie. Een uit haar midden, een zoon van goeden huize, te hooren spreken als een roode republikein, als de volgelingen van Rousseau en Helvetius, deed eene rilling varen door het lichaam der vrienden van het ‘droit divin!’ Waar moest 't heen op dien weg? Wie zou dien storm binden, als hij losgebarsten was?
Ik voor mij geloof dat Shclley, bij minder ruwe bejegening, langs den weg der negatie tot een kalmer en billijker beschouwing zou gekomen zijn. De jonge man, die nergens iets anders dan despotisme en egoisme zag, die van een zoo streng moreel standpunt de verschijnselen des maatschappelijken levens beschouwde, die alles toetste en veroordeelde, om het gebrek aan liefde, dat zijn hart verbitterde, en die toch bleef gelooven aan eene betere toekomst, op grond van de majesteit van den menschelijken geest, ja! die in de redelooze natuur zocht wat hij met weemoed miste in den kring zijner medemenschen, zon op den duur niet blind gebleven zijn voor den geest, die immers reeds hier op aarde te midden van zonde en gebrek, van betere dingen sprcekt, het geloof aan den bestuurder der wereld niet hebben verloochend, omdat de menschen hard en wreed voor hem waren.
O, in alle eeuwen hebben de ruwe aanhangers van onverbiddelijke vormen en formules de handen met broederbloed bevlekt!

{==368==} {>>pagina-aanduiding<<}

Shelley, door de maatschappij verbannen, zette den ongelijken strijd tegen haar voort.
Eenmaal op den weg der negatie holde hij verder, en verhief meer en meer zijne liefde voor de natuur en hare eenvoudige vormen tot eene theorie die alle banden der maatschappij verbrak.
Hij had zijn Queen Mab van aanteekeningen voorzien, die de grofste miskenning van de godsdienst en den bijbel bevatten en daarin onder anderen ook zijn wrevel tegen het maatschappelijk huwelijk gelucht.
Hij droeg het gedicht op aan miss Harriet Westbrook, wier schoonheid hem eene ontrouwe geliefde deed vergeten, in de volgende verzen, die getuigen dat Shelley in haar eene geestverwante had gevonden, rijp voor zijne sympathetische liefde:

Wie is de maagd, wier liefde mijn heelal 
Mijn hemel is, mij redt van menschenhaat? 
Wie is zij, die het schoonste loon, 
Der deugd en liefde waardig is? 
Wier blik mijn ziel het leven schenken wil? 
Mij aanspoort tot den zwaren strijd der deugd? 
Om wie, als 'k haar in de oogen staar, 
Ik 't menschelijk geslacht vergeef? 
Dat was uw oog. Gij waart mijn goede geest, 
Gij de bezieling van uws diehters lied, 
Voor u bond ik mijn wilden krans 
Van kunstelooze bloemen zaâm. 
O, druk daarom dit liefdeblijk aan 't hart 
En, of de tijd verandert of vergaat, 
Zal elke bloem van 't arme hart 
Aan u alleen geheiligd zijn. 

De liefde hield den paria der engelsche aristocratie dus nog staande. De liefde kon hem alles doen vergeten, wat hij geleden had...één menschenhart, hem met aller wreedheid verzoenen.
Shelley gaf zich maar al te veel aan dien indruk over. Getrouw aan zijne natuur - theorie des huwelijks en zijn geloof in de wijsheid der zinnenwereld, ontschaakte hij zijne Harriet aan haar ouderlijk huis en verbond zich met haar voor het altaar van den smid te Gretna Green.
Maar al te spoedig zou hij bemerken, dat de banden des levens het kalme overleg des verstands evenmin kunnen ontbeeren, als de aandrift der natuurlijke neiging.

{==369==} {>>pagina-aanduiding<<}

Zijn huwelijk met de schoone, die zijn heelal was, werd hem een bron van ellende. Nadat zijne vrouw hem twee kinderen geschonken had, dwong huiselijk leed hem hun huwelijk te doen ontbinden. De sympathetische liefde bleek te zwak om twee strijdige karakters te verzoenen! - Toen, van alles beroofd, in alles teleurgesteld, aan alles vertwijfelend, verliet hij in wanhoop zijn vaderland.
In 1815 keerde hij echter naar Engeland terug en vestigde zich, nadat zijne uiterlijke omstandigheden door eene erfenis aanmerkelijk verbeterd waren, in de nabijheid van Windsor. Daar leefde hij stil en vredig, met eenige weinige vrienden, ver van de menigte, zonder deel te nemen aan het publieke leven, te midden der bevallige natuur, de bosschen van Windsor Castle.
Uit dit tijdperk van zijn leven dagteekenen zijne beste en edelste verzen.
Het leed had hem gebogen en zijn hart week gemaakt. Ofschoon niet gelooviger dan te voren, was hij zachter en liefderijker gestemd.
En gij weet, de liefde grenst immers aan het geloof?
Als getuigen van deze vriendelijker gemoedsstemming mogen een paar zijner gedichten gelden:
Het eerste is getiteld: Het kerkhof te Lechdale:

De laatste wolk aan 's hemels koepeldak 
Verdween voor de adem van den avondwind, 
Terwijl de nacht den sluimerzieken dag 
Haar valen sluier om de slapen bindt. 
Des menschen rampen: donkerheid en zwijgen, 
Met norschen blik uit 's werelds afgrond stijgen. 
 
Hun rijk begint wanneer de nachtvoogdes 
Het groot heelal in hare omarming vat. 
Het licht en 't leven krimpt zijn schaduw in 
En bergen in haar schoot hun gulden schat, 
Geen windstroom bleef in spleet of hoek verloren 
Of buigt de looze halmen op den toren. 
 
O, torenspits! die als een offervlam 
Op 't hoog altaar, in 't gulden feestkleed praalt! 
Wat mag uw grijsheid tegen 't tooverwoord 
Dat, als Gods wil, uw rasschen dood bepaalt; 
Nu om uw spits de sombre wolken drijven, 
Waarin uw glans en schoon verborgen blijven. 

{==370==} {>>pagina-aanduiding<<}

De doode slaapt gerust in 't eenzaam graf; 
Terwijl een toon uit alle graven klinkt, 
Half denken, half gevoel, die 't al omvat, 
Wat in den glans van 't jonge leven blinkt. 
De hemel zwijgt en luistert naar die toonen 
Waarmeê de dooden hun koninginne kroonen. 
 
Hoe lief'lijk is de dood, hoe zoet de rust! 
Zij zoo mijn sterven schoon en zacht 
Bij deze droomgestalten van de doôn 
Die vriendlijk rondgaan in den stillen nacht. 
De schoot der aard verbergt geheimenissen 
Die 't arme hart verstaan kan, noch kan gissen. 

Niet minder schoon zijn de volgende koepletten van een ander gedicht uit dezen tijd, dat het zelfde sombere onderwerp bezingt. Shelley, onder den indrnk van een voorgevoel, dat hem niet bedroog, sints lang lijdend en zwak, tooide de schrille gestalte des doods gaarne met de liefelijkste bloemen zijner muze. Tevens verheft zich zijn geest boven lichaamssmart en lijden, door toonen vol levenslust en levenskracht.

Treedt voort, o mensch! op 's levens baan 
Door nevel, storm en vloed... 
Eens wordt de groote dag begroet, 
Als alle nevelen vergaan, 
En hellevrees noch hemelvreugd 
U drijven op den weg der deugd. 
 
Dan heerscht in ons geen andre kracht 
Dan 's levens nood en dwang, 
Hij leeft, voor dood noch sterven bang, 
Die rust in 's levens ijzeren macht 
In hem sterft zonder angst of schrik 
Het leven ieder oogenblik. 
 
't Geheim der graven ligt omhoog, 
Waarheen de geest zich rept, 
Waar hij zich nieuwe zinnen schept, 
Een fijner oor, een scherper oog, 
Waar open ligt, wat edel, groot, 
Zich wentelt in des werelds schoot. 

{==371==} {>>pagina-aanduiding<<}

Wie meldt ons wat de dood verzwijgt? 
't Geheim der eeuwigheid? 
De schaduw over hem verspreid, 
Die in de groeve nederzijgt? 
Wie meldt de zoete hoop van 't hart 
Dat sterft in 's levens angst en smart? 

Uit deze rustige dagen is ook het kleine gedicht, waarin een wereld van weemoed zich hooren doet, aan eene ongenoemde schoone, eene herinnering uit vroeger dagen, toen het hart nog speelde met de liefde, wier angel de dichter zoo grievend had gevoeld.

Haar lieve stem bij 't scheiden beefde.... 
Ik zag niet, dat haar 't harte brak 
En ging mijns weegs, en ras vergeten 
Was 't woord dat zij ten afscheid sprak... 
O Menschenleed! o Levenspijn! 
Voor u is het heelal te klein. 

Zooals ook uit deze verzen blijkt, waren haat en wrevel op den achtergrond getreden, was de betere mensch in Shelley meer en meer ontwaakt. Hij bleef aan zijne eigenaardige denkbeelden en opvattingen getrouw, maar met minder drift, meer bezadigdheid en geduld. De betere wereld zou wel komen, maar geleidelijk en regelmatiger.
De vrede, die om hem heerschte, stichtte vrede daar binnen, de maatschappij die hem zijne rust gunde, werd minder schuldig in zijn oog.
En 't was of de toenadering wederkeerig was, of het leven den minder norschen man vriendelijker bejegenen wou. Op zijne tweede reis naar 't vaste land, in 1816 ondernomen, verrees voor hem een nieuw, een ongekend geluk. Eene niet onverdienstelijke schrijfster, Miss Mary Godwin, leerde Shelley kennen en schonk hem weldra hare hand, - en ditmaal had zijn hart, meer ervaren en rijper, hem niet bedrogen. Zijne tweede vrouw maakte hem nameloos gelukkig. Hunne liefde was niet op de trillingen van eene teedere aandoening, maar op de waarachtige sympathie van twee beschaafde en aesthetisch gevormde menschen gebouwd.
Een gelukkig jaar, bijna het eenige zijns levens, bracht hij met zijne jonge vrouw aan het meer van Genève door. Daar vond hij Byron, die Engeland ontvlugt was, door huiselijk

{==372==} {>>pagina-aanduiding<<}
verdriet verteerd, door haat en kleingeestigheid vervolgd, en verkwikte zich aan de rijke bron der fantasie van den dichter van de Manfred en Caïn, die door de eerste zangen van Child Harold de geheele wereld tegen zich in 't harnas had gejaagd.
Hier zwierven de beide grootste lyriei van Engeland dagen aaneen rond tusschen de wijnbergen van Montreux en Clarens of lieten zich in mijmeringen van allerlei gedaante, schommelen op de golfjes van het goddelijke meer, als de avond neêrstreek van de sneeuwtoppen van Mont Blanc.
Het meer van Genève is zoo onbeschrijfelijk schoon. Zijn eigenaardig karakter stemde zoo wonder goed overeen met de ziel dezer beide mannen!
Byrons hart was vaneengereten, door wroegingen die geen plaats gunden aan het berouw, vol van menschenhaat en walging van de menschenwereld.
Shelley was door zijn gelukkig huiselijk leven zeer geneigd, om de gemoedsstemming zijns vriends af te keuren, maar tevens vol bewondering voor Byrons genie, onder den overweldigenden indruk van diens grootsche figuur.
En 't meer van Genève is eene zee, met eb en vloed, hier en daar duizelingwekkend diep, klaar als een spiegel, vriendelijk als een morgen in de Mei, dartel als de bacchante, die zich den wingerdkrans om de slapen wond.
Aan zijne oevers ligt Chillon, het monument van tyrannie en gewetensdwang, Genève zelve, waar de geest van Calvijn het epos van 't calvinisme zong in ongekende welvaart, rijkdom en strenge zeden, Clarens, dat Roussean vereeuwigde, de plek van waar de genius der jongste wereld zijnen tocht begon, 't zij dan ten zegen of ten verderve.
Hoe moet Byron hier gefantaseerd, Shelley hier gedweept hebben! De prisoner of Chillon kan 't getuigen!
Helaas! voor Shelley waren deze schoone dagen maar al te ras geteld. Naauwelijks in Engeland teruggekeerd, viel de werkelijkheid, ruw en onverwacht, hem aan.
't Was of het leven spijt gevoelde over zijne grootmoedigheid jegens den ongeloovigen dichter. Een ontzettend bewijs van onverdraagzaamheid en verkeerde godsdienstijver reet al de oude wonden weêr open, wierp hem uit den hemel van vrede en geluk, waarin hij waarschijnlijk zijnen God zou hebben teruggevonden.

{==373==} {>>pagina-aanduiding<<}

De vrouw die hij eens had bemind maar van wie hij zich had losgemaakt, had hem, gelijk wij zeiden, twee kinderen geschonken. Deze waren bij de moeder gebleven. De arme vader had destijds geen betere zorg hun aan te bieden.
Kort na zijne terugkomst in Engeland nu vernam Shelley, dat Miss Harriet in een vlaag van diepgaande melancholie zich zelve van 't leven had beroofd. Hij dacht aan de liefde voor haar, eens in zoo warme bewoordingen uitgesproken (bij de opdracht zijner Queen Mab), hij dacht aan de ongelukkige weezen, die hij weleer met verrukking aan het hart had gedrukt; hij had nu een huis en nieuwe moederzorgen voor hen...hij ging en eischte de teedere nalatenschap, zijn zoontje en dochtertje, op.....Het werd hem geweigerd, het recht om zijne kinderen op te voeden werd hem bij rechterlijk vonnis ontzegd...want - hij was een atheist. Een atheist kon niet anders dan een ontaard vader wezen. De ziel der kleinen moest worden gered uit de handen van hem, die hun het leven had geschonken.
Zoo wreekte de Anglikaansche rechtgeloovigheid zich op den twijfelaar; zoo oefende zij wraak over de Queen Mab en de noodzakelijkheid van het Atheisme! Moest de kerk niet waken voor hare doopelingen? Verbeurt een godloochenaar niet het recht op zijn eigen goed? Een atheist is moreel-vogelvrij; de handhavers der zedelijke en godsdienstige wetten hadden hem ter dood gedoemd!
Dat was te veel voor een man als Shelley. Zijne vijanden hadden hem getroffen op de zwakke plek. Pijnlijk kromp hij ineen...en toen hij zich ophief, kon zelfs de liefde zijner tweede gade hem niet meer troosten, was zijn bloed tot gal geworden, scheen de betere mensch in hem vermoord.
Zijn verder leven zou eene wraakoefening zijn aan de vroomheid die zijn levensgeluk vernietigd had; om de boosheid der menschen balde hij op nieuw de vuist tegen den hemel en God. Toch had ook deze laatste helft van zijn leven nog heldere dagen, waarin het leed en de grieve vergeten scheen.
In de vrije natuur, tusschen de groenende boomen, op het water, dat hem altijd zoo sterk aantrok door de heldere oppervlakte en de geheimzinnige diepte, kon hij soms nog dartelen als een kind en voor een oogenblik gelukkig zijn, maar 't was als een bleeke zonnestraal na langen regen, een dag van het oosten aan het kille Westerstrand.

{==374==} {>>pagina-aanduiding<<}

Bovenmate vatbaar voor indrukken van allerlei aard, kon hij zijne grieven nu en dan vergeten, vergeven niet meer.
Hij was ook nog ver van het einde zijner beproevingen! Van der jeugd af zwak en teêrgevoelig, openbaarden zich gaande weg de sporen van een langdurig lijden, eene uittering zijner krachten.
De lucht van Engeland was voor hem te koud en guur. Met koortsige haast spoedde hij zich naar het zuiden.
‘Ik zoek,’ schreef hij in een afscheidsbrief aan een zijner vrienden: ‘ik zoek geene gezondheid, maar leven, en leven, niet om mij zelven, ik gevoel mij krachtig om die zwakheid te overwinnen, maar om der wille van hen, voor wie mijn leven een bron van geluk is en ook om der wille van eenige anderen, die in mij juist het tegendeel zien.’
Hij verliet Engeland in 1818, om er niet weder terug te keeren. Zijn grootste gedicht, de Revolt of Islam, was zijn afscheidslied, het bittere vaarwel aan een ondankbaar vaderland.
De tijd laat mij niet toe om u een breed overzicht van dit gedicht te geven.
Shelley zelf noemt 't: ‘Eene galerij van tafereelen hoe de menschelijke geest, in zijn geloof aan de toekomst, den strijd voert met tyrannie, bijgeloof, kerkelijke heerschzucht en duizenden zonden van het egoisme en de domheid....eene reeks van voorstellingen, die de vergankelijkheid van dwaling en onwetenheid, de eeuwigheid van genie en deugd bewijzen.’
Zie hier een paar fragmenten, waarin zijn haat tegen de menschenwereld zich 't luidst uitspreekt.

De menschen zeggen, dat zij zagen 
Of hoorden uit der wijzen mond, 
Hoe, op der wolken dons gedragen, 
Een God regeert op 't wereldrond, 
Die koningen en priesterscharen 
Tot dienaars zijner heerschappij, 
En al wie vrijgeboren waren 
Bestemde voor de slavernij. 
Die 't harte dat naar waarheid dingt 
Met leugentaal in sluimring zingt. 
 
Zij zeggen, dat hij te aller uren 
Gebrek en zonde straffen moet 
Door helle pijn en foltervuren 
Door kerkerangst en martelgloed. 

{==375==} {>>pagina-aanduiding<<}

Een leven vol van smaad en schande 
Boet naar zijn onverbid'lijk woord 
Een enkle fout, en allerhande 
Ellende zweep' den zondaar voort. 
‘Macht is zijn recht,’ zoo juicht de schaar 
Van dienaars voor zijn hoog altaar. 
 
Beminnen, weldoen waar wij treden, 
Tevreder zijn in stille vreê, 
Met liefde in 't hart vol zaligheden 
Te dweepen op de levenszee, 
Tot dat de jongste onzer dagen, 
Met kinderblijdschap doorgebracht, 
Op engel wieken voortgedragen, 
Terugzinkt in der graven nacht.... 
Dat kent niet, die voor eer en loon 
Zich buigt voor aardsche of hemeltroon. 
 
De vaders leeren hunnen zonen 
De harde les der slavernij, 
Van hoog tot laag, op duizend toonen, 
Weêrgalmt het lied: Slechts God is vrij! 
Elk mensch is slaaf, doe zijn bevelen 
En kuss' de roe die hem kastijdt; 
De liefde moog' van liefde kweelen 
Gods macht is zijn gerechtigheid. 
De vrouw slavinne van den man, 
De vader koning en tyran. 
 
De stervling zwoegt om gouden bergen, 
Smeedt ketenen voor eigen nek, 
Staag vreemden al zijn krachten vergen, 
Een slaaf in 's naasten voorvertrek! 
Toch drinken allen uit één beker 
Het zelfde gif, elk woedt en moordt, 
Omdat de goddelijke wreker 
Zijn dienaars tot de bloeddorst spoort. 
Verdwaasd en blind, door God bedrogen, 
Sluit hij voor 't waar geluk zijn oogen. 

Tyrannie en vrijheidszin bestrijden elkander, tot eenmaal de groote strijd is beslist en de zonen der vrijheid aanlanden in de haven der gelukkige eilanden, waar vrede, eeuwige vrede woont.

{==376==} {>>pagina-aanduiding<<}

Shelley reisde regelrecht naar Milaan en Venetië. Daar vond hij Byron terug en genoot weder zijnen omgang.
In zijn gedicht Julian en Maddalo heeft hij eene schets gegeven van hunne wederzijdsche verhouding. Geen photografische afdruk kan getrouwer zijn.
Byron is ‘de adelaarsgeest, verblind door eigen glans’ - hij, Shelley zelf, de onschuldige dweeper, ondanks al zijne bittere grieven, die gaarne de eenzaamheid zoekt en zich daar willens en wetens verdiept in den waan, ‘dat alles wat wij zien, zoo onbegrensd is, als wij ons gaarne onze eigene ziel voorstellen.’
Het vers doet zelfs de gedachte bij mij rijzen, dat Shelley iets begon te gevoelen van den afstand die er tusschen Byron en hem was, tusschen den kouden egoist en menschenhater, die in Venetië de herinnering aan zijn verloren te huis op zoo weinig aesthetische wijze poogde uit te wisschen en den enthousiast, wiens levensvreugde voor eeuwig was uitgedoofd.
Als Julian (dat is Shelley) in den morgen zijnen vriend afwacht in diens voorvertrek, en onderwijl met des graven kind speelt, komt graaf Maddalo (d.i. Byron) onverwacht binnen en verrast hem in zijne bevallige bezigheid. ‘O, roept Shelley hem toe,

O, zie dit kind, hoe rein, gelukkig en hoe vrij, 
Hoe zorg'loos speelt het aan uw voeten, terwijl wij 
Ons kwellen met een beir van vragen en gedachten 
Die gistren nog mijn hart tot sombere mijmring brachten; 
Onze eigen dwaasheid doet ons deze lasten dragen, 
Het zware levenspak ons torschen, daar wij klagen; 
't Kon anders met ons zijn! Ligt niet in onze borst 
Een schat van liefde en deugd, waarnaar de ziele dorst? 
En waren wij niet zwak, maar meester van ons hart 
Het missen van ons doel baard' ons geen stervenssmart 

En Maddalo, de geblaseerde edelman, die gebroken heeft met alle fijngevoeligheid, antwoordt droogjes:

Ja, als wij minder zwak, wanneer wij sterker waren - 
't Zijn Utopieën! 

‘De wereld is niet anders dan een groot krankzinnigenhuis. Ginds, op dat eilandje, van waar dat eentoonig klokgeklep u in de ooren dringt, zegt Maddalo, ligt een woning voor de ongelukkigen, wier hart gebroken is, wier levenslamp is uitgebluscht, dat zijn onze broeders én geestverwanten!

{==377==} {>>pagina-aanduiding<<}


Dat is een beeld van 't leven dezer aarde, 
Het spiegelglas waarin mijn geest ontwaarde, 
Wat menig dwaas Gods wezen roemt 
En eeuwig als de godheid noemt. 
Als 't gindsche doffe klokgeluid 
Roept onze ziel haar wanhoop uit, 
Bidt, ook de rust te mogen vinden 
Als 't zalig hart van die verblinden, 
Die als zij bidden niets begeéren, 
Niets weten, die wel haast verleeren 
Te klagen, dat hun ziel ontzield, 
Hun heilge tempel werd vernield, 
En zalig in onwetendheid 
Zich baden in vergetelheid. 

Tegenover die cynische levensbeschouwingen van Byron, schijnen Shelley's vragen en twijfelingen vertroostingen des hemels!
Toch bleef de richting van den grootsten lyriker van den nieuweren tijd onmiskenbaar op Shelley werken. Het treurspel, de Cenci, is een droevig bewijs van de excentriciteit van het bandelooze romantisme.
De vreeselijkste familietafreelen, ongehoorde gruwelen, misdaden die u de haren te berge doen rijzen, vormen de stof, ontleend aan de gedenkschriften der lijfstraffelijke rechtspleging en de compromitteerende briefwisseling van een diepgevallen aristocratisch geslacht.
Gij begrijpt wat daaruit is ontstaan. De spankracht der fantasie is hier overschreden. De Cenci wekt, ondanks de lyrische schoonheden, slechts walging.
Doch ik lever geene bijdrage voor eene critische uitgave van Shelley's werken. Wij spoeden verder. Het drama zijns levens nadert het tragische einde.
Zoo als ik u gezegd heb was Shelley een hartstogtelijk aanbidder van de zee. Hare oneindigheid trok hem aan, haar stille vrede werkte weldadig op zijn hart.
Om het klimaat moest hij de schoone baai van Napels vermijden, en vestigde hij zich te Spezzia. Daar gaf hij zich ongestoord over aan de bekoorlijkheden der zee. Uren en dagen zwierf hij rond in een open boot, vergezeld van zijnen getrouwen vriend, kapitein Williams.
In den aanvang bepaalde hij zich tot tochten langs de kust

{==378==} {>>pagina-aanduiding<<}
en in de baai, maar spoedig werden de koene vaarders stouter en waagden zich met hun ranke vaartuig op de open zee.
Den 12den Mei 1822 kwam de tijding, dat een van Shelley's geestverwanten te Livorno was aangekomen.
Tegen aller raad en smeeken bemande hij met Williams zijne boot, om de zee stoutmoedig over te steken en den nieuw aangekomene in Livorno te gaan begroeten.
De heenreis was voorspoedig; een week lang brachten zij in Pisa en Livorno door. Daarop besloten zij met Engelsche volharding terug te keeren, gelijk zij gekomen waren.
Helaas! het lot was hun ditmaal ongunstig! Eén felle windvlaag en het ranke bootje sloeg om!..
Een paar dagen later dreef Shelley's lijk op 't strand, en daar 't, wegens de bestaande quarantaine-voorschriften, niet geoorloofd was om het naar Spezzia te voeren, werd het op 't strand verbrand. De asch werd verzameld en op het protestantsche kerkhof te Rome bijgezet.
Zoo eindigde op eene fantastieke wijze een leven dat vol ongewone gebeurtenissen en ervaringen was geweest. De vijanden van den atheist noemden zijn' dood een straf des hemels, een getuigenis voor de waarheid der geijkte kerkelijke voorstellingen, die de roekelooze bestreden had.
Nog kort voor zijn rampzalig uiteinde had de rechtgeloovigheid hem op ruwe wijze haar ongenoegen betoond. Een landgenoot, die hem te Pisa ontmoette en zijn naam aan 't postburean vernam, had hem een vuistslag gegeven onder den uitroep: ‘Zijt gij de atheist Shelley?’ en was daarop spoorloos verdwenen.
Zoo bewijst men, dunkt mij, de juistheid zijner godsdienstige meening niet!

En ziedaar ons dan aan het einde van ons overzicht. Laat ons in weinige woorden den indruk resumeeren!
Welk nut heeft 't, om een beschaafd, christelijk publiek de afschuwelijke gedaante van eenen godloochenaar voor te houden?
Die vraag bij den aanvang gedaan, herhaalt welligt de een of ander nu wij aan het einde zijn gekomen.
Mij dunkt, het antwoord kan nu geen bezwaar ontmoeten. Het leven en de gedichten van Shelley bewijzen, wat ik van het atheisme in 't algemeen heb gezegd, dat 't in plaats van hoogkerkelijkè verachting, ruimschoots onze belangstelling verdient.

{==379==} {>>pagina-aanduiding<<}

't Is hier de plaats niet, om te onderzoeken of Shelley wel een atheist, niet veeleer een pantheist of een spiritualist of een verkapte deist was - de hoofdzaak is voor ons, dat Shelley afweek van de geloofsvormen zijner dagen en zich veroorloofde daarin tot de uiterste consequentie door te gaan;
dat hij hierom gehaat, verbannen, vervloekt werd door eene vormelijke vroomheid, die in de vrijheid der gedachte den geest der revolutie meende te kunnen bezweren;
dat Shelley door die ruwe bejegening verbitterd werd en alle betere gevoelens verstikte om het rijk der conventioneele geloofsvormen te helpen verwoesten, dat zijne onderdanen tot beulen maakt;
dat daardoor veel goeds en schoons verloren ging;
dat aan den anderen kant de hardheid der menschen door Shelley werd aangegrepen als eene beschuldiging tegen God, terwijl o.a. de teedere liefde zijner vrouw door hem niet werd beschouwd als eene openbaring van het hoogste wezen.
Shelley was onbillijk jegens de wereld en haren schepper. Hij ging de schoonste bloemen voorbij, om zijne aandacht onverdeeld te wijden aan de giftige woekerplant. De vlinders predikten hem eene andere, betere, schoonere wereld der zinnen; hunne schoonheid was in zijn oog vreemd aan deze werkelijkheid. En toch, veel schoons en goeds troffen wij bij hem aan!
De kennismaking met een atheist als Shelley zal onze zonen en dochters niet medesleuren op den weg der twijfelingen en van het ongeloof.
Integendeel, aangetrokken door de schoone vormen zijner poëzie, de luchtige beelden zijner muze, de stoutheid en vermetelheid, waarmeê hij hemel en aarde bestormt, zullen zij weldra onder dat losse kleed het kloppen vernemen van een hart dat geen vrede had met zich zelf, dat zijn God toch niet missen kon, al daagde het de geheele wereld uit om Gods bestaan te bewijzen, dat vol liefde en barmhartigheid voor de menschen ze zoo zeer scheen te haten, omdat hij hen niet naar wensch en behoefte beminnen kon.
En, als zij zoo leeren opmerken, hoe onuitwischbaar het handschrift is, hoe onmiskenbaar de liefde van den grooten Geest, wiens bestaan de atheist loochent, dat hij die hem verloor, geheel zijn leven blijft zoeken naar het tooverwoord dat zich voor hem omschiep in poëzie en fantastische beelden....dan dunkt mij, dat een atheist, vooral als hij dichter is, nog wel iets meer

{==380==} {>>pagina-aanduiding<<}
is dan een interessant psychologisch verschijnsel, en dat niets onbillijker, onvruchtbaarder en afschuwelijker mag genoemd worden dan de hooghartigheid van eenen zoogenoemd geloovige tegenover de eerlijke twijfelingen van eenen grooten geest.

En als wij in Shelley niets anders zien dan eenen grooten Engelschen dichter, den vriend en geestverwant van Byron, dan laten wij zijne eigenaardige denkbeelden des noods geheel en al buiten spel; dan zouden wij zelfs wenschen, dat Shelley trouwer was gebleven in de dienst zijner muze, om der wille van kunst en aesthetiek, haar niet bijna altijd had verlaagd tot een wapen tegen andersdenkenden.
Niet dat ik de poëzie zou willen uitsluiten van het debat. Ik wenschte integendeel wel, dat onze debatten wat poëtischer waren, maar de muze van het lied mag nimmer eene loondienaresse worden, eene slavin der hartstochtelijkheid.
Doch afgezien daarvan, als wij uitsluitend op de letterkundige verdienste zijner gedichten letten, is Shelley een van Engelands grootste genieën.
Hij, die alleen door Byron overtroffen wordt in stontheid en majesteit der fantasie, wordt door niemand geëvenaard in innigheid en gemoedelijkheid. Hij is een dichter van die reine, hoogere menschenliefde, die de aarde in een Eden van vrede herscheppen kan, daarin geheel en al een volgeling van hem, wiens naam de vijand der bijbelsche en kerkelijke traditie niet dan met afkeer noemde.
Dit vertoont zich ook in den vorm zijner verzen. Zacht zweeft de genius der kunst als op vleugelen des gebeds omhoog, om voor de arme zondige menschenwereld een nieuw paradijs te zoeken. Het lied dat zij zingt draagt den stempel van hooger sferen, de harmonie, die gehoord wordt in de gewesten, waarheen het hart den dichter trekt.
Zelfs in de dagen zijner ergste beproeving, als zijne ziel niet dan wrevel en toorn kent, verneemt ons oor de vriendelijke stem van zijn beter ik, liederen als 't volgende:

Waarom komt gij, geest der vreugd! 
Zelden meer mij nooden, 
Gezellinne mijner jeugd, 
Al te snel ontvloden, 
Waarom toeft gij in mijn leed 
Of gij willens mij vergeet? 

{==381==} {>>pagina-aanduiding<<}

Zult gij, lieve! nimmer weêr 
Bij mij woning vragen, 
En als in het zoet weleer 
Smart en ramp verjagen? 
Trouwelooze! waarom toch 
Martelt mij uw snood bedrog? 
 
Ach, gij vlucht reeds voor de schim 
Van verdriet en rouwe, 
Als het leed rijst aan de kim 
Vliedt uw liefde en trouwe. 
Schaam u dat gij onbedacht 
Vlugt voor traan en jammerklacht. 
 
Waarom kan ik uit mijn leed 
Niet de stof vergaren, 
Om te zingen, als ik deed 
In mijn jonge jaren. 
Ach, gij kent het meêlij' niet, 
Schept geen leven uit verdriet. 
 
Eenmaal was ik ook als gij; 
'k Minde 't jonge leven, 
'k Zag 't heelal in feestkleedij, 
Licht uit licht geweven. 
'k Was verliefd op zonneschijn 
'k Mogt een kind met kinderen zijn. 
 
'k Heb de sneeuw, het ijs bemind 
Op de vensterruiten, 
'k Hoorde graag den avondwind 
Door 't geboomte fluiten, 
Alles wat uit 's aardrijks schoot, 
Zonder menschenhulp, ontsproot. 
 
'k Rustte graag in stillen vreê 
Of in vriendenkringen; 
Waar de wijsheid spreken deê 
Mogt ik lustig zingen. 
Waarom dan ontwijkt gij mij 
Gaat, als waart gij vreemd, voorbij? 
 
Och, de liefde die zoo snel 
Wijkt als z'is gegeven, 
Kent gij immers wonder wel; 
Gij zijt liefde en leven! 
Kom dan! ga niet schuw voorhij! 
Neem uw woning weêr bij mij. 


{==382==} {>>pagina-aanduiding<<}

Of als deze klaagzang over het stervende jaar, een oudejaars-avondliedje:

't Jaar is dood! verweesde nachten! 
Heft nu vrij uw klaagzang aan - 
Neen! bedwingt veeleer uw klachten, 
't Jaar trok slechts zijn slaaprok aan, 
Warm gedekt door ijs en sneeuw 
Glimlacht hij om wees en weeuw. 
 
Als een trilling, heengevaren 
Door des aardrijks ingewand 
Rukt de winter dag en jaren 
Los van grondslag en verband. 
Klaagt dan jaren, uren klaagt, 
Nu natuur haar rouwkleed draagt. 
 
Als een windstroom loof en blaêren 
Schommelt aan den berkentak, 
Speelt de winter met de jaren 
Aan der eeuwen bladerdak. - - - 
Maar als 't blad bloeit 't jaar ook weêr 
Frisch en jeugdig keer op keer. 
 
Eerst de sombre Januari! 
Achter 't lijk van 't oude jaar - 
Dan de kille Februari, 
Daarna Maart met rouwmisbaar, 
Dan April met traan op traan - - - 
Eindlijk Mei met groen belaân. 

En nu ten slotte een woord over de betrekking van het atheisme en de kunst. In hoeverre staat het eerste de laatstgenoemde al of niet in den weg?
Dat het atheisme de kunst niet bevorderen kan, behoeft immers geen betoog.
Al voert het de verbeelding zijner aanhangers tot het hoogste romantisme op; al is het uit zijnen aard zwevend en vaag; zoo lang 't geen materialisme geworden is, een lied ohne Worte...kunst en geloof, kunst en goden, kunst en mythe zijn te naauw verbonden, om het atheisme een kunstvormend element te durven noemen. Mij dunkt, daaromtrent kan geen twijfel bestaan.
De ware kunst is vroom, overdreven vroom menigmaal, bijgeloovig en kleingeestig zelfs. Dat was de kunst der Grieken, die

{==383==} {>>pagina-aanduiding<<}
uit de godsdienst voortgekomen was, dat was de kunst der noordsche volken zelfs, die niet voordat de godsdienst haar bij den naam noemde, teekens van leven gaf.
't Atheisme staat de kunst wel degelijk in den weg.
Juist om u daarop te wijzen, sprak ik over Shelley en vertolkte ik eenige zijner schoonste verzen. Gij hebt nu zelf kunnen hooren en oordeelen. Wat u in de poëzie van den vriend van Byron ontbreekt, is juist de warmte van het godsdienstig leven. Waar Shelley u aantrok, was 't waar gij, door de scheuren van den mantel des atheisten, zijn hart kloppen zaagt.
Shelley (en daarom sprak ik over hem en niet over Byron), Shelley verraadt dat gemis aan heilig vuur in elken regel.
Een weinig minder hardheid van de menschen, wat meer liefde...en deze atheist zou een Hosanna aan den Geest der geesten gezongen hebben.
Het atheisme mist een hart en zonder hart kan men geen dichter zijn. Daarom heeft men wel eens beweerd, dat er eigenlijk geene atheisten zijn en dat in den grond der zaak alle menschen dichters zijn.
Ofschoon ik dit een paradox acht, ligt er voor mij toch zekere waarheid in.
Alle kunst is min of meer plastiek, maar de plastiek is geene photographie van het zinnelijke. De kunst vordert een God die zijn leven blaast in de doode materie. De kunst vordert een begrip dat wij menschen tasten kunnen niet alleen, maar waarmeê wij kunnen leven en gevoelen. De atheist vindt dat nergens dan in verfijnde zelfvergoding.
In de wonderlijke theorieën van Shelley hebt gij die behoefte onzer ziel zeker meer dan eens ontdekt. De Queen Mab en de Revolt of Islam zijn niet anders dan eene poging om zich los te maken van de stof en een God te zoeken, die geen stof is, zonder te vervallen tot den God der christenen en gruwend van dien der hoog-kerkelijke partij.
Mij dunkt er ligt in deze opmerking menige aanwijzing naar den tempel der ware kunst.
De ware kunst, ik herhaal 't, is vroom; zij moet zelfs wel zeer naauwkeurig toezien, of ze vervalt in dweeperij.
Voor den waren kunstenaar leeft (en wat ik hier zeg, ligt verre van elk theologisch betoog!) voor den waren kunstenaar leeft de werkelijkheid een persoonlijk leven, dat niet van die

{==384==} {>>pagina-aanduiding<<}
werkelijkheid zelve kan zijn uitgegaan, omdat regelmaat, symetrie 't niet openbaren, omdat de werkelijkheid zelve 't nooit kan afbeelden, omdat de hulpmiddelen die de kunst bezigt, zelve deelen van het materiëele geheel zijn.
Dat persoonlijk leven vindt de historieschilder eenigermate in de groepering, de beeldhouwer in den stand en de houding, de dichter in alliteratie, rijm en maat. Evenwel, allen vinden 't daar slechts onvolkomen. Achter de werkelijkheid moeten zij 't zoeken. De kunst zou opgehouden hebben te leven, zoodra zij 't gevonden had!
Gelijk wij allen, tracht de kunst aan dat ongegrepene namen te geven....de kunstenaar staat daarin gelijk met den eersten en eenvoudigsten mensch.
Hoe die namen zijn, is, uit een oogpunt van kunst, onverschillig. Noem het ideaal, geest, God....hoe gij wilt. Op dat gebied valt met elk dier namen het atheisme,....want dat ideaal is meer dan eene voorstelling, die wij najagen, die geest is meer dan een adem die onze wangen kust, als eene verrukkende gedachte ons aan het alledaagsche ontvoert....deze God is een levend wezen, een persoonlijk, zelfstandig zijn....en zonder dat geene waarachtige kunst.
Zonder dat en de vormen van geloof en liefde, die 't in 't leven roept, is de kunst photographie, techniek, kroniek.....Goddank, in onze praktische eeuw zijn er nog duizenden, die weigeren, om dat kunst te noemen.
Ik zal mij verheugen, als mijne Shelley-studie uwe overtuiging omtrent het verband tusschen kunst en geloof (en dat is iets anders dan geloofsvorm en geloofsbegrip) versterkt heeft.

Delft.
H. de Veer.

























{==385==} {>>pagina-aanduiding<<}

Binnenlandsche letterkunde.

Bibliographie.





I. Geschiedenis en Letteren.

MONUMENTOS HISTORICOS DEL MUNICIPIO Flavio Malacitano que ha ordenado Manuel Rodriguez de Berlanga.
Nadat in het vorige jaar mijn akademisch proefschrift over de tafelen van Salpensa en Malaca in het licht was verschenen, ontving ik een' brief van Don Manuel Rodriguez de Berlanga, advokaat te Malaga, van den volgenden inhoud:
‘Volumen, vir egregie, quod misisti, a te conscriptum, accepi de Inscriptionibus Salpensana et Malacitana, cuius paginas laeto animo legi, adeoque Tibi quam plurimas gratias ago. Nuper concinnavi, typisque librum de Monumentis historicis mandavi Municipii flavii Malacitani, inter quae primum eminent fragmenta illa duo corporis Legum municipalium. Etiam utriusque exemplar edidi fotho-lithographicum, cuius Tibi specimen mitto, rogoque ut dicas quomodo liber etiam mens in patriam tuam proveniet, nam mihi gratissimum erit ut benevole hoc accipias opus. Vale mihique fave.’
Malacae Idib. Iul. MDCCCLXV.
De afbeeldingen van de in het jaar 1851 te Malaga gevonden koperen tafelen, die zoowel wat vorm als inhoud betroffen, niet alleen zeer belangrijk maar ook uiterst naauwkeurig waren, schonk ik aan het Utrechtsch genootschap voor Kunsten en Wetenschappen, terwijl ik den heer de Berlanga den weg aanwees, waarop hij mij het door hem uitgegeven boek, waarvan hij in zijn brief melding maakt, kon doen toekomen. Dat boek ontving ik dezer dagen en ik meende der wetenschap te kort te doen, indien ik niet een kort verslag gaf van hetgeen in het werk van den heer de Berlanga gevonden wordt, een werk dat bij velen hier te lande tot nog toe onbekend was, maar reeds in 1864 te Malaga verscheen.

{==386==} {>>pagina-aanduiding<<}

Voordat ik evenwel overga tot de beschouwingen omtrent meergenoemd werk, wil ik beginnen met de vermelding van een' brief waarmede mij het boek door den heer de Berlanga wordt toegezonden, welke luidt als volgt:
‘Nuper Malaca egressus, vir illustrissime, quum rediissem, meae litteras inveni domi, quas Idibus Augusti ad me dedisti et statim viro humanissimo de Ittersum, Regis Neerlandici Legato per Hispaniam dignissimo, librum, quem tibi offero, tradidi, utque mitteret meum in urbem Rheno-Trajectinam tuam munus actum rogavi, Benevole ut accipias studeo. Vale.’
Malacae. Prid. Kal. Oct. MDCCCLXV.
Na eene korte inleiding verdeelt de Berlanga zijn boek voornamelijk in vier hoofdstukken: het eerste handelt over de Inscripciones, het tweede over de Clasicos, waarin eenige plaatsen worden behandeld uit Aulus Hirtius, Strabo, Pomponius Mela, Plinius Secundus, Plutarchus en andere schrijvers met betrekking tot het onderwerp.
Het derde hoofdstuk bevat Manuscritos, terwijl het vierde handelt over Comentarios. Het grootste gedeelte van het boek handelt natuurlijk over de Inscriptio Malacitana et Salpensana. Het blijkt ons evenwel, dat het oude Malaca nog meer belangrijks oplevert en dat er meer is ontdekt, dan ons tot nog toe bekend was. De heer de Berlanga toch behandelt ook andere monumenten, die zoowel betrekking hebben op grafschriften als op decreten van verschillende municipiën.
Terwijl ook eenige bladzijden gewijd zijn aan de geschied- en aardrijkskundige beschrijving der stad Malaca, spreekt de schrijver voornamelijk over de literatuur, die over het onderwerp is ontstaan. Het hoofdstuk, waarin over dit literarisch gedeelte wordt gehandelt, heeft een eigenaardig opschrift, namelijk: Bibliografia de las tablas Loringianas, hetgeen hieruit te verklaren is, omdat de tafelen, voor zooverre wij dit kunnen nagaan, in bezit zijn van den heer George Loring.
De schrijvers, die zich meer bepaaldelijk gewijd hebben aan de beschouwingen over het aes Malacitanum et Salpensanum, zijn de volgende bij de Berlanga:
Mommsen, Henzen, Huschke, Dernburg, Böcking, Pedro Capei, Keller, Stintsing, Labonlaye, Giraud, Zell, Dirksen, Rudorff, Zumpt, Haenel, Bruns, Hübner.
Het laatste gedeelte van het boek van den heer de Berlanga

{==387==} {>>pagina-aanduiding<<}
bevat de briefwisseling, die gevoerd is tusschen verschillende geleerden over de inscripties. In de eerste plaats worden de bovengenoemde schrijvers vermeld, vervolgens de secretarissen van de verschillende akademiën van wetenschappen in Duitschland, Frankrijk en Engeland, terwijl ook nog de brieven worden vermeld, die de Berlanga ontvangen heeft van Bluhme, Renier, Marezoll, Bethmann Holweg, Cats Bussemaker en Ritschl. Dat het door de Berlanga uitgegeven werk: Monumentos historicos del Municipio Flavio Malacitano voor ons groote waarde heeft en die waarde toeneemt naar gelang men meer bekend is met de Spaansche taal, zal wel geen betoog behoeven. Die waarde wordt evenwel zeer verhoogd, wanneer wij aan het boek vinden toegevoegd: eene kaart, bevattende den platten grond van Malaca, de lithografische afbeeldingen der beide tafelen, alsmede eene keurige plaat, voorstellende de rotsen, waarop onze koperen inscripties zijn gevonden.
Hoe het zij, wie had kunnen denken, dat Malaca, waarvan in de oudheid bij enkele schrijvers slechts met een kort woord gewag gemaakt wordt, in onzen tijd eene plaats zou worden die monumenten bezit, belangrijk voor de explicatie van verschillende instellingen in den Romeinschen staat?

Nijmegen, Mei 1866.
Maurits van Lier.
MONDIG. Blijspel in 3 bedrijven. Vrij bewerkt voor Rederijkers, door den bewerker van ‘de vrek,’ ‘wie is 't,’ enz. Purmerende, bij J. Schuitemaker 1864. Prijs ƒ 1,10.

PATELIJN. Blijspel in 3 bedrijven, naar het fransch, bewerkt voor rederijkers door denzelfden. Purmerende, bij J. Schuitemaker 1864. Prijs ƒ 0,60.

DE TWEE BROEDERS. Episode uit het jaar 1600. Tooncelstuk in 4 bedrijven, door P.F. Brunings, Kampen, bij K. van Hulst 1865. Prijs ƒ 1,00.

DE GEVOLGEN EENER PREEK. Blijspel voor rederijkers in 2 bedrijven. Gorinchem, bij G.C. van der Mast. Prijs ƒ 0,50.

DE VLOEK. Drama in vier bedrijven. Purmerende, bij J. Schuitemaker. Prijs ƒ 0.75.

26 APRIL 1865. Een namiddag op en naast het Bureau van den Rijks-telegraaf eener provincie stad. Luimige schets voor Rederijkers. In 2 afdeelingen door D. DEKKER. Nieuwediep, bij A.A. Bakker Czn. 1865. Prijs ƒ 0,75.

DE GEMEENTERAAD VAN WIELEWAAL. Blijspel

{==388==} {>>pagina-aanduiding<<}
voor Rederijkers in 2 bedrijven door denzelfden. Helder, bij S. Giltjes.

EEN OUDE RAT IN DEN VAL. Poets in één bedrijf. Voor Rederijkers bewerkt door den vertaler van ‘de vrek’, ‘wie is 't’ enz. Purmerende, bij J. Schuitemaker 1866. Prijs ƒ 0,50.

ALS DE EENE HAND DE ANDERE WASCHT; EN ZOO VOORT. Blijspel in 6 bedrijven. Voor Rederijkers bewerkt door denzelfden. Purmerende, bij J. Schuitemaker. Prijs ƒ 0.90.

MATTATHIAS, DE CHASMONEËR. Dramatisch gedicht voor Rederijkers door Johs. Jacobi, Amsterdam, bij Y. Rogge 1866. Prijs ƒ 0,50.

DE EGOIST. Tooneelstuk (karakterschetsen) in 5 bedrijven. Door E.Z. Kansleven. ‘Oorspronkelijk’, voor rekening van den schrijver, Amsterdam, bij de firma R.C. Meijer 1865.

WOLFERD VAN BORSSELE. Treurspel, Amsterdam, bij C.M. van Gogh. Prijs ƒ 1,00.
De klacht van den heer Rosseels op het taal- en letterkundig congres te Rotterdam geuit over den slechten toestand van ons nationaal tooneel, is sedert van onderscheiden kanten mede aangeheven. Rosseels had ons tooneel kortweg ellendig genoemd. Erkenning van het kwaad is ook hier allereerst noodzakelijk, en kan de eerste schrede zijn tot eene betere toekomst. Dat die erkenning nog niet algemeen is, schijnt uit sommige droevige verschijnselen te mogen worden afgeleid. - Het gehalte der stukken, die doorgaans op onze tooneelen worden opgevoerd, is van dien aard, dat zij, òf wat vorm, òf wat inhoud betreft staan beneden alle kritiek. Nu en dan wordt een stuk opgevoerd, nogmaals opgevoerd, toegejuicht, herhaaldelijk toegejuicht, waarbij men niet kan vragen naar de eischen der kunst en den bouw van het drama; maar zich geneigd gevoelt te protesteeren tegen verkrachting van de eenvoudigste eischen der humaniteit, tegen ondermijning van de eerste grondslagen der zedelijkheid, tegen vernietiging van de geringste ontvankelijkheid voor het schoone 1).

{==389==} {>>pagina-aanduiding<<}

Bij den schralen voorraad van nederlandsche stukken, is het niet te verwonderen, dat men zijn toevlucht neemt tot bewerkingen en vertalingen van vreemde producten. Maar waarom juist giftplanten op onzen grond overgebracht? Vaderlandsche sympathiën mogen ons natuurlijk niet doen voorbij zien, ‘dat ons volk geen eigenlijk kunstvolk is’, zooals met name het fransche. Maar het fransche volk geeft menigmaal een kunst-vorm aan gedachten, die der ware kunst onwaardig zijn. In plaats dat zijne muze de onreinheid zou bezweeren, wordt zij dikwijls door hare dienaars zelven bezoedeld. In Frankrijk is de muze voor vele harer vereerders eene Astarte, die gediend wordt door bloedige en wulpsche handelingen, - eene Regan, in wier tegenwoordigheid men zich evenmin, als in die van King Lear 's dochter van dien naam ontziet, de grootste gruweldaden te bedrijven, - of eene lichte deerne, die men aanspreekt met ‘madame.’ Niet alzoo onze brave hollandsche auteurs. Waar ten onzent de kunst zich vertoont, wordt ook menigmaal haar karakter miskend, maar uit gansch andere oorzaken. Onze volksliederen zoo als ze leven in den mond van het volk, bestaan wel voor een deel óók uit die bloederige en onreine bestanddeelen. Maar ik geloof niet dat wij (misschien zijn er enkele uitzonderingen) auteurs bezitten, die dergelijke zaken met bepaald onreine bedoeling in een kunstvorm brengen. Is bij ons de muze voor hare vereerders niet altijd de schoone vrouw, op wier voorhoofd de stempel wordt gezien van koninklijken adel - zij naderen haar toch niet zonder het bewustzijn, van te doen te hebben met eene eerbare juffer. Onze brave hollandsche auteurs! De wijze, waarop door hen der muze hulde wordt gebracht, moge min of meer eene boersche wezen, en hun omgang met haar niet altijd getuigen van eene zorgvuldige educatie, toch spreken uit de linksche manieren de eerbiedige schroom en
het toegenegen hart. Indien dergelijke overweging de kritiek stemt tot welwillendheid, zij mag haar toch niet doen vergeten, dat de kunst, naast het goedaardig

{==390==} {>>pagina-aanduiding<<}
karakter eener oud-hollandsche vrijage, moet bezitten den beschaafden toon en de ware devotie eener ridderlijke vereering. Mag het laatste als eisch gesteld worden, het eerste mag niet worden voorbij gezien als een inderdaad verblijdend verschijnsel.
Bij de aankondiging van hollandsche dramatische werken hebben wij dus te beoordeelen de houding, die door onze hollandsche auteurs tegenover hunne dame is aangenomen. Wij hebben er acht op te geven of hun gedrag ten haren opzichte blijken draagt van billijke waardeering en van daaraan beantwoordende hoffelijke manieren.
Vooraf mogen gaan de twee eerstvermelde blijspelen uit den vreemde. Ze zijn reeds van ouderen datum, maar hunne vermelding ter dezer plaatse is het eenige waardoor ik eenigszins kan herstellen, wat ik openhartig beken ten hunnen opzichte te hebben verzuimd. Het eerste is getiteld ‘Mondig.’ Van hoogduitschen oorsprong verraadt het ook in hollandsch gewaad zijn afkomst niet. Door den bewerker is met opzet de duitsche kleur gelaten omdat deze niet hollandsch wezen kon. Dit is zeker geene aanbeveling voor ons tooneel. Het stuk speelt in Duitschland in het jaar - 48. Dat het daar in dien tijd, dat het daar ook in lateren tijd misschien, toen vele toestanden nog het eigenaardige van die dagen vertoonden, zijne werking niet heeft gemist, geloof ik gaarne. Behalve dat er hier en daar inderdaad vermakelijke tooneelen in voorkomen, zijn de onderscheidene politieke fractiën van die dagen nu en dan uitnemend geteekend. De ultra's van alle partijen worden - ja - gecaricaturiseerd. Daarmeê is de waarde van het stuk als drama tevens aangegeven. Dat de personen als personen, en de handeling als handeling aan de eischen van het blijspel in hoogeren zin voldoen, zou ik niet durven beweeren. De karakters zijn gechargeerd. De personen zijn meer met vleesch en been bekleede richtingen en partijen, dan menschen van onderscheiden richting en partij. En deze laatsten zijn zoo door en door duitsch, dat ik, al moge de uitgave en bewerking van het stuk als studie voor rederijkers voor een deel althans gerechtvaardigd zijn, den schrijver niet zou willen toestemmen, dat de uitgave verantwoord is ook voor ons publiek. Juist omdat het stuk meer caricaturen dan typen vertoont, is het ongeschikt voor eene opvoering voor ons publiek, zij het ook voor rederijkers. Ontegenzeggelijk hebben wij onze Smalten, de mannen der oppositie quand même, de schreeuwers

{==391==} {>>pagina-aanduiding<<}
om vooruitgang, onze Blaziussen, de conservativen quand même, in Duitschland met die eigenaardige kleurschakeering die hen tot bureaucraten maakt; onze Fadden, de aanbidders van de opkomende zon; maar zooals die daar voorkomen, bezitten wij ze niet. Het blijspel vertoone of algemeene en over al geldende typen, of hebbe ten minste actualiteit. Dit stuk geeft geen typen, maar bezit voor ons evenmin actualiteit. Eéne proeve deel ik er van meê ten bewijze dat het de verdienste bezit van vermakelijk te zijn. Zie hier eene dialoog tusschen een man van den status quo en een man van den vooruitgang: -
‘Blazius.....ik zie wel, die goede dagen van voorheen, ze zijn voorbij.
Smalt. Ja, ils sont passés, maar jongelief, dat is juist het mooije van 't geval!
Blazius. Zwijg, het nieuwe geslacht deugt niet.
Smalt. Zeg eens, dat is zuiver gezigtsbedrog, hoor! Als er in den ouden tijd wat goeds is, dan komt dat van zelf wel weer boven.
Blazius. Daar komt niets in boven, drab en vuil zeg ik u anders niet.
Smalt. A la bonheur (sic) dan, dat 's een bewijs dat er niets van deugt.
Blazius. Ik zeg u Smalt! de wereld is haren ondergang verschrikkelijk nabij, nu men ons, mannen van behoud en orde, ter zijde wil stellen.
Smalt. Och maak je dààr niet ongerust over. Wij zullen 't wel redden, hoor! Wij mannen van den vooruitgang, van de - dings - hoe heet 't ook - voorwaarts, beweging voorwaarts....
Blazius (met minachting). Beweging, voorwaarts! - Neef Koenraad, luister, ik bid het u, niet naar de verderfelijke leer van dien ligtzinnige. - Die marnen van vooruitgang ja, zóó spreken zij, en ze handelen even als de blinde hond in den tredmolen, ze tillen met veel beweging de beenen op, en - komen toch niet verder.
Smalt (driftig). Wat zeg je daar? Tredmolen? Blinde hond? - Hoor je dat, mijnheer Koenraad? - Mijnheer Blazius, wil je mij beleedigen?
Koenraad. Wees bedaard, mijn beste....
Blazius. Ik? - Als gij u beleedigd wilt gevoelen....Hoor eens, mijnheer, Smalt, het moet er nu meteen maar uit. Ik heb

{==392==} {>>pagina-aanduiding<<}
u al lang eens willen zeggen, dat ik mij den laatsten tijd over uw....nieuwerwetsche - zoogenaamde moderne redeneringen buitengewoon heb geërgerd. Ze walgen mij!
Smalt (op denzelfden toon). Zoo, en ik heb u al lang willen zeggen - dat moet er dan óók maar uit - dat ik mij daar volstrekt niet om bekreun, niet, - zie zooveel (knipt met duim en vinger).
Koenraad. Beste Smalt, maak het den oude niet te zwaar. Mijnheer Blazius. Hij is uw vriend, kom, hij meent het zoo kwaad niet.....
Blazius. Een zonderlinge vriend. Neen, ik zie het nu duidelijk in: dat mijn kweekeling (Herman, de eigenlijke held van het stuk, die zich onafhankelijk maakt van den invloed des heeren Blazius', zijn voogd en ‘mondig’ wordt), dien ik met zooveel zorg heb opgekweekt, zich tegen mij verzet, dat heb ik aan de slechte inblazing van dezen man te danken.....
Smalt. Juist. Dat is de schuld van dezen man. - Heb ik u dan niet vaak genoeg den raad gegeven: geef hem wat meer - dings - och, hoe heet 't ook, zooals die markies (Posa, uit Schiller's Don Carlos) zegt, - geef hem wat meer vrijheid van.....van.....al is 't maar vrijheid van denken.
Blazius. Ei, wat zou hem die vrijheid baten, als hij geen denkvermogen heeft?
Smalt. En waartoe gaf de lieve God hem een denkvermogen, als gij hem zijne vrijheid onthoudt?
Blazius. Vrijheid? Hij heeft ze niet noodig; hij is er te jong en niet rijp voor!
Smalt. Och lieve hemel, daar zijn er al te veel op zijn leeftijd over en over rijp.
Blazius. Overrijp? Och, zoo kan immers alleen een mensch spreken, die geen administrativen kop op den romp heeft.
Smalt (op denzelfden toon). Zoo kan immers alleen een mensch spreken, - die die die, die een - dings is - daar!
Koenraad. Maar, beste Smalt, ge maakt oom op nieuw boos.
Smalt (heftig). Ja, maar wat ik zeg dat is hij tòch!
Koenraad. 't Is niet waar, dat is hij niet.
Smalt. Ja waarachtig is hij 't.
Blazius. Maar wàt ben ik dan toch eigenlijk, driftkop?
Smalt. Wat je bent? Je bent een, een een behoudsman daar! - Een conservative zeurkous!

{==393==} {>>pagina-aanduiding<<}

Blazius. Een behoudsman? Hoort gij 't neef Koenraad? Wel lieve vriend, dat ben ik juist, en daar ben ik trotsch op!
Smalt. Trotsch? Ben jij daar trotsch op?
Blazius. Wel zeker! zeker ben ik daar trotsch op. Is niet het gansche heelal, ja met eerbied gezegd, de lieve God zelf conservatief?
Smalt. Conservatief? In tegendeel! bewaar me, hoe profaan!
Blazius. Berust niet de gansche schepping op het beginsel der.....stabiliteit?
Smalt. Stabiliteit? Contrarie, net andersom!’ -
Men zal niet ontkennen dat hierin de vis comica wordt gevonden, evenmin als die te vergeefs gezocht wordt in ‘Patelijn’ door den bewerker van ‘Mondig’ uit het fransch overgebracht. ‘Patelijn’ is eigenlijk eene klucht, maar eene die kluchtig genoeg is, om ook hem te doen lachen, die zich zelven zou willen afvragen of een degelijk mensch zich gedurende den tijd voor het afspelen van drie bedrijven vereischt, mag bepalen bij dergelijke onmogelijke zotternijen. Want onmogelijk zijn de situaties, voor ons althans. En dit verwondert ons niet, indien ‘Patelijn’ hetzelfde stuk is, dat onder dien naam reeds in Lessing's Dramaturgie voorkomt, en daar genoemd wordt ‘ein altes Possenspiel’ uit de 15e eeuw 1) dat te dier tijde grooten bijval verwierf. En - zegt Lessing - het verdiende dien ook ‘wegen der ungemeinen Lustigkeit, und des guten Komischen das aus der Handlung selbst und aus der Situation der Personen entspringt und nicht anf bloszen Einfälleu beruht.’ Daarom als gij eens lachen wilt, en ‘Patelijn’ wordt opgevoerd, ga het zien, maar als ge iets beters te doen hebt, - blijf te huis. Dat kan van menig ‘kunstgenot’ gezegd worden? Gij hebt volkomen gelijk. -
Wij spoeden ons tot de beschouwing van een tooneelspel, dat een landgenoot tot auteur heeft. Wij verlangen kennis te maken met zijn werk. Is de toestand van ons tooneel niet ellendig? Wordt de dramatische kunst ten onzent niet schaars beoefend?

{==394==} {>>pagina-aanduiding<<}
Redenen genoeg om de belangstelling te verklaren waarmede wij de ‘twee broeders’ van den heer Brunings opuemen van het hoofd tot de voeten. Ware belangstelling is ook in dezen eene verschooning voor onbescheidenheid. - Ik ben er volkomen van overtuigd, dat de heer Brunings het goed meent met de schoone, die ook van hem huldiging ontvangt. Zijn tooneelstuk is geen spectakel-stuk met ‘griezelige’ praeparaten, noch bevat iets wat de zeden kwetst. Ik meen, dat dit bij den tegenwoordigen toestand inderdaad eene lofspraak is, al klinkt zij dubbelzinnig in hare negatie. Wat bepaaldelijk het laatste betreft - het verband tusschen zedelijkheid en schoonheid zou eene bijzondere studie waardig zijn. Dat menigeen zich aan de bijwoning van tooneel-voorstellingen onttrekt, heeft zijn grond mede ook hierin, dat men niet gaarne zich blootstelt aan één dezer twee waarschijnlijkheden: dat men òf begrijpt wat men liever niet had willen begrijpen òf niet begrijpt en dan voor zeker deel van het publiek een vrij onnoozel figuur maakt. En voor sommigen is een dezer twee toestanden waarschijnlijk in den schouwburg, omdat het equivoque bijna tot de techniek van het drama schijnt te behooren. Daarenboven - er zijn sommige gevoelens, die men niet wil verontreinigd zien. Er zijn sommige betrekkingen, die men wenscht heilig te bewaren. Er zijn sommige toestanden, die niet stof opleveren voor de kunst, omdat het haar taak niet is photographieën te leveren, allerminst van onreinheden. Wie geneigd zou zijn dit aan bekrompenheid toe te schrijven, herinnere zich dat het zedelijk gevoel fijngevoelig kan wezen, zonder daarom kleinzeerig te zijn. Wie kan eene Venus niet bewonderen? - maar naast haar ook maar de helm van Mars te plaatsen zou misschien iets anders zijn dan eene onschuldige snakerij. Wie verstaat niet de scherts van den jongen Amor, met de vinger op de lippen wacht houdende op den drempel der
bruidskamer? Toch kan men iets van tegenzin in zich bespeuren, als de landlieden den ingang bestormen van het vertrek, waarheen Zerline door don Juan werd getroond. Indien er in onze litteratuur nog niet een bepaald genre kan aangewezen worden, als waardoor de fransche litteratuur een bepaald gevaarlijk is voor hen, die kennis met haar maken zonder daarin te worden voorgelicht, dan achten wij dit hoogst gelukkig, en brengen het in rekening tegenover de klacht over den geringen kunstzin van ons volk. - Onder den indruk van deze en der-
{==395==} {>>pagina-aanduiding<<}
gelijke beschouwingen vangt gij de lezing van Brunings' ‘Twee broeders’ aan. Tegenover den nederlandschen schrijver heeft er eene opwelling van bijzondere welwillendheid in u plaats gevonden. Doch vanwaar, dat te midden van een buitengewoon goedaardige stemming onder de lezing van ‘de twee broeders' Hettner's uitspraak u in de gedachte komt: Ieder houdt er op na ‘eine eigene, dilettantische, der eigenen Willkür und Ohnmacht allerbestens appretirte Aesthetik’ - en dat gij deze vraag stelt: als men er nu eens op nahondt geene aesthetiek hoegenaamd, is het beter - of erger misschien? - Ongemerkt treedt bij u het besef op den voorgrond dat onze dramatische kunst toch deerlijk krank is en weldra komt u het gevaar zóó dreigend voor, dat gij u geneigd gevoelt uwe goedkeurende stem te leenen aan het besluit tot onteigening en afmaking van wat verdacht is, ‘om de besmetting tegen te gaan.’ Er is iets ongemeen tragisch in den toestand van den welwillenden beoordeelaar, die gebonden is door zijn non possumus.
‘De twee broeders’ is wat de Duitschers zonden noemen een ‘bürgerliches Schauspiel.’ Wat op den titel vermeld staat: ‘Episode uit het jaar 1600’, is niets anders dan eene tijdsbepaling, al zou die vermelding in zulken vorm den schrijver in verdenking kunnen brengen, dat hij zich niet klaar bewust was, geen eigenlijk historisch drama te leveren. Want dit is het in geenen deele, 't Is louter toeval, dat er de slag bij Nieuwpoort in wordt vermeld. Geen enkele situatie ontleent aan die gebeurtenis eene bepaalde kleur, geen karakter der handelende personen is gegrond op den eigenaardigen toestand dier tijden. Een karakter, als naar de bedoeling van den schrijver Wouter moest bezitten, is zeker gevormd in den tijd van oorlogen en geruchten van oorlogen, maar kon ook dien bepaalden vorm hebben verkregen al schreef men juist niet het jaar 1600. Het eenige wat gezegd kan worden, is, dat de toespelingen op vaderlandsche gebeurtenissen en de verhalen er van, die met miskenning der eischen van het drama in het stuk voorkomen, in zekeren zin iets nationaals er aan geven.
Op het slot Hussem woont heer Otto van der Noordt met zijne beide zonen Wouter en Jacob, en Anna, zijne nicht en pupil. Reeds aanstonds maken wij met Wouter kennis, op het oogenblik, dat hij zijne nicht Anna verrast door zich in krijgsmansdos aan haar te vertoonen. ‘Hij gaat ten oorlog; op dit

{==396==} {>>pagina-aanduiding<<}
doodsche slot met al die gramme gezichten kan hij 't niet langer uithouden.’ Wouter toont, dat hij niet erg beleefd is jegens zijne nicht, die toch een lief meisjen is zonder vlek of rimpel, maar Wouter is eigenlijk wat overspannen. Hij wil soldaat worden, al is 't dan tegen vaders wil. Een held wil hij zijn. Hij heeft geen lust in 't leeren van grieksch en latijn. Aan zijn broêr laat hij 't over een ‘rechtsverdraaier of edelmogende’ te worden. Heeft hij niet een eigen wil? Van der jeugd af heeft hij van den oorlog gedroomd. 't Is zoo schoon om te vechten en te sterven voor zijn land en zijn heer, voor weerloozen en verdrukten. En als men sterk is van lijf en gezond is van ziel, is 't dan ook geen zonde om bij den warmen haard te blijven zitten, als vrijheid en geluk van landgenooten en medeburgers op het spel staan?’ - Anna zoekt hem van zijn opzet terug te brengen. Zij meent het zoo goed, maar kan niets op hem uitwerken dan dat hij losbarst: ‘het schijnt wel, dat allen in dit huis hebben saâmgespannen om mij den voet dwars te zetten, maar, Gode zij dank! hij heeft nu ‘door den zuren appel gebeten’; hij is de verloren en verstooten zoon. ‘Ik ga van hier en welligt keer ik nimmer weder. Ik vraag geen enkelen traan op mijn graf, maar (in vervoering) als ik val, wil ik vallen als een held, dat zweer ik.’
't Is duidelijk, dat de lezer of toeschouwer wordt verzocht wel te begrijpen, dat Wouter een held wil zijn, en te vergeten, dat ware helden het zich niet zoozeer voornemen helden te wezen maar helden zijn als 't wezen moet. Blijkbaar ook is het des schrijvers bedoeling Wouter als Schiller's Don Carlos te doen optreden. Met dezen had hij moeten uitroepen:

Heftig braust's 
In meinen Adern - drei-und-zwanzig Jahre 
Und nichts für die Unsterblichkeit gethan! 
Ich bin erwacht - ich fühle mich - 
 
Und alle 
Verlornen Stunden meiner Jugend mahnen 
Mich laut wie Ehrenschulden - 
Nun ist die Zeit gekommen, mir des Ruhmes 
Glorreiche Schranken aufzuthun - 

Maar, om de waarheid te zeggen, hij is door den heer Brunings tot een kwâjongen gemaakt, die knorrig is, omdat hij zijn zin niet kan krijgen, en het er nu op gezet heeft dien door

{==397==} {>>pagina-aanduiding<<}
te drijven, - die misschien wel eens een treurspel heeft gelezen en nu meent de groote mannen te kunnen nadoen, door den schuld aan het noodlot gevende te zuchten: ‘'t Is waar, mijn broeder is een beter mensch dan ik; hij gehoorzaamt ten minste aan zijne ouders, hij is altijd dezelfde, nimmer oploopend, steeds gedwee. - Ach waarom ben ik niet als hij, een ieder zou mij op de handen dragen, mij liefhebben, gij ook Anna!’ In dien uitval is iets sentimenteels, en sentimentaliteit is aanstekelijk, vooral voor een meisje zonder vlek of rimpel, daarom zegt Anna: ‘Ik haat u immers niet, Wouter?’ - en hiermeê eindigt het eerste tooneel van het eerste bedrijf.
Kan ik het helpen, dat ik mij een weinig vroolijk maak met des heeren Brunings' held? De schrijver heeft zijn Wouter verknoeid. Een karakter als deze hebben moest, is zeker voor eene dramatische behandeling belangrijk genoeg. Dat blijkt ook hieruit, dat het reeds zoo vaak is ten tooneele gebracht. Als Wouter inderdaad een heldenziel bezat, ware het onmogelijk voor hem over de wording zijner heldhaftige gevoelens uit te weiden, in zoo algemeene bewoordingen als hier geschiedt, terwijl men zich in een tijd bevindt (1600), zoozeer geschikt om ‘des Ruhmes glorreiche Schranken aufzuthun.’ Wouter is niets dan een theaterheld in traditioneelen zin, en kan daarom geene ernstige sympathie opwekken. Zooals wij met hem kennis maken is er aan hem niets, wat groote daden doet verwachten - niets dan de gespoorde laarzen, de wapperende vederbos en wat verder tot de uitrusting van een theaterheld behoort.
Wouter vertrekt ten strijde. Jacob, een huichelaar met bijbelwoorden op de lippen, scheldt hem den verloren zoon. Hij verwijt Anna, zijne verloofde, dat zij voor den ‘ongehoorzamen’ zoon partij trekt. En zoo is het ook. Anna kan niet besluiten dat epitheton op Wouter toe te passen. en zou 't niet gedaan hebben al hadde zij van Alphen's ‘gedichtjes voor de jeugd’ gekend. Heer van der Noordt zegt, dat Wouter maar gaan moet, al is 't dan zonder zijne toestemming. Heer Otto is een vrek, en indien Anna haren invloed niet had gebruikt, zou hij zijn zoon Wouter nagenoeg naakt op straat hebben gezet. Wolf, de oude bediende, tot wien wij ons werkelijk voelen aangetrokken, al zagen wij familiestukken van zijn slag, met den humoristischen trek, honderdmaal op het tooneel, - Wolf volgt den jonker in stilte naar den Haag; hij is mede door Anna afgevaardigd, om

{==398==} {>>pagina-aanduiding<<}
een waakzaam oog op zijn meester te houden. In den Haag ontmoeten zij elkaâr in een herberg. Wolf brengt de groete van het dienstbaar personeel van Hussem, niet van Wouter's vader en broeder; en de groete van Anna met een hartelijk briefje - Wouter leest het overluid in de herberg - waaruit haar zorg voor zijn leven blijkt, en waarbij een lintje ‘van hare kleur’ is gevoegd benevens een rolletje met geld. Wouter verhaalt aan Wolf, dat hij prins Maurits heeft gesproken: hij verhaalt het zoo als een jongen zou vertellen van al 't moois dat hij zag in de stad, waar hij 't eerst van zijn leven was. Hij is soldaat bij 's prinsen leger. ‘Verbeeld je, Wolf, ik blijf bij den prins; welk een eer! Ik zal onder zijne oogen vechten - dan moet ik immers wel een held worden?’ Is dat taal voor een man van vierentwintig jaren met een heldenziel? Waarlijk! we laten dat jongetje praten, als we ons niet geroepen voelen voor zijne opvoeding zorg te dragen. 't Jaagt ons volstrekt geen schrik aan, noch brengt ons in eenige spanning, als Wouter, bemerkende dat hij Anna, zijns broeders verloofde, bemint, tot het besluit komt, ‘dat hij dan op 't eerste slagveld maar sterven zal.’ Waarom zou hij niet?
We zullen bij de andere drie bedrijven niet zoo lang kunnen stilstaan als wij bij het eerste deden. Doch ik vraag: wat boezemt nu den toeschouwer belang in? Heeft hij eenige aanduidingen ontvangen waardoor zijne blikken zich in eene bepaalde richting vestigen? Is er eenig karakter geteekend, welks ontwikkeling hij verlangt te zien? Of zoo neen - is er dan ten minste eenige intrigue voorbereid, waarvan hij straks de ontknooping reikhalzend zal te gemoet zien? Niets van dat alles. Wilt gij weten, hoe Wouter's karakter zich ontwikkelt? Reeds in het tweede bedrijf wordt u verhaald, dat hij naar alle menschelijke berekening gevallen is in den slag bij Nieuwpoort. Dat verhaal van eenige bladzijden, door Wolf aan Anna gedaan, levert alweder bewijs, dat de schrijver niet verstaat de eischen eener dramatische handeling. Als het tweede bedrijf - en dus de helft van het tooneelstuk - is afgespeeld, kunt ge u ter wereld niet begrijpen, wat er in de volgende helft zal moeten voorkomen, want zelfs bekommert ge er u niet veel over, of Wouter inderdaad gestorven is of wel nog leeft. Doch de schrijver bereidt u onder alles eene groote verrassing, al is het dan ten koste van uw goeden dunk van hem als dramaticus, indien ge

{==399==} {>>pagina-aanduiding<<}
dien nog aangaande hem mocht koesteren. Wij worden nu bekend gemaakt met een familie-schandaal, dat voor meer dan twintig jaren heeft plaats gehad, een voorval, dat uit niets dan onwaarschijnlijkheden bestaat. Van nu af aan is heer Otto, de vrek, hoofdpersoon. Wij zien dat hij vreesselijke wroeging heeft, en zóó vervolgd wordt door zijne kwade conscientie, dat hij verschrikt wordt door den geest van den doodgewaanden Wouter. O geest van Banquo verschijn den heer Brunings, en zeg hem wanneer ordentelijke schimmen verschijnen! En Wouter leeft eigenlijk nog! Weet de heer Brunings dan niet, dat men, om geesten te doen opkomen, er het rechte tooverwoord toe moet kennen, en om dit uit te kunnen spreken iets in zijn stemgelaid moet hebben van den klank van Shakespeare's stem 1)? Begrijpt hij niet, dat het op zijn minst onbeleefd, dat het hoogst gevaarlijk is de toeschouwers fantoomen te doen zien, op wier verschijning zij in 't geheel niet zijn voorbereid? Waarom ons zoo plotseling een schrik aangejaagd? Maar gelukkig zijn wij niet geschrokken, maar hebben ons uitermate verbaasd. Heer Otto verhaalt aan zijne nicht, dat hij den nu gestorven Wouter het dezen rechtmatig toekomend moederlijk vermogen heeft onthouden. Hij heeft dat op Jacob willen doen komen, zijn lievelingszoon, kind van zijne tweede vrouw. Tot nu toe had ieder gedacht dat Wouter jonger was dan Jacob, en het is juist anders om. Wouter is kind van de eerste vrouw, die rijk was, Jacob kind der tweede vrouw, die niets bezat. In hun prille jeugd, Wouter was toen twee jaar, zijn de kinderen verwisseld. Gij moet niet vragen waarom de vader toen reeds zooveel
onderscheid maakte tusschen die beide zuigelingen; het is geschied, en gedane zaken nemen geen keer. Wel moogt ge den schrijver vragen, waarom hij Wouter reeds in 't eerste bedrijf tot Wolf heeft laten zeggen, als deze van heer Otto's tweede vrouw spreekt: ge spreekt van mijne tweede moeder - want Wouter wist immers zelf niet beter of heer Otto's tweede vrouw was zijne eenige eerste moeder? - Mogen wij dit niet iets ergers dan eene vergissing noemen? - Kortom, op eenmaal wordt de toeschouwer die van niets weet, met Anna deelgenoot gemaakt van dit geheim, en hij moet de verklaring van Otto's

{==400==} {>>pagina-aanduiding<<}
wroeging hooren uit diens mond, in plaats van haar te zien worden met eigen oogen. - Voor een die met de samenstelling van onze moderne drama's bekend is, is de verdere ontwikkeling, indien er van verwikkeling sprake kan zijn, nu klaar als de dag. Heer Otto vindt gelegenheid zijn misdaad te herstellen. Wouter verschijnt nu niet meer als schim, maar in levenden lijve op tooneelmatige wijze op de bruidspartij van Anna en Jacob, om te verhalen, hoe hij gewond, werd opgenomen door een landman, door dezen en diens vrouw verpleegd werd met groote zorg, en thans hersteld is; - om ons vergeefs te doen wachten op eene bevredigende verklaring van zijn stilzwijgen gedurende eenige maanden; - om straks uit heer Otto's mond de bekentenis van het bedrog te vernemen aan hem gepleegd; - om ons in een zeer pijnlijken toestand te brengen, als de vader den zoon eene misdaad bekent, en deze wel zoo goed wil zijn, hem vergiffenis te schenken, eene situatie die, meen ik, niet schoon mag genoemd worden; - om, eindelijk, bezit te nemen van zijn vermogen en van Anna's hart, vooral om 't eerste tot groote ergernis, maar toenemende verharding van broeder Jacob.
Aan welken eisch van het drama heeft Brunings voldaan? Aan geen enkele. Is er éénheid van handeling? Eénheid is er niet - maar eigenlijk dramatische handeling evenmin. Geeft ge uwen personen een bepaald karakter - dan mogen wij deze eischen stellen: laat ons òf dat karakter zich zien openbaren, onder den indruk van uitwendige omstandigheden, of in den strijd met andere karakters, òf laat ons zien welke handelingen met innerlijke noodwendigheid uit zoodanig karakter zich ontspinnen. Niets van dit alles bespenren wij. Wij leeren een persoon kennen, van wien wij het karakter vermoeden kunnen, dat de schrijver hem heeft toegedacht - hij gaat ten strijde, en de valsche tijding dat hij gesneuveld is wordt ons meêgedeeld. Wij leeren een ander persoon kennen, wiens vrekkige natuur, zooals ons verhaald wordt, hem vroeger een misdaad deed begaan - hij heeft berouw en herstelt, zoo goed hij kan, het kwaad. Is er iets dramatisch in? niets hoegenaamd. Of is er een der andere personen te noemen, wier teekening aan onzen eisch voldoet? Evenmin. Of is het stuk dan een intriguen-stuk ook maar, met toenemende verwikkeling en verrassende ontknooping? Ook dit niet. Het stuk bevestigt ons de rechtmatigheid der uitzondering door Boileau zelven gesteld op zijnen regel, ‘tout genre est bon.’

{==401==} {>>pagina-aanduiding<<}

Ach! wat waren we welwillend gestemd, toen wij ‘de twee broeders’ ter hand namen. Zullen wij, gelijk de heer Coster in de februari-aflevering van ‘de Gids’ zijne kritiek van eene fransche comedie, onze kritiek van een hollandsch tooneelstuk eindigen met de betuiging, dat het eigenlijk geen ernstige kritiek waard is? Of, gelijk de heer Schimmel zegt, dat wij van Brunings niet veel kunnen verwachten voor ons tooneel? We willen trachten goeden moed te houden en zien, of andere nederlandsche auteurs ons meer reden zullen geven tot hoopvolle verwachting.
De hierboven nog vermelde stukken kan ik niet allen uitvoerig bespreken. Sommige wekken er ook in geenen deele den lust toe op. Er zijn er onder, die ik slechts met een enkel woord wensch aan te duiden, op gevaar af van onmeêdoogend te schijnen. Doch al heeft de schrijver ze met genoegen geschreven, en deze of gene rederijkerskamer ze ‘met genoegen’ opgevoerd, behoef ik ze daarom met zooveel genoegen gelezen te hebben om tot eene breede uiteenzetting opgewektheid te hebben ontvangen?
Dat den heer Duparc met zijn: ‘de gevolgen eener preek’ eenig succes mag voorspeld worden in eenige rederijkerskamer, zou ik niet durven beweeren, en van ‘de vloek,’ drama in vier bedrijven, bewerkt naar aanleiding van het treurspel: ‘die Albaneserin’ door A. Müllner zal ik alleen den vloek zelven mijnen lezers ten beste geven. Leest en oordeelt:

Demonen die in deze dalen zweven 
Gelijk hij mij richt, richt eens hem! 
O noodlot! hoor ook gij mijn stem, 
Hecht om zijn wreedheid diep verbolgen 
Aan dezen dood al de gevolgen, 
Die volgens recht de sterv'ling maait 
Die zonder meêlij tranen zaait, 
Gelijk hij mijn gehate hoofd 
Ter aarde stort en nog gelooft, 
Naar recht te doen, zie in zijn leven 
Eens op een schandpaal hoog verheven 
't Hoofd van wien hij teeder mint! 
Demonen! hoort mijn stem en zint 
Op wraak! Dat die de wet verbrak 
Wijl tweemaal hem de min ontstak: 
Twee zoons uit liefde voor één vrouwe, 
Hem storten in den diepsten rouwe! 
Laat beiden door die vrouw vergaan, 
Geen kind storte op zijn graf een traan!’ 


{==402==} {>>pagina-aanduiding<<}

Schauderhaft inderdaad! Is er de dubbelzinnigheid in der oude orakels, of is er geen enkele zin in; of is er een drukfout ingeslopen? Ik heb de errata opgeslagen, maar ze waren niet te vinden. Er worden minder slechte regels in dit product gevonden, maar de meêgedeelde zullen geen hoogen dunk hebben gegeven van het drama. En mijn doel juist was om aan te toonen, dat bij een zoo gebrekkigen vorm, de ontleding van den inhoud niet in aanmerking kan komen.
Meerder wordt onze verwachting - immers wij koesteren nog verwachtingen? - vervuld door de beide stukjes van den heer D. Dekker. ‘26 April 1865. Een namiddag op en naast het bureau van den rijks-telegraaf eener provincie-stad,’ luidt de veel bevattende en niets verradende titel van zijn luimige schets voor rederijkers. Trouwens, een titel behoeft den inhoud van het stuk niet te verraden. De datum intusschen, duidt den dag aan, waarop de tijding van Lincoln's dood niet het minst de effecten-mannen onthutste. Een kijkjen in het voorwoord van den schrijver, waarin hij zijn stuk een voortbrengsel noemt van de uitspannings-ure van een dilettant, kan ons reeds des heeren Dekker's kracht doen kennen. ‘Marsch! - heet het daar tot dat voorbrengel - de wijde wereld in! Tracht het publiek, waaraan je wordt voorgesteld te amuseeren, maar tevens iets te leeren, al was het ook maar, dat de kansen van den effecten-handel zeer wisselvallig zijn en dat eene op zich zelf nietige omstandigheid, voldoende is, om de fortuin te vernietigen van hen die zich te veel aan dezen onzekeren handel wagen. Adieu - je vader. -’
't Zou ondeugend zijn den heer Dekker te verwijten, dat hij zich hier zoo geheel op het standpunt dier effecten-mannen plaatst dat hij Lincoln's dood op zich zelf, en afgescheiden van de beurs-speculatie, eene nietige omstandigheid acht.
In 't voorwoord van: de gemeenteraad van Wielewaal, heet het: ‘De opvoering van dit stukje stelt de dames in de gelegenheid om kennis te maken met de zittingen van den gemeenteraad, terwijl het misschien den heeren wenken kan geven voor de verkiezingen of hen zal aansporen, om vooral eerlijk volk in den raad te verkiezen.’
Onze verwachtingen die vervuld zouden worden? - Onze auteur behandelt ontegenzeggelijk zijne muze op eene niet zeer beschaafde wijze, en schijnt door zekere koddige hoffelijkheid haar hart te

{==403==} {>>pagina-aanduiding<<}
willen stelen. Bij onze boerenjongens is dit veelal een bewijs van verlegenheid, die hen onhandig maakt. Intusschen welmeenend zijn ze.
Des heeren Dekker's genre streeft niet naar hooge dingen, - evenwel er is genoeg in hem, om met eenigen aandrang tot hem te doen zeggen: Ge moet naar hooger dingen streven. Zijn genre is het laag-komische. Alles is aangebracht om te werken op licht-bewegelijke lachspieren. Gij kent die middelen - als daar zijn: provinciale tongvallen; mal-à-propos'; mal-entendu's, door doove mannen; oud-gedienden met houten beenen en dergelijke toestel. Met name in 't eerste stuk komen einden voor, die aan de zeekade en dergelijke plaatsen herinneren. Ze zouden te vergeven zijn, indien ze met noodzakelijkheid door den aard van het stuk werden geëischt, of indien er iets in ware van Brederoô's geestige teekening. Immers, in het blijspel hebben toestanden en zelfs spreekwijzen uit het volksleven recht van bestaan, die, hoewel ze den nuffigen toeschouwer ‘choqueeren’, gepaard kunnen gaan met zuiverder en krachtiger zedelijken zin dan menigwerf door de gepolijste en maskeerende manieren van ons salon-leven wordt verraden. Recht van bestaan hebben ze als schildering der zeden, of als teekening der karakters. Wie ze op het tooneel brengt geve hun een wel gemotiveerde plaats. De verschijning evenwel van Willem Zeeuw, den matroos in 's heeren Dekker's ‘26 April’ is door niets gemotiveerd en dient blijkbaar tot niets anders, dan tot verlustiging van hen, die door des schrijvers verdachten humor zich tot lachen voelen geprikkeld.
De schrijver streeft niet naar hooge dingen. Toch wordt het doel, door hem in zijn voorwoord aangegeven, in het eerste stuk althans, volkomen gemist. Want geen speculant van de beurs zal bekeerd worden als hij sommigen ziet verliezen, wanneer hem in één voorbeeld wordt te zien gegeven, dat men ‘veertig mille’ winnen kan. Prikkelt dit niet juist de speculatie-zucht? Bovendien: niet dikwijls vallen gebeurtenissen voor als de dood van Lincoln. Op zulke noodlottige kansen rekent men niet, en kan men niemand leeren rekenen. Doch zich met een kunst-product dergelijk doel te stellen, moet altijd vruchteloos zijn. Het fatale in de hartstocht der jaloezie schrikt af van dat kwaad; de be lachelijke indruk, dien de bekrompenheid en kleingeestigheid van den vrek maakt, geneest van dat euvel, en Shakespeare behoeft onder zijn ‘Othello’ niet als moraal te stellen: wees

{==404==} {>>pagina-aanduiding<<}
niet ijverzuchtig, noch Molière onder zijn ‘Harpagon:’ wees niet geldgierig. De karakters of toestanden zelven moeten spreken, niet de toevallige omstandigheden waaronder ze gesteld zijn, noch het voorwoord of het onderschrift van den schrijver. De kunst stelt zich niet het moraliseeren ten doel, maar werkt krachtens haar natuur, en van zelve gunstig op moraliteit, als zij de ondeugd toont, voortgezweept door haar eigen demon, of haar aan zich zelve doet zien in het tooisel van den zot.
Ondanks deze gebreken geef ik mijne goede verwachtingen van den heer Dekker niet op, en gegrond zijn ze op zijn ander stuk: ‘De gemeenteraad van Wietewaal.’ De bewerking zelve is van alledaagsch allooi, doch de positie reeds, waarin een goed deel van den gemeenteraad verkeert, door zijn eigen egoistisch streven en zijn laaghartig kruipen voor een' mr. Puff van Puffenburg, kan niet zonder uitwerking blijven. Dergelijke toestanden bloot te leggen is mede de roeping van het blijspel; en die toestanden zijn in menigte te vinden. Maar geteekend moeten ze worden met meer echt-komische kracht, met meer natuurlijkheid, in zuiverder taal, met nauwkeuriger karakter-schildering dan den schrijver eigen zijn, om der verwaande onbeduidendheid en der kruipende zelfzucht eene duchtige geeseling toe te dienen. Ik meen dat de heer Dekker een oog voor dergelijke toestanden heeft: hij spore ze op en zie ze door; maar hij moet er zich van spenen, jacht te maken op den bijval van sommige rederijkers, wier lachziek kunstgevoel hunkert naar zoutelooze grappen en goedkoope aardigheden. Zulk een toeleg verraadt bij schrijver en vertooners beiden gebrek aan dien degelijken ernst, waaruit alleen het waarachtig-komische kan geboren worden. -
Die ernstige achtergrond is onmisbaar, zal het blijspel eene macht kunnen zijn, en zal het aan hoogere eischen kunnen voldoen, dan aan de ‘klucht’ gesteld worden, of aan de ‘poets’ zooals de bewerker van ‘een oude rat in de val’ zijn stuk noemt. Eene poets is het, die een ouden woekeraar gespeeld wordt. Men doet hem voor een goede som eene oude schilderij, zonder eenige waarde, voor een echte Raphael koopen. De man wordt in den waan gebracht dat een Engelschman hem het geld met groote winst zal terug betalen. Het stuk bezit enkele niet onaardige momenten even als het blijspel in zes bedrijven - zes! - getiteld: ‘als de eene hand de andere wascht; en zoo voort;’ van denzelfden schrijver, wiens vruchtbare pen

{==405==} {>>pagina-aanduiding<<}
eveneens: ‘Mondig’ en ‘Patelijn,’ en andere stukken leverde. ‘Als de eene hand enz.’ bestaat uit zoovele niet waarschijnlijke verwikkelingen, dat ik mij niet in staat gevoel er eene bondige inhoudsopgave van te geven.
Intusschen zullen deze stukken, die ten minste wat taal betreft goed geschreven zijn, en wat den stijl aangaat in hun eenvoudig proza hooger staan dan de vaak kreupele rijmen van den heer Dekker, hunnen weg vinden onder onze niet te veel eischende rederijkers. Gezwollenheid en bombasterij zullen zij er ten minste bij kunnen ontzeilen. Dit zal hun, verbeeld ik mij, moeilijker vallen bij de opvoering van: ‘Mattathias, de Chasmoneër,’ dramatisch gedicht voor rederijkers door Johs. Jacobi.
Niet evenwel omdat gezwollenheid een kenmerk van dit gedicht is - maar hoor ik niet alreeds in den geest de brommende voordracht van den aanhef door den rederijker Mattathias?

Palestina, land der vaadren, 
Eens zoo glorierijk en vrij, 
Maar u wringend thans en krimpend 
Onder 't juk der dwinglandij; 
Land van Gideon en Simson, 
Land van Jesses dappren spruit, 
Hoe zijt gij zoo diep gevallen 
En der vreemdelingen buit? 

Deze verzen zijn op zich zelf niet bijzonder slecht, al worden ze door niets gekenmerkt. 't Gedicht is doorgaande, wat versificatie aangaat, gemakkelijk en vloeiend, hoewel eentonig, ook bij afwisselende maat. Met genoegen laten zich de volgende coupletten lezen, door Eliëzer, den ouden schriftgeleerde uitgesproken:

Mocht ook mijn arm hen schragen, 
Tot eer van Uwen naam! 
Maar, Heer, 'k ben oud van dagen, 
En niet ten strijd bekwaam. 
Niet waar de vaandels zwieren, 
Niet in het oorlogsveld, 
Niet onder krijgsbanieren 
Hebt gij mijn plaats gesteld. 
 
Maar als ik met mijn leven 
U dienen kan, o Heer, 
Ik zal 't gewillig geven, 
Uw grooten naam ter eer. 

{==406==} {>>pagina-aanduiding<<}

Ik heb dees grauwe haren 
Door ontrouw nooit ontwijd, 
Ik acht op geen gevaren 
Als Gij wilt dat ik lijd. 

Al is de laatste regel niet van de schoonsten; en al behelzen de drie voorlaatste regels van de eerste strophe eene drievoudige uitdrukking voor dezelfde zaak (met zwierende vaandels), deze verzen toonen toch, dat de heer Jacobi den moed heeft gehad, om eenvoudig te ziju, en dat is bij een gedicht, dusdanige stof behandelend, met zoodanige bestemming, inderdaad eene verdienste. Doch straks zien wij uit naar eenige verheffing, naar een woord dat ons warm maakt, en in ons iets opwekt van den geest, die de Maccabeërs bezielde. Nu ontbreekt wel niet alle verheffing en duidelijk is het te bespeuren, dat het des schrijvers doel was haar aan te brengen, maar zij gaat onder in breedsprakigheid en langdradigheid. Een kort, krachtig, treffend woord zou mij een feestelijk licht hebben doen opgaan over 's heeren Jacobi's product.
Een dramatisch gedicht. Het dramatisch element mag dus niet ontbreken. Wat van den vorm geldt, geldt ook van den inhoud als drama. De goede verzen komen niet tot hun recht door de eentonige kleur - het dramatisch element zinkt weg in de krachtelooze behandeling van het geheel.
Want er is een dramatisch element - aangegeven althans. De stof voor het gedicht is door den schrijver ontleend aan de geschiedenis der Maccabeërs, of liever aan die van Mattathias, den vader dier helden.
Wij hooren Mattathias' klacht over den toestand des lands onder Antiochus-Epiphanes. Wrake gezworen aan dien Antiochus! Doch hij zelf is oud:

De grijsaard schoon hem 't vuur der jeugd niet heeft verlaten, 
Is niet tot krijg geschikt. 

De Heer verwekke een ander. ‘Jehova gunne 't mij, o vader,’ doet Judas, een der zonen, zich hooren. Mattathias' boezem zwelt als hij aan zijne vijf zonen denkt. Te zamen zullen zij, hij en zijne kinderen, het volk tot tegenstand verwekken. Judas roepe zijne broeders! - en zij komen. Zij zijn bereid met hun grijzen vader den kamp te ondernemen. Eliëzer treedt op. Hij verhaalt de jammeren waarvan het land is overstroomd. ‘Zullen

{==407==} {>>pagina-aanduiding<<}
wij die ellende dulden?’ roept Mattathias uit. Neen, dat kan niet langer. En nu ontwikkelt Eliëzer zijne eigenaardige godsdienstige beschouwing van de tijdsomstandigheden. Hier treedt het dramatisch element op den voorgrond, dat zich verder moet ontwikkelen. 's Heeren straf is zegening. Die straf moet uitwoeden. Zij moet tot verbetering leiden. Er zal een eind aan komen. Juist dit is het bewijs van 's Heeren gunst, dat hij straft vóór dat de opheffing uit de zedelijke ellende onmogelijk meer is. Doch men mag den Heer niet vooruit loopen. Men moet een teeken wachten, eer de strijd mag aanvaard worden. Mattathias's wachtwoord is: ten strijde! Dat van Eliëzer: wacht rustig 't teeken af. - Hoe zal de schrijver den strijd dier overtuigingen dramatisch aanschouwelijk maken? Of indien Eliëzer Mattathias overtuigt, hem tot een goed einde doen komen in den boezem des laatsten? Mattathias wordt al dadelijk overtuigd en wacht rustig af. Daarmeê laat de schrijver den dramatischen draad vallen. In het volgend bedrijf verhaalt Simon de bekende geschiedenis der moeder en hare vijf zonen. Ook dat is het teeken niet. Dan komt Appelles op, een gezant des konings, en eischt van Mattathias dat hij den afgoden offere. Dat is het teeken! Mattathias volgt hem. Appelles stort in eenige strophen zijne klacht uit, dat hij te oud tot vechten is en 't zwaard niet kan hanteeren. Jonathan komt om hem 't begin van den opstand meê te deelen, en 't waardig verzet van zijn vader, die een' afvallige vermoordde en zich tegen de handlangers des konings verweerde. We merken zeer wel op dat dit moeilijk kan hebben plaats gehad gedurende Eliëzer's ontboezeming. Het laatste bedrijf eindelijk doet ons Mattathias's sterven aanschouwen en Eliëzer's marteldood vernemen.
Historisch zijn Eliëzer en Mattathias niet met elkaâr in aanraking geweest. Door zich in dit opzicht vrij te houden van de geschiedenis heeft de schrijver gebruik gemaakt van zijn zeer zeker gegrond recht. Mattathias' beschouwing komt in 't eerste, Eliëzer's in het tweede boek der Maccabeën voor. Met de vereeniging dier beide heeft de schrijver zich zelven een weg aangewezen, dien hij zelf bij den eersten stap heeft verlaten. Maar aldus den weg te onderkennen die moet worden ingeslagen, geeft het niet......?
Toen de heer Jacobi der muze zijne opwachting maakte, heeft zij hem eens goed in de oogen gezien. Een oogenblik twijfelde zij, of van hem iets anders te verwachten ware dan conven-
{==408==} {>>pagina-aanduiding<<}
tioneele plichtpleging, waarvan zij een afschuw heeft. Toen heeft zij hem vriendelijk en bemoedigend toegeknikt. Zij is nu voornemens bij gelegenheid het gesprek met hem eens op Goethe en Shakespeare te brengen, en iets van Vondel met hem te lezen. Zij denkt er over, hem den omgang met rederijkers af te raden. -
Toen de heer Kansleven haar zijn ‘de Egoist’ aanbood en er bijvoegde, wat ook op den titel vermeld staat, dat het ‘karakterschetsen’ waren, en een ‘oorspronkelijk’ stuk was, kon zij een lichten glimlach niet onderdrukken. Zij doorblaêrde het boek, zag even in den brief vóór het tooneelstuk, en in de nagedachten en latere na-gedachten daarachter, en vestigde op haar bezoeker een vorschenden blik, met iets spotachtigs in haar oog. Toch reikte zij hem vriendelijk de hand, die hij kuste, terwijl hij blijkbaar eene zenuwachtige aandoening maar met moeite onderdrukte. Toen wenkte zij hem tot afscheid, en na zijn vertrek zette zij zich neder, en begon te lezen, belangstellend genoeg met het begin. -

Eerste bedrijf.

1e Tooneel.

Het tooneel verbeeldt eene net en met smaak gestoffeerde kamer; regts eene secretaire. De woning van Coenraad Sjelk. Hij zit te lezen. Een bediende treedt binnen.
Bediende. Mijnheer Hebbelink verzoekt u eenige minuten onderhoud. Hier is zijn kaartje (reikt een aan den hoek gevouwen kaartje over).
Coenraad. Laat binnenkomen! (bediende vertrekt.) Wat mag die man mij nu weêr te zeggen hebben. Zou het weêr mijne fortuin betreffen? -
Een heldere lach klonk welluidend van de lippen der beminnelijke lezeres. ‘Mijne fortuin!’ Wie spreekt ooit van ‘mijne fortuin!’ 't Is grappig! Ach - en haar gelaat neemt een ernstige plooi aan - die jammerlijke affectatie van het tooneel. 't Begin voorspelt niet veel goeds - in dat opzicht althans. 't Is duidelijk dat Hebbelink ‘de egoist’ is’, prevelt zij bij zich zelve, terwijl zij voortleest. - ‘Hij zegt het zelf. Dat is onhandig: ‘Ik bevind mij steeds goed bij de inachtneming mijner spreuk: “voor mij is het ik de geheele wereld.”’
Niet zonder eenigen wrevel schudt zij het schoone hoofd en leest halfluid verder: ‘De vrouw is geroepen den man te vol-
{==409==} {>>pagina-aanduiding<<}
gen en te verzorgen en zich naar zijne luimen te schikken. Zoo moeten de vrouwen zijn, en zoo zijn de meeste vrouwen ook. Treft men enkele weêrbarstigen aan, dan moet men door hardheid haar weten te dwingen.’ - Slecht gezien, iemand zoo te laten spreken; slecht geschreven ook; iemand zulke taalfouten te laten zeggen. Zou 't zoo voortgaan? Ja waarlijk: ‘Alles voor zich, dan behoeft men geene ondankbaarheid te vreezen en maakt men zich het leven aangenaam.’ - Bah! zegt iemand dat zonder omwegen? Der Dichter - spreekt zij bij zich zelve: zij schijnt Lessing van buiten te kennen; - zou zij haren Lessing vergeten? - der Dichter muss nie so unphilosophisch denken, dass er annimmt ein Mensch könne das Böse um des Bösen wegen wollen, könne nach lasterhaften Grundsätzen handeln, das Lasterhafte derselben erkennen und doch gegen sich und andere damit prahlen.’ Zoo hij 't van Lessing niet wist, hij kon 't van de menschen zelven geleerd hebben.’ Wederom leest zij voort, maar na het derde tooneel, dat blijkbaar ergernis bij haar opwekt, rijst zij op, en slaat gansch en al ontstemd het boek dicht. ‘'t Is te erg,’ ontvalt haar.
‘En toch - zou er niets van hem te maken zijn?’ - Nadenkend staart zij voor zich heen. - ‘Men moet in veel dingen beginnen met vergiffenis te schenken. En hij zag er zoo goedig uit.’ - Haar oog valt andermaal op den titel: ‘karakterschetsen, oorspronkelijk.’ Weder vertoont zich het schalke en spotachtige lachje, en eensklaps zet zij zich neder, neemt ‘de Egoist’ weêr ter hand, begint te lezen, en - 't kost haar moeite, dat kan men zien - ik geloof waarlijk dat zij het geheele tooneelstuk ten einde heeft gelezen. Later heeft zij Kansleven nog eens bij zich laten komen en hem met ernst en hartelijkheid tevens gezegd, dat hij eens lezen moest wat haar gunsteling Schimmel van zijn stuk had gezegd. Daar kon zij zich vrij wel meê vereenigen. Hij moest, wat die heer zeide, eens goed ter harte nemen, en er zich niet door laten ontmoedigen. Zag hij 't zelf niet in, dat men moest beginnen met zichzelven te kennen? - De heer Kansleven ging weêr naar huis en wist niet of hij lachen of schreien moest.
't Zou nu overtollig, zoo niet oneerbiedig zijn en aanmatigend iets te willen voegen bij de beoordeeling door den heer Schimmel in ‘de Gids’ van Dec. des vorigen jaars, ook over dit tooneelstuk geplaatst.

{==410==} {>>pagina-aanduiding<<}

Ik moet mijnen lezers, die tot hiertoe nog mijne aankondiging volgden, alweêr een weinig moed inspreken. Uitnemend goed kan ik begrijpen hunne klacht, dat zij wel wat flauwhartig worden. Inderdaad, veel verkwikkends heeft de beschouwing van onze tooneel-litteratuur niet opgeleverd. Afgaande op de lange reeks van titels die boven mijne aankondiging prijken, zou men kunnen meenen, dat er heel wat omging op dat gebied. Er is ook werkelijk eenige bedrijvigheid op te merken. Zie, hoevele handen zich reppen! Men zou zeggen, nijvere werklui zijn er onder hen. Sla een blik in die beeldhouwers-werkplaats. De een is lustig aan den arbeid - och arme, deugt uw materiaal wel? - Bij een ander wil 't maar niet vlotten - goede vriend, het hapert aan uw gereedschap! - Een derde kan met de proporties niet terecht komen - arme sukkel, uw oog ziet verkeerd! - Een vierde heeft blijkbaar zelfvertrouwen te veel of ernst te min. En sommigen zijn machtig ingenomen met zichzelven - dwazen, het schootsvel maakt den kunstenaar niet. Doch alles te zamen doet ons zeggen: 't Is een drukte van belang. Nu heeft al eenigen tijd iemand dat werk staan gade te slaan. Men kon 't hem aanzien, dat hij geërgerd was. Toen heeft hij tusschen de tanden iets van knutsel- en knoeiwerk gemompeld - daarop heeft hij een schoon stuk marmer gemonsterd, eenigen van dat volkjen op zijde gezet, fluks een hamer en beitel gegrepen - fiksche slagen heeft men gehoord - een beeld kwam te voorschijn met flinke lijnen en krachtige trekken, en toen heeft hij gezegd, dat dit Wolferd van Borssele was. - Ge hadt onze goede werklui moeten zien! Sommigen meesmuilden; anderen waren geheel overbluft; nog anderen wierpen op eigen werk een droevigen blik; en sommigen draaiden zich om op de hielen, haalden de schouders op en togen weêr rustig aan den arbeid. Nu onze vreemdeling zijn werk geeindigd heeft, treden wij nader, en hem dankende, drukken wij hem met hartelijken gelukwensch de hand.
Om het treurspel ‘Wolferd van Borsele’ is het mij te doen en - last not least - kortelijk - vroeg ik niet reeds te veel plaats? - kortelijk maak ik er mijne lezers meê bekend.
Wat de historische stof aangaat, men kan haar o.a. vinden in Wagenaar's vaderlandsche historie, 3de deel, IXde boek. De keuze der stof geeft reeds blijk van zelfvertrouwen; en de wijze van behandeling geen recht tot klagen over miskende eischen.

{==411==} {>>pagina-aanduiding<<}

Dit treurspel is nog iets anders dan een karakter-stuk. 't Is een historisch treurspel. Dit wil niet zeggen dat wij hier met den historischen Wolferd van Borssele in de eerste plaats te doen hebben - de meerdere of mindere historische nauwkeurigheid kan worden daargelaten - maar dat wij in het stuk te zien hebben de afspiegeling van een bepaalden tijd. Den tijd onder de regeering van Jan I, in 't laatst der 13de eeuw. - Want de kunstenaar bespiedt het algemeene zooals het zich vastzet, afdrukt in het bijzondere. Waar de zich altijd voortbewegende stroom der innerlijke drijfkrachten van de wereldgeschiedenis, nu en dan uit haar donkere en onnaspeurbare bedding in het daglicht treedt - daar is de stof voor het historisch drama.
Wij hebben hier te doen met de teekening van den strijd, die onder allerlei vormen in verschillende tijden onderscheiden volkeren in hun politiek leven beheerscht, - den strijd om het evenwicht tusschen de behoefte aan staatsgezag en het recht der individuëele vrijheid, naar welks beslissing de constitutioneele staatsvorm schijnt te streven. Reeds Shakespeare teekende dien strijd in den eigenaardigen vorm waarin de romeinsche geschiedenis hem oplevert, in sommige zijner tragediën, in Julius Caesar en in Coriolanus. Wie weet niet, dat de beslissing dier worsteling ten allen tijde is vertraagd door heerschzucht aan de eene, en ongebondenheid aan de andere zijde, door aristocratie als zij den schepter opneemt van het despotisme, en door democratie als zij zich opzet der Jacobijnen muts. Deze strijd in zijn eigenaardig karakter zich ontwikkelende in de geschiedenis ook van ons vaderland, neemt, gedurende het grafelijk tijdperk, den vorm aan van de worsteling tusschen de macht der edelen en die der gemeenten. In die gestalte wordt hij door onzen schrijver ten tooneele gebracht.
Wolferd van Borssele is ruwaard of landvoogd van graaf Jan I. Hij, zich bewust van zijne kracht, en in dat bewustzijn schier overmoedig, heeft zich als levensdoel gesteld het evenwicht tusschen die twee strijdende machten te herstellen, door te breidelen den overmoed der edelen, en te toomen de dolle vrijheidszucht der gemeenten. Uitnemend tragisch is zijne worsteling tegen deze beide machten, die zich tegen hem keeren, en onder wier gemeenschappelijk geweld hij bezwijkt. Is mij - zoo vraagt hij zelf: -

{==412==} {>>pagina-aanduiding<<}


Is mij 't martlaarslot beschoren van den man 
Die, voor zijn land geen uitkomst gissend in 't verschiet, 
Door 't drijven van zijn geest den afgemeten gang 
Van Hem, voor wien geen tijd bestaat, verstoren zou? 
Is 't vol genot van al wat schemerde in dit brein 
Nog niet verkrijgbaar voor de grofheid dezer eeuw? 
Is niet zoo groot de schrede die de wereldgeest 
De volkren dezer landen doen laat op den weg 
Der toekomst? - Borssele is misschien bij dit geslacht 
Voor de aankomst van eene ordening des volmaakten rechts 
Belemmerend. 

Ik zal niet door verslag te geven van den inhoud des stuks het bewijs leveren, dat de schrijver door de behandeling zijner stof toont dramatische kracht te bezitten. Kunstvaardigheid legt hij aan den dag door de eenheid der handeling, en hij heeft niet vergeten, dat in het drama menschen behooren op te treden. Niettegenstaande den breeden, historischen achtergrond, - reeds Shakespeare leerde ook dit in zijn J. Caesar en in zijn Coriolanus, en waarin niet? - mogen de handelende personen niet zonder karakter zijn. Bij den ruimen blik, die het geheel overziet, moet de kunstenaar een oog hebben, dat de détails tevens opmerkt. Moeten de personen gezamenlijk medewerken tot één harmonisch geheel - harmonie is geene eentonigheid. En zoo heeft de schrijver van ‘Wolferd van Borssele’ aan ieder zijner personen een eigen karakter gegeven. Wolferd is mensch. Zijn zelfvertrouwen ontaardt in trots, en zijne kracht, als zij tot heerschzucht dreigt over te slaan, geeft zijnen tegenstanders een schijn van recht, en doet ons in zoo verre vrede hebben met zijn uiteinde, dat wij zijn dood niet als geheel ongerechtig beschouwen. Wij danken er den schrijver voor, dat hij gezorgd heeft ons kunstgenot niet te bederven door den quasi-tragischen indruk van het martelaarslot eens heiligen.
En alle andere personen zijn menschen. De anders voor het tooneel wel ietwat langwijlige vergadering van schepenen in het eerste bedrijf verkrijgt levendigheid en aanschouwelijkheid door dat de sprekers in hunne woorden ons hunne karakters laten zien; zelfs de zwijgende schepenen hebben hunne eigene physionomie. De kalme en eerlijke Meerenveld, de verstandige en edele Hermans, de driftige Wouters, de onverschillige Koenssen, de zelfzuchtige Haveman spreken hun eigen taal en bezien op hunne wijze de zaken. En straks als wij kennis maken met de tegen

{==413==} {>>pagina-aanduiding<<}
v. Borssele samenspannende edelen zullen wij Zandhorst niet met Benthem verwisselen.
Ik sprak straks van de eenheid der handeling. Strikt genomen heeft de schrijver haar niet in het oog gehouden, of liever hij heeft - niet eene episode die zonder invloed is op den gang der handeling - maar een vreemd element binnengesmokkeld. 't Is niet duidelijk, met welk doel, of...'t moest zijn om eene meer romantische kleur aan te brengen en aan de vraag naar eenige intrigue te voldoen. Wolferd heeft voor jaren, zonder het te willen en te weten, de dochter van een Vlaming gedood; deze man in hem niet den moordenaar zijner dochter herkennende, maar met wraak tegen al wat zeeuwsch edelman is, vervuld, ruit het volk op, en 't is vooral door zijn toedoen, dat de woede zoo hoog tegen Borssele stijgt. Men gevoelt reeds dadelijk, dat deze inmenging eene onzuivere is. En bepaald storend is zij, als Borssele, den woedenden Krijn als den vader van dat meisje herkennende, in dien toevalligen samenloop een soort van godsoordeel ziet dat over hem voltrokken wordt; en waaraan hij zich onderwerpt.
Heeft de schrijver zich tot deze fout laten verleiden, omdat zijn treurspel hem anders wellicht te schraal voorkwam? - Misschien ontbreken de zachte tinten in zijne dramatische teekening te veel. De jonge Voorne treedt niet genoeg op den voorgrond om in dat gebrek te voorzien. Barber vertegenwoordigt niet een nieuw element in de dramatische handeling. Onder den strijd van al die mannelijke gevoelens en bij de inspanning, die hier en daar een aan den voet der bladzijden opgehelderde uitdrukking ons berokkent, bij den statigen gang der zesvoeters, die nu en dan onze bijzondere oplettendheid eischen 1), bij het gestreng karakter

{==414==} {>>pagina-aanduiding<<}
dat het gansche stuk draagt, had ik gaarne een zacht, liefelijk vrouwengelaat gezien, of een zoetklinkende stem gehoord, ja zelfs wel eens getuige willen zijn van eene minnekozerij tusschen Voorne en de zeker zeer lieftallige Hedwig van Borssele. Deze krijgen wij niet te zien. Wel Rozelijne, Wolferd's vrouw, maar zij is eene heldin onder de helden. Ach waarom, toen Borssele zich gereed maakte tot den dood, en het bevel liet hooren, dat de burchtgravin moest worden weggeleid, heeft zij niet schreiende zijne knieën omvat en niet uitgeroepen: Neen Borssele, ik kan niet gaan, och, laat mij met u sterven! Ongetwijfeld is zij kordaat en heldhaftig als zij in plaats van zoo te jammeren zegt:

Wilt ge zoo, ik volg dien wil, 
Ik ga het volk voldoen. Zoo 't smacht naar menschenbloed 
Door 't mijne wordt misschien zijn duivlendorst gelescht. 

Maar wij hadden gaarne eene Virgilia gezien, die eerder tranen heeft voor Coriolanus' wonden, dan den lach der vrouwelijke trots, als de burgerkroon zijne slapen siert.
Met dat al, Wolferd v. Borssele’ is eene aanwinst voor onze letterkunde, en - eene profetie voor de toekomst? - In waarheid, 't is verkwikkend een stuk te ontmoeten waarvan de inhoud zulk eene degelijke studie, en de vorm zulk eene ernstige opvatting verraadt. Kunstwerk is geen knutselwerk. - Met de lichtvaardige gemakkelijkheid, de luchthartige middelmatigheid, is noch onze litteratuur noch ons tooneel gediend.
Intusschen verheug ik me er in, onder den indruk van een degelijk kunststuk van mijne lezers afscheid te kunnen nemen. Zijn wij beschaamd geworden, wijl we optimisten waren? Dichters worden niet gemaakt, dramatici evenmin. Misschien zijn in onzen tijd zelf, in den geest die daarin leeft, de redenen wel aan te wijzen, waarom weinige dichters geboren worden, en het drama niet tieren wil. Het optimisme nu brengt meê, dat men, het onmogelijke niet willend, mogelijk make wat men wenscht en verwacht.
Heenvliet.
J. van Loenen Martinet.

JUDA MURDOCK OF JALOEZY EN WRAAKZUCHT. Uit het Engelsch vertaald door Servaas de Bruin. Amsterdam. M. Schooneveld en Zoon 1865. gr. 8o. 320 blz.
Als iemand wanen mocht, dat die ruim driehonderd bladzijden (gelijk men door den titel denken zou) slechts één

{==415==} {>>pagina-aanduiding<<}
verhaal bevatten, bedriegt hij zich. Er komen in dit boek acht vertellingen voor, maar Juda Murdock alléén beslaat zooveel plaats als de overige zeven te samen. De vertaler zegt er van, in zijne narede, na het eerstgenoemde groote verhaal, of in zijne voorrede voor de noveletten, die hij Levensbeelden getiteld heeft, (dus in eene tusschenrede) dat Juda Murdock de noodige dikte niet had, die in ons land het meest gewild is (!), en dat hij daarom bij dit verhaal, wat toch 173 bladzijden beslaat, nog eenige, ook uit het Eugelsch vertaalde verhalen gevoegd heeft, waardoor dan nu ook een boek van meer dan driehonderd bladzijden geleverd kon worden. Ik gis, dat de redenering van den heer Servaas de Bruin voor velen geen reden zal zijn. Een kort, boeiend, genotvol verhaal behoeft niet lang te wezen, om der uitgave waardig te zijn, en waarlijk niet alle dikke boeken vinden lezers!
Wij hebben echter aan dezelfde redenering van den vertaler de uitgave te danken van stukjes, die anders misschien niet tot onze kennis zouden gekomen zijn; zoo herinner ik mij, achter de vertaling van Octave Feuillet's keurig Dagboek van een arm jongmensch het allerliefste verhaal De weg naar den hemel gevonden te hebben, wat de uitgave op zich zelf waard was, maar alleen werd gedrukt, omdat het Dagboek niet lijvig genoeg was.
Hoe het zij; deze, in gezelschap van Juda Murdock verschijnende, Levensbeelden zijn ook goed gekozen en verdienden ook wel bij ons bekend te worden. Het hoofdverhaal is echter: Jaloezy en Wraakzucht.
Zoo de lezer het boek in handen krijgen mocht, zou ik hem wel willen raden, niet te doen als vele roman-lezers gewoon zijn, en - met het einde te beginnen. De verrassing ligt hier bepaald in de ontknooping, en laat die zich ook misschien al in 't begin tusschen de regels lezen, men moet ze niet in de regels vinden, voordat de verteller van het waarlijk ‘lieve, leerrijke, boeiende en bondig geschreven’ verhaal den lezers de oplossing naderbrengt. Ik mag, om de illusie niet weg te nemen, dan ook geen verslag geven van dezen korten roman, maar geef toch in bedenking of het waarschijnlijk is te achten, dat de man, die een moord, en zulk een moord, op zijn geweten heeft, door een onwederstaanbare zucht naar zijne vroegere woonplaats, het schouwtooneel van zijn euveldaden, zal gedreven

{==416==} {>>pagina-aanduiding<<}
worden, om zich dáár weder te vestigen; dáár, waar ook de eenige getuige van zijn misdaad, nog leefde, terwijl hij zelf door vreeselijk zelfverwijt en wroeging gefolterd was. Maar...in het leven gebeuren al vreemde dingen, bijna zoo vreemd als in de romans!
Deze acht verhalen zullen eene lectuur, die zeer welkom wezen zal, voor vele leesgezelschappen uitmaken, (ze kunnen wel slechter boeken in handen krijgen!) en ik kan er geen kwaad van zeggen; zij zijn het lezen - in een verloren oogenblik! - waard, maar ik moet toch eene aanmerking maken op de uitvoering. - Niet op het titel-vignet, want aan leelijke titel-prenten zijn wij gewoon; maar op den druk: die is ja! helder en duidelijk enz., maar zoo diefachtig, als er maar zelden boeken (in ons land) worden gedrukt, waar elke bladzijde ongeveer een cent kost. De lezer oordeele: op blz. 91 (eene heele bladzijde) komen niet meer voor dan 180 woorden, en daaronder nog wel ver over de 100 monosyllaben! Men krijgt dus in dit boek, veel papier voor zijn geld! - het kost ƒ 3.25.
Wat de vertaling als zoodanig betreft, zij is zoo vloeiend als ware zij oorspronkelijk Hollandsch, uitgenomen, het woord Versomberden blz. 5. Voorts: het heeft den vertaler goed gedacht in het verhaal: Het huwelijk van een ouden vrijer, de geheel Engelsche tint en de lastige vreemde namen te verhollandiseeren, en ik wil gaarne gelooven, dat dit in dit stuk noodig was; maar dan had hij voor de eigennamen toch wel welluidender kunnen kiezen dan de heeren Appelblos, Vlaggenhaan en jufvr. Kribbestein: het waarlijk schoone ‘even kiesch als geestig geschreven stuk’, wordt daardoor niet weinig ontsierd.

Rosendaal.
Tydeman.
DE HUT OP DE HEIDE. Eene Novelle van H. Uden Masman, Predikant te Groningen. Voor rekening van den schrijver-Groningen P. Noordhoff, 1865 gr. 80. 136 blz.
Een braaf man, weduwnaar, die met onderscheidene zoons en dochters een kommerlijk stuk brood heeft, door steeds grooter teruggang in zijne zaken, maakt de hoofdpersoon uit in de Hut op de Heide. Te vergeefs hulp gezocht hebbende bij een oom, neemt Herman, de oudste zoon, het kloeke en edele besluit, om, ofschoon hij daardoor zijne verloving met Maria zou moeten verbreken, dienst te nemen naar Engelsch-Indie en alzoo een

{==417==} {>>pagina-aanduiding<<}
groot handgeld te kunnen verdienen, waardoor de zijne, uit den tijdelijken, drukkenden nood konden worden gered. Vader Land geeft hem de toestemming om zijn plan ten uitvoer te brengen, ofschoon de zoon voor den vader verborgen houdt, dat daardoor die uitredding zou plaats vinden, opdat deze hem dit plan niet zou verbieden en beletten. De verarmde familie, waarin godsdienst, vrede en liefde woonden, komt werkelijk door de groote zelfverloochening en opoffering van Herman tot verademing, en deze heeft het geluk, door het redden van een zoon van een gedood Inlandsch officier der Sepoijs, op eens schatrijk te worden; maar, hem in een gevecht de duim der rechterhand afgeschoten zijnde, wordt hij als invalide met den rang van Luitenant ontslagen. Hij keert daarop met dat gevonden en geredde kind naar Europa terug, doch, door aanzeiling verongelukt de stoomboot waarop hij zich bevindt, en ofschoon hij en de knaap gered worden, bijna geheel zijn vermogen verdwijnt in de diepten der zee. Daar zich echter belangrijke tijdingen voor de Engelsche regering aan boord der stoomboot bevonden, werden kosten noch moeiten gespaard om die dépeches van het grootste aanbelang uit de diepte terug te krijgen, wat ook gelukt met de kist, waarin de papieren der staatsposterij, aan welke Herman zijne wissels op de engelsche bank had toevertrouwd, en Herman is weêr schatrijk.
Nu ijlt hij met een ouden vriend van het vaderlijke huis naar de zijnen, vindt hen gezond en gezegend weêr, openbaart eerst laat dat hij een vermogend man is geworden en trouwt natuurlijk met zijne Maria, die, in weerwil van menig huwelijksaanzoek, en van de onaangename bejegening der haren, volstandig geweigerd had naar andere huwelijks-voorstellen te luisteren. De zoo in grooten overvloed gekomen familie, nederig en eenvoudig en godsdienstig, verdient het geluk dat zij genieten mag.
Ziedaar den hoofd-inhoud van deze niet onaardige novelle. Niet onaardige, is een compliment en een affront (zoo als men in 't pandspel zeggen zou), en ik geloof, dat die zwakke lof en die zachte berisping beide verdiend zijn. Er is te weinig teekening, te weinig aanschouwelijke voorstelling of schildering in het verhaal en hoevelen waren nogthans de aanleidingen daartoe? Het teruggaan der zaken van den ouden Land, het verblijf op de hoeve, de zeereis naar Engelsch-Indie van Herman, zijn krijgstochten aldaar, Engelsch-Indië zelf! Delhi! etc. etc. - Wat

{==418==} {>>pagina-aanduiding<<}
wij hier te weinig hebben, hebben we weêr in andere gedeelten te veel, namelijk de uitvoerige redeneringen (raisoneringen) van den verteller, die te veel voor zijn lezers denkt. Niet gelukkig is de schrijver ook in zijn gesprek-toon; den brief-toon vat hij beter. Er lieht iets gerekts, saais en vervelends over het boek, 't is niet flink, niet krachtig genoeg; de opgewekte geest en leven, die met den godsdienstzin waarlijk niet in strijd is, maar daaruit voortvloeit, komt niet genoeg tot zijn recht. - 't Is een oud Hollandsch boek!
H.W.T. Tydeman.
FREDERIK HENDRIK HENDRIKS. De schilder van wolfhezen, geschetst door zijn leerling J.J. Cremer. Tweede druk. Arnhem, H.B. Breijer. 1865. Prijs ƒ 1,00.
Drie namen, die een goeden klank hebben, staan op den titel van dit boekske, de namen van een braven schilder, van een bekoorlijk oord, van een talentvol schrijver. Wie, door het een en ander uitgelokt, dit geschrift kocht, deed een goed werk, want het werd uitgegeven ten behoeve van de weduwe des genialen kunstenaars met haar talrijk huisgezin. En wie dan verder ook nog lezen gaat de bladen, die hij zich aanschafte, doet wederom een goed werk, ten minste wanneer het lezen van een stichtelijk boek als een goed werk mag beschouwd worden.
Stichtelijk - is dan dit levensbericht stichtelijk? Zeer zeker. Vooreerst de natuurbeschrijvingen. Met Cremer door heideveld en dennebosch te dwalen, dat doet u goed aan 't hart, een blijde, heilige aandoening vervult u, als hij u leidt ‘door dien verheven tempel Gods, langs struiken en bramen, langs heideplanten en boschbessengroen, waaruit niet zelden de zilveren berkjes hun blonde stammen verhieven en gracelijk hun topjes wiegden tusschen het naalden-dak.’
Maar meer nog dan door zijne natuurbeschrijving sticht Cremer den lezer, als hij vertelt van zijnen leermeester, die fijn was, ja, maar ook regtschapen en goed. Al voortlezende komt de gedachte bij u op: indien alle orthodoxen zoo vroom waren als deze meester, en alle liberalen zoo onbekrompen en liefderijk oordeelden gelijk zijn leerling in dit boekje, waarlijk, men zou hoop krijgen, dat men ook in onze kerken eens zonder zuchten, zonder klagen zal kunnen zingen: Ai ziet, hoe goed, hoe liefelijk het is, als zonen van 't zelfde huis als broeders zamen-
{==419==} {>>pagina-aanduiding<<}
wonen.’ Cremers uitweiding over positieven en vrijzinnigen (Bladz. 32) zou in een goed gestelde preêk kunnen overgenomen worden en daarin goed effect doen.
De kerkelijke orthodoxie, die wel eens den een of ander schrijver de pen ontfutselde en hem verleidde, om de helft van zijne talenten te begraven, heeft zich gelukkig aan het penseel van Hendriks niet vergrepen. Des meesters verdiensten als landschapschilder worden door den discipel in warme bewoordingen geroemd. Treffend vooral is de lofspraak op den schilder van Wolfhezen, die uit den mond van ‘den eenigen Bosboom’ is opgevangen, en hier wordt aangehaald. ‘Toen ik voor 't eerst te Wolfhezen kwam, toe zei ik: Zic, dat is Hendriks.’ Zoo zou Bosboom verzekerd hebben.
Of wij, als we, vóór of na eens weer te Wolfhezen zijn, ook aan Hendriks zullen denken? Misschien wel. En zoo we genoeg van Hendriks stukken en zijne manier van behandeling weten, om ook te zeggen: Zie, dat is Hendriks! zeker hebben wij sympathie genoeg voor des kunstenaars geliefden leerling, om er dan bij te voegen: Hendriks - den leermeester van Cremer!
R. Koopmans van Boekeren.

II. Godgeleerdheid en Wijsbegeerte.

EEN TIENTAL LEERREDENEN van Dr. A. Reville, Predikant te Rotterdam. Arnhem, D.A. Thieme, 1866. Prijs ƒ 1.50.
Dit tiental maakt het achtste deel der preêkbundels uit, die onder den naam van ‘Neêrlands kansel’ worden uitgegeven. En van dien ‘kansel’ is dit tiental een sieraad. Men vindt hier wat tot leering en tot stichting kan dienen bijeen, en wel zóó, dat hetgeen leert tevens sticht, en wat sticht tevens leert. Vooral trekt het diep religieuze element dezer leerredenen sterk aan, en zij voldoen daardoor aan een der eerste vereischten van de preêk. Daarenboven zijn de onderwerpen hoogst belangrijk en voor een goed deel actueel, d.i. naar de behoefte van den tegenwoordigen tijd. Ze zijn: de waarheid in de kerk, - de honger en dorst naar geregtigheid, - de christelijke moed, - de klagten der aarde (naar aanleiding van de voorlaatste schilderij van den beroemden schilder Ary Scheffer), - het geluk van den vrome, - de zedelijke orde, - de deugden van Jezus' leer, - de Diana van Efeze, - de tegenwoordige roeping der protestantsche

{==420==} {>>pagina-aanduiding<<}
kerk, - het christendom van Jezus Christus. Behoeven wij meer te zeggen, om de lezing van deze leerredenen, zonder eenig voorbehoud, dringend aan te bevelen? Ook voor predikers schatten wij deze leerredenen op hooge waarde.
Het is zoo, de stijl laat hier en daar te wenschen over. En desniettemin, zoo ons gevraagd wierd, hoe er in den tegenwoordigen tijd gepreêkt moet worden om aan de wezenlijke behoeften van allen, ook bij groot verschil van rigting, te voldoen, zouden wij geen oogenblik aarzelen, bij voorkeur ook naar dezen bundel te verwijzen, met de woorden: zóó, op deze wijze, in dezen trant, in dien geest.

G.
W. Muurling.





III. Rechts- en Staatswetenschappen.

MIJN STAATKUNDIG LEVEN. Bijdrage tot de kennis der dagbladpers in Nederland, door Iz. J. Lion, hoofdredacteur van het dagblad van Zuid-Holland en 's Gravenhage. 's Gravenhage, H.C. Susan, C.H. Zoon, 1865. Prijs ƒ 2,25.
Niet iedereen hecht aan hetgeen door het woord staatsman aangeduid wordt dezelfde beteekenis. Het is ook zoo geheel gemakkelijk niet, deze te geven: de een noemt hem alleen een staatsman, die gewigtige maatregelen, welke een beslissenden invloed op 's lands zaken hadden, wist tot stand te brengen; een ander geeft eene meer beperkte definitie en heet hem alleen dien naam waardig, die als premier van eene rigting, welke op een gegeven oogenblik het roer van den staat in handen heeft, zijn stelsel en zijne beginselen op het beheer der aangelegenheden van den staat weet over te brengen; wederom een ander gaat in zijne voorstelling van den staatsman veel verder en stelt de grenzen van het begrip veel ruimer. Intusschen geloof ik met regt te kunnen volhouden, dat men meer op den regten weg is met zijne definitie, als men zegt: een staatsman is hij, die aan de vraagstukken op staatkundig gebied middelijk of onmiddelijk eene oplossing geeft. Met deze definitie is men niet eenzijdig en gaat men van den anderen kaut niet te ver. Hij daarentegen, die medewerkt, om aan de vraagstukken op politiek gebied eene oplossing door den staatsman te geven, wordt geacht zich te bewegen op dat gebied. Zoo is hij staatsman, die in de wetgevende kamers of op den ministerieelen zetel helpt vaststellen

{==421==} {>>pagina-aanduiding<<}
de wetten, welke het politiek welzijn der natie bevorderlijk zijn. Zóó beweegt hij zich op politiek gebied, die als publicist of op welke andere wijze ook anderzins zijne krachten en talenten ten beste geeft, opdat de vragen op dit gebied door den staatsman eene behoorlijke beantwoording erlangen.
Ik had deze korte inleiding noodig om tot het boek, aan het hoofd dezer regels aangekondigd, te kunnen komen. Het kon namelijk de vraag zijn: of de heer Lion, de schrijver van het boek, wel een staatkundig leven heeft gehad? Na hetgeen ik daar even mededeelde, zal ik wel niet verpligt zijn, andermaal hierop terug te komen. De heer Lion was volkomen in zijn regt, toen hij zich nederzette tot het schrijven van zijn staatkundig leven, in zoover hij als publicist een politiek leven achter zich had. Eene andere vraag komt hierbij in aanmerking: meent de heer Lion werkelijk, dat men volkomen en onpartijdig zijn eigen staatkundig leven kan schrijven? Ik zou uit zijn eigen boek voorbeelden kunnen aanhalen, waaruit luce clarius het tegendeel blijkt. In het algemeen acht ik het wenschelijker, dat een ander de pen voor ons opneemt, waar het er op aankomt de geschiedenis van ons staatkundig leven voor het publiek open te leggen.
Heeft de heer Lion er aan gedacht, om dit werk aan een ander over te laten, al ware het op een later tijdstip? Wanneer toch dat politieke leven van den heer Lion interessant genoeg was, om het publiek er mededeeling van te doen, zou er dan niet iemand opgestaan zijn, om dit werk voor hem te verrigten?....
En nu het boek zelf. Al had de schrijver het niet ter beoordeeling aan de redactie van de ‘Vaderlandsche Letteroefeningen’ ingezonden, hij zou desniettegenstaande in zijn regt wezen, wanneer hij daar eene critiek verwachtte. Ik houd er volstrekt niet van, om zich, gelijk de Arnhemsche Courant, van de afkondiging af te maken met de verklaring, dat zij het bespreken van dit boek overlaat voor de liefhebbers van zulke alkoof-litteratuur. Zoolang men niet gezegd heeft, wat men met ‘alkoof litteratuur’ bedoelt en verder niet bewezen heeft, dat het bedoelde boek onder die rubriek te rangschikken is, houde men dergelijke uitdrukkingen achterwege en ware eene aankondiging beter op hare plaats geweest.
Het staatkundig leven van den heer Lion laat zich in twee afdeelingen splitsen: de liberale en de conservatieve periode. Gedurende die eerste periode schreef of hielp de heer Lion schrij-
{==422==} {>>pagina-aanduiding<<}
ven de liberale bladen: de Indier, zoo als bekend is, gedurende geruimen tijd onder de leiding van den heer van Höevell, en de Grondwet, een blad speciaal bij gelegenheid van de April-beweging opgerigt, om de beginselen der liberale partij met kracht te verdedigen. Ja, de heer Lion was zulk een vurig ijveraar voor de liberale rigting, dat hij in April 1853, toen het eerste ministerie Thorbecke ten gevolge der bekende orthodox-protestansche beweging aftrad, meende, dat het waarachtig liberale beginsel in ons vaderland vernietigd was, en het vaderland zou zien verwoesten de instellingen, welke het na veeljarigen strijd in 1848 had weten te verwerven. De heer Lion meende dus toen het liberale beginsel in den heer Thorbecke vertegenwoordigd te zien; hij geloofde niet aan eene liberale rigting, wanneer de heer Thorbecke daarvan geen deel uitmaakte.
Tegenwoordig denkt de heer Lion anders; er zijn ook anderen, die, zooals de schrijver van de staatkundige opmerkingen in het Volksblad, met hem anders denken. Tegenwoordig is hij van meening, dat de titel ‘liberaal’ eigelijk toekomt aan de rigting, welke daartegenover staat, omdat deze het was, die tot de vestiging der nieuwe grondwet het meest had bijgedragen. Zoo kan men in uitersten vervallen. Verbeelde men zich, de heeren van Zuylen van Nyevelt, Rochussen, Mijer, Wintgens, de Brauw, de uitsluitend liberale partij! Maar wat hebben dan toch, ik vraag het met den heer Groen van Prinsterer, die zoogenaamde liberalen gedaan, toen zij aan het bewind waren? Waarin hebben zij zich van de Thorbeckianen onderscheiden? Och laat ik toch niet verder vragen naar hetgeen van algemeene bekendheid is! Die zoogenaamde liberalen hebben, toen zij gouvernement waren, gehandeld, zoo als de Thorbeckianen gehandeld zouden hebben, hadden zij de teugels van de regering in handen gehad, met dit onderscheid, dat zij het een weinig slechter deden. Verder is mij geheel nieuw en oorspronkelijk het denkbeeld, dat die zoogenaamde liberalen, d.w.z. de conservatieven, de aan woorden zoo rijke maar aan beginsels en argumenten zoo arme vroegere oppositie, het meest zouden hebben bijgedragen tot de vestiging der nieuwe grondwet. Tegen dergelijke ongehoorde interpretatie onzer parlementaire geschiedenis moet met kracht protest aangeteekend worden. Tot narigt van den heer Lion diene, vooreerst dat de heeren de Kempenaer en Donker Curtius, de leiders van het ministerie, dat de tegenwoor-
{==423==} {>>pagina-aanduiding<<}
dige grondwet voor de vertegenwoordiging verdedigde, op dat oogenblik, al was het zonder den heer Thorbecke, in het algemeen niet anders dan Thorbeckiaansche beginselen te verdedigen hadden en wel daarom en in de tweede plaats, omdat de tegenwoordige grondwet in hoofdzaak geene andere beginselen huldigt dan die, welke reeds neêrgelegd waren in het ontwerp, in 1844
door 9 leden van de tweede kamer aan die kamer aangeboden, van welk ontwerp de beginselen van den heer Thorbecke, als zijnde ongetwijfeld primus inter pares, de ziel waren. Het is dus eene geheel scheeve voorstelling van zaken, als men de tegenwoordige conservatieve partij laat optreden als hebbende het meest tot de vestiging der nieuwe grondwet bijgedragen. In zoo ver sommige leden dier partij daartoe werkelijk medegewerkt hebben, waren zij in dien tijd Thorbeckianen en zijn zij sedert, zoo als de heer Lion, van batterij veranderd.
De conservatieve periode in het staatkundig leven van den heer Lion begon in de maand September 1855, op het tijdstip, dat de redactie van de Grondwet door hem nedergelegd werd. De heer Lion heeft de redenen zijner scheiding van de liberale partij openbaar gemaakt. Wij hebben het feit eener veranderde politieke zienswijze meermalen in de parlementaire geschiedenis zien vertoonen. Maar wij kennen in de parlementaire geschiedenis ook de politiek der standpunten en van het succes. Wij hebben de heeren van Hall en Rochussen beurtelings met verschillende rigtingen zien regeren. Op zich zelf beschouwd echter, is eene veranderde politieke zienswijze volkomen goed denkbaar. Die van het verkeerde zijner staatkundige overtuiging doordrongen is geworden en nogtans, consequent aan die overtuiging, wenscht voort te gaan, is de inconsequentie in persoon. De heer Lion moet natuurlijk de regtmatigheid zijner gronden, om van politiekc overtuiging te veranderen, bewijzen. Dat heeft hij in 1855 trachten te doen en later nog in verschillende door hem geredigeerde dagbladen. En hiermede kom ik aan de historische wording van het tegenwoordige ‘Dagblad van Zuid-Holland en 's Gravenhage.’ In Januarij 1860 kwam de heer Lion aan het hoofd van de door mr. S. Keijzer vroeger geredigeerde ‘Nederlandsch Indie.’ Daarna volgde de redactie van de ‘'s Gravenhaagsche Nieuwsbode.’ Toen vond plaats de oplossing van de ‘'s Gravenhaagsche Nieuwsbode’ en de ‘Nederlandsch Indie’ in het ‘Nieuw Dagblad van 's Gra-
{==424==} {>>pagina-aanduiding<<}
venhage.’ Eindelijk kwam de vereeniging van het ‘Nieuw Dagblad’ en het zoogenaamde oude ‘Dagblad’ tot stand, en zoo te gelijk de oprigting van het tegenwoordige ‘Dagblad van Zuid-Holland en 's Gravenhage.’ Ondertusschen redigeerde de heer Lion nog het ‘Zondagsblad,’ was gedurende eenigen tijd met jhr. M. Salvador aan de redactie
van de Haarlemsche ‘Grondwet’ en werkte nog bovendien in velerlei opzigt.
En heeft de heer Lion vroeger en later in zijn ‘Dagblad’ bewezen, dat hij gelijk had, toen hij zich van de Thorbeckianen afscheidde en zijn standpunt veranderde? Ik betwijfel het zeer. Ik spreek volstrekt niet als voorstander van de liberale rigting; ik verzoek alleen, dat men lette op de polemiek van het ‘Dagblad.’ Ik ben niet een geregeld lezer van het blad des heeren Lion, maar ik lees het toch genoeg, om een bepaald oordeel daarover te kunnen uitspreken. Ik apprecieer zeer het talent, waarmede het ‘Dagblad’ geredigeerd wordt: daaruit alleen leid ik af, dat het nog zoo veel lezers heeft. Ik zie toch in het ‘Dagblad’ niet gevoerd eene polemiek, welke een regeringstelsel vertegenwoordigt; ik zie er allen in gevoerd eene polemiek, waaraan ik waarlijk geen naam weet te geven. Uit de wijze waarop de redactie van het ‘Dagblad’ hare taak opvat, blijkt ten duidelijkste, dat men van de zijde der zoogenaamde conservatieven geen beginsel tegenover beginsel, geen rigting tegenover rigting te stellen heeft; dat dus de vroegere oppositie als zoodanig volstrekt geen raison d'être had. De heer Lion zal zeker het beste antwoord weten te geven op de vraag, waartoe eene zoodanige oppositie dan eigenlijk wel diende.
Uit het aangevoerde volgt zeer duidelijk, dat de heer Lion moeijelijk bewijzen kon, dat zijn tegenwoordig standpunt zooveel beter was dan hetgeen vroeger door hem werd ingenomen: waar geen ander stelsel tegenover het liberale kon geplaatst worden, daar werd alle bewijs voor zijn tegenwoordig goed regt onmogelijk. Intusschen vindiceert de heer Lion voor zijne conservatieve vrienden wel degelijk een stelsel; op pag. 186 van zijn boek heet het: ‘de conservatieve rigting behoudt de grondslagen door wijze en bedachtzame voorvaderen gelegd, maar bouwt op en bouwt uit, schoort of vervangt het zwakke, breidt uit wat naar den tijdgeest te eng blijkt, verbetert, herstelt, versterkt - maar altijd laat zij den grondslag der nationale instellingen, waarvan de vrijheid het kenmerk is voor elken Nederlander,

{==425==} {>>pagina-aanduiding<<}
in wezen en karakter bestaan; de liberale rigting ruimt op wat is, zet er iets anders, geheel nieuws voor in de plaats, of wel, laat als op een verlaten erf, op hetgeen vroeger de glorie was der natie, gras en onkruid opschieten.’ Al te maal groote woorden, holklinkende phrases, dunkt ons, waarmede niets bewezen is. Rust onze tegenwoordige grondwet, in hoofdzaak het werk van de negen-mannen van 1844, niet op historischen bodem? Is die grondwet niet het werk van de liberale partij, kan zelfs met eenigen schijn van grond beweerd worden, dat die grondwet de arbeid zou zijn der conservatieven, omdat sommige liberalen van 1848 zich later van den heer Thorbecke afscheidden? Is het tegen te spreken, dat de heer Thorbecke ook buiten die andere toenmalige heeren van de liberale partij het grootste aandeel had in de herzieningen, door de tegenwoordige grondwet tot stand gebragt? Wat spreekt men dan van opruimen van den grondslag der nationale instellingen, welken de liberale partij op het oog zoude hebben? Wanneer het niet weêrsproken kan worden, dat de hervormingen in 1848 het werk der liberale partij zijn geweest, dan komt al de lof, door den heer Lion met zoo milde hand over de hoofden zijner zoogenaamde conservatieve medestanders uitgestrooid, uitsluitend ten voordeele der liberalen.
En wanneer de heer Lion beweert, ik geloof te regt, dat de groote meerderheid van de Kamers der Staten-Generaal, die de grondwets-herziening hebben helpen tot stand brengen, conservatief was, dan bewijst dit niet, dat de conservatieven deze liberale hervormingen in het leven riepen, maar dan blijkt uit dit feit, dat de eischen van dien tijd krachtiger waren dan de wil van de menschen, zoodat men als 't ware gedrongen werd aan de voorgestelde hervormingen mede te werken. Het kan den heer Lion niet ontgaan zijn, dat in die dagen het ‘offerfeest van politische overtuigingen’ op groote schaal gevierd werd.
Maar na de grondwetsherziening. Op blad. 190 van zijn boek somt de heer Lion alle wetten op, in het tijdvak tusschen het eerste en tweede ministerie Thorbecke vastgesteld. Al hetgeen de toenmalige regeringen in het publiek belang deden, wordt er bij vermeld. En dan nog te spreken, dat de zoogenaamde conservatieve partij geene beginselen heeft! Zeker zou het al een zeer weinig opwekkend tafereel geweest zijn, wanneer ons in die dagen niets dan de effene oppervlakte te aanschouwen gegeven ware; ik erken volkomen, dat wij niet geheel en al stil

{==426==} {>>pagina-aanduiding<<}
gestaan hebben. Maar ik vraag, hoe kwamen al die maatregelen tot stand, in den geest der toenmalige gouvernementen, - welke, omdat zij niet anders konden, wel liberaal moesten wezen, maar dan toch liefst zoo zuinig mogelijk, - dan wel in dien der liberale partij? En zoo sommige wetten niet ver genoeg gingen in de liberale rigting, waren zij daarom met het liberale beginsel in strijd? De aanleg van een net van spoorwegen over het gansche land van staatswege was zeker niet overeenkomstig de wenschen der liberale partij, maar ik vraag vooreerst, was het niet gemakkelijk eene meerderheid voor die staatsspoorwegenwet te krijgen, als om zoo te zeggen niet ééne localiteit voorbij gegaan werd, en ten tweede, was het financiëel zoo juist gezien, buiten alle andere beschouwingen om, het land voor een tal van jaren en millioenen vast te binden aan de Indische baten?
Ik geloof dus niet, dat de heer Lion eene voordeelige ruiling deed, toen hij van de liberale partij tot de heeren Rochussen, van Zuylen van Nyevelt enz. overging. De heer Groen van Prinsterer heeft eens eene zeer juiste gedachte uitgedrukt, toen hij zeide, dat de conservatieve rigting slechts de inconsequente toepassing van de liberale was. Zoo is het inderdaad; wat de vorige oppositie als regering nog gedaan heeft, dat heeft zij met behulp van het liberale beginsel en van de liberale partij gedaan. Men behoeft geen partijman te zijn, om dit te beweren. De liberale partij kent slechts één beginsel van regering: getrouwe, consequente toepassing van de bepalingen der grondwet naar den geest dier grondwet. Wat hebben de conservatieven daartegen te stellen? Zij zijn dat beginsel der liberalen niet toegedaan; zij verklaren steeds lijnregt over te staan tegen de doctrinaire gestrengheid van de liberalen. Willen zij dan teruggaan tot vóór onze tegenwoordige grondwet? In dat geval dienen zij zich reactionaire partij te noemen, een titel, welken de heer Lion voor hen ver wegwerpt. Neen; de vroegere oppositie integendeel was de alleen ware liberale partij; bij haar vindt men de nog onvervalschte vrijzinnigheid. De natie echter heeft dat tot dusverre nog niet kunnen bespenren. Het is niet genoeg, om te beweren dat men liberaal is, men moet van die liberaliteit bewijzen geven en men moet aantoonen, dat die liberaliteit eene andere is, dan die, welke de liberale partij voor zich vindiceert. Dat bewijs wordt allerminst geleverd, als men aan de partij, welke men voortdurend bestrijdt, bij gelegenheid zijne beginselen ontleent. Ik ken

{==427==} {>>pagina-aanduiding<<}
hier te lande slechts ééne liberale partij, het is de partij, welker beginselen het best in den heer Thorbecke haren vertolker vinden. Ik citeer als bewijs hiervoor de beide ministeriën Thorbecke en ik vraag, dat men mij de daarvan niet in graad maar speoifiek onderscheidene liberaliteit van die tusschenliggende gouvernementen aantoone. Nu kan ik begrijpen, dat men na langdurig onderzoek komt tot een beginsel, hetwelk men jaren lang bestreden heeft, maar hoe of men, zooals de heer Lion, beginselen kan wegwerpen, om daarvoor personen in de plaats te stellen, dat is iets, hetwelk mijn begripsvermogen te boven gaat. Nog minder kan ik vatten, hoe het mogelijk is te staan aan de hoofdredactie van een dagblad, hetwelk, het is waar slechts met woorden en zonder argumenten, maar dan toch zoo heftig partij trekt vóór de personen der vorige conservatieve oppositie en tegen die der vorige liberale regeringspartij.
Nog eens: ik gevoel mij met het oog op het boek van den heer Lion en de tegenwoordige tijdsomstandigheden gedrongen te verklaren, dat ik slechts ééne liberale partij ken, met den heer Thorbecke aan haar hoofd. Sommige leden dier partij mogen al zeer gewigtige bedenkingen tegen het beheer van den heer Thorbeeke hebben kunnen doen gelden, hetgeen hen zelfs er toe bragt, het beleid van het ministerie in enkele bijzonderheden openlijk af te keuren en af te stemmen, maar zij hebben tevens nog meer gedacht aan de goede vruchten, welke dat beheer in zooveel opzigten afgeworpen heeft. Sommige leden der groote liberale partij mogen ook al zeer belangrijke bezwaren hebben gehad vooral tegen de houding der liberale partij in de tweede kamer omtrent de behandeling der zaken en de houding in sommige gevallen aangenomen, er kan zeer ligt verschil van gevoelen ontstaan tusschen de leden eener partij wat betreft sommige punten van publiek belang. Dit laatste echter is niet het minste beletsel, dat men omtrent de rigting in het algemeen aan het regeringsbeleid te geven volkomen homogeen is. Het spreekt van zelf, dat de liberale partij den heer Thorbecke als haar natuurlijken leider blijft erkennen, tot zoolang ook voor hem de tijd is aangebroken, waarop alle menschelijke werkzaamheid eindigt. Wanneer dat tijdstip aangebroken zal zijn, zal de liberale partij zich scharen onder de banier van een ander hoofd, hetwelk de tijd en de omstandigheden zullen vormen. Maar vóór dat tijdstip is elk liberaal ministerie zonder den heer Thorbeckc eene paradox, eene onmogelijkheid; hoe en om

{==428==} {>>pagina-aanduiding<<}
welke reden toch zou de persoon, in wien het best de rigting gekarakteriseerd is, uitgesloten kunnen worden? Daarom was het eene absurditeit, van het kabinet van de Putte-van Bosse te verwachten de voortzetting der liberale d.i. Thorbeckiaansche politiek. Bovendien leverde de zamenstelling van dat onlangs afgetredene gouvernement niet de minste waarborgen, dat het regeringsbeleid in liberale rigting zou gevoerd worden. Had een der hoofden, de heer van Bosse, in der tijd niet zeer gezellig gezeten naast den man, dien men als een der leiders van de vorige oppositie kan noemen en van wien het gezegd kan worden, dat zijne politiek steeds was in arabesken-vorm liberaal?....
In eene der verschillende perioden, welke het staatkundige leven van den heer Lion gekend heeft, ontstond ook de koloniale strijd. Dat hij ook in dien strijd twee phases doorloopen heeft, bewijze zijne redactie of medewerking aan het blad van den heer van Höevell, ‘de Indiër,’ later de ‘Nederlandsch Indië’ en nu ‘het Daglad.’ En de heer Lion zet den strijd steeds voort tegen een liberaal koloniaal regerings-stelsel. Wat evenwel de vorige oppositie wilde, was niet te begrijpen 1). Men spreekt altijd van ‘behoud van het kultuur-stelsel met zuivering van de daarin geslopen gebreken, van behoud van het consignatie-stelsel, dat handel en nijverheid zulke onmetelijke bronnen van rijkdom en welvaart opent,’ ja, van wat al niet. Maar als dan van de liberale zijde daarop geantwoord wordt: dat kultuur-stelsel is zijn einde nabij en daarom moet er gezocht worden naar andere grondslagen voor de welvaart van kolonie en moederland; dat consignatie-stelsel kan feitelijk blijven bestaan, als de handel slechts zorgt, dat de groote marktstapel van producten in het moederland gevestigd blijve, enz. - dan verkrijgt men geene repliek. Een stelsel te vinden in hetgeen die oppositie dagelijks voor den dag bragt, was onmogelijk, of het moest zijn het stelsel van te behouden, wat niet meer te behouden is. En het zal dier oppositie toch ook wel bekend zijn geweest, wat een zoogenaamd stelsel van behoud Nederland al gekost heeft.
Behalve dien strijd tegen een liberale koloniale politiek stileerde de heer Lion er zich eenigen tijd op, om dagelijks in zijn

{==429==} {>>pagina-aanduiding<<}
‘Dagblad’ den toestand van Indië met de allerdonkerste kleuren af te schilderen. Die toestand, heette het dan, was het gevolg van het beheer, hetwelk onder de liberale rigting gevolgd werd. Vooreerst bevestigden de Indische berigten bijna nooit al die donkere voorstellingen, en in de tweede plaats wist de heer Lion even goed als ieder ander, dat de groote hervormingen, in Indië aan te brengen, eerst dagteekenen konden van het oogenblik, waarop de kultuuraangelegenheden door de wetgevende magt geregeld zonden zijn.
Zoo heb ik het staatkundige leven van den heer Lion doorloopen en ik ben daarbij tot de slotsom gekomen, dat ik, voor zijne veranderde staatkundige zienswijze geene voldoende gronden heb kunnen vinden. Ik erken, dat zijn ‘staatkundig leven’ met talent geschreven is, zoodat ik op den vorm niets heb af te dingen. Eene enkele bijzonderheid uit het bedoelde boek zal deze aankondiging besluiten.
Op bladz. 6 van de inleiding van zijn ‘staatkundig leven’ verhaalt ons de heer Lion, dat de verschijning van zijn boek bovenal is te beschouwen als een dankoffer aan het Nederlandsche publiek, dat met steeds toenemende belangstelling zijn strijd voor de conservatieve beginselen schijnt te blijven volgen en te ondersteunen. De vraag rees bij mij op: of die zoogenaamde conservatieve beginselen wel veel hadden aan dergelijke contemplatieve belangstelling, wijl de feiten, welke het gevolg van die belangstelling wezen moesten, achterwege bleven? Mij dunkt het is niet te weêrspreken, dat bij elke verkiezing de liberale partij aan kracht wint. Die belangstelling van het Nederlandsche publiek in den strijd van den heer Lion is bloot het gevolg van zeker behagen in den vorm; het is eene belangstelling, welke elk dagblad, hetwelk dergelijke polemiek voert, ondervinden zal.
Op bladz. 56 wordt ons medegedeeld, dat de heer Lion het God en Hem alleen dankt, dat hij niet alleen innerlijk van het nationale der conservatieve staatkunde overtuigd, maar ook om haar te verdedigen in de gelegenheid gesteld werd. Maar, toen de heer Lion in de liberale periode zijns levens verkeerde, dankte hij God en Hem alleen ook voor zijne toen beleden staatkundige overtuiging. Alles komt van God en Hem alleen, maar wij menschen dienen rekening te houden met onze daden. Het is niet genoeg te verklaren, God en Hij alleen schenkt

{==430==} {>>pagina-aanduiding<<}
ons deze of gene overtuiging, wij dienen de redenen bloot te leggen, waarom wij eene bepaalde overtuiging toegedaan zijn.
Op bladz. 129 wordt gesproken over de ‘Haagsche Courant.’ Het is bekend, dat dit blad in 's Gravenhage opgerigt werd, om de liberale partij te steunen. Het is tevens bekend, dat die liberale courant slechts zeer korten tijd geleefd heeft. Ik wil nu niet spreken over de meerdere of mindere voortreffelijke redactie van dat blad; ik wensch alleen te zeggen, dat het geene bepaalde fout in een dagblad heeten kan, wanneer zijne artikelen niet amusant zijn. Het laatste hangt af van de persoonlijkheid der redactie. Wat men evenwel zeer stellig van een dagblad vorderen kan, is, dat zijne artikelen zaakrijk zijn en de bepaalde strekking hebben, om het publiek voor te lichten. Ik wil hier al weder niet onderzoeken, of de ‘Haagsche Couraut’ aan het laatste requisiet voldaan heeft, maar ik geloof niet door één lid van de liberale partij weêrsproken te worden, als ik beweer, dat men eene groote politieke fout beging, toen men dit blad losliet. Het ‘Dagblad’ heeft daardoor in de residentie niet weinig aan kracht gewonnen. Toch is daarmede lang niet de overwinning aan dat blad en zijne partij verzekerd: integendeel, het zal meer en meer blijken, dat de overgroote meerderheid der Nederlandsche natie door de liberale rigting geregeerd wenscht te worden. Een afdoend argument voor die stelling vind ik in onze parlementaire historie ook van den laatsten tijd 1).

Deventer, Junij 1866.
C. Duymaer van Twist.
ADMINISTRATIE EN JUSTITIE. Staatsregtelijke Proeve van Mr. W.A.C. de Jonge, lid van den Raad van State. (X en 104 pgg.) 's Gravenhage, Gebs. Belinfante, 1865. Prijs ƒ 1.50.
Als een rechtsquaestie zoo uitgemaakt wordt, dat men minder op de juridische waarde der argumenten, dan wel op zekere conventionneele billijkheid let, meer tracht de beslechting voor beide

{==431==} {>>pagina-aanduiding<<}
partijën eenigszins schappelijk te maken, dan wel naar de oplossing van elkander kruisende rechtsbeginselen streeft, dan noemt men zulk een schikking Boerenrecht. Onwillekeurig valt ons dat woord in, als wij art. 148 onzer Grondwet en de echo daarvan, art. 2 der wet op de Regt. Organisatie en het Beleid der Justitie lezen. ‘Alle twistgedingen’ zoo luidt een deel van het eerstvermelde ‘over eigendom of daaruit voortspruitende regten, over schuldvordering en andere burgerlijke regten behooren bij uitsluiting tot de kennis van de regterlijke magt.’ Niet veel anders luidt het tweede aangehaalde wetsartikel. Waarom vermeed de wetgever een wetenschappelijke terminologie? Om populair te zijn? In de Grondwet - des noods, doch in de wet op de Regt. Org.! En bovendien de Grondwet vertolkt toch niet wat zij bedoelt met de onschendbaarheid des konings, met Abolitie, met Privilegie op het stuk van belasting enz. enz. Wetenschappelijk zou art. 148 Grw. aldus gesproken hebben: ‘Alle twistgedingen - ontstaande uit het privaatrecht behooren enz.’ Of de duidelijkheid bij de populaire woordenkeus gewonnen heeft, zullen wij weldra zien. Éen wetenschappelijke, hoewel niet geheel juiste, uitdrukking is toch binnengeslopen: Burgerlijk Recht. Dat kan hier niets anders beduiden dan privaat recht. Alle privaatrechterlijke betrekkingen behooren dus tot de kennisneming der rechterlijke macht, der justitie. Welke zijn deze? 't Zijn alle, die ontstaan uit de verhoudingen en aanrakingen der personen tot elkander, voor zooverre die beslissing van derden en uitvoering dier beslissing toelaten, dus van stoffelijken aard zijn. Geboren worden zij, zoodra er maar menschen naast elkander leven, zaken met elkander hebben uitstaan; geheel afgescheiden van hun leven in een staat. De regeering draagt zorg voor de handhaving dier
betrekkingen, op het ontstaan er van heeft zij geen invloed. Anders is 't met 't geen men Publiek Recht noemt. Het omvat alle aanrakingspunten van het individu met den staat, zijn verhouding als ingezetene, als burger. De verschillen tusschen den ingezetene en den staat daarover rijzende worden in den regel niet door de gewone rechterlijke macht beslist, maar door lichamen, die met het uitvoerend gezag zijn bekleed, door de administratie. Alleen het strafrecht, hoewel van publieken aard, is om de gevolgen van zijn uitspraken, die vaak de persoonlijke vrijheid der ingezetenen treffen, ook aan de onafhankelijke Rechterlijke Macht opgedragen.

{==432==} {>>pagina-aanduiding<<}
Verschillen over burgerschapsrechten zijn aan diezelfde uitdrukkelijk bij de grondwet verwezen. Maar alle geschillen ontstaande uit de verplichting tot belasting en krijgsdienst, uit den waterstaat, uit de regeling van het onderwijs en uit die van het armbestuur, uit de politie op het inrichten van bedrijven, oprichting van fabrieken enz. komen voor de administratieve rechtsmacht, die uitgeoefend wordt door 't Collegie van Burgemeester en Wethouders, door den Militieraad, door de Gedeputeerde Staten, door den Raad van State.
Uitgaande van het hier neêrgestelde criterium heeft de schrijver van bovenvermeld boek stelselmatig nagegaan de werking der administratieve rechtspraak volgens ons staatsrecht, de grenzen tusschen haar en de eigenlijke justitie getrokken in het algemeen, en voor bijzondere gevallen uitgewerkt, gevoelens verdedigd en bestreden, niet zelden eigene met juistheid voorgedragen, en dit alles doorweven met tal van rechterlijke en administratieve uitspraken, hier te lande in onderscheidene quaesties gevallen. Behoeven wij nog te zeggen, dat zulk een boek, geschreven door een kundig jurist, die bovendien met de praktijk zelve der administratieve rechtspraak op haar hoogsten trap innig vertrouwd is, geschreven door mr. A.W.C. de Jonge, de aandacht, de studie der juridische wereld ten onzent overwaardig is? Stof tot nadenken en tot eigen onderzoek zal ieder er ruimschoots in vinden. Want de bekwame schrijver heeft ons waarlijk niet verveeld door alles te zeggen. Argumenten en gevolgtrekkingen zijn nog in grooten voorraad op het veld te oogsten. De verdiensten van de Proeve worden er ongetwijfeld door verhoogd; de gemakkelijkheid, om het geheel te overzien, heeft veel daaraan te danken.
Voor de lezers van dit tijdschrift wil ik hier geen dorre analyse geven van de stelselmatig geschrevene verhandeling; niet het beenige skelet in de plaats van het levende lichaam. Beter komt het mij voor, enkele punten te releveeren.
Als grondslag van het gansche stelsel staat voorop schrijvers opvatting, naar mijn oordeel juiste opvatting, van art. 143 der Grondw. Om als privaatrechterlijke rechtszaak beschouwd te kunnen worden, moet de quaestie rusten op een wederzijdsche betrekking op het privaatrecht steunende; de uit eigendom voortspruitende rechten, die de beslechting der Justitie vorderen, moeten zijn van privaatrechterlijken aard, al spreekt het artikel ook eerst van

{==433==} {>>pagina-aanduiding<<}
‘eigendom of daaruit voortspruitende regten’, zonder meer en dan, van ‘schuldvorderingen en andere burgerlijke regten.’ Zeer juist. Een andere uitlegging zou immers tot de ongerijmdheid voeren, dat een publiekrechterlijke verplichting tot de gewone Justitie behoorde, zoodra zij maar steunde op eigendom. Consequent behoort dan een quaestie van grondbelasting voor de Justitie, van patent voor de administratie. Maar dan ware elke scheiding overtollig. En een scheiding tusschen administratie en justitie is eenmaal in ons staatsrecht aangenomen. Een vaste bodem is noodig; alleen dien de schrijver aanneemt is houdbaar.
Twee bijzondere aangelegenheden.
De eerste betreft de vraag: of de rechter bevoegd is, gemeenteof provinciale verordeningen, die in strijd met de wet zijn, buiten toepassing te laten. Men weet, dat op 't oogenblik zich zulk een geval voordoet ten aanzien der provinciale verordening van Gelderland, die zoo als in meerdere provinciën het geval is, ten gevolge der veepest, den uitvoer van vee uit en invoer naar de provincie verbiedt of aan zekere voorwaarden bindt, niettegenstaande art. 131 der Grondw. uitdrukkelijk voorschrijft: ‘Zij (de Prov. Staten)’ zorgen, dat de doorvoer, en de uitvoer naar en uitvoer uit andere provinciën geene belemmering ondergaan.’ Die verordeningen hebben 's konings goedkeuring verworven. En toch weigerde de rechtbank van Arnhem op grond daarvan straf uit te spreken; een vonnis, dat door het hof van Gelderland is vernietigd. De schrijver, de vraag in 't algemeen besprekende zegt: ‘de omstandigheid, dat de Kroon, om welke reden dan ook, geen gebruik van haar regt van vernietiging maakt, is niet voldoende om den regter te noodzaken, in strijd met zijn ambtseed, eene verordening toe te passen, waarvan zijn geweten hem zegt, dat zij onwettig is.’ Mij dunkt, tot eenvoudiger termen kan men het vraagstuk niet herleiden, en in die formuleering zelve ligt het antwoord.
Een ander punt wensch ik nog ter sprake te brengen, te meer, omdat ik mij verstout van den geleerden schrijver in gevoelen te verschillen. De kerkgenootschappen beschouwt Mr. de J. als vereenigingen niet van burgerlijken aard. Met haar aangelegenheden kan de rechterlijke macht zich dus niet inlaten, ten zij het verschil bepaaldelijk betreffe een onderwerp van eigendom, schuldvordering of dergelijke. De inrichting van het kerkgenootschap en de daaruit ontstaande verschillen behooren niet als die

{==434==} {>>pagina-aanduiding<<}
van andere zedelijke lichamen, tot de kennisname van de Rechterlijke Macht, maar tot de beoordeeling der kerkelijke administratie zelve. En waarom? ‘Scheiding tusschen Kerk en Staat brengt niet noodwendig als gevolg mede verandering der kerk in een particuliere vereeniging, maar wel dat zij beide, kerk en staat zelfstandig dáár staan, behoudens het toezigt op en de bescherming van de eerste door de laatste.’ De grond voor die redeneering ontsnapt mij. Zoodra kerk en staat gescheiden zijn, meen ik, kan de staat in de kerkgenootschappen niets anders zien dan in alle mogelijke andere vereenigingen van personen voor eenig gemeenschappelijk doel. De grondwet spreekt wel van kerkgenootschappen, maar niet om ze tot staatscollegies te verheffen of ze te beschouwen als corporaties, die den staat ebenbürtig zijn. Zij gewaagt er van, eensdcels om het privilegie eener staatskerk voor goed op te heffen, anderdeels juist om die kerkgenootschappen er op te wijzen, dat zij, als alle vereenigingen, den staat onderworpen zijn, als aan de hoogste vereeniging, op het standpunt altijd der menschelijke maatschappij, der aardsche beschouwing.
Met de godsdienst heeft het begrip van kerkgenootschap evenmin te maken, als de afschaffingsgenootschappen met ieders individuëele matigheid. Ook verzekert de grondwet de vrijheid van godsdienstige belijdenis niet aan de kerkgenootschappen, maar aan ieder individu. Wie zou ook, lettende op 't geen er alzoo om ons heen gebeurt, het behooren tot een kerkgenootschap voor iets anders kunnen houden dan voor een vrijwillige, burgerlijke handeling? De kerk moge zijn wat een Duitsch schrijver (bij mr. de J. p. 42) zegt, de eenige gedaante, waaronder zich het godsdienstige Samenleven der menschheid voordoet, doch den staat is 't even onverschillig, dat zijn burgers hun godsdienst gezamenlijk uitoefenen, als dat zij rederijkerskamers oprichten of in debatingclubs bijeenkomen. En daarom is zij nog geen godsdienstlooze maatschappij. O neen. Slechts huldige de staat die onverschillige verdraagzaamheid, die in de Amerikaansche republiek heerscht, waar (l.l. p. 41) ‘der staat den Kirchlichen Gemeinschaften gegenüber keine andere Stellung noch Rechte hat, als gegen jede Gesellschaft oder Vereinigung zu wissenschaftlichen oder geselligen oder wohlthätigen Zwecken. Das Begriff der Kirche fällt weg, und es giebt in den Augen des Staates nur Religionsgesellschaften.’ En dat dáár de maatschappij niet alleen

{==435==} {>>pagina-aanduiding<<}
niet ongodsdienstig is, maar ook werkelijk het godsdienstige Samenleven rijkelijk uitoefent, herinnert zich nog iedereen uit de tooverachtige beschrijving van Laboulaye. De kerk als Religionsgesellschaft, dat is het gevolg van scheiding tusschen staat en kerk, een noodzakelijkheid in ieder land, van onschatbare waarde in een land, waar tallooze kerkgenootschappen de ingezetenen onderling verdeelen. De kerk dus gelijk aan elk anderen rechtspersoon. De geschillen, ontstaan uit de inrichting der kerkgenootschappen voor den gewonen rechter, krachtens den Xen titel van het IIIe boek van ons burgerlijk wetboek. Altijd natuurlijk voor zoover die geschillen vallen binnen den grens van 't geen in het algemeen door den rechter kan worden uitgemaakt en dienovereenkomstig ten uitvoer gelegd, en voor zoover het beginsel van scheiding werkelijk reeds in toepassing is gebracht.
Er kan dus verschil bestaan in opvatting over de bevoegdheid tusschen de Justitie en de Administratie? Ongetwijfeld, wie beslist dat geschil? Art. 150 der grondw. belooft een wet, waarbij de beslissing van een dergelijk conflict - dit is de historische naam - worde geregeld. Doch - beloven en doen is hier ook nog niet hetzelfde. En zoolang zulk een wet niet afgekondigd is, moet de rechter zelf uitspraak doen over zijn eigen bevoegdheid. Zoo heel ongelukkig is die toestand nog niet. Want Mr. de Jonge, zelf lid van het hoogste administratief collegie in ons vaderland, kan niet meer verklaren dan dat ‘meer dan eene uitspraak der regterlijke magt hier te lande valt aan te wijzen, waarvan beweerd wordt, dat zij de grenzen van bevoegdheid der justitie te buiten gaat, aan die der administratie te kort doet.’
Nadat deze wet zal zijn vervaardigd is dat gedeelte onzer staatsinstellingen wellicht volledig. Maar ook volmaakt? De schrijver onthoudt zich van alle bespiegelingen over 't geen zijn moest of zijn kon. Zijn veld is het Jus Constitutum. Wij kunnen echter niet nalaten hier eenige opmerkingen neêr te schrijven, die meermalen elders door bevoegde beoordeelaars zijn geopperd. De rechtspraak der administratieve collegiën mist den waarborg der eigenlijke, der privaat- en strafrechterlijke justitie, het debat, het publiek-debat, terwijl ook de onafhankelijkheid der leden niet steunt op dezelfde krachtige, wettelijke noodzakelijkheid als van de leden der rechterlijke macht. 't Is waar, van de meeste uitspraken heeft men een hooger beroep, ten gevolge waarvan de zaak bij den Raad van State geïnstrueerd, zelfs bepleit wordt. Doch - de

{==436==} {>>pagina-aanduiding<<}
Raad adviseert slechts, terwijl de Koning besluit. Het beroep geschiedt dus op het hoofd der uitvoerende macht, die met medewerking van een minister de geschillen beslist tusschen een ingezetene en de uitvoerende macht. Die macht is dus partij en rechter. Men werpe ons niet tegen het vertrouwen, dat wij moeten stellen in de billijkheid der beslissing, in de ministeriëele verantwoordelijkheid, in het geweten der ministers. De inrichting van den staat moet ook in minder gelukkige, in minder eerlijke tijdperken steek kunnen houden. Of vindt gij het dwaas, dat de koning zorgen moet, ‘dat er ten allen tijde eene toereikende zeeen landmagt onderhouden worde,’ omdat in onze eeuw, voor ons vaderland vrede de regel, oorlog een hoogst zeldzame uitzondering is? ‘Die Trefflichkeit der Verfassung erprobt sich besonders dann, weun der Staat von einer schlechten Verwaltung bedroht wird, weil nur in ihr die gesetzmässigen Mittel zur verhütung des Missbrauches der Staatsgewalt und zur Beschränkung derselben auf Ihre natürlichen Gränzen gefunden werden können’ 1). Te recht wordt dus verlangd, dat de beslissing in het hoogste ressort van geschillen van publiekrechterlijken aard worde opgedragen aan een collegie, dat zelfstandig oordeelt, en naar dat oordeel de zaak afdoet. In dien geest kan de bevoegdheid van den raad van state gerust worden gewijzigd. De bepaling toch van art. 72 der grw., dat na raadpleging van den raad van state alleen de koning besluit, is toch wel uitsluitend verbindend voor de deelname van den raad aan het vervaardigen van wetsvoorstellen en algemeene maatregelen van inwendig bestuur, en sluit in geenen deele de opdracht van rechtspraak aan dienzelfden raad uit.
Er ligt zelfs ook niets ongerijmds in, om op het voorbeeld van America, deels ook van Groot-Britanje, publiekrechterlijke geschillen tusschen onderdaan en staat voor den gewonen rechter te brengen, of de beslissing in 't hoogste ressort aan dezen op te dragen, zoo als in België 2).
Doch wij zeiden het reeds, op dit terrein heeft de schrijver zich nu niet bewogen. En reeds binnen den kring van het bestaande geeft zijn boekje ruimschoots stof tot ernstige studie en belangrijke wenken aan hen, die de justitie of administratie in practijk moeten brengen.

Haarlem, April 1866.
Mr. L. de Hartog.

{==437==} {>>pagina-aanduiding<<}

DE ECONOMIST, tijdschrift voor alle standen, ter bevordering van volkswelvaart, door verspreiding van eenvoudige beginselen van staathuishoudkunde; onder redactie van Mr. J.L. de Bruijn Kops. Prijs per jaargang ƒ 3.80.

Het Bijblad van de Economist. Prijs per vel ƒ 0.16. Hoogstens 48 vel worden berekend.
Sedert de nieuwe uitgave van de Vaderlandsche Letteroefeningen in het vorige jaar is aan de redactie geregeld toegezonden een exemplaar van de Economist met het Bijblad, en het zou dus onheusch zijn om niet met een enkel woord van dat tijdschrift te gewagen, al ware het alleen om een bewijs te geven van erkentelijkheid voor de daardoor bewezen belangstelling. Meer dan dit zal de geachte redacteur ook zeker niet van ons vorderen. Immers mag het even overbodig heeten om zijn algemeen bekend tijdschrift aan te kondigen, als om het aan te bevelen. Ieder, die in economische of industriëele onderwerpen eenig belang stelt, weet hoe de heer de Bruijn Kops in 1852 begonnen is, maandelijks verschijnende afleveringen uit te geven, die aanvankelijk het bescheidene doel hadden, om de beste stukken van algemeene strekking, voorkomende in het beroemde engelsche weekblad the Economist, ter kennis onzer landgenooten te brengen; hoe zijn eigen ijver en de toenemende medewerking van bekwame mannen op het gebied van staathuishoudkunde en statistiek telken jare aan den inhoud een meer nationaal karakter gegeven hebben, tot het eindelijk geheel uit oorspronkelijke stukken is zamengesteld geworden; hoe het voortdurend in belangrijkheid en tevens sedert 1857, door de uitgave van het Bijblad, in omvang gewonnen heeft; hoe het allengs een repertorium is geworden van bijna alles, wat niet alleen in Nederland zelf, maar ook in zijne koloniën en bezittingen in andere werelddeelen met betrekking tot staathuishoudkunde en statistiek belangrijks voorvalt; hoe het zich daardoor tot een onmisbaar werk verheven heeft voor allen, die, uit welk oogpunt ook, belang hebben bij de waarheden, met wier opsporing en mededeeling die beide vakken van wetenschap zich bezig houden. Dat alles is overbekend, en de snelle en buitengewoon groote verspreiding van de Economist bewijst, in welke
behoefte het voorziet en hoe uitnemend het zijne roeping vervult. In plaats van eene dientengevolge geheel overbodige taak, die van lofredenaar, op ons te nemen, willen wij liever onze belangstelling

{==438==} {>>pagina-aanduiding<<}
bewijzen, door ons eene aanmerking te veroorloven op den vorm, waarin het genoemde tijdschrift wordt uitgegeven, de splitsing namelijk in twee afzonderlijk verschijnende en afzonderlijk verkrijgbare deelen, Economist en Bijblad. Wij kunnen begrijpen, dat de uitgever er in 1857, toen eene uitbreiding van het werk noodzakelijk was geworden, tegen opzag, om de inteekenaars de keus te laten tusschen betaling van ƒ 7,60 in plaats van ƒ 3,80, of opzegging van hunne inteekening; maar thans, nu het Bijblad eene even gevestigde reputatie gekregen heeft en even onmisbaar, ja nog onmisbaarder is dan de Economist, zou er thans eenig bezwaar in zijn om beide tijdschriften te vereenigen? Wij zouden de voortdurende splitsing nog kunnen begrijpen, wanneer beide deelen aan verschillende onderwerpen, het eene bij voorbeeld geheel aan staathuishoudkunde, het andere aan statistiek was gewijd; maar zelfs nog in den laatsten jaargang vinden wij in de Economist, naast economische verhandelingen van verschillenden aard, opgaven der uitvoeren van inlandsche lijnwaden naar Nederlandsch Indië en andere diergelijke statistieke bijzonderheden en tabellen. Het Bijblad voor 1865 gaf ons, naast overzigten van de handelingen der staten-generaal en van andere belangrijke onderwerpen, verhandelingen van verschillenden aard, onder anderen over de economische ontwikkeling van ons vaderland in de 18de eeuw en over de diamantwerkers te Amsterdam. Zoo zijn de handelsberigten onder verschillende rubrieken deels in de Economist deels in het Bijblad verspreid.
Voorzeker is het dus geoorloofd te vragen of het gemak van den redacteur, vooral in verband met het verschijnen der vier afleveringen van het Bijblad op onbepaalde tijden, hierbij niet zwaarder gewogen heeft dan het belang van het publiek, dat, althans voor de jaargangen na 1862, twee tijdschriften en dus twee registers moet raadplegen, om volledige inlichtingen omtrent eenig punt te bekomen. Wij gelooven dus, dat het eene groote verbetering zou zijn, wanneer de twee tijdschriften door hun inhoud volkomen van elkander werden afgescheiden of, hetgeen wij nog liever zouden zien, tot één tijdschrift vereenigd werden, waarin dan tevens door eene doelmatige verdeeling meer orde werd gebragt, dan er thans in gevonden wordt.
Omtrent de strekking der hoofdartikelen van de Economist zullen wij alleen opmerken, dat zij in den regel van praktischen

{==439==} {>>pagina-aanduiding<<}
aard zijn, hetgeen zeker ook het meest geschikt is, om het tijdschrift in aller handen te brengen. Het heeft tot dusverre meer gediend en is, ook blijkens zijn titel, meer bestemd om de staathuishoudkunde te populariseren dan om haar te ontwikkelen. Ook in dit opzigt mag het een echt nationaal tijdschrift heeten, want hoeveel prijs men bij ons ook sints jaren op staathuishoudkundige beschouwingen stelt, - en de Economist heeft er niet weinig toe bijgedragen om de belangstelling daarin te doen toenemen, - de zuivere theorie vormt slechts een uiterst gering deel der uitgebreide economische en statistieke literatuur, waarop Nederland bogen kan.
Ten slotte spreken wij den welgemeenden wensch uit, dat Economist en Bijblad, hetzij afgescheiden hetzij vereenigd, de klimmende belangstelling van het beschaafde nederlandsche publiek mogen blijven trekken en verdienen, en dat de meest bevoegde mannen mogen voortgaan met hunne welversneden pennen de pogingen van den heer de Bruijn Kops tot bevordering van gezonde economische denkbeelden te ondersteunen.




IV. Wis- en Natuurkunde.

HET LEVEN DER PLANTEN, DIEREN EN MENSCHEN, door A. Bernstein. Naar het Hoogduitsch door G.H. Rissik. 2de verbeterde druk. Te Rotterdam, bij Hendrik Altman, 1865. 296 bl. kl. 8o. Prijs Ing. ƒ 1.50, geb. ƒ 1.80.
Aan dit boekje ontbreekt eene voorrede. Wij hadden die toch des te eer mogen verwachten, daar het uit den inhoud niet duidelijk is met welk oogmerk het opgesteld en voor welke lezers het bestemd is. Gaarne zouden wij eenen maatstaf hebben, waardoor wij over de betrekkelijke waarde van dit boekje konden oordeelen. De oude grieksche wijsgeer Aristoteles bepaalde de waarde van een boek door de vereischten, dat de schrijver alles wat hij had behooren te zeggen, niets, wat hij niet had behooren te zeggen, gezegd had, en wat hij gezegd had, zóó gezegd had als het behoorde. Aan dien regel kunnen wij dit boekje zeker niet toetsen. Het zou te ligt bevonden worden.
Er schijnt bij onze uitgevers eene groote begeerte te zijn om middelmatige duitsche geschriften aan hunne landgenooten in middelmatige vertalingen aan te bieden. Zij doen echter daarmede onzen landgenooten eene zeer slechte dienst.

{==440==} {>>pagina-aanduiding<<}

De schrijver, die reeds door meerdere werkjes over natuurkundige onderwerpen bij ons bekend is, begeeft zich nu met zijne lezers niet ‘boven lucht en wolken,’ maar verplaatst hen toch over de ruime velden van al wat leven en adem heeft op onzen aardbol. Hij verklaart niet veel, maar brengt het een met het ander in een onverklaarbaar verband. Van natuurkundige wetenschappen heeft hij eenige begrippen zonder innigen zamenhang bijeengebragt. Somtijds is hij vrij materialistisch. Men oordeele: ‘De plant is niets anders dan eene eigenaardige verbinding der bekende stoffen, die zij verteert; de plant is veranderd water, koolzuur en ammoniak’ bl. 41. ‘Een paard is veranderd bloed; bloed is veranderde haver. Een paard is dus in den vollen zin des woords: haver in eenen veranderden vorm’ bl. 67. Wat zou men zeggen van iemand, die beweerde: Eene schilderij van Rembrandt is in den vollen zin des woords een doek met olieverwen bestreken, doek en verwstof in eenen veranderden vorm? - Aan deze misvatting van het eigenlijk wezen der organismen hebben echter, wij kunnen het niet ontveinzen, sommige physiologen eenige schuld, die de scheikunde voor de eenige wetenschap houden, met welke zij zich behooren bezig te houden, die en van het leven en zijne verschijnsels spreken als of daarbij niets anders omging dan inkomst en uitgaaf, waarover zij boekhouders waren. Het grootste gedeelte van het boekje is echter aan de verschijnsels van het dierlijk en geestelijk leven gewijd, en bevat eene empirische psychologie. Hier komt nogtans het gebrek van eenen vasten grondslag, de onzekerheid van den gang der gedachten zoo zeer aan den dag, dat de lezer, aan het eind gekomen van den vermoeijenden togt, nog even onkundig is als te voren. Aan tegenstrijdigheden ontbreekt het niet, en de schr. heeft op eenige plaatsen, zoo het schijnt, vergeten wat hij enkele bladzijden vroeger had gezegd. Zoo wordt b.v. op bl. 274 gelezen, dat er veel verschillende
karakters zijn en nog veel meer gemengde karakters, maar dat dit bij temperamenten het geval niet is, en op bl. 261 lezen wij, dat Duitschland (ongetwijfeld bedoelde de schr. ‘de Duitscher’) een zeer gemengd temperament heeft.’
De stijl is zeer weinig geschikt om den lezer te boeijen. Gedurig komt de uitdrukking voor ‘dat wil zeggen’, waarop dan nog eens eene verklaring volgt, die onder andere woorden hetzelfde moet uitdrukken als het vroeger gezegde. Was de laatst

{==441==} {>>pagina-aanduiding<<}
gekozen uitdrukking beter, waarom schreef dan de auteur die niet in de plaats der eerste?
Ten slotte nog een paar staaltjes van den stijl.
‘Bij de verrigtingen van het leven treedt deze rust nog veel meer karakteristiek te voorschijn.’ bl. 142. Eene rust die te voorschijn treedt! ‘Meer mag men echter van de zoogenaamde schedelleer niet verwachtten, althans is het zeker van vele harer leerstukken, dat zij strijdig zijn met de grondigste onderzoekingen en de uitkomsten hiervan, en op niets anders dan op ingebeelde veroordeelen berusten’ bl. 141. Men ziet dat de interpunctie niet zorgvuldig is in acht genomen, maar ook als men achter het woord ‘hiervan’ eene comma plaatst, blijft de zin slepend en onduidelijk.
Wij hopen, dat de persen onzer uitgevers weldra rusten zullen van ons met dergelijke producten van halve geleerdheid te overladen. En...onze vaderlandsche tijdschriften moesten althans van het aankondigen dezer fabrieksgoederen verschoond blijven.

Leiden, 26 Maart 1866.
J.v. der Hoeven.

V. Opvoeding en Onderwijs.

NIEUW DICHTBUNDELTJE voor Kinderen, door L. Schipper. Amsterdam, L.F.J. Hassels 1865. Prijs ƒ 0.25.
Als de heer Schipper ons in de voorrede van dit dichtbundeltje vertelt, dat hij reeds in 1838 een kinderboekje uitgaf, en daarbij de uitdrukking bezigt: ‘bij het klimmen der jaren’, dan mogen wij uit het een en ander afleiden, dat de dichter dezer versjes niet jong meer zal zijn. Wij moeten het dus te meer op prijs stellen, dat 's mans vorm niet ouderwetsch, en zijn toon over 't algemeen prettig, losjes, jolig is. Sommigen vinden hier of daar den toon misschien wel wat al te losjes. Althans 't geval is denkbaar, dat men vraagt, of de dichter in den aanhef van het versje op bladz. 10 niet wat al te kwistig is geweest met het voornaamwoord je, 't welk daar in de twee eerste regels niet minder dan vijfmaal voorkomt. Maar dat is een punt van smaak, en blijft dus voorshands buiten quaestie.
Zooveel is zeker, dat de kinderen de meeste dezer versjes, vooral ‘de Vacantie-reis’ en ‘de Ruiter,’ met genoegen zullen lezen, en sommigen er van ook zonder moeite in 't geheugen kunnen prenten. Rijmpjes toch als de Pop, de Kraai en de Nachtegaal, de Taak

{==442==} {>>pagina-aanduiding<<}
enz. zijn, wegens den eenvoudigen vorm en gemakkelijke constructie, geschikt om ook door kleine kinderen van buiten geleerd te worden. Verder strekt het tot aanbeveling dezer stukjes, dat er een goede, alledaagsche moraal in ligt, en zelfs de godsdienstige versjes, ofschoon ze niet de besten zijn in den bundel, toch geen ziekelijken toon ademen.
Jammer dat er, ook in de overigens het best gelukte rijmpjes, zoo rare uitdrukkingen soms voorkomen. De weilanden en de hoven, die wij bladz. 4 en 47 zien groeien zijn zeker bezienswaardig, maar ik kan mij van die groeiende weilanden evenmin eene goede voorstelling maken als van die klok, die bij 't ‘Soldaatje spelen’ wordt gehoord, en waarvan bladz. 9 wordt gezegd:

‘Maar 't uur van af te danken 
Sloeg telkens luider klanken.’ 

Zelfs een dichter mag niet loochenen, dat het woord logenstraffen voor samentrekking noch verkorting vatbaar is, zoodat men ook in poëzy tot een paar vechtende duiven niet mag zeggen:

‘Je loochent het spreekwoord: 
Een duif zonder gal.’ 

Dat men, om niet een lettergreep te veel in 't vers te krijgen, gaat schrijven tuigt in plaats van getuigt, is misschien te verdedigen; meer twijfelachtig is het echter, of het geoorloofd is, drie achtereenvolgende regels te beginnen met dat vreemde tuigt. En, al vordert de maat het ook, nooit mag men toch, om een lettergreep meer te krijgen, zeggen: aan Gode lof geven. (Zie bladz. 62 en 63). Ook betwijfelen wij of het schoon is, om Jezus dit woord in den mond te leggen, waar Hij de kinderkens tot zich roept:

‘Aan mijn boezem is hun wijk.’ 

Van dit boekje zijn exemplaren verkrijgbaar op goed, en andere op minder goed papier. Die op beter papier zijn tevens versierd met prentjes en gelithographiëerden omslag. Heel mooi zijn echter die plaatjes en omslag niet. Vooral die onafzienbare bende jongens, soldaatje spelende in een nauwe straat met hooge ouderwetsche huizen, maakt niet den besten indruk. Eilieve, wat hebben die jongens toch aan de voeten? Gaan ze uit baggeren? Te oordeelen naar hunne physionomiën zijn ze voor 't baggerwerk niet te voornaam. Ook de meisjes van de thee-
{==443==} {>>pagina-aanduiding<<}
visite zijn niet bevallig, en, waar ik dat zelfde groepje op den omslag weêrzie, daar moet ik onwillekeurig roepen: Maar dat zijn immers geen kleine juffertjes! Getrouwde dames zijn het, vooral die ééne.....ja heusch!

R. Koopmans van Boekeren.
1. PRACTISCHE OEFENINGEN in de kennis van de voornaamste regels der Nederlandsche taal, ten gebruike van leerlingen der tweede klasse eener lagere school, door L.Th. Zeegers. Te Amsterdam, bij Weijtingh en Brave. 1865. 88 bl.

2. NEÊRLANDS TAAL. Handleiding voor kweekelingen, hulponderwijzers en andere beoefenaars onzer moedertaal, door H.H. Hartman, Hoofdonderwijzer aan de openbare lagere school te Spaarndam. Tweede verbeterde en vermeerderde druk, ingerigt naar de Nieuwe Spelling. Amsterdam, C.L. Brinkman. 1865. 147 bl. Prijs ƒ 0,50.

3. CACOGRAPHIE. Ten gebruike hij het Middelbaar Onderwijs. Door Dr. P.J. Cosijn, leeraar aan de hoogere burgerschool te Haarlem. Te Haarlem, bij de Erven F. Bohn. 1866. Prijs ƒ 0,60.

4. DEUXIÈME LIVRE DE LECTURE ET DE TRADUCTION, destiné spécialement aux classes intermédiaires des institutions de la Néerlande; par L.A. Hissink, Directeur du pensionnat Français Municipal à Zutphen. à Rotterdam, chez Hendrik Altmanu. 1865. 72 bl. Prijs ƒ 1,00.

5. VADERLANDSCHE GESCHIEDENIS, een leesboek, ingericht met het oog op de behoefte der volksschool. Door W. Degenhardt, Hoofdonderwijzer op de openbare armenscholen te Amsterdam. Te Amsterdam, bij C.L. Brinkman. 1865. 190 bl. Prijs ƒ 0,35.
Aan schoolboeken geen gebrek. Voortdurend vermeerdert het aantal dier werken in grootere mate, dan men zoude meenen dat behoefte daarvoor kon ontstaan, en toch schijnt het, hoewel dergelijke boeken uit den aard hunner bestemming niet duur mogen zijn, dat het uitgeven er van eene winstgevende zaak is en blijft. Daar goedkoopte bij een schoolboek een bijna even groot vereischte is als netheid, bevreemdt het mij, dat HH. uitgevers bij het toezenden hunner werken ter aankondiging, niet den prijs daarvan op den titel vermelden. Bij de ontvangst van bovenstaande 5 werken bleek mij die van geen van allen;

{==444==} {>>pagina-aanduiding<<}
de uitvoering, hoewel hier en daar enkele kleine aanmerkingen op papier en druk zouden kunnen gemaakt worden, laat weinig te wenschen over.
Daar even als alle wereldsche zaken, ook de vakken van het lager onderwijs bij HH. schrijvers en uitgevers van schoolboeken aan eene zekere mode schijnen onderhevig te zijn, en nu als natuurlijk gevolg van de beweging op het gebied der taal, dat vak thans bij voorkeur wordt behandeld, heb ik gemeend ook aan de boeken aan onze moedertaal gewijd, bij de ze aankondiging den voorrang te moeten geven.
Het werkje van den heer Zeegers, wiens Nederlandsche Spraakkunst in het 2e nummer der Letteroefeningen van 1865 door mij is aangekondigd, moet, volgens het voorbericht des schrijvers, gebruikt worden om den leerling voor te bereiden om eene eigenlijke Spraakkunst met vrucht te beoefenen, en moet dienen ‘om het onderricht in de Nederlandsche taal voor den jeugdigen leerling minder droog en meer dienstbaar aan de ontwikkeling van zijn verstand te doen zijn dan zulks bij de gewone voordracht der “Spraakkunst voor de lagere school” het geval is’. De schrijver wenscht nu, dat de grammaticale oefeningen, welke dit boekje bevat, den leerling ‘door zelfwerkzaamheid tot de kennis der onontbeerlijkste regels onzer taal zullen opvoeren’ en dat de opgegeven vragen schriftelijk door hem zullen beantwoord worden. - Daar er geen bladwijzer in het boekje te vinden is, is het ook zeker de bedoeling, dat het geregeld, van den beginne af tot het einde toe, door den leerling worde doorgewerkt. Ik geloof echter, dat hoe goed en bruikbaar het werkje op zich zelf mij ook voorkomt, het evenwel slechts dan goed en bruikbaar voor het schoolonderwijs zal wezen, wanneer het in handen komt van een zeer oordeelkundig onderwijzer; doch dat een jong hulponderwijzer, zooals men dikwijls aan het hoofd vindt der klassen waarvoor de schrijver zijn werk, volgens titel en voorbericht, bestemt, (voor de tweede = middelste? klasse eener lagere school) dikwijls gevaar zal loopen, zoo hij zich al te slaafs aan de volgorde van dit boekje houdt, om aan zijne leerlingen eene taak op te geven waarvoor zij niet berekend zijn. Op de eerste bladzijde immers vind ik de, voor de meeste kinderen van ongeveer 8 jarigen leeftijd, wel wat moeijelijke vraag: Wat noemt gij een zin? terwijl eenige regels later wordt opgegeven om 10 woorden van eene, 10 van twee en 10

{==445==} {>>pagina-aanduiding<<}
van drie lettergrepen te schrijven, hetgeen de meeste kinderen een jaartje vroeger al met gemak kunnen doen. Op dezelfde eerste bladzijde komt, zeker om ‘het onderricht in de Nederlandsche taal voor den jeugdigen leerling minder droog en meer dienstbaar aan de ontwikkeling van zijn verstand te doen zijn’ de volgende opgave voor: ‘Maak goede woorden uit deze letterverbindingen: tsik, draap, edim, enz. enz. Dit is een spelletje, zeer geliefd bij kinderen, die in het bezit zijn van doozen met losse letters; of al de door den schrijver opgegeven woorden gelukkig gekozen zijn, betwijfel ik; welke flinke ondeugende hollandsche schooljongen zal toch niet van de eerste letterverbinding ‘tsik’ onmiddellijk stik! maken. De sprong van dit spelletje en van andere vragen en opgaven op bl. 1, 2 en 3 bovenaan voorkomende, en de op bl. 5 voorkomende onderscheiding der bepalingen in toekennende en aanvullende bepalingen, is misschien wel wat groot, terwijl weder op bl. 6, in vergelijking met het voorafgaande, wel wat al te gemakkelijke opgaven gedaan worden. Zoo zoude ik kunnen voortgaan. En hoewel ik zoodoende bij het maken van enkele aanmerkingen ook de bruikbaarheid van het boek in menig opzicht zou doen uitkomen, geloof ik te kunnen volstaan met de verzekering, dat geen onderwijzer, die zich dit boekje aanschaft, rouwkoop zal hebben, daar hij er bij zijn onderwijs in de taal; ook naast ‘eene eigenlijke spraakkunst’ en ook voor andere klassen dan de tweede, met vrucht gebruik van zal kunnen maken. Het moet echter met oordeel gebruikt worden en heeft in handen van den onderwijzer meer nut dan in die van den leerling.
Het boek van den heer Hartman kan aanspraak maken om, zooals de heer Zeegers zou zeggen, ‘eene eigenlijke spraakkunst’ genoemd te worden en is vooral voor den aankomenden onderwijzer bestemd. In het begin van 1863 verscheen de eerste editie, welke in korten tijd is uitverkocht, zoodat de schrijver zich genoopt heeft gevonden een tweede uitgave het licht te doen zien, te meer daar hij het spellingstelsel van de Redactie van het Woordenboek wenschte over te nemen. Bij de toenemende waarschijnlijkheid, dat de spelling van de Vries en te Winkel langzamerhand op alle scholen zal worden ingevoerd, is het zeer wenschelijk, dat zij, die over weinig jaren geroepen zullen zijn om onze taal volgens genoemde spelling aan de schooljeugd te onderwijzen, zich nu reeds met die algemeene spelling der toekomst vertrouwd maken.

{==446==} {>>pagina-aanduiding<<}

Dat dit werk op Normaalscholen als anderszins de daar gebruikt wordende spraakkunsten zal verdringen, geloof ik niet; het laat zich echter zeer goed, ook wegens de duidelijkheid van stijl en de goede volgorde der behandelde onderwerpen, voor eigen studie naast andere grammatica gebruiken.
Dr. Cosyn heeft zijne ‘Cacographie’ niet voor het Lager, doch voor het Middelbaar onderwijs bestemd. Van daar zeker dit verfranscht grieksche woord op den titel in plaats van het hollandsche ‘Opstellen ter verbetering’; van daar in den ‘Inhoud’ al die latijnsche benamingen op de zonderlingste wijze met hollandsche woorden afgewisseld. Waarom daar van adjectieven en van voornaamwoorden en niet van bijvoegelijke naamwoorden en van pronomina gesproken wordt; waarom niet in plaats van Genitief, Datief, Comparatief, Mixtum, enz. hollandsche woorden zijn gebruikt, in dit voor het middelbaar onderwijs bestemde boek tot oefening in het juist schrijven onzer moedertaal, is mij niet best begrijpelijk. Dit is echter eene zaak van ondergeschikt belang, welke niet over het hoofd mag doen zien, dat het boekje zelf uitstekend geschikt is voor het gebruik dat de heer Cosyn er van wenscht te maken; daargelaten de vraag in hoever het gebruik van dergelijke boeken wenschelijk is.
Van het boek des heeren Hissink valt, dunkt me, weinig te zeggen. Genoemde heer staat als een uitstekend onderwijzer en beoefenaar der moderne talen bekend. Zijn naam op den titel zal dan ook terecht bij velen eene reden te meer zijn, om dit boekje op hunne scholen te gebruiken, vooral daar op de keuze van stukken, waaronder ik eenige goede oude kennissen aantrof, niets valt aan te merken. Het stelsel bij vele dergelijke boeken en ook hier gevolgd, om de min of meer moeijelijke woorden naast (of onder) den tekst van elk verhaal te plaatsen, kan ik echter niet prijzen; de ondervinding toch leert dat de leerling de vreemde woorden, waarvan hij de beteekenis met een weinig moeite te weten komt, door ze bijv. in een woordenboek of in eene lijst achter in zijn boek geplaatst op te zoeken, beter onthoudt, dan wanneer ze hem zoo gemakkelijk, als hier het geval is, worden meêgedeeld.
Het leesboek der vaderlandsche geschiedenis aan het hoofd dezes vermeld, is zeker onder de vele werkjes, welke over dit leervak in het laatste jaar verschenen zijn, een der beste.
Trouwens, een boekje van den heer Degenhardt is altijd wel-
{==447==} {>>pagina-aanduiding<<}
kom; die verdienstelijke hoofdonderwijzer onderscheidt zich gunstig van sommige zijner collega's die maar volstrekt als schrijvers willen optreden, zonder daarvoor de noodige geschiktheid te hebben.
Zoo al dikwijls, en niet ten onrechte, de klacht is aangeheven, dat onze ‘vaderlandsche geschiedenissen’ niets anders bevatten dan eene opsomming van feiten en jaartallen, van gevechten en van namen van vorsten, en, althans tot aan den tachtigjarigen oorlog, weinig anders meêdeelen dan de geschiedenis der vorsten die over ons land regeerden, terwijl de geschiedenis van het volk zelf bijna geheel en al op den achtergrond wordt geschoven, - de heer Degenhardt mag er zich op beroemen in een klein bestek een overzicht onzer geschiedenis te hebben gegeven, waarin in groote trekken de ontwikkeling van ons land aanschouwelijk wordt voorgesteld. Ook wordt den leerlingen in eenvoudige taal eene klare en duidelijke voorstelling gegeven van onzen maatschappelijken toestand. Velen, zelfs uit onze beschaafde klassen, zouden met vrucht de beide eerste hoofdstukken eens kunnen doorlezen, en zouden daardoor dikwijls met vrij wat meer verstand en kennis van zaken over onze regeering en maatschappelijke instellingen kunnen meêpraten, dan thans dikwijls het geval is. Deze beide eerste hoofdstukken maken te zamen de eerste afdeeling van het boek uit, onder het opschrift: ‘Wat ons vaderland heden is.’ - Het eerste hoofdstuk, ten titel voerende: ‘Hoe wij geregeerd worden’ beslaat 18 bladzijden, waarin het geheele raderwerk van ons staatsbestuur op bijzonder duidelijke wijze wordt uiteengezet.
In het tweede hoofdstuk, dat een tiental bladzijden inneemt, wordt gesproken over ‘Onze maatschappelijke instellingen en wat verder op ons volksleven betrekking heeft.’ Daaronder verstaat de schrijver: ‘inrichtingen voor lager-, middelbaar- en hooger onderwijs. Inrichtingen, die zich de zedelijke en stoffelijke belangen des volks aantrekken. Middelen van bestaan. Handel, zeevaart, handelmaatschappij, spoorwegen, fabrieken, landbouw en veeteelt, visscherij, ambachten.’
De tweede afdeeling van het boek bevat de eigenlijke geschiedenis van het vaderland. De schrijver had, dunkt me, - dit zoude meer in overeenstemming met zijn stelsel zijn, - deze tweede afdeeling, waarbij hij het opschrift voegt: ‘Hoe ons vaderland vroeger was, en hoe het geworden is, zooals wij het nu kennen’ aan de eerste afdeeling moeten doen voorafgaan, de

{==448==} {>>pagina-aanduiding<<}
gedachtengang zoude meer geleidelijk zijn. Deze tweede afdeeling bevat 5 hoofdstukken: I. ‘Ons land en zijn vroegste bewoners.’ II. ‘Ons land verdeeld in verschillende heerschappijen.’ III. ‘Ons land een republiek.’ IV. ‘Ons land onder fransche heerschappij.’ V. ‘Ons land in zijn onafhankelijkheid hersteld.’
Ook dit gedeelte van het boek is zeer lezenswaard en voor leesboek beter geschikt dan het eerste gedeelte, dat voor het klassikaal lees-onderwijs misschien minder bruikbaar is dan wel tot handleiding voor den onderwijzer bij het vertellen. Men vindt in deze geschiedenis geene dorre opsomming van de namen van al de graven en hertogen. Ook worden de kinderen niet vermoeid met de jaartallen van geboorte en sterfte van al die menschen, doch de voornaamste gebeurtenissen onzer geschiedenis worden hier zoo populair, in zulk een goed verband meêgedeeld, dat ik geloof, dat de leerlingen van het enkel lezen dezer geschiedenis een veel beter begrip zullen krijgen van den toestand onzes lands voorheen en thans, dan door het blokken op menig rijk met namen en jaartallen gestoffeerd leer- of leesboek over dat onderwerp.
Vraagt men mij na dit alles: hebt gij dan geen aanmerkingen op het werk van den heer Degenhardt? ik zoude voorzeker die vraag niet met neen kunnen beantwoorden. Bij het lezen toch van zijn boek kwam er hier en daar wel een potloodstreepje te staan, doch de lust om die enkele aanmerkingen hier neder te schrijven is mij ontnomen door mijne ingenomenheid met het geheele werk. Bovendien, het is eene eerste uitgave en ik twijfel niet of eene tweede editie zal spoedig noodig zijn; wat er dan hier of daar nog te verbeteren mocht vallen, och! de schrijver zal dat niet nalaten; zoo hij zijne kleine feilen niet zelf bespeurt, zijne goede vrienden zoo bekende als onbekende, zullen stellig niet lang in gebreke blijven hem die aan te wijzen.
Daar die kleine feilen echter nergens zóó in het oog vallen dat zij vlekken worden, of de waarde van des schrijvers arbeid verkleinen kan ik gerustelijk deze ‘Vaderlandsche Geschiedenis’ in ieders handen wenschen.
Monitor.
















{==449==} {>>pagina-aanduiding<<}

Binnenlandsche letterkunde

Bibliographie.


I. Geschiedenis en Letteren.

PINDARI CARMINA OLYMPIA. Cum annotatione critica, interpretatione latina et commentario edidit Albertus de Jongh, lit doctor, praeceptor in gymnasio rhenotrajectino. Trajecti ad Rhenum, apud Kemink et filium, typogr. mdccclxv. pag. VII en 572, 8o. pretio ƒ 5.00.
Wanneer een werk als het bovengenoemde in een zuiver litterarisch tijdschrift wordt besproken, dan is het de zaak van den recensent de lezingen, die er in gevolgd, de aanmerkingen, die er in gemaakt zijn, in bijzonderheden na te gaan en ze met philologische naauwkeurigheid te wikken en te wegen. Zou iets van dien aard aan de lezers der Vaderlandsche letteroefeningen welkom wezen? Wij gelooven het niet, maar meenen veelmeer aan hun verlangen te zullen voldoen, wanneer wij eerst mededeelen, wat in het algemeen over Pindarus en zijne gedichten bekend is, en dan kortelijk opgeven, wat voor de gedichten van Pindarus in het aangekondigde werk verricht is. De eigenlijk philologische bespreking van zulk een werk hoort niet hier, maar in het Tijdschrift voor de Nederlandsche gymnasiën te huis.
Pindarus leefde in den tijd van den grooten vrijheidsoorlog der Grieken tegen de Perzen. Hij leefde dus in dat tijdvak der Grieksche geschiedenis, waarin het volk zich tot eene vroeger ongekende en later niet weder geëvenaarde hoogte verhief en niet alleen in oorlogsdaden maar ook in kunsten en wetenschappen begon uit te munten, een tijdvak zoo als ons vaderland onder het bestuur van Frederik Hendrik gekend heeft. Hij was vol bewondering voor Athene, dat hij ‘den steunpilaar van Hellas, het schitterende, bezingenswaardige Athene’ noemde, maar was door zijne woonplaats vreemd aan de eigenaardige ontwikkeling van Attika en moet als de laatste spruit uit den boom der dorisch-aeolische beschaving worden aangemerkt.

{==450==} {>>pagina-aanduiding<<}

Pindarus was in het gebied van Thebe in Boeotie geboren. Aldaar was veel meer liefde voor dicht- en toonkunst dan gewoonlijk wordt aangenomen, ja kort vóór den bloeitijd van Pindarus blonken aldaar twee dichteressen, Myrtis en Corinna uit, die nog met Pindarus wedijverden, en waarvan de laatste hem vijfmaal zou overwonnen hebben. Pausanias vermoedt, dat dit, voor een gedeelte althans, meer aan hare schoonheid dan aan hare verzen is toe te schrijven. Dit oordeel is moeielijk te controleren, daar de liederen der dichteres op den stroom des tijds zijn weggedreven, maar zooveel is zeker, dat de overlevering haar tot de leermeesteres van Pindarus maakt en haar raadgevingen toekent, die zeker van veel gezond oordeel getuigen. Zij zou namelijk Pindarus hebben aangeraden de oude overleveringen en mythen in zijne verzen te gebruiken, en toen hij dit in zijnen jeugdigen ijver met groote overdadigheid ging doen, hem lachend toegeroepen hebben: ‘men moet met de hand, niet met den vollen zak zaaien.’
Pindarus had ook andere leermeesters, althans zijn vader en oom worden onder de Boeotische toonkunstenaars genoemd. Zij beoefenden de fluit, die uit Klein Azië in Boeotie overgebragt was, en aldaar vooral bij de dienst van Bacchus gebezigd werd. Het fluitspel der Boeotiers was dan ook in het oude Hellas bijzonder beroemd.
Pindarus was met dit onderricht echter niet te vrede en streefde naar hooger roem dan om muziekant of lierdichter bij de Bacchusfeesten te zijn. Hij ging in de leer bij Lasos van Hermione, die vooral als kenner der theorie van de toonen dichtkunst beroemd was, en strekte zijne werkzaamheid over geheel Griekenland uit. Hij maakte gedichten op Thessalische edellieden, op Sicilische vorsten, op koninggen van Cyrene en Macedonië, op vrije Grieksche steden. Hij dichtte voor alle Grieksche stammen, en werd in Athene tot openlijken gastvriend benoemd, en door de inwoners van Ceos met het vervaardigen van een lied voor gewijde optochten belast. Men houde hem echter niet voor eenen gewonen loondichter. Hij nam ja belooningen aan, wat trouwens in zijnen tijd algemeen gedaan werd; maar toch spreekt in zijne gedichten de innige overtuiging zijns harten. Hij prijst de deugd en het geluk zijner clienten, maar zonder overdrijving, raakt ook de keerzijde aan, en deelt dikwijls troost, waarschuwing en ver-
{==451==} {>>pagina-aanduiding<<}
maning uit. Zoo zegt hij tot den machtigen Hiero van Syracuse, die wel vele groote en edele eigenschappen had, maar tevens hebzuchtig en eergierig was, en zich door vleiende hovelingen tot hatelijke maatregelen liet verleiden: ‘Wees slechts zóó als gij wezen kunt; ook een aap is in de spottende spraak der kinderen schoon, zeer schoon: Rhadamantus echter is zalig, omdat hij echte vruchten van den geest geoogst, en zijn gemoed niet inwendig met misleidingen gevoed heeft, zooals zij door de kunst der oorblazers de menschen vervolgen. Het knipoogen der lasteraars is voor beiden, (den hoorder en den belasterde), een moeielijk te vermijden onheil, dewijl zij in hunne handelwijs geheel aan looze vossen gelijk zijn.’
In denzelfden mannelijk vrijmoedigen toon spreekt hij tot Arcesilaos IV van Cyrene, die later door dwingelandij zijne heerschappij verloor, en toen ter tijde eenen edelen Cyrenaeër in onverdiende ballingschap deed omzwerven: ‘Bezig nu de raadselen oplossende wijsheid van Oedipus. Wanneer men met eenen scherpen bijl de takken van eenen grooten eik afhouwt, en hare prachtige gedaante schendt: dan is wel zijnen bloei verdwenen, maar hij geeft nog bewijzen van kracht wanneer hij des winters door het vuur verteerd wordt, of als opgerichte pilaar in het paleis van eenen vreemden heerscher eene treurige dienst verricht, aan zijne plaats in het woud ontrukt.
Gij zijt tot arts van het land bestemd; Paean (de god der geneeskunst) eert u; daarom moet gij met milde hand de etterende wond verzorgen. Eene stad in verwarring te brengen dat kunnen ook zwakkeren; maar moeielijk is het haar weder in goeden staat te herstellen, indien niet op eens een god aan de leiders van den staat den rechten weg wijst. U is de gunst en de dank daarvoor bereid; verkrijg het van u, allen ijver aan het rijke Cyrene te besteden.’
Tot opheldering diene, dat Pindarus zich hier raadselachtig uitdrukt, maar met den eik Cyrene, met de takken de verbannen edelen, met het vuur des winters het oproer, met het paleis van den vreemden heerscher het persische rijk aanduidt.
Dit is voorwaar geene vleierij, maar hier brengt hij de oprechtheid in toepassing, die hij telkens aanprijst. Anders dan door liederen kwam hij echter niet met de staatslieden van zijnen tijd in aanraking, hetgeen moet geweten worden aan de ongelukkige omstandigheid, dat zijne vaderstad de partij der Perzen gekozen

{==452==} {>>pagina-aanduiding<<}
had. Hoezeer hem dit hinderde, hij zweeg er van, maar zocht gedurende den oorlog de inwendige twisten, waaraan Thebe leed, te doen bedaren; en na den oorlog gaf hij in voor Atheners en Aegineten bestemde liederen zijne bewondering voor den heldenmoed der overwinnaars openlijk te kennen. In een kort na de overgave van Thebe aan het Grieksche leger vervaardigd lied, vertoont zich zijne hevige droefheid over het onheil zijner vaderstad, maar wendt hij zich toch weder gaarne tot de dichtkunst, daar de Grieken nu evenwel uit grooten nood bevrijd zijn, en de steen van Tantalus van hun hoofd is afgewenteld. Hij hoopt, dat de vrijheid al het leed weder zal goed maken, en wendt zich met vriendelijk vertrouwen tot het volgens oude overleveringen met Thebe verwante Aegina, hopende, dat de voorspraak van dit volk bij de Peloponnesiërs het vernederde hoofd van Boeotie wellicht weder zal opheffen.
Dit is bijna alles, wat wij van des dichters levensomstandigheden en betrekkingen weten. Veel is het niet, maar een dichter leeft immers hoofdzakelijk in zijne liederen. Deze willen wij thans meer van nabij beschouwen. Veel hebben wij nog van hem over, maar nog veel meer is, helaas! verloren. Hij heeft lofliederen op verschillende goden, onder anderen op Apollo en Bacchus, liederen voor plechtige optochten, liederen voor reien van maagden, dansliederen, treurzangen, tafelliederen, lofliederen op vorsten, zegezangen voor overwinnaars in de openbare spelen vervaardigd, en al deze soorten waren in de oudheid beroemd; doch de afgunstige tijd heeft ze allen weggevaagd, behalve alleen de laatste soort, waarvan verscheidene stukken zijn bewaard gebleven. De groote verscheidenheid echter, die in de bewaarde liederen heerscht, stelt ons eenigszins in staat, om ook over hetgeen hij in de andere soorten heeft geleverd vermoedens te vormen.
Wanneer eene overwinning op een der groote feesten behaald was, hetzij dat de snelheid der rossen, of de kracht en vlugheid van het menschelijke ligchaam, of de uitstekende muziekale talenten des strijders, de overwinning verschaft hadden: dan werd niet alleen de overwinnaar, maar ook zijn geheele geslacht, ja zijne vaderstad daardoor verheerlijkt. Zulk eene overwinning werd, hetzij op de plaats van den strijd, hetzij in de woonplaats des overwinnaars met een heerlijk feest gevierd. Zoodanig feest had een godsdienstig karakter; het begon met plechtige optoch-
{==453==} {>>pagina-aanduiding<<}
ten naar de tempels en altaren, waarop een offer en een offermaaltijd volgde, terwijl eene vrolijke drinkpartij de feestelijkheid besloot. Bij zulk een echt Grieksch, tegelijk godsdienstig en vrolijk feest, trad nu een choor geoefende zangers op, om het zegelied, als het grootste sieraad van het feest voor te dragen; hetwelk óf bij den plechtigen ommegang, óf bij de vrolijke drinkpartij plaats had, zooals aan de nog bewaarde liederen duidelijk te zien is.
Plechtig en vrolijk was zulk een lied dus te gelijk, hetgeen door de natuur der Grieksche godsdienst van zelfs werd te weeg gebracht, en eene blijmoedige opmerking van al het schoone en heerlijke, dat in de aanleiding tot het feest gelegen was, bevond zich hier juist op hare plaats. De overwinning zelve wordt hierbij door Pindarus niet uitvoerig beschreven, wat voor de toeschouwers van den strijd overbodig was, maar is toch de spil, waar het geheele gedicht om draait. Pindarus onderrichtte zich eerst nauwkeurig van de levensomstandigheden van zijnen held en wist die vervolgens op eene verhevene wijs met de behaalde overwinning in verband te brengen. En daar de Grieken den mensch nooit alleen, steeds in verbintenis met zijn volk en zijn geslacht beschouwden: zoo vertoont zich aan Pindarus de tegenwoordige roem des overwinnaars steeds in samenhang met den toestand en de geschiedenis van den stam en den staat, waaruit hij gesproten is. Het geluk en de verdienste des overwinnaars komen hier evenzeer in aanmerking, want ook overwinningen in zulke wedstrijden, waar vooral persoonlijke sterkte en vlugheid den uitslag gaven, werden als goddelijke weldaden aangemerkt. Dit geluk wordt nu op zijn leven toegepast, en b.v. als eene troost voor vroegere rampen of een toevoegsel aan vroegeren voorspoed behandeld; waarbij dan opwekking tot nieuwen moed of vermaning tot dankbaarheid aan de goden en bescheiden gebruik van den voorspoed op hare plaats waren. Zoo zocht Pindarus den veel bezongenen Hiero te bewegen, om zijn door hartstochten geslingerd gemoed door de dichtkunst tot kalmte te brengen en van onedele driften te reinigen. Of prijst hij vooral de vlugheid en de kracht van den overwinnaar: dan geeft hij hem tevens den raad ook andere deugden aan te kweeken en zich eigen te maken, en zoekt hem tot matigheid, wijsheid, ouderliefde en vroomheid op te wekken. Vooral de laatste weegt zwaar in zijne schatting, en hij beschouwt de overwinning vaak

{==454==} {>>pagina-aanduiding<<}
als eene belooning voor vrome vereering van Hermes of de tweelingbroeders Castor en Pollux, die de gewijde spelen beschermen. Dit laatste is bij hem volkomen ernst, en hij weet geene betere oorzaak van de overwinning dan den goddelijken zegen. Pindarus is nimmer een gezwollen lofredenaar, maar toont overal, dat hij als vroom Griek en echt republikein ootmoed jegens de goden, en achting voor de medeburgers op den hoogsten prijs stelt.
Pindarus spreekt echter niet als een orakelen verkondigend priester of profeet, die zich als 't ware van de menschen afscheidt, en uit de hoogte zijne spreuken verkondigt; neen hij deelt persoonlijk in hetgeen hij bezingt, en vermeldt in zijne liederen vaak zijne bijzondere betrekking tot den overwinnaar.
Nu eens verdedigt hij zijne muze tegen beschuldigingen van partijdigheid, dan weer herinnert hij den overwinnaar aan vroeger tot hem gerichte opwekkingen, dan weer verontschuldigt hij zich, dat hij het verlangde lied niet eer geleverd heeft, en spoort als 't ware zich zelven aan, om nu toch zijne belofte te houden.
De zedekundige of godsdienstige denkbeeldeu, die Pindarus in zijne gedichten zoekt te verspreiden, ontwikkelt hij niet met wetenschappelijke uitvoerigheid, wat aan zijne poëzy den doodsteek zou gegeven hebben; maar hij drukt ze uit in korte spreuken of gezegden, waardoor hij zijn eigen overtuiging uitspreekt, b.v. ‘Ik begeer niet veel rijkdom in mijne binnenkamer te verbergen, maar zelf mijn leven te genieten en door milde giften aan mijne vrienden een goeden naam te verkrijgen.’ Na zulk een kort gezegde gaat hij verder, maar laat als 't ware een zaadkorrel in den geest achter, waaruit wellicht later edele gevoelens en daden kunnen ontkiemen. In zijne mythische verhalen daarentegen is hij veel uitvoeriger. Vroeger meende men, dat die slechts tot aanvulling dienden, maar de latere uitleggers hebben hun verband met de overige deelen van het gedicht duidelijk aangewezen. Soms neemt de dichter den schijn aan, als of hij zich door geestdrift heeft laten meêslepen, doch dit is louter schijn en behoort tot de dichtelijke inkleeding.
Het verband tusschen die mythische verhalen en den inhoud van het lied ligt óf in de personen óf in de denkbeelden. In het eerste geval zijn het de oude heroën, welke als stamvaders van de overwinnaars of als stichters hunner vaderstad beschouwd werden, die in het gedicht moeten geprezen worden, of ook de oprichters van de spelen, waarin hij zijnen roem behaald heeft.

{==455==} {>>pagina-aanduiding<<}
Zoo spreekt Pindarus nooit van overwinnaars uit Aegina of hij vermeldt het geslacht der Aeaciden, waarvoor hij eene bijzondere genegenheid koesterde; en den roem van Heracles te vermelden is ook een zijner geliefkoosde bezigheden. In het tweede geval vergelijkt hij gebeurtenissen uit den heldentijd met de omstandigheden of daden van hen, die hij bezingt; of vindt in die oude verhalen heilzame voorbeelden, waaruit hij nuttige lessen afleidt. Het liefst doet hij beide te gelijk, en vindt juist in de geschiedenis der stamheroën van den overwinnaar punten van vergelijking. Zoo vermeldt hij bij voorbeeld den tocht der Argonauten in een lied op koning Arcesilaos van Cyrene, omdat het koninglijk geslacht van Cyrene van de Argonauten heette af te stammen, en teveus omdat hij de betrekking van Arcesilaos tot Damophilos met die van Pelias tot Jason wilde vergelijken.
De samenhang der onderdeelen van Pindarus' liederen is dikwijls duister, want hij heeft geene inleiding, textverklaring, betoog, en toepassing, maar nadat hij zich zijn onderwerp volkomen levendig heeft voor den geest gesteld, werkt hij de daarin liggende reeksen van denkbeelden één voor één uit, terwijl hij dikwijls schijnbaar ongegrond van de ééne reeks op de andere overspringt en eerst op het laatst al die draden in éénen knoop vereenigt. Zoo heeft hij zich in zijn lied op de Pytische overwinning, die Hiero als burger der door hem gestichte stad Aetna verkreeg, ten doel gesteld Hiero de voortreffelijkheid eener kalme, door muzijk veredelde gemoedstemming aan te bevelen. Hij begint met te zeggen, dat de muzijk de goden op den Olympus vermaakt en zaligt. Alleen Typhon, de vijand der goden, die onder den berg Aetna ligt, heeft daar geen genot van. Nu gaat de dichter van den berg op de gelijknamige stad over, prijst haren stichter Hiero om zijne dapperheid en om de goede wetten, die hij aan de stad heeft gegeven en komt dan tot zijn doel, namelijk Hiero te vermanen en zich bij de zangers een goeden naam te verwerven.
De liederen van Pindarus zijn vol verscheidenheid, elk heeft zijn eigen toon, de gedachten bewegen zich op eigenaardige wijs, en de dichtmaat is met het geheel in overeenstemming. Al de verscheidenheden echter, waarin Pindarus dichtmaat zoo rijk is, laten zich tot de drie soorten; de Dorische, Aeolische en Lydische terugbrengen. In de Dorische liederen heerschen dactylische en trochéïsche dichtmaten, zij zijn deftig en waardig en het geheel maakt een plechtigen indruk. De aeolische oden hebben

{==456==} {>>pagina-aanduiding<<}
vrolijker maat en bewegen zich vlugger en gemakkelijker, de geest is er meer in beweging en de persoonlijke gevoelens des dichters komen meer op den voorgrond; de Lydische eindelijk zijn bijzonder zacht en liefelijk en vooral geschikt om de goden te vereeren, weshalve zij bij voorkeur voor de altaren gezongen werden.
Dit is in het kort de karakterschets van Pindarus en van zijne poëzy, voor zoover wij daarover tegenwoordig nog kunnen oordeelen. Dat zulk een dichter ook in Nederland beoefend wordt, moet alle liefhebbers der oude letteren verheugen. Nu willen wij nog kortelijk opgeven, wat in het voor ons liggende werk voor Pindarus verricht is.
Het boek begint, na eene korte, hartelijke opdracht aan eenen vriend des schrijvers, dr. Ludwich Koch, met eene verhandeling. Over de wijsheid van Pindarus. Deze verhandeling is reeds in het jaar 1837 geschreven, en wordt thans herdrukt. Zij toont dus, dat de schrijver na zoo vele jaren nog een bewonderaar van Pindarus gebleven is, en dat zijne denkbeelden omtrent den dichter in al dien tijd niet belangrijk veranderd zijn. Deze verhandeling loopt hoofdzakelijk over de denkbeelden van Pindarus omtrent goddelijke en menschelijke zaken en zijne wijze van die in te kleeden en uit te drukken. Ook komen daarin vergelijkingen voor van Pindarus met andere Grieksche dichters en proza-schrijvers, die dergelijke stoffen behandeld hebben. Zij is geheel in den trant der Initia Philosophiae Flatonicae van van Heusde. Ofschoon deze schrijftrant tegenwoordig minder gewoon is, keuren wij het toch geenszins af, dat de schrijver, indien deze oude verhandeling hem nu nog voldoet, ze als inleiding voorop plaatst, maar hadden toch gaarne gezien, dat hij er twee § § aan had toegevoegd, namelijk ééne over het verband tusschen de leer van Pythagoras en de denkbeelden van Pindarus, en ééne over den metrischen vorm der Pindarische liederen. Wil men Pindarus volledig beoordeelen, dan moeten beide punten nauwkeurig onderzocht worden.
Na deze inleiding volgt de Grieksche text der Olympische oden met Kritische aanteekeningen, die de verschillende lezingen opgeven benevens de redenen, waarom de schrijver de ééne lezing boven de andere verkiest, of waarom de lezing der handschriften door gissingen moet verbeterd worden.
Hierop volgt eene Latijnsche vertaling, die m.i. overbodig is Is de text goed vastgesteld en zijn de moeielijkheden der inter

{==457==} {>>pagina-aanduiding<<}
pretatie, zooals de schrijver zelf in eenen uitvoerigen commentarius van ruim 300 blz. gedaan heeft, door uitlegging zooveel mogelijk weggenomen: dan is eene Latijnsche vertaling in proza niet meer noodig, al is die overigens nog zoo verdienstelijk. Iets anders ware het, indien de schrijver eene vertaling in Latijnsche verzen gegeven had, die als kunstwerk verdienstelijk was. Eene Latijnsche vertaling in proza van een dichter als Pindarus moet bij de welluidende poëzy van het origineel te veel afvallen, om geen onaangenamen indruk te maken. Dit is echter niet zoo gemeend, alsof de vertaling in hare soort niet goed ware, maar het geheele genre bevalt mij niet.
De commentarius is uitvoerig en met vlijt bewerkt. De schrijver geeft niet alleen zijn eigen meening, maar is gelijk aan ‘een heer des huizes, die uit zijnen schat oude en nieuwe dingen voortbrengt’; want hij zoekt uit oude en nieuwe schrijvers alles bijeen, wat tot opheldering van zijnen lievelings schrijver kan dienen. Het eenige, dat wij hier weder missen, is hetzelfde, wat wij reeds in de inleiding vruchteloos zoeken. Pythagoras en de metriek moesten meer in aanmerking genomen zijn. Welligt is het niet toevallig, dat beiden even stiefmoederlijk zijn behandeld, want het is bekend, hoe de vader van de harmonie der spheren juist de theorie der muzijk met liefde behandeld heeft.
Summa summarum juichen wij deze uitgave van Pindarus Olympische oden zeer toe, en hopen, dat de schrijver genoeg ondersteuning en ook tijd en krachten moge verkrijgen, om de andere oden van Pindarus op dezelfde wijs te behandelen.

D. Burger.
LETTERKUNDIG LEVEN VAN MARCUS TULLIUS CICERO, in zijne kindschheid en eerste jongelingsjaren, door Dr. C.A. Abbing. Hoorn, Gebr. Vermande. 1866. XXXII en 192 blz. 8o. Prijs ƒ 1.85.
De negentiende eeuw mag met recht de negerende eeuw genoemd worden. Alles wordt tegenwoordig anders opgevat dan voorheen. Voor zoover dit een gevolg is van het vinden van nieuwe hulpmiddelen, b.v. sanskriet, teleskopen of inscriptiën, moeten wij het toejuichen en ons er in verheugen, dat wij werkelijk meer weten dan vorige geslachten. Wanneer het echter uit zucht om iets nieuws te zeggen voorkomt, en men eenvoudig redeneert: vroeger was in de meening der menschen a = + b,

{==458==} {>>pagina-aanduiding<<}
daarom zullen wij nu stellen dat a = - b is: dan vinden wij dit een treurig verschijnsel, dat ons aan Carneades, zaliger gedachtenis herinnert, die den éénen dag het voortreffelijke der rechtvaardigheid bewees, en aannam den volgenden dag het tegendeel te bewijzen, waarom Cato dan ook aanried, hem zoodra mogelijk te expedieren. Wat vroeger als eene aardigheid geopperd werd, - dat men namelijk gemakkelijk zou kunnen bewijzen, dat Napoleon I nooit bestaan heeft, - kan weldra ernst worden, wanneer men b.v. er toe komt om de tastbare ongerijmdheid op te merken van het verhaal, dat de Engelsche regering hem liever op het verwijderde St. Helena dan op het kasteel van Edinburg gevangen hield; of om in te zien, dat St. Helena eene klaarblijkelijke repetitie van Elba, Waterloo van Leipzig, de terugkomst uit Elba van die uit Egypte is, en wij dus hier twee verschillende overleveringen van dezelfde legende hebben, weshalve hij, die hieraan nog durft te twijfelen, met recht kan beschuldigd worden van niet op de hoogte van de wetenschap te staan. Dat deze voorstelling niet overdreven is, blijkt uit vele feiten. Of is niet voor eenigen tijd Messalina als eene kuische vrouw voorgesteld? Is niet onlangs Tiberius gerehabiliteerd en Tacitus daarentegen van zijnen naam van geloofwaardig geschiedschrijver beroofd? Beweert men niet tegenwoordig dat Vergilius, die vroeger Virgilius heette en een groot dichter genoemd werd, een plagiarius en prulschrijver is, dat Cicero wien men voorheen ietwat pruikerig het grootste vernuft onder de heidenen noemde en wien zelfs keizer Augustus een oprecht patriot heette, niets anders was dan een winderig advokaat en kwakzalver, die zich niet ontzien heeft, in het belang van de aristokraten, die hij als echt parvenu aanhing, den deugdzamen en vaderlandslievenden Catilina te belasteren, terwijl deze laster zóóveel ingang vond, dat hij zelfs Cicero's vijand Sallustius
medesleepte.
Wanneer ik vernam, dat in een academisch proefschrift bewezen was, dat Judas Makkabéus een lafaard, Numa Pompilius een vrijgeest en Mezentius een vir piissimus geweest is, dan zou ik mij daarover in 't geheel niet verwonderen in eene eeuw, waarin zelfs de redactie van een geacht tijdschrift de metamorphoze der meikersen in een kleinaziatisch volk in hare bescherming heeft genomen.
Het verheugt mij in het bovenstaande werk eenen anderen geest te ontdekken. Zonder bepaald een laudator temporis acti

{==459==} {>>pagina-aanduiding<<}
te zijn is Dr. Abbing toch niet onvoorwaardelijk overtuigd, dat alles wat vroeger schoon werd gevonden nu leelijk geworden is; en ofschoon hij niet als Erasmus op het punt is van te zeggen: sancte Cicero! ora pro nobis, zoo heeft hij toch een open oog voor de edele gevoelens en de letterkundige verdiensten van dien tegenwoordig zoo verguisden Romein. Hierom zal zijn boek natuurlijk veel tegenspraak uitlokken, en hierom juist hebben wij het met veel genoegen gelezen. Cicero was niet volmaakt, en toonde niet die volhoudende kracht, die een gevolg is van eenzijdig doordraven op één beginsel, m.a.w. van monomanie; maar toch aarzelen wij niet te zeggen, dat het voor Rome een geluk zou geweest zijn, indien het wat meer senatoren als Cicero gehad had. Doch dit betreft zijne staatkunde; - het boek bespreekt zijn letterkundig leven. Dit laatste is trouwens hetgeen ons de meeste belangstelling inboezemt. Als redenaar is Cicero groot, en verdient nog altijd door allen, die welsprekendheid liefhebben, bestudeerd te worden. Als schrijver over de theorie der welsprekendheid was hij het waard, dat mijn betreurde leermeester J. Bake zijne laatste krachten aan de boeken de Oratore besteedde. Als wijsgeer was hij zeker niet bedreven in de dialektische methode, die een begrip door Satz, Gegensatz en Vermittelung zich laat ontwikkelen en aus abstrakten Begriffen die Wirklichheit weisz herauszuklauben, maar toch is zijne werkzaamheid in het vak der wijsbegeerte voor Rome niet alleen, maar ook voor latere geslachten zeer heilzaam geweest, en is het nog voor jonge lieden eene uitmuntende inleiding in de wijsbegeerte, wanneer zij de opera philosophica van Cicero bestuderen; terwijl zijne boeken de Officiis althans door de aanhangers der morale indépendante niet mogen verwaarloosd worden, daar Cicero ten minste de beschuldiging niet verdient, dat hij herinneringen uit zijne cathechisatie voor uitspraken
van zijn inwendig, aangeboren gevoel uitgeeft. Wij meenen dus het boek van dr. Abbing te mogen aanprijzen, en zullen tot bewijs eene inhoudsopgave daarvan mededeelen.
De schrijver begint met eene vrij uitvoerige inleiding, waarvan de gang der denkbeelden kortelijk deze is:
Het onderwijs is in den laatsten tijd aanmerkelijk verbeterd en uitgebreid. Het latijn is daardoor niet meer het eenige of voornaamste vak van studie, ja het wordt zelfs wel eens met minachting behandeld, waartoe men zich zelfs op het gezag van

{==460==} {>>pagina-aanduiding<<}
Wijttenbach beroept, die verhaalt, hoe hij, na goed Grieksch geleerd te hebben, in korten tijd groote vorderingen in het Latijn gemaakt had. Ondertusschen vergeet men hierbij, dat Wijttenbach een genie was, en dat zijne vroegere studie in het Latijn, die hij zelf zeer gering vindt, inderdaad vrij wat beteekende. De historisch-genetische weg, is zeker van het Grieksch naar het Latijn, doch vóór het Grieksch ligt dan nog het Oostersch. Deze weg is goed voor philologen van beroep, die hun geheele leven aan de taalstudie kunnen wijden, maar voor de gymnasiën veel te lang. Zij hebben het Latijn noodig en mogen het dus niet verwaarloozen. Onder de latijnsche schrijvers echter is Cicero de meest aanbevelenswaardige, daarom wil de schrijver hier eene bijdrage tot juiste waardeering van Cicero leveren.
Deze gang van redenering moeten wij goedkeuren. Veelal worden de wetenschappelijke en de opvoedkundige wijze van beschouwing verward. Wilde men alle wetenschappen zóó aan de jeugd onderwijzen als zij zich historisch ontwikkeld hebben; van waar zou men dan den tijd bekomen, om zulk een weg behoorlijk af te loopen? Dergelijke beschouwingen toonen gebrek aan praktische ondervinding, en zijn alleen geschikt om het onderwijs onmogelijk te maken.
Na de inleiding volgt het letterkundig leven van Cicero. Op dezen titel hebben wij eene aanmerking. Hij drukt niet goed uit, wat in het volgende gegeven wordt. Beter ware Letterkundige vorming of Letterkundige opvoeding van Cicero; want in het volgende wordt vooral aangetoond, hoe Cicero in de letterkunde de man geworden is, dien wij nog tegenwoordig uit zijne schriften bewonderen.
Eerst vernemen wij het een en ander over zijne geboorteplaats en familie, waaruit blijkt, dat hij uit een meer solide dan schitterend geslacht was, waarin nog iets van die provincialis frugalitas gevonden werd. Het zedebederf der hoofdstad heeft zijne jeugd niet bedorven.
Zijn vader merkte spoedig, dat er meer in den jongen zat, en besloot hem voor eenen hoogeren werkkring geschikt te maken, dan waarin hij zich zelf bewoog. Hiertoe had hij vooral door zijne aangehuwde familie gelegenheid. Hij wist hem aan de groote redenaars M. Antonius en L. Licinius Crassus aan te bevelen, opdat hij door hun raad in zijne

{==461==} {>>pagina-aanduiding<<}
studie zou bestuurd worden. Vooral Crassus had veel invloed op den jongeling. Crassus belette hem latijnsche rhetors te hooren, maar deed hem de grieksche letterkunde beoefenen, en zorgde, dat hij door den dichter Archias onderwezen werd, dien hij later zulk een schoon bewijs van dankbaarheid gegeven heeft. Door zijne studie van het grieksch werd Cicero van zelfs tot de dichtkunst gebracht, en vertaalde de sterrekundige gedichten van Aratos, maakte zelf een gedicht Pontius Glaucus genaamd, bestudeerde Enius en Terentius en vervaardigde nog een heldendicht op Marius en op de heldendaden zijns broeders in Gallië. Van die verzen is weinig over, en zij schijnen ook niet bijzonder schoon geweest te zijn. Ondertusschen waren zij voor den toekomstigen redenaar niet nutteloos, want zijn gevoel voor welluidendheid, waardoor zijn proza zoozeer uitmunt, en zijne copia verborum heeft er zekerlijk door gewonnen. Verder leerde hij veel door het voorbeeld van Crassus, wiens werkzaamheid hij van nabij gade sloeg, en door den omgang met de achtenswaardige, beschaafde vrouwen, die tot diens familie behoorden.
Had Cicero Crassus alleen gekend, dan ware hij diens navolger geworden. Hij was voor iets hoogers bestemd, en moest zijnen leermeester overtreffen, ja het ideaal van een redenaar, dat zelfs door Crassus niet bereikt was, voor zijne verbeelding hebben, om zich daarnaar te vormen; zooals hij het later in zijnen orator schilderde. Hiertoe was het vooreerst nuttig, dat hij ook met andere redenaars omging, en wel vooreerst met Antonius, die zelf de welsprekendheid zóó hoog stelde, dat hij zeide: vele welbespraakten gezien te hebben, maar geenen welsprekenden; en verder met Sulpicins, Cotta en anderen, voor welke hij een gedenkteeken in zijne boeken de Oratore heeft opgericht. Ook uit de bibliotheek van Sulla heeft hij veel nut getrokken, zooals hij zelf in de aardige scène in 't begin van het derde boek de Finibus herinnert.
In zijne juridische studiën had hij veel nut van den omgang met de rechtskundige familie der Scaevola's, waarin de rechtskennis als erfelijk was, en die hij als prudentes antwoorden op juridische vragen hoorde geven. Wat echter aan hunne rechtsgeleerde kennis ontbrak, namelijk stelselmatigheid, heeft hij later zelf aangevuld.
Cicero's studiën werden afgebroken, doordien hij als echt Romein verplicht was in het leger te dienen, en wel in den oorlog

{==462==} {>>pagina-aanduiding<<}
der bondgenooten. Deze afbreking heeft hem echter geen nadeel gedaan, evenmin als het onzen geleerden geschaad heeft, die in hunne jeugd den tiendaagschen veldtocht hebben medegemaakt. Door zulk eene gedwongene af breking van letterarbeid wordt de mannelijke kracht versterkt, en een echt liefhebber van studie vat die naderhand des te ijveriger weer op. Het ware te wenschen, dat ook in ons vaderland het Pruissische stelsel, waarbij ieder verplicht is te dienen, werd ingevoerd. Het zou aan de fatsoenlijke klassen meer veerkracht geven, en het leger zedelijk verheffen. Doch dit in het voorbijgaan. Cicero bleef geen krijgsman, maar hervatte zijne letterkundige studie.
Cicero's romeinsche vrienden waren meestal meer of min met de Stoicijnsche wijsbegeerte bekend, waarin Cicero zelf door Diodotus onderwezen werd. Vooral de geest van Panaetius, wiens boeken over de Plichten Cicero zelf voor Romeinen bewerkt heeft, leefde in hunne denkwijze voort. Verder maakte Cicero met de leer van Epicurus kennis door het onderwijs van Phaedrus en Patro, maar wat vooral eenen heilzamen invloed op hem uitoefende was, dat hij het onderwijs genoot van den uitstekenden wijsgeer Philo, den hervormer der academische school, die deze tot de Platonische en Socratische beginselen terugbracht. Ook van Aristoteles schijnt Cicero verscheidene werken gelezen te hebben. Wat hij uit dit alles ontleend heeft, blijkt uit zijn eigen arbeid, vooral uit zijne boeken de Officiis, de Legibus en de Republica.
Cicero zag Hortensius schitteren en werd tot naijver aangespoord. Als redenaar met Hortensius in het strijdperk te treden scheen vermetel, maar Cicero waagde het, en overwon. De reden hiervan zal wel deze zijn, dat Cicero eenen beteren wetenschappelijken grond gelegd, en vooral meer werk van de wijsbegeerte gemaakt had.
Het behoeft nauwlijks herinnerd te worden, dat Cicero ook de studie zijner moedertaal niet verwaarloosde. Hij hield echter in het oog, dat hij een redenaar, geen grammaticus wilde worden, en beoefende dus minder de theorie dan wel de praktijk der taal door het bestuderen der beste schrijvers, door oefeningen in het stellen en door vertalingen uit het grieksch in het latijn, waardoor hij het zóó ver bracht, dat hij, zonder zelf over latijnsche grammatica te schrijven, de wetgever der latijnsche grammatica geworden is, en zijn gezag als afdoende in vraagstukken van grammatischen aard beschouwd wordt.

{==463==} {>>pagina-aanduiding<<}

Ook de rhetorica heeft hij met geest beoefend, zooals én uit zijne redevoeringen én uit zijne rhetorische schriften blijkt. De laatsten zijn uitstekend, gelijk van iemand te verwachten was, die niet alleen de theorie der rhetorica beoefende, maar daarmede de praktijk vereenigde en bovendien wijsgeerig gevormd was.
Ziehier in korte woorden den inhoud van het voor ons liggende boek. Wij aarzelen niet het te prijzen en aan te bevelen, al moeten wij erkennen, dat het niet geheel sine ira et studio geschreven is, maar dat het veel heeft van eene lofrede, en er weinig kritiek in gevonden wordt. Maar is er dan geene zaligheid zonder kritiek? Moeten dan de verdiensten van groote mannen uit de oudheid altijd beknibbeld worden? Is niet veel meer de aanmerking waar, met welke het boek besloten wordt, dat de vlekken, die in Cicero worden aangewezen, grootendeels daaraan te wijten zijn, dat hij zijn geheele gemoed in zijne brieven heeft uitgestort, terwijl anderen, die soms een beter figuur schijnen te maken, dit hieraan te danken hebben, dat er van hen geen gemeenzame brieven over zijn, en wij hen dus alleen in hun officieel gewaad te zien krijgen? Wij gelooven, dat het lezen van dit boek aan jonge lieden allezins is aan te prijzen.
D. Burger.
AMSTERDAMSCHE KLEINIGHEDEN, door J. ter Gouw. Te Amsterdam, bij C.L. Brinkman, 1864. Prijs ƒ 1.25.

EENE WANDELING IN AMSTERDAM, IN HET MIDDEN DER ZEVENTIENDE EEUW, door J. ter Gouw. Tweede druk. Te Amsterdam, bij C.L. Brinkman, 1865. Prijs ƒ 1.25.

NALEZING OP MIJNE AMSTELODAMIANA. Te Amsterdam, bij C.L. Brinkman, 1866. Prijs ƒ 1.25.
‘OM de nieuwsgierigheit van Heer Vrolykhart en de verdere vrienden (sprak de heer Eelhart) betreffende de oudheden van Amstellandt te voldoen, zo gelieven de vrienden te weten....’ Aldus begint de eerzame Daniel Willink het tweede deel zijner Amstellandsche Arkadia, waarin ‘de wakkere Ernst, een man van een deftig gelaat en een ernstig gedrag, en zeer ervaren in de heilige bladen en Joodsche oudheden,’ en ‘de wakkere Eelhart, kundig niet alleen in alle oudheden onzes lands, maar ook in vele nutte wetenschappen,’ eene speelreis door Amstellandt doen, vergezeld van hunne respectieve huisvrouwen: ‘Zedelief, eene uitstekende liefhebster van waarheit en deugdt,’

{==464==} {>>pagina-aanduiding<<}
en ‘Rozegaardt, eene bekende beminster van bloemen en kruiden.’ Tot het gezelschap behooren nog: ‘Geestrijk, eene welopgevoede dochter van een geestigen aard, uit het sticht van Utrecht, Vrolykhart, een bereist Geldersch jongman, vrolyk van inborst en zeer bedreven in de kennisse van oude woorden en spreekwyzen, daar by een liefhebber is van de landbouw- wei- en visschery,’ - eindelijk ‘de dichtlievende heer Dichter, Amsterdammer, liefhebber van zyne geboortestadt en van zyn vaderlandt’, mitsgaders ‘des zelfs huisvrouw Zoetje.’
Dit zoet gezelschap discoureert over de Geschiedenis en Oudheden van Amsterdam en Amstelland met professorale deftigheid. Heer Dichter reciteert, waar 't pas geeft, brokstukken uit vaderlandsche dichters. Allerlei bijzonderheden uit ouden en nieuwen tijd komen ter sprake, de huwelijks- en begrafenisplegtigheden der Joden en Romeinen, de zeden van Germanen, Batavieren en Friezen, de Negers op de Goudkust, de Chinezen op Batavia, de ‘Indische Persianen’ en Turken. Voorts wordt gehandeld over goed- en duurkooptijden, over hoenders, kalkoenen en ‘ander gebraadt, te zwaarmoedig om te verteeren,’ over de beste wijze van aspergies te koken, wel te verstaan Amsterdamsche, ‘wier murwe sappigheit en volmondige lieffelykheit den smaak genoegen geven, al zyn ze zo groot niet als die waar van Strabo schryft, dat in Egyptea zo hoog en dik wassen als een Indiaansch riet, zo dat men vele gasten met ééne aspersie onthalen kan.’ Enz. enz.
Welk een olla podrida! Maar Daniel Willink achtte dien vorm uitnemend geschikt om de rijke Amsterdamsche kooplieden met lust te bezielen voor het historisch-merkwaardige in en om Amsterdam.
Ook de heer Ter Gouw, - vlijtig navorscher van Amstels Oudheid, - wil zijne tijdgenooten voor dezelfde onderwerpen winnen, waarover, ruim eene eeuw geleden, de onderzoeklievende Willink schreef. Maar hoeveel beter is de vorm, door Ter Gouw gekozen. Hier geen onnatuurlijke deftigheid, geen schoolvosserij, maar alles natuurlijk en frisch. Hier geene afmattende wijdloopigheid, maar bekuoptheid bij rijken inhoud. Zoo stijf en ongenietbaar de bijeenverzamelde oudheidkennis van Willink is, zoo los en bevallig weet Ter Gouw de resultaten zijner grondige nasporingen u te vertellen.
‘Pour qu'une oeuvre d'art soit complète, il faut deux conditions: qu'elle satisfasse au goût des artistes et au goût de tout

{==465==} {>>pagina-aanduiding<<}
le monde’, zegt een fransch schrijver. In hoever Daniel Willink voor zijn tijd aan die dubbele voorwaarde beantwoordde, durf ik niet bepalen; dat echter Ter Gouw niet slechts aan het grootere publiek bevalt, (de tweede druk van ‘Eene Wandeling in Amsterdam’ is hiervoor immers het bewijs,) maar dat hij ook op de goedkeuring der kenners regtmatige aanspraak heeft, is wel zeker.
Zijne ‘amsterdamsche kleinigheden,’ negen opstellen, reeds vroeger op één na in onze prachtalmanakken of tijdschriften geplaatst, maar nu in een bundeltje vereenigd, zijn allen juweeltjes. - De Heer Ter Gouw bezit de schoone gave van de resnltaten zijner historische nasporingen te populariseren; hij verstaat de niet gemakkelijke kunst van de aandacht zijner lezers te boeijen door wetenswaardige zaken duidelijk en bevallig te vertellen. Voegt ge bij de ‘Amsterdamsche Kleinigheden’ ‘Eene Wandeling in Amsterdam,’ dan kunt ge een helderen blik slaan op de ontwikkeling van Hollands hoofdstad; dan begrijpt ge, hoe zij van eene visschersbuurt allengs opgroeide tot eene welvarende poorterij, en daarna met snelle vlugt zich verhief tot eene bloeijende koopstad van meer dan tweemaal-honderdduizend zielen, eene wereldstad, die in de 17de eeuw, het tijdperk onzer glorie, de Koopmarkt van Europa genoemd kon worden.
Wat vindt men nu in de Amsterdamsche Kleinigheden? Vooreerst het opstel: Sinterklaes, een echt-Amsterdamsch onderwerp, het woelige kinderfeest, dat ‘jaarlijks Amsterdam inzonderheid in een atmospheer hult van al wat zoet en liefelijk is, en waarvan de geur, beter dan de stroom van lucht- en water-verversching, doordringt tot in de verste achterhoeken der groote stad.’ In Amsterdam was ‘Claesjen’ bovenal te huis. Waarom juist te dezer stede? En hoe lang reeds is op den zesden December hier te lande een Volks- en Kinderfeest gevierd?
In de bekende verhandeling over Sinterklaas van Frieslands Archivaris-Bibliothecaris Dr. Eelco Verwijs werd de herkomst van dit volksfeest afgeleid - (duidelijk en overtuigend, volgens den Heer Ter Gouw) - uit ‘den Heidensch-Germaanschen voortijd.’ Maar Mr. J. van Lennep trachtte in De Navorscher te bewijzen, dat het Sinterniklaasfeest in onze gewesten eerst sedert Filips-de-Schoone dagteekent. Ter Gouw is echter door Van Lennep niet overtuigd geworden, dat wij Nederlanders het feest aan Spanje moeten dankweten. Met Dr. Schotel zon hij liever meenen, dat reeds in 't midden der veertiende eeuw ‘St. her Nyclaes dach’ in ons

{==466==} {>>pagina-aanduiding<<}
Holland een kinderfeest was, en dat voor dit gevoelen stellige bewijzen aan te brengen zijn.
In ieder geval is het zeker, dat aan den bisschop van Myra, - als beschermheilige der zeevaarders hooggeëerd in alle zeeplaatsen en havens, - ook hier te lande kerken en kapellen gewijd werden reeds in de 10de en 11de eeuw. In die kapellen hingen onze zeevarende voorouders, na geleden schipbreuk, hunne van zeewater doorweekte kleederen ten toon, uit dankbaarheid voor hunne redding. Toen nu, in de 13de eeuw, Amstelredamme als een schippersvlek langs het ‘Dammerack’ ontstaan was, kozen die schippers en kooplieden Sint Nikolaas tot hun beschermheilige, en het eerst gebouwde kerkje werd hem toegewijd. Van toen af waren de Amsterdammers St. Niklaasmannen.
Hoe nu allengs de jaarlijksche vierdag van den schutspatroon ook een kinderfeest werd, en wat daarbij wetenswaardig is ter verklaring van den historischen oorsprong veler bijzonderheden, die tot Sinterklaas en zijn luidruchtigen dag, bepaaldelijk in Amsterdam, betrekking hebben, dat alles wordt hier zeer duidelijk en zeer onderhoudend verteld.
De oude groote Vischmarkt is het opschrift van het tweede opstel, een uitnemend tafereel, rijk in allerlei bijzonderheden. St. Pieter, de patroon der visschers, is de oudste Heilige van Amsterdam, en de Groote Vischmarkt te dier stede werd van alle vaderlandsche vischmarkten de eerste in rang, het forum van de helft der Amsterdamsche bevolking, waar het bonte en woelige volksleven in honderden nuances zich vertoonde, waar de rijke Hollandsche taal in al hare kracht en puntigheid gehoord, en waar jaarlijks op den St. Pietersdag, 29 Junij, 't luidruchtig Gildefeest gevierd werd.
Dit gansche tafereel is echt Hollandsch. Verrassend daarin is de episode van Trijntje Abrams, die jonge blom van even zestien jaren, dienstmaagd in zeker huis op den Haarlemmerdijk, waar 't alle nachten verschrikkelijk spookte, totdat Mijnheer de schont het spook liet overrompelen, dat nu bleek te zijn Trijntje Abrams zelve, die dit kunstje maar had uitgevonden om haar meester en vrouw wat schrik aan te jagen en intusschen wat geld uit haar vrouws tasch te nemen. 24 Januarij 1680 werd zij gecondemneerd om 14 dagen te water en te brood te zitten, ‘ten einde zooveel te beter op een geest te lijken’, en dan tusschen schouten-dienderen de Groote Vischmarkt omgeleid te worden ‘tot heure meerdere

{==467==} {>>pagina-aanduiding<<}
beschaemtheit’, d.i. tot hare zedelijke verbetering, onder 't schaterend lagchen van alle vrouwen en meiden, en het aanhoudend geroep van spook! spook!
Heintje-Hoek is een welgelukt tafereel uit den tijd der hoeksche en kabeljaauwsche twisten. De zonderlinge verraderij van zekeren Crever, om de Hoekschen in Amsterdam den voet te ligten, - een werkelijk feit, - wordt hier in direct verband gebragt met den naam der Heintje-Hoeksteeg, wiens oorsprong overigens onbekend is. Hoe vernuftig de combinerende fictie ook zij, zoo mag men toch, met den auteur zelven (in zijn voorberigt), er aan twijfelen, of eene vertelling, die slechts half historisch en voor de andere helft versiering is, in dit bundeltje hare regte plaats gevonden heeft.
Barbera Adriaens. Een Hollandsch trouwgeval zonder exempel, dat vader Cats had moeten kennen! - 't Is de vreemde historie van eene jonge meid uit Brouwershaven, te Amsterdam voorgevallen in 1632. Schilderachtig is in dit verhaal zoowel de beschrijving van den Dam zelven als die van het kluchtig vrouwenrumoer aldaar. 't Geheele stuk is eene levendige schets uit het Amsterdamsche volksleven in de zeventiende eeuw. 't Had een zelfde opschrift kunnen dragen als het nu volgend verhaal, omdat, toen Barbera Adriaens in de gevangenis haar vonnis wachtte, juist op dat pas de Hertogin van Bouillon Amsterdam met een bezoek vereerde en door hare hooge recommandatie de dwaze meid, die te veel gehecht had aan 't spreekwoord, dat de kleêren den man maken, uit de boeijen verloste, zoodat ze met een bannissement van 24 jaren er af kwam.
Hooge recommandatie. Jan Jochems, een jonge matroos uit Kortenhoef, heeft te Amsterdam een man, die zonder oorzaak hem grof beleedigde en onverhoeds te lijf wilde, in drift door een steenworp gedood. Terwijl hij daarvoor in de boeijen zit om weldra zijne straf te ontvangen, doet Maria de Medicis haren plegtigen intogt in Amsterdam. De oude vader van Jan Jochems, diens buurman en de schoolmeester van Kortenhoef nemen het moedig besluit de Koningin te gaan spreken, ten einde hare voorspraak voor den gevangene in te roepen. Met hun drieën te Amsterdam gekomen, stappen zij naar het Prinsenhof. Hunne boersche eenvoudigheid verwerft hun den toegang tot de Koningin, voor wie de vader een voetval doet, bij monde van den schoolmeester Hare Majesteit smeekende om ten gunste van

{==468==} {>>pagina-aanduiding<<}
zijn zoon bij Mijne Heeren van den Gerechte tusschenbeide te treden. Maria de Medicis verwerft gratie voor Jan Jochems, die alzoo, door deze hooge recommandatie, van pijnbank en doodstraf vrij komt. - Ook dit verhaal verdient allen lof; 't is zeer dramatisch en boeijend. Leest ge hierbij uit ‘Eene Wandeling in Amsterdam’ (bladz. 138-149) de aardige beschrijving in rijm van de Joyeuse Entrée der Koningin, dan zijt ge in verbeelding tegenwoordig bij de festiviteiten, die, in September 1638, te Amsterdam ter eere van Maria de Medicis plaats vonden, en dan haalt ge nog wel eens het fraaije prentwerk van Barlaeus te voorschijn, dat u die feestelijke ontvangst met al hare luisterrijke vertooningen aanschouwen doet.
Vondels Swaenenburg. In dit stukje wordt de aandacht gevestigd op de gevelsteenen, die aan zoo menig huis van vroeger tijd gewoonlijk ter hoogte van de tweede verdieping ingemetseld en niet zelden met kunst bewerkt zijn. - Dat deze oude gevelsteentjes, die doorgaans dienden om het huis een naam en den bewoner een adres te geven, niet slechts den lust onzer voorouders voor al wat beeldrijk is doen kennen, maar ook in andere opzigten historisch-belangrijk kunnen zijn, toont de heer Ter Gouw door meer dan een voorbeeld aan.
Reeds in het eerste opstel van dezen bundel heeft hij den ouden steen, die nog altijd op den Dam, in den zijmuur van het hoekhuis aan het Damrak te zien is, en waarop ‘Sinterclaes’ afgebeeld staat, treffelijk geillustreerd. - Evenzoo wordt nu in dit zesde opstel, ‘Vondels Swaenenburg’ getiteld, de gevelsteen aan een huis van 1640 (in de Staalstraat) in verband gebragt met Vondels Swaenenburg in zijn Gijsbrecht van Amstel, en zoo de reden ontdekt, waarom de dichter dat slot omstreeks deze plek geplaatst heeft. Inderdaad dit gevelsteentje, zoo belangrijk wegens zijn dichterlijken oorsprong, behoort bij den Gijsbrecht.
Ook het volgend opstel: De Pelt of het Lijkkleed, bewijst wat een oud gevelsteentje beteekenen kan. Hier wordt de steen, boven de poort van het Zuiderkerkhof op de St. Antonie-breêstraat ingemetseld, het middel ter gelukkige opheldering van het oud-hollandsche woord pelt in zijne beteekening van ‘lijkkleed.’ - Dat ook in de beide laatstgenoemde stukjes nog veel meer gevonden wordt, dan de titels aanduiden, zal de lezer met genoegen ontwaren.

{==469==} {>>pagina-aanduiding<<}

Het 8ste opstel geeft een historisch overzigt van den vroegeren en lateren toestand van Amsterdams omstreken. - Reeds sedert de 15de eeuw omringden de Amsterdammers hunne stad met een groenen krans van lusthoven en speeltuinen. Toen zag de Amstel, die nog met sterken stroom Ywaarts vloeide, langs zijne boorden eene lustwarande, met buitenplaats aan buitenplaats, en die zich uitstrekte van voor de poorten der stad tot uren ver in 't ronde. Maar reeds in de 16de eeuw, toen de waterstand der Zuiderzee hooger en de zeegaten van Texel en 't Flie wijder geworden waren, waardoor de Amstel zijne afstrooming verloor, werd de omtrek van Amsterdam zóó waterrijk, dat weilanden en lusthoven wel acht maanden jaarlijks onder water doken. - Fraaije episoden in dit opstel zijn ‘Spieghels Meerhuizen’ en de beschrijving der Diemermeer vóór en na de bedijking.
Het laatste stukje in dezen bundel leert den oorsprong kennen van het Admiraalzeilen op Y en Amstel.

eene wandeling in amsterdam in het midden der zeventiende eeuw. Ziedaar den gelukkig gekozen vorm, om de magtige koopstad te doen kennen, zooals zij zich voordeed in de jaren tusschen den eersten en den tweeden engelschen oorlog. De schrijver heeft zelfs een bepaald jaar, 1662, zich voorgesteld. Toen was Hollands hoofdstad in de volste kracht harer ontwikkeling. Handel en vrijheid lokten tallooze vreemdelingen binnen hare muren. Met iederen dag nam het getal harer inwoners toe. Reeds was de vierde vergrooting aaugevangen, om op eens de uitgebreidheid met twee derden te vermeerderen. Hoe woelde en werkte het toen tusschen de oude en nieuwe wallen, om vroegere toestanden te bedelven en nieuwe in 't leven te roepen, om ‘de Koopmarkt van Europa’ in eene halve maan uit te breiden aan Y en Amstel.
In dien tijd dus verplaatst zich de lezer, waar hij met zijn kundigen gids door Amsterdams straten wandelt. Wel niet

‘Langs alle grachten, alle pleinen, alle werven! 
Al de eilanden in 't rond, en alle schepen op, 
En alle kerken in’..... 

Zulk eene wandeling ware al te vermoeijend. Slechts een gedeelte der groote stad kan in oogenschouw genomen worden. Maar 't is niet het minst belangrijke wat gij zoo ziet, wanneer ge, van den Buitenamstel langs 't Rokin naar den Dam en het

{==470==} {>>pagina-aanduiding<<}
Damrak gekomen, naar de Nieuwebrug en 't Groote-Wynvat wandelt, - om nu langs den O.Z. Achterburgwal, door de Oude-doelestraat en de Halsteeg naar den Vijgendam te gaan; - voorts van den Dam langs de Heere- en langs de Keizersgracht naar 't Oude Doolhof; en van daar naar de Kalverstraat en de Doelen.
Te regt heeft de schrijver, alzoo wandelende door Amsterdam in de 17de eeuw, zich geplaatst op het standpunt van dien tijd, en in zijne wijze van beschouwing den eigen geest dier dagen opgenomen. Wie toch in 1662 zou willen rondwandelen om als een man der 19de eeuw aanmerkingen te maken op hetgeen hij ziet en hoort, zou een wandelend anachronisme zijn.
Bij de lezing mag dus niet vergeten worden, dat men hier slechts verneemt, hoe de Amsterdammers dier dagen over hunne stad en hare merkwaardigheden dachten en spraken.
Behoorde het tevens tot het eigenaardige der tijdgenooten van vader Cats, bijzonder gesteld te zijn op maat en rijm, zoo mogt dan ook een zweem van die rijmlustigheid hier niet ontbreken. De verzen, door den schrijver in zijn proza ingevoegd, zijn gedeeltelijk van anderen, deels van hem zelven. De keus der van anderen ingelaschte dichtregelen, zoowel in de ‘Kleinigheden’ als in de ‘Wandeling,’ is overal regt gepast, terwijl de rijmen van Ter Gouw zeer naïef zijn.
We mogen ook niet onopgemerkt laten, dat de schrijver met veel tact uit zijne oude zegsmannen zoodanige woorden, uitdrukkingen of regels weet in te vlechten, die niet zelden door het schilderachtige en naïeve, dat der dictie van vroeger eeuw eigen is, aangenaam verrassen. Met menig pikant woordje worden zoo de kleinste détails gekruid, en vele dingen, die men anders geheel voorbij zou zien, met geestige pen geteekend, zoodat de lezer er langer en met meer vermaak bij toeven blijft, dan hij zelf verwacht had.
Onder het schrijven dezer regelen ontvangen we een nieuw geschrift van den heer Ter Gouw, getiteld: nalezing op mijne amstelodamiana, ‘een boekje - zegt de schrijver in zijne voorrede - dat niet bestaat om zich zelf, maar enkel om den wille van zijne vijf voorgangers. Nalezen - is nasprokkelen op 't veld der beschouwing, opzamelen wat hier en daar voorbijgezien is en verloren zou gaan. Nalezen is ook 't vroeger geschrevene nog eens opzettelijk overlezen, natuurlijk

{==471==} {>>pagina-aanduiding<<}
met de pen in de hand, om bij te voegen of te verbeteren. Wij nemen 't woord in de eene en in de andere beteekenis, en vinden daarom Nalezing en Aanteekeningen in éénen adem genoemd, als de moeder met haar kroost.’
Wie de Amstelodamiana kennen, zullen deze nasprokkeling weten te waarderen. Hoe bescheiden het boekske zich ook voordoe, toch behelst het een schat van bijzonderheden, die voor de Geschiedenis en Plaatsbeschrijving van Amsterdam allen meer of min belangrijk zijn. Deze aanteekeningen op het bedoelde vijftal vroegere geschriften van den heer Ter Gouw worden nog voorafgegaan door eene eerste Afdeeling, die tot opschrift heeft: De plattegrond van Amsterdam; eene nuttige bijdrage, en waarin de vergrootingen der stad sedert 1342 met bijzondere naauwkeurigheid beschreven zijn.
Nog menigmaal hopen we dit boekje met zijn vijftal voorgangers op te slaan en telkens iets nieuws er uit te leeren. Schriften van deze soort verouderen niet spoedig. Zij wekken en verlevendigen dien echt-vaderlandschen zin, die krachtiger steun is voor het lieve Vaderland, dan onze dukaten en kanonnen. - De heer Ter Gouw smake nog lang 't eigenaardig genot, dat deze studien schenken, dit navorschen van historische daadzaken, dit vinden van onbekende of minbekende bijzonderheden, die zoowel vroegere als tegenwoordige toestanden ophelderen, ‘et que l'on recueille avec tant de bonheur.’
MAARTEN VAN ROSSEM. Historisch-romantisch tafereel, uit het begin der zestiende eeuw. Door A. van den Amstel, schrijver van ‘de Pagie van Karel den Stoute.’ II Deelen. Te 's Gravenhage, bij J.M. van 't Haaff. 1866. In groot 8o. 598 bl. Prijs ƒ 6,50.
Geen ongeschikte hoofdfiguur voor den historischen roman is Maarten van Rossem, mits men hem ook nog een ander gewaad omhange dan het traditioneele, waaraan hij kenbaar is als een der laatste vertegenwoordigers van de woestheid der middel-eeuwen, als ruw krijger, behagen scheppend in moorden en branden, dat hij 't magnificat van den oorlog noemde. Van den Amstel, of hoe hij heusch heeten mege, haalt in zijn voorrede eenige volzinnen aan uit de bekende Levensbeschrijving van eenige voorname, meest Nederlandsche mannen en vrouwen (Amsterdam, 1774), die tot een gunstiger oordeel over heer Maarten zouden

{==472==} {>>pagina-aanduiding<<}
leiden; maar 't ontbreekt die verzameling over 't geheel zeer aan historische kritiek, en schoon we gaarne toegeven, dat het woeste plunderen en brandschatten, waardoor Maarten van Rossem de schrik was van zijn tijd, in den tijdgeest zelven lag; schoon niets willende afdingen op de meening, ‘dat, indieu Maarten in zijne jeugd eene betere, vooral eene godsdienstige opvoeding genoten, en vervolgens betere voorbeelden gehad had, hij, even als een Hendrik van Nassau of een Willem van Oranje, een voortreffelijk held zou geweest zijn, wiens leven door geene daden van geweld of snoodheid ware bezoedeld geworden,’ - is het toeh de vraag niet, wie en wat de krijgszuchtige Gelderschman onder andere omstandigheden zou geweest zijn, maar wat hij werkelijk was. Een grondig monograaf 1) zegt van hem: ‘hij was slechts krijgsman
en niets anders.’ Dapperheid, onversaagdheid, vaardigheid, volharding, sluwheid en listige planberaming, maar ook welwillendheid en eene zekere mate van bescheidenheid worden hem door dien auteur toegekend. Ten deele beantwoordt daaraan ook het beeld, dat zich laat samentrekken uit den voor mij liggenden roman. Slechts komt het mij voor, dat Van den Amstel zijnen held te zeer geïdealiseerd heeft; hij is er ridderlijker, edelmoediger dan in de onpartijdige geschiedenis; zelfs heeft de schrijver, om hem aldus te idealiseeren, den verworpeling van Bijlo hem op zijde gesteld. Overigens zou geen lezer der Letteroefeningen er mij voor bedanken, als ik de moeite nam, om de historische bestanddeelen van den roman te toetsen

{==473==} {>>pagina-aanduiding<<}
aan de historische waarheid. Slechts deze bijzonderheden: volgens dezen roman was Maarsen van Rossem de zoon van eenen lakenwever te Bommel, en heeft hij ten loon zijner dapperheid, slot en heerlijkheid van Rossem van den hertog van Gelderland ten geschenke gekregen, - de geschiedenis verklaart hem voor een afstammeling der heeren van Rothe of Rothem, naam die in Rossem of Rossum veranderd werd, reeds lang voor Maartens geboorte; in dezen roman tronwt Maarten, (Pape heeft bewezen, dat hij ongehuwd gestorven is) zijne natuurlijke (volgens v.d. Amstel echte) dochter Anna, die stom was, doch in een der laatste hoofdstukken van den roman hare spraak terug krijgt bij het ontdekken eener poging tot vergiftiging. De geschiedenis wil, dat zij bij gelegenheid van een zeker proces, waarbij zij, als belanghebbende, voor de regtbank te Utrecht verschijnen moest, door eene plotselinge aandoening, eensklaps hare spraak terug gekregen heeft. Men ziet - het ‘historische’ laat nog al wat te wenschen over.
Het ‘romantische’ - 't spijt mij, dat ik er meer aarzelend dan gullen lof aan geven kan. Het ontbreekt wel niet aan enkele levendige tooneelen, onderhoudende hoofdstukken, belangwekkende karakters. Maar te vaak stuit men ook op onbeduidende, flaauwe gesprekken, op situatiën arm van vinding, op voorstellingen vol gemeenplaatsen. Onmogelijkheden, zoo als het afklauteren van een muur door middel van een van plaats tot plaats in de voegen gestoken ponjaard, als in den ‘Pagie’, vindt men hier niet, maar wel, dat de woesteling Maarten zijn meisje met goedkeuring der abdis medeneemt uit het klooster, waar zij de wijk genomen had en non geworden was. De allerflaauwste tooneelen in school en appelboom zou men eer in een kinderboekje zoeken dan in eenen historischen roman; en...gansch mislukt is, zie ik niet verkeerd, de ‘ui’:
‘Ik heb gedaan wat anderen niet kouden en eene vesting veroverd,’ hernam Maarten.
‘Hebt gij eene vesting veroverd? Maar hoe is dat toe gegaan? Kom, vertel mij eens hoe dat gaat.’
‘Och, lieve Agnes!’ zeide Maarten lagchend, ‘daar hebt gij immers geen verstand van.’
‘Ja wel,’ hernam zij, ‘want mijn vader zegt altijd, dat meisjes gelijk zijn aan vestingen, en dat booze mannen steeds gezind zijn om die vestingen te veroveren; waarom hij mij altijd waarschuwt tegen hen op mijne hoede te zijn.’

{==474==} {>>pagina-aanduiding<<}

‘Kom!’ zeide Maarten lagchend, ‘maar zulke eene vesting meen ik niet. Ik bedoel eene stad gelijk Bommel is, maar met sterke muren en torens voorzien, dat noemt men eene vesting.’
‘O, dat is beter, Maarten! Want ik begon in het eerst ook al bang voor u te worden.’
De lezer oordeele over de kieschheid van het meisje, dat bij hare begrippen aangaande vestingen aan haren minnaar vraagt, hoe de verovering toe gaat - en tevens over de kunst van dialogiseeren in dezen historischen roman, niet uit het ‘begin,’ maar uit de eerste helft der zestiende eeuw.
De uitvoering is goed, maar de gekleurde steendrukplaatjes tegenover de titels zijn afschuwelijk leelijk.
v.O.




II. Godgeleerdheid en Wijsbegeerte.

Aan den Redacteur der rubriek:
Binnenlandsche Letterkunde.

Amice!

Laat deze uwe eerste poging, om mij tot beoordeelaar van kerkhistorische geschriften te verheffen, tevens de laatste zijn. Tot zooveel reken ik mij niet bekwaam, omdat ik nooit mijn werk van speciëele kerkhistorische studiën heb gemaakt. Daarom zou ik u zeker ook het Kerk-historisch Jaarboekje voor 1865, uitgegeven door de vereeniging tot beoefening van de geschiedenis der christelijke kerk in Nederland, onder leiding van prof. W. Moll, hebben teruggezonden, indien ik er maar bijtijds aan gedacht had. Nu het evenwel bij mij is blijven liggen, ben ik er eenigszins mee ingeloopen. Nu ben ik wel verplicht, van dat jaarboekje iets te zeggen, tenzij ik mij aan een groote onbeleefdheid jegens u en uw tijdschrift zou willen schuldig maken. Neem dus het volgende voor lief.
Onbevoegd om over speciëele punten te oordeelen, bepaal ik mij bij de vraag: ‘Hoe wil prof. Moll en zijne school de kerkhistorie beoefend hebben?’ De aanleiding tot deze vraag ontleen ik aan den aard der vereeniging, uit wier boezem dit jaarboekje is voortgekomen, in verband met het heerschende groote verschil over de wetenschappelijke methode der historiestudie in het algemeen.

{==475==} {>>pagina-aanduiding<<}

Drieërlei methode komt hier vooral in aanmerking.
1. ‘De abstract-objectieve methode van Hegel. - Volgens Hegel is de historie, wijsgeerig beschouwd, historie Gods, of het leven Gods in zijne concreetste werkelijkheid. In de wereldhistoric zien wij den redelijken, noodzakelijken gang van den wereldgeest, wiens natuur wel dezelfde blijft, maar die zijn natuur in de bestaande wereld ontwikkelt. Hegel wil een denkende beschouwing der geschiedenis. Wel erkent hij, dat op haar gebied het denken aan de feiten ondergeschikt is, ze tot grondslag en leiddraad heeft, maar hierdoor laat hij volstrekt geen inbreuk maken op zijne overtuiging, gegrond op waarneming, dat de rede de wereld beheerscht, zoodat het ook in de wereldhistorie redelijk moet zijn toegegaan. Daarom behandelt hij de geschiedenis in het groot, zonder dat hij met al het mengelmoes van bijzonderheden te doen wil hebben, aangezien het wezenlijk karakter des geestes zich altijd in de groote gebeurtenissen afdrukt. Ook neemt hij haar in haar geheel, zooals ze is, empirisch, zonder zieh of met supranaturalistische, of met critische, of met andere bijzondere inzichten der mannen van het vak in te laten, waarbij het philosophische gezichtspunt geen belang heeft. En wat de groote menschen in de geschiedenis aangaat, wier persoonlijke bedoelingen wezenlijk datgene in zich sluiten wat den wil des geestes uitmaakt, dezen zijn in zoover heroën te noemen, als zij hunne bedoelingen en hunne roeping niet enkel uit den bedaarden, wettig erkenden loop der dingen geput hebben, maar uit eene bron, wier inhoud verborgen en voor het tegenwoordige nog niet te voorschijn gekomen is, uit den innerlijken, nog onderaardschen geest, die aan de schaal der wereld klopt en haar breekt, omdat hij eene andere kern dan de kern van deze schaal is - menschen alzoo, die uit zich zelven schijnen te putten, en wier daden een toestand en omstandigheden in de wereld bewerkt hebben, die slechts hunne zaak en hun bedrijf schijnen te zijn. Maar dit
is niets anders dan schijn. De geest zelf, en niet die menschen, is de eigenlijke werkmeester.
Aan de zijde van Hegel staat, in beginsel althans, F.C. Baur. Ook bij dezen historicus is de geschiedenis een historisch proces, dat wezenlijk de ontwikkeling van eene aldoordringende en albezielende idee ten inhoud heeft. En onder de macht van deze idee brengt hij alles, zoodat historische personen, feiten,

{==476==} {>>pagina-aanduiding<<}
kortom alle bijzondere verschijningen en verschijn selen, zonder onderscheid, zich meer of min in de werking der albeheerschende idee oplossen. Niet, dat deze bijzonderheden daardoor alle beteekenis verliezen. Neen, ze tellen mee. Evenals het bijzondere buiten het algemeene, als zijn bezielende idee, een lichaam zonder ziel zou zijn, zoo vindt het algemeene en ideëele eerst in het bijzondere, ook in de individualiteit der historische subjecten den grond voor zijn werkelijk bestaan, voor zijn feitelijk concreet leven. Maar de geschiedenis lost zich niet in het gemengde spel des individuëelen levens op; de innerlijke noodzakelijkheid van den algemeenen gang der geschiedenis, waarmee de vrijheid en willekeur der individuen altijd slechts in ondergeschikte betrekking staan kan, behoort op den voorgrond te blijven.
2. De abstract-subjectieve methode van Henri Taine. - Volgens dezen positivist bestaat er geen historie buiten den individu. De echte geschiedenis vangt eerst aan, wanneer de geschiedschrijver, in weerwil van den afstand der tijden, den mensch begint te onderscheiden zooals hij leeft en handelt, met zijne hartstochten en hebbelijkheden, met zijne stem en gelaatstrekken, met zijne gebaren en kleeding, zóó juist en volledig als den persoon, dien men pas op straat verlaten heeft. Hiermee geschiedt de eerste schrede op den weg der geschiedenis. De tweede geschiedt aldus. Als gij met uwe oogen den zichtbaren mensch gadeslaat, wat zoekt gij dan in hem? Den onzichtbaren mensch. Die woorden, die tot uwe ooren doordringen, die gebaren, die houding van het hoofd, die kleedingstukken, die daden en die tastbare werken van allerlei aard, zijn voor u slechts dingen die iets uitdrukken: zij drukken een ziel uit. Onder den uitwendigen mensch is een inwendige verborgen, en de eerste brengt den tweeden aan het licht. Al die uitwendige dingen zijn niets dan lanen, die gezamenlijk op één middelpunt uitloopen, en gij slaat ze in, om tot dat middelpunt te geraken: dáár is de echte mensch, dáár begrijpen wij de groop van vermogens en gevoelens, die zich overigens werkzaam toonen. Ziedaar een nieuwe wereld, een oneindige wereld; want ieder zichtbaar bedrijf sleept een oneindige reeks van redeneeringen, aandoeningen, oude of nieuwe gewaarwordingen na zich, die het aan het licht hebben helpen brengen, en die daarin, gelijk aan de lange diep in den grond geplante rotsen, haar top- en haar

{==477==} {>>pagina-aanduiding<<}
eindpunt bereiken. Deze onderaardsche wereld is het tweede, het eigenlijke onderwerp des geschiedschrijvers. - Op dezen grond noemt hij de geschiedenis een psychologisch vraagstuk, maar verstaat dan onder psychologie een natuurlijke beschrijving van individuën, de persoonlijke karaktertrekken, eigenaardigheden, van dezen of dien mensch, die in de geschiedenis een hoofdrol speelt. Op zich zelve staande persoonlijkheden zijn hier de werkelijke hoofdmachten der geschiedenis, maar het ras, de omgeving, en de met beide samenhangende toestand, hare oorspronkelijke drijfkrachten.
Zonder positivist te zijn, is de engelsche Carlyle het in de hoofdzaak geheel eens met het individualisme van Taine. De algemeene geschiedenis, de geschiedenis van hetgeen de mensch heeft volbracht in deze wereld, is in den grond de geschiedenis der groote menschen, die hier gearbeid hebben. Zij waren de leiders der menschen; de formeerders, de modellen, en in een ruimen zin de scheppers van alles wat de massa der menschen te zamen genomen is komen te doen of te bereiken. Alle dingen, die wij tot stand zien komen in de wereld, zijn eigenlijk het inwendige stoffelijke resultaat, de practische vervulling en belichaming der gedachten die, gewoond hebbende in de groote mannen, in de wereld zijn uitgegaan. De ziel der geheele wereldhistorie zon, juist beschouwd, historie dezer mannen zijn.
De abstracte voorliefde van Neander voor historische persoonlijkheden, is bekend door zijne monographieën.
3. De subjectief-objectieve methode van Rauwenhoff. Met het oog op Baur's methode, heeft deze leidsche hoogleeraar in zijne inwijdingsrede gezegd: ‘Hierin is die beschouwing in haar recht, dat zij den belangrijken invloed erkent, dien het beginsel der kerk op hare ontwikkeling heeft gehad. Hare dwaling is, dat zij de keerzijde van die waarheid miskent. Dat beginsel moge, in de geschiedenis veel, het kan onmogelijk alles zijn. Wilt gij er u van overtuigen, merkt dan slechts op, welk nauw verband er bestaat tusschen de verschijnselen in die kerk-geschiedenis en het bijzonder karakter der volken tot wie het evangelie doordringt, de eigenaardigheid der personen die op dit tooneel een hoofdrol spelen, de inrichting der burgelijke samenleving waartoe de christenen behooren, de gebeurtenissen op staatkundig gebied, den aard en de ontwikkeling van wetenschap en kunst. Tot eene betere beschouwing worden wij geleid door de

{==478==} {>>pagina-aanduiding<<}
zeker hoogst eenvoudige opmerking, dat in de werkelijkheid noch zulk een beginsel, noch de invloed dien de kerk van elders ondervond, als afgetrokken begrippen voorkomen. Waar ontmoet gij in de wereld een beginsel der kerk of eene macht van staat- of letterkunde? Zij zijn wel werkelijk aanwezig, maar alleen in den mensch, die ze in zich draagt. Laat het voor de wetenschappelijke behandeling soms dienstig zijn, in de plaats van ieder voorwerp een begrip te stellen, bij de beoordeeling der werkelijkheid vergete men toch nooit, dat men in haar geen naakte begrippen vindt, maar levende personen, menschen van vleesch en bloed, leden van een huisgezin en eene samenleving, met een hart voor alle lief en leed, met zonde en strijd, menschen van hetzelfde maaksel, van gelijke bewegingen als wij. Zoo ook in de geschiedenis der kerk aanschouwt men dat beginsel, waarvan sprake was, natuurlijk nergens als een wezen op zich zelf, maar alleen in het samenleven der menschen, die het in zich hebben gedragen; en desgelijks die invloed, die van elders dan uit haar eigen beginsel tot de ontwikkeling der kerk heeft medegewerkt, ging weder van menschen tot haar uit.’
Ik voor mij ben het met deze zienswijze eens. Het zwaartepunt der kerkgeschiedenis, om mij hierbij te bepalen, ligt niet in het beginsel der kerk, maar in de wereld der levende christenmenschen, buiten wie dat beginsel in geen geval bestaat. Zóó beschouwd, komt ook van zelve, te midden der historische menschengroepen, de persoonlijkheid hunner heroën tot haar volle recht, zonder dat wij gevaar loopen, met Taine, Carlyle of Neander, de geschiedenis meer of min tot een galerij van menschenbeelden te maken.
Bij dezen stand der zaak, rakende de wetenschappelijke beoefening der kerkgeschiedenis, vraag ik: ‘Op welk standpunt staat nu de school van prof. Moll?’ - Op het abstract-subjeetieve van Neander, naar de wijze van zijn historisch individualisme? Ik zou het haast meenen, om hare vrij duidelijke voorliefde voor monographieën, voor de behandeling van bijzondere historische onderwerpen. Moet niet onder zulk eene methode de wetenschappelijke beoefening der algemeene kerkgeschiedenis noodzakelijk lijden?
Nog een afzonderlijke vraag aan den schrijver van het stuk over Clemens Romanus, een vredestichter uit de eerste eeuw. Is het waar, dat er in den dusgenoemden eersten brief van dien Cle-
{==479==} {>>pagina-aanduiding<<}
mens aan de Corinthiërs niets voorkomt, dat tot redelijken twijfel aan de echtheid van den brief zelven aanleiding zon kunnen geven? Is dan al afdoende wederlegd, wat Volckmar, onder anderen, in de Theol. Jahrbücher voor 1856 geschreven heeft ‘über Clemens von Rom und die nächste Folgezeit, mit besonderer Beziehung auf den Philipper- und Barnabasbrief, so wie auf das Buch Judith’?
Ziedaar vragen, die ik onder de oogen der uitgevers van dit kerk-historisch Jaarboekje waag te brengen, zonder daarmee iets op het nut van zulk een boekje te willen afdingen. Integendeel, alle hulde en heil aan de onderneming!
En indien gij nu, Amice, deze vragen een plaats in uw tijdschrift waardig acht, neem ze dan op in denzelfden vorm, waarin ik ze u, per brief, toezend.
22 Mei 1866.
t.t.
E.I. Ergo.
IETS OVER EN NAAR AANLEIDING VAN EEN' BUNDEL: Nagelaten Leerredenen van Johannes Steenmeijer in leven Predikant te Arnhem, met een levens-berigt van den ontslapene. Arnhem J.A. Nijhoff en Zoon 1865. Prijs ƒ 2, in linn. ƒ 2,50.
Nadat ik dezen bundel Leerredenen gelezen en enkele van die leerredenen herlezen had heb ik de heeren B. ter Haar en R. Bennink Janssonius voor het goede werk, dat zij door de uitgave verrigt hadden, in stilte gedankt. Ik heb de vaste overtuiging dat dit bundeltje - blijft ook de aanvoer van gedrukte preeken steeds groot en wordt veelal het oude door het nieuwe verdrongen - eene groote waarde zal blijven behouden niet alleen voor Steenmeijers bekenden en bijzondere vrienden, maar voor allen die originaliteit gepaard met juistheid van dictie, diepte van opvatting met kortheid en kernachtigheid in den stijl op eigenaardige wijze vereenigd, ook in den kerkelijken redenaar (bij alle mogelijk verschil van zienswijze en rigting) zullen blijven waarderen 1).

{==480==} {>>pagina-aanduiding<<}

Zelf heb ik het voorregt nooit mogen smaken Steenmeijer te hooren prediken, 1) maar die zijne preeken met aandacht leest kan 't zich begrijpen, dat daarin iets moet geweest zijn wat niet het minst door de frischheid der opvatting en de levendigheid van den stijl - gepaard met eene keurige en gemakkelijke voordragt - den hoorder zeer
aantrok. Maar ook het lezen van

{==481==} {>>pagina-aanduiding<<}
Steenmeijers leerredenen is de moeite overwaardig. Zij getuigen in 't algemeen van zooveel ernstig nadenken, van zooveel menschenen wereld-kennis en daarbij staan zij zulk eene eenvoudige en echt-practische opvatting der godsdienstige waarheid voor, dat ik ze reeds om die reden in de handen van vele lezers (zoowel voorgangers als leden der gemeente) zou wenschen 1). Bovendien

{==482==} {>>pagina-aanduiding<<}
zijn de ‘nagelaten leerredenen van S., even als het door hem uitgegeven bundeltje preeken over Mozes vreemd aan dogmatiek en beweegt zich de spreker doorgaands op het gebied van het dagelijksch leven. Wat hij daar heeft gezien en opgemerkt, geeft

{==483==} {>>pagina-aanduiding<<}
hij, op zijne wijze, kort en krachtig in zijne toespraken terug. En gebruikt hij ook al zijn ‘tekst niet als een los aangehechte wimpel aan den mast van het schip,’ hij laat zich nogtans door den tekst evenmin beheerschen als binden 1).

{==484==} {>>pagina-aanduiding<<}

Wat de keuze der hier verzamelde leerredenen betreft, nog het volgende. Zoo ik mij niet bedrieg, heb ik in eene der eerste aankondigingen van dezen bundel (ik meen in de Kerk. Courant) de opmerking gelezen, dat de humor, die aan St. zoo eigen was betrekkelijk weinig, in 't geen van hem hier was verzameld, aan het licht kwam. Door hem, die deze opmerking maakte, werd het daarom betreurd, dat de uitgevers niet nog enkele andere van Steenmeyer's leerredenen aan deze verzameling hadden toegevoegd, dezulken nam: waarin een meer opvallend gebruik van de door hem ook op den predikstoel gebezigde scherts werd gemaakt en die niettegenstaande dit, volgens het oordeel van sommigen, zeer stichtelijk waren 1).

{==485==} {>>pagina-aanduiding<<}

Ik kan mij deze opmerking zeer goed begrijpen, en heb ook zelf onder het lezen gevoeld dat, naar hetgeen ik vaak van Steenmeijer's preekwijze heb gehoord en uit zijne verdere schriften kon opmaken, hier een en ander ontbrak, wat onder de ‘nagelatene leerredenen’ van den ontslapene eene waardige plaats zou hebben bekleed. Hoe dit zij, hetgeen van Steenmeijers arbeid voor de nakomelingschap is bewaard gebleven - en daaronder ook zijne leerredenen - zal waarde behouden in de schatting van allen, die den zin voor 't geen ‘welvoegelijk, welluidend, keurig en geestig’ is, eenigermate bezitten, en oorspronkelijkheid ook in het werk van den kerkelijken redenaar op prijs stellen 1). Aan jeugdige broeders in de Evangeliebediening worden zij aanbevolen, ook opdat zij zien, wat eene zorgvuldige

{==486==} {>>pagina-aanduiding<<}
studie der classieken, tot vorming van den evangeliedienaar, vermag. ‘Hij zelf was er volkomen van bewust en doordrongen, (schrijft ter Haar bl. VI) welk een beslissenden invloed de studie der oud-klassieke letterkunde, tot de vorming van zijn smaak en stijl, op hem geoefend had.’ ‘Het weinige dat ik heb,’ zeide hij, ‘heb ik aan de ouden te danken, waarom zou ik het ondankbaar verzwijgen.’ - En dat hij die studie ook aan anderen wenschte aanbevolen te zien, moge blijken uit eene aanhaling van S. woorden, die in zijne voorrede voor Mozes bl. V voorkomen en waarmede ik dit artikeltje wensch te besluiten. ‘Gewis iedere literatuur staat bij mij in hooge achting. Ik heb eerbied voor de Oostersche; de latere Germaansche heeft ook hare waardij. Maar - dit meen ik met eenige vrijmoedigheid te mogen verzekeren - wie de gave zich wil eigen maken, van te spreken, duidelijk (zonder platheid), keurig (zonder gemaaktheid), sierlijk (zonder valschen opschik), krachtig (zonder ijdel stormgedruisch), die moet meest en liefst, bij de oude klassieke Grieken en Romeinen ter schole gaan; vooral bij de eersten. De dichter vorme zich, door Oosterling te worden; de evangeliedienaar zette vroeg zijne tente op het terrein van Latium en Athene.’
Zou deze wenk in onze dagen wel geheel overbodig zijn?

Middelburg.
E.J.W. Koch.
DE WARE LEVENSBESCHOUWING. Eene toespraak op den laatsten avond des jaars, door J.W. Straatman. Te Groningen, bij L. van Giffen. 1866. Prijs ƒ 0.25.
Eene interessante, aandacht wekkende toespraak, vol van niet alledaagsche, nu en dan zelfs zeer ongewone, maar treffende denkbeelden, in goeden, doorgaans zeer goeden en aangenamen stijl en, wat het meest zegt, over 't geheel van zeer uitnemende strekking en edele bedoeling.
Die bedoeling en strekking is deze: Om den lezer het leven zóó te doen beschouwen en gebruiken, dat het ophoude hem de klagte te ontlokken: Alles is ijdelheid! en hem leere te juichen: Vader, ik dank U, dat ik leef!
Iedere poging, om zoodanige levensbeschouwing en, in verband daarmeê, zoodanig levensgebruik ingang te doen vinden, verdient reeds op zich zelve hooggeschat te worden; en als een prediker daartoe de laatste godsdienstoefening van het jaar uit-
{==487==} {>>pagina-aanduiding<<}
kiest, dan geeft hij reeds daarin een bewijs, dat het hem met de hoogste belangen zijner gemeente ernst is. Maar dat blijkt ook uit de wijze, waarop Ds. S. dit doel heeft zoeken te bereiken. Het lust mij, ter staving hiervan, het een en ander uit zijne oudjaarsavond-toespraak aan te halen, opdat de lezer zelf oordeele.
De tekst is Pred. 1 vs. 2: IJdelheid der ijdelheden, zegt de prediker, ijdelheid der ijdelheden, het is al ijdelheid.
Geheel het geschrift van den Prediker - een zeer eigenaardig geschrift in de verzameling des O.T. - geheel zijn geschrift moet dienen om de stelling, in den tekst uitgedrukt, te bevestigen. ‘En dat geschrift behelst niet de taal van een ligtzinnige, die met alles den spot drijft, - leest het met aandacht, en overal zult gij den vromen, gemoedelijken, voor alle indrukken toegankelijken mensch aantreffen, - maar het is een kreet van teleurstelling en smart, eene verzuchting van diepen weemoed en pijnlijke onzekerheid, die hem wordt afgeperst door het even dringend als machteloos streven, om de geheimen te ontraadselen, welke in de wereld en de menschheid voorkomen.’ ‘Al de dingen dezer aarde kunnen op den duur de ziel des menschen niet bevredigen, den levensdrang, die in hem is, niet verzadigen, den honger zijner wenschen niet stillen, den dorst zijner verwachtingen niet lesschen, en daarom ook niet inhoud en doel des levens zijn.’ ‘Alles is ijdelheid, d.w.z. ons leven in eigenbelang en zelfzucht is niets.’ Zoolang wij alleen aan ons zelven denken en ons eigen ik tot het middenpunt van ons bestaan maken, zijn wij ontevreden en ongelukkig. ‘Het ware leven, het leven dat bevredigt, dat zalig maakt, dat onvergankelijke waarde heeft, is het leven voor anderen, het leven voor de menschheid, - of, om met Jezus te spreken, - het koningrijk Gods te doen komen, - ziedaar de levensbeschouwing, die niet bedriegt! Zoolang gij het doel des levens in u zelven, in uw persoonlijk geluk zoekt, en meent, dat de aarde voor u werd geschapen, tast gij in duisternis rond en wandelt op de paden der ijdelheid; maar zoodra gij dat doel buiten u vindt, in de volmaking van het menschdom, waarvan gij een deel, waarvan gij de tijdelijke en voorbijgaande openbaring zijt, gaat het licht voor u op, en krijgt gij vrede met uw bestaan, dat dan eerst van onberekenbare waarde wordt.’ ‘Is het leven u een (louter) genot, dan zijt gij
ongelukkig; is het

{==488==} {>>pagina-aanduiding<<}
u een heilige plicht, dan zijt gij ingegaan door de enge poort.’ ‘Het leven een heilige plicht!’....
Maar genoeg, om ons gunstig oordeel te staven. Wij deden hier en daar een greep. Hier nog meer bij te voegen, laat de ruimte niet toe.
Referent wenscht evenwel niet zóó verstaan te worden, alsof hij alles, wat in deze preek gezegd wordt, evenzeer beaamde en aanprees. Er zijn zelfs uitdrukkingen in, die hij bepaald moet afkeuren, b.v. ‘Ach! waarom - toont Gij zelf ons (o God!) in alles, wat wij waarnemen en aanschouwen, dat geest en ligchaam één zijn, dat zij met elkander worden geboren, en met elkander groeien, om ook met elkander te verwelken en te vergaan?’ Zulk een volzin, meent Referent, is onwaar, zij geeft althans aanleiding tot grof misverstand, en is in staat, om, tegen de bedoeling van den prediker, een angstig gevoel in de gemeente te verwekken, die aan eeuwig leven en onverderfelijkheid gelooft en aan dat geloof waarachtige behoefte heeft. Maar daarenboven is Referent het met den geachten prediker niet eens in de hoofdzaak. Wat deze ‘de ware levensbeschouwing’ noemt, meent Referent, dat wel tot de ware levensbeschouwing behoort, maar op verre na niet haar uitmaakt; en veel van 't geen de S. op bl. 9 in de levensbeschouwing van de meesten afwijst en ter zijde wil gezet hebben, met de ernstige vraag: ‘Zou 't waar zijn, o God! dat deze levensbeschouwing de ware is?’ veel daarvan meent Referent, dat wel degelijk tot de ware levensbeschouwing behoort. Hij kan zich geen ware levensbeschouwing denken, waarbij niet het geloof tot zijn volle regt komt, het geloof aan onsterfelijkheid en eeuwig leven. En wanneer dat geloof zich uitspreekt in uitboezemingen als deze: ‘Hoog, omhoog, het hart naar boven, hier beneden is het niet! Na moeite en strijd van weinig dagen, is ons een eeuwig heil bereid! Vrees niet, geloof alleenlijk! Hoe moeilijk hier de weg ook schijn, het eind zal zeker zalig zijn! Door lijden tot heerlijkheid!’.....dan meent Referent, dat in zoodanige uitboezemingen juist datgene ligt, wat wel niet eenig en
alleen in staat is om de klagte: Alles is ijdelheid! uit het hart te weren en van de lippen te houden, maar dat toch daartoe volstrekt onmisbaar is. Laat het leven en streven des menschen, met terzijde stelling van alle egoisme en eudaemonisme, uitsluitend gewijd zijn aan het heil van anderen, - blijft het niet altijd een onvolkomen en gebrek-
{==489==} {>>pagina-aanduiding<<}
kig leven en streven? en gevoelt niet zelfs de meest getrouwe in dat werk, de minst zelfzuchtige, de meest liefderijke, - gevoelt niet de allerbeste in dit opzigt, dat de uitroep, die aan Herder, op zijn sterfbed zal ontglipt zijn: Ach, mein verfehltes Leben! waarlijk iets anders was, dan gemaaktheid of kinderachtigheid? Ook meent Referent, dat de uitboezeming: ‘Vader, ik dank u, dat ik leef!’ eerst dan beteekenis heeft, wanneer op dat woord: ik leef, nadruk gelegd wordt, in dezen zin: Ik dank u, Vader! dat ik leef en blijf leven, ook wanneer ik ga sterven!
Summa summarum: eene levensbeschouwing, waarbij de blik alleen op het Diesseits gevestigd wordt, met voorbijzien van het Jenseits, is, naar de meening van Referent, eene halve; en zij wordt eerst eene heele, wanneer zij het Diesseits met het Jenseits verbindt. De levensbeschouwing, door den heer S. aanbevolen, moge aan de ethische behoefte van den mensch voldoen, aan zijne religieuze behoefte voldoet zij niet. En hoe veel waarde men er aan hebbe te hechten, dat de oude christelijke, eenzijdige en daardoor onware levensbeschouwing, waarbij het ligchaam een kerker en de aarde een tranendal, een land van vreemdelingschap is, door eene nieuwe en betere vervangen worde, en hoe zeer elke poging, te dien einde bij de Gemeente in het werk gesteld, verdiene geprezen en toegejuicht te worden, - zoo meent Referent, dat overdrijving naar de andere zijde daarbij even zorgvuldig moet vermeden worden, en dat een prediker zich op den preekstoel voor niets meer opzettelijk hebbe te wachten, dan voor zoodanige redeneringen en uitboezemingen, als het geloof aan het eeuwig en onverderfelijk leven des geestes kunnen doen wankelen.
Voor zoover nu deze preek, en wel - wat Referent vertrouwt - ondanks de bedoeling van den waardigen Prediker, hiertoe strekt, prijst hij haar niet. Maar voor zoover zij dienstig is, om het leven als een heiligen pligt te doen beschouwen, die volbragt moet worden naar den wil van God, tot zegen van den naaste, tot heil van de menschheid, en alzoo ter bevordering van het koningrijk der hemelen - voor zoover is hij er hoogelijk meê ingenomen.

Groningen.
W. Muurling.


{==490==} {>>pagina-aanduiding<<}

III. Wis- en Natuurkunde.

HET LEVEN DER VOGELS. Door Dr. A.E. Brehm, Directeur van den zoölogischen Tuin te Hamburg. Voor Nederland bewerkt. Met Platen. Met een voorberigt van Mr. J.P. van Wickevoort Crommelin. Haarlem, A.C. Kruseman. 1866 492 bl. 8o. Prijs ƒ 5,90.
In eenen tijd, waarin men over allerlei wetenschappelijke onderwerpen populaire boeken schrijft, is het niet vreemd, dat een werk over de huishouding der Vogels met belangstelling ontvangen wordt. Daarom zal ook deze vertaling van het werk van Brehm, zeker aan velen welgevallig zijn. De naam van Brehm is in de ornithologie reeds meer dan veertig jaren met roem bekend. De Schr. van dit boek is de zoon van den Pfarrer zu Renthendorf, C.L. Brehm, wiens Handbuch der Naturgeschichte aller Vögel Deutschlands, (Ilmenan 1831) zich door de groote vermenigvuldiging van soorten onderscheidt, welke deze, misschien al te scherpziende, waarnemer in de plaats van hetgeen anderen voor verscheidenheden aanzien, gemeend heeft te moeten aannemen. De duitsche ornithologische tijdschriften bevatten eene menigte bijdragen, die van dezen vogelkundigen godgeleerde of godgeleerden ornitholoog afkomstig zijn. A.E. Brehm heeft in Noord-Afrika en Spanje gereisd om zijne kennis in die gewesten uit te breiden, en staat thans aan het hoofd van den zoölogischen tuin te Hamburg, welke wel eerst vier of vijf jaren geleden is opgerigt, maar die in uitgebreidheid en grootschen aanleg met de eerste en beroemdste dierentuinen kan worden vergeleken. Wij hebben dus grond om hier een degelijk werk te verwachten.
De uitvoering der voor ons land bewerkte vertaling is smaakvol. De bij het boek gevoegde platen bevatten gedeeltelijk gesteendrukte groepen van Vogels, waaronder op Plaat 6 en 7 vooral de Caprimulgi en de meezen zeer wel gelukt zijn, gedeeltelijk (Pl. I en II) gekleurde afbeeldingen van Vogel-eijeren uit allerlei werelddeelen, waaronder enkele nog weinig bekend waren.
De wijze, waarop de schrijver zijn onderwerp behandeld heeft, kan men eenigermate beoordeelen uit de opschriften der hoofdstukken, welke wij hier laten volgen.
Het ligchaam, bl. 1-13. De bewegingen, bl. 14-24. De stem, bl. 25-35. Ontwikkeling, bl. 36-45. Leven en Dood,

{==491==} {>>pagina-aanduiding<<}
bl. 46-52. Karakter, bl. 53-63. Natuurdrift en Kunstzin, bl. 64-77. Verstand, bl. 78-96. Algemeene verspreiding, bl. 97-106. De karakteristieke vogels der vijf werelddeelen, bl. 107-122. Beroep, bl. 123-131. Hoe de vogels tot hun arbeid zijn toegerust, bl. 132-145. De waarde der vogels in de huishouding der natuur, bl. 146-153. Dagelijksch leven, bl. 154-165. Liefde en echt 166-187. Nestbouw, bl. 188-202. Het broeden, bl. 203-215. Gemeenschappelijke broedplaatsen, bl. 216-234. Op reis, bl. 235-262. Het leven in den vreemde, bl. 263-272. De vogel als dichterlijk beeld, bl. 273-293. Gastvrijheid jegens de vogels, bl. 294-302. De jager en de jagt, bl. 312-323. De vogelvangst, bl. 323-332. De natuuronderzoeker en de vogels, bl. 333-341.
Hierop volgt eene Tweede Afdeeling (bl. 342-471; wij moeten opmerken, dat het opschrift Eerste Afdeeling op bl. 1, waar het behoorde te staan, niet gelezen wordt). Deze tweede afdeeling dan draagt tot opschrift: Levensschetsen, en behandelt eenige bijzondere soorten van vogels, terwijl het voorafgaande meer tot de geheele klasse betrekking had. Wij vinden hier de beschrijvingen van den vorm en de levenswijze van zes- en twintig soorten, in de volgorde van roofvogels, klimvogels, zangvogels, hoenderachtige vogels, strandloopers en zwemvogels, hoezeer van deze verdeeling zelve geene melding wordt gemaakt.
Bij deze soorten wordt nu en dan ook van verwante soorten gesproken. Deze schetsen moeten als voorbeelden dienen van de merkwaardigste vormen, en de keuze was hier, zoo als de Schr. zelve bl. 437 teregt opmerkt, dikwijls moeijelijk. Bedriegen wij ons niet, dan heeft hij echter over 't geheel eene gelukkige kenze gedaan, hoezeer het ons verwondert, dat hij van de hoenderachtige vogels slechts ééne enkele soort (Peterocles arenarius) heeft opgenomen. In deze schetsen is de Schr. goed geslaagd, en met belangstelling zal ook de wetenschap. pelijke beoefenaar in deze schetsen bladeren, waarin menige bijzonderheid voorkomt, die den oorspronkelijken waarnemer kenschetsen.
Het werk wordt besloten met een hoofdstuk getiteld Blik in het verledene bl. 472-479. Het is gewijd aan de in historische tijden uitgestorvene vogels, b.v. aan den Dodo, maar ook aan de vogels eener vroegere dierenwereld. Reeds het geringe getal bladzijden doet vermoeden, dat wij hier niets degelijks ver-
{==492==} {>>pagina-aanduiding<<}
wachten kunnen, en zoo is het ook in de daad. De beperkte ruimte wordt nog grootendeels ingenomen door eene aanhaling of inlassing van eenige opmerkingen van Reichenbach, die in het veld der palaeontologie zich door geene zelfstandige onderzoekingen heeft bekend gemaakt en derhalve geen schrijver van gezag is.
Evenmin kunnen wij doorgaans gunstig oordeelen over de eerste afdeeling van dit werk van Brehm (bl. 1-341). Reeds de opgave der hoofdstukken heeft kunnen doen zien, dat geen stelselmatig of doordacht plan van bewerking aan den geheelen arbeid ten grondslag ligt. Hoezeer wij geene strenge eischen van vergelijkend-ontleedkundig onderzoek aan een populair werk mogen doen, is toch 't geen in het eerste hoofdstuk over het ligchaam des vogels gezegd wordt, waarlijk al te oppervlakkig, en verraadt in dat oppervlakkige maar al te zeer het gemis aan grondige kennis. Bl. 8, reg. 4 lezen wij ‘Lever, gal, milt, alvleeschklier en nieren zijn bijna bij alle vogels aanwezig.’ Door gal is waarschijnlijk de galblaas verstaan, maar wat lever, milt, alvleeschklier en nieren betreft, deze zijn niet bij bijna alle, maar bij alle vogels aanwezig. Op bl. 20, 21 vinden wij het vliegen zeer kort behandeld, en daarbij den staart als roer aangemerkt; dat deze meening aan de benaming van rectrices (voor de staartpennen) aanleiding gaf, is bekend, maar tevens, dat tegen de zaak zelve met regt bedenkingen worden gemaakt. Op die zelfde plaats (bl. 21) lezen wij: ‘Vogels met lange, smalle vleugels kunnen niet zoo gemakkelijk van rigting veranderen als zij, die korte ronde vleugels bezitten.’ Het is echter moeijelijk deze woorden met hetgeen wij bij zwaluwen en Sterna waarnemen in overeenstemming te brengen. - Hetgeen over de geographische verspreiding gezegd wordt, is zeer onvoldoende, en somtijds is het mij niet gelukt, de juiste meening des schrijvers te verstaan. Zoo b.v. op bl. 99: ‘Het land kan in dit opzigt (in welk opzigt?) eenigzins vergeleken worden met de evennachtslijn, het water met de polen; en welligt zou men kunnen zeggen dat warmte en land de soorten doen ontstaan(?), koude en water ze in stand houden en vermenigvuldigen; natuurlijk altijd binnen zekere
grenzen, want de gloeijende warmte verzengt, maar brengt niets voort en de ijzige koude onderhoudt niet, maar verstijft. Op het land zou men deze grenzen scherper kunnen afbakenen, wanneer men de gebergten met de vlakten, het woud met het

{==493==} {>>pagina-aanduiding<<}
veld vergeleek. Op het water is dit moeijelijker, ja onmogelijk, daar het gedurig streven der vloeistof naar evenwigt de bepaling van zulke grenzen nimmer zou toelaten. Daardoor kan men ten opopzigte der watervogels nooit spreken van een bepaalden woonkring voor iedere afzonderlijke soort, gelijk bij de landvogels.’ Ik zou bijkans vermoeden, dat de Schr. bij de laatste woorden het oog heeft op de verspreiding der soorten boven de oppervlakte en op verschillende hoogten, eene onderscheiding, die natuurlijk bij watervogels wegvalt. Daar ik echter het oorspronkelijk werk niet bezit, kan ik niet beoordeelen of de duisterheid ten deele aan den vertaler geweten moet worden, wiens arbeid anders over 't geheel verdient geprezen te worden. Hier en daar is het boek echter zeker niet vrij van - hoe zal ik het noemen? - verbiage of bombast. Zoo b.v. op bl. 110. ‘Eerst door het roodborstje wordt het digte dennebosch eigenaardig bezield, het blaauwborstje is onmisbaar bij een stil door de weiden kronkelend en door boschjes omzoomd beekje; zij vertegenwoordigen ons avondrood en het blaauw van onzen hemel. Zij passen bij ons geboomte en onze weilanden, gelijk het roodstaartje bij het pannendak onzer huizen en de grasmusch in onze tuinen. Andere zangers geeft het zuiden; daar leven de dwerg-grasmusschen (Sylvia provincialis, melanocephala, Sarda, conspicillata en subalpina) kleine, bevallige diertjes, dwergen onder de zangvogels, gelijk de lage heestertjes van den boschrand, dien zij bewonen, dwergen zijn onder de boomen.’ Heeft von Humboldt's voorbeeld in zijne Ansichten der Natur aan dergelijke perioden, die wij ook in andere duitsche werken aantreffen, eenigzins aandeel? Decipit exemplar vitiis imitabile!
Kirby en Spence hebben in hunne Introduction to Entomology een voorbeeld van een echt populair en tevens wetenschappelijk boek geleverd. Het heeft meer dan 7 uitgaven gehad, en is bij duizenden van exemplaren verkocht. Het wordt nog na bijkans eene halve eeuw steeds op nieuw gelezen. Zulk een boek is het werk van Brehm zekerlijk niet. Tot het schrijven van zulk een boek behoort classieke vorming en ernstige wetenschappelijke studie. Zoolang wij intusschen niets beters hebben, mogen wij het boek van Brehm als populair werk voor een gedeelte der zoölogie aanbevelen, dat altijd vele dilettanten onder zijne beoefenaars heeft geteld.
J. v.d. H.


{==494==} {>>pagina-aanduiding<<}

IV. Opvoeding en Onderwijs.

NEDERDUITSCH TIJDSCHRIFT. Eerste Deel. Brussel, Bureel van het Nederduitsch Tijdschrift (Moeshofstraat 58, Voorstad Sint-Joost ten Noode) 1866. In kl. 8o., 152 bl. Prijs per jaargang van 4 deeltjes ƒ 3.50.
Ik weet niet, of de Redactie deze aankondiging zal plaatsen bij de ‘buitenlandsche letterkunde’ ter wille van den oorsprong dezer verzameling, dan wel bij de ‘binnenlandsche’ ten gevalle der taal; - om het eene met het andere zamen: een letterkundig tijdschrift in de nederlandsche taal buiten Nederland uitgegeven, zij eene uitzondering gemaakt op den door de noodzakelijkheid voorgeschreven regel, dat, - zoo iets dat periodiek wordt uitgegeven al vatbaar is om in dit Tijdschrift beoordeeld te worden, - daartoe een onvolledig gedeelte niet kan in aanmerking komen. 't Voor mij liggende boekje opent eene nieuwe serie; en...eene letterkundige poging der ‘Vlamingen’ verdient wel, in de noordelijke Nederlanden eenige opmerkzaamheid te erlangen.
De redactie noemt zich niet; het zou dus onvoegzaam zijn ‘man en paard’ te noemen, al meent men dit met zekerheid te kunnen. Proza en poëzy wisselen elkander af; zij beslaan de grootste ruimte, terwijl een tiental bladzijden wordt ingenomen door boekaankondigingen, ten deele van Belgische, ten deele van Nederlandsche historische en letterkundige schriften. Het deeltje worde kortelijk doorloopen.
J.M. Dautzenberg opent de verzameling met een vers: Mienis, op welken naam ergens ‘gezien is’ rijmt. Dat het wat gekunsteld is, ligt ten deele aan den vorm, ten minste in het laatstc gedeelte, waar nevens het rijm aan het einde der versregels ook nog een ander in het midden is gebezigd. Er is gang en leven in het stukje; trouwens Dautzenberg is sedert eene lange reeks van jaren bekend als zoetvloeiend (dit ouderwetsche woord is voor hem het juiste epitheton) dichter; hij onderscheidt zich o.a. ook hier door het gebruiken van woorden, vreemd aan onze Noord-Nederlandsche taal: bloemelijn, wonne (m.i. een germanisme), rozelaar, enz. - Dr. J. ten Brink beschrijft levendig ‘eene begrafenis in den Zuid-Atlantischen oceaan’ en slaat daarbij eenen hoogst gevoeligen toon aan. - Virginie Loveling heeft een verhaal: Detel, uit het platduitsch van Klaus

{==495==} {>>pagina-aanduiding<<}
Groth vertaald, en het lieve, regt naïve stukje was eene goede vertaling als de gegevene waardig. - J. de Geijter geeft iets over Multatuli en zijne schriften; maar dat iets is een verbazend ‘opgewonden standje.’ Hoor slechts:
‘Vriend, gij moet hem lezen en doen lezen.
Begin met den Havelaar, zijn eerste werk.
Havelaar is hij-zelf, neen, was hij-zelf, want hij is veranderd: onrecht en huichelarij hebben hem verbitterd; van vriend der verdrukte Javanen is hij de vriend van alle verdrukten geworden; van hervormer in Nederlandsch-Indië, hervormer in het gansche menschdom.
Een politieke, sociale, philosophische, moreele hervormer - en voor Holland bovendien een letterkundige hervormer.
Geen christen - een mensch. Multatuli is groot.
Grooter dan al de Bilderdijken, van der Palm's, van Lennep's en Beetsen bijeen.’
Al genoeg! Ik wil niets afdingen op de uitstekende letterkunkige verdiensten van den Max Havelaar ('t ware voor den roem van Multatuli te wenschen, dat zijn eerste tevens zijn laatste werk ware geweest!), maar het schreeuwen van de Geijter over ‘de Bilderdijken’ enz. is niets dan bombastische onzin. Voorts vestig ik de aandacht op de magtspreuk: ‘verdrukte Javanen,’ iets dat nog wel eenige rednctie moet lijden; op de onzinnige tegenstelling: ‘geen christen - een mensch,’ en mede op hetgeen op dezelfde bladzijde staat:
‘Voor Holland bovendien een letterkundige hervormer.....’
‘Hoezeer was dat noodig! Bij onze noorderbroeders is de letterkunde schier gansch in de macht der dominés, even als in vroeger tijd het boekenschrijven het vak was der kloosterlingen. Vandaar overal gemaakthcid in de hollandsche zeden, gebrek aan waarheid, natuur, leven in de hollandsche werken.’
De hollandsche werken! Van welke de Geijter zeker geen honderdste gedeelte gelezen heeft. En ‘waarheid, natuur, leven’.....heeft de man die dergelijke snorkerijen opdischt, de familie Stastok, de Kegge's enz. van dominé Beets niet gelezen, die juweelen van ‘waarheid, natuur, leven,’ lang bekend, eer Max Havelaar het licht zag? Dat onze letterkunde ‘schier gansch in de macht der dominé's is’, is met verlof eene groote onwaarheid. Maar waarheid is het, dat de Nederlandsche letterkunde zeer veel verplichting aan de ‘dominé's’ heeft. Het zou

{==496==} {>>pagina-aanduiding<<}
min voegzaam zijn, dat daarover door eenen dominé werd uitgeweid in een tijdschrift, dat door twee dominé's geredigeerd wordt; daarom punctum.
Volgt: eene soort van oratorium: Lucifer, door E. Hiel; het is ‘het eerste deel eener trilogie, de twee andere deelen heeten: God en Mensch. De muziek dezer oratoria wordt vervaardigd door Pierre Benoit.’ Ik kan mij niet onthouden, met een paar aanhalingen de onnavolgbare poëzij van dit hoogdravende dichtstuk eenigermate te doen kennen. Na den aanhef, die inderdaad eenen goeden dunk doet opvatten:

	Choor van nachtgeesten.
De zee is stil gelijk een graf, 
geen windje wekt de zwartste baar 
en straalloos zwiert de maan haar staf 
door 't ruim, dat kleurloos, rein en klaar 
doch killig schijnt. 

volgt:

Die nacht is schoon, maar zonder leven; 
niets lacht, niets juicht, niets zucht, niets kwijnt. 
Niets! 
Doch iets gevoelt men heimlik zweven, 
iets! 
van goed - en boosheid onbewust: 
vergetelheid en rust..... 


	Eene stem.
Wee! 
Hoort welk gerucht. 
Dringt door de lucht; 
Wee! 
Hoort welk geschreeuw 
stijgt uit de zee; 
Wee! 


	Eerste halfchoor van nachtgeesten.
De wateren grollen en huilen als wolven, 
zich heuvelend rollen de zwalpende golven; 
ze klotsen, ze botsen en rukken 
de rotsen, de trotschen, aan stukken, 
en schieten ze in 't ronde 'lijk schroot, 
en slokken 
de brokken 
terug in den schuimenden schoot! 

Ik durf niet veel uitschrijven, anders gaf ik in haar geheel de beschrijving van Lucifer, gegeven door het

{==497==} {>>pagina-aanduiding<<}


	Recitatief.
Daar prijkt hij op de dood geklommen, 
met 't reuzig lijf, waarin de stormen grommen 1); 
zijn oogen zijn als kuilen, 
waar zich in schuilen 
de aakligste smarten, de vinnigste haat; 
zijn wangen zijn als bergen, 
die lachend tergen 
en weenende tarten den bittersten smaad! 

Die Lucifer nu roept

	De drie krachten,
welke komen en naken 
.....uit poelen en kolken 
en rennen als draken op sissende wolken! 

op: ‘Aarde, water, vuur!’ En die drie nu zwetsen tegen elkander, ieder op haar vermogen, dat het een lust is om te hooren. - Swanenburg is er maar een kwâjongen bij. Zelfs ‘de dood’ roept er bij uit: ‘Ha, ha, ha!’ - Enfin: de daggeesten dienen ‘de menschheid aan, die koomt, met Godes luister overstroomd.’ En nu zit Lucifer bitter in de nijpert: hij klaagt als een Jood die gebrandmerkt wordt:

Wee! 
Alles wijkt, 
alles plooit, 
mijn hope verdwijnt als de dood in den afgrond! 
't zwak geslacht der menschheid, 
't blind geslacht der droomen, 
heerscht nu over mij, 
Wee! 

De laatste beurt van zingen is aan

	Het heelal.
Hoog in den eeuwigen stralengloed, 
diep in de oneindige levenszee, 
springen millioenen planeten op 
sedert oeonen in rondgedans, 
ter eere van God! 

Ja zelfs:

de dieren gebruiken hun' teelende kracht 
ter eere van God! 


{==498==} {>>pagina-aanduiding<<}

Zeer devote dieren! De heer Benoit zal nog al wat pauken, turksche trommen en dergelijke levenmakerij noodig hebben, zal zijne muziek in de flaauwste verte beantwoorden aan het geweldige dondergeratel van dit bliksemende gedicht.
Men bekomt waarlijk, als men Frans de Potter vervolgens hoort vertellen: ‘Aardigheden uit den ouden tijd.’ In ‘I’ (later komt dus meer) vermeldt hij, ‘zonderlinge leenplichten.’ Wel zijn er ‘zonderlinge’ bij. Een paar haal ik aan, niet omdat zij zoo veel zonderlinger zijn, maar omdat zij korter vermeld worden dan de overige:
‘De monniken van Isi moesten voortijds op zekeren dag des jaars, aan die van St. Denijs een met spaanschen peper geladen wagentje aanbieden. Deze last in 1261 niet nagekomen zijnde, werd de prior afgesteld, tot eene zware boete verwezen zijnde, en verplicht onmiddelijk zelf den peperwagen naar 't kapittel van St. Denijs te voeren.’
‘Dicht bij het meer van Grandlieu, omtrent Machecoul, in Bretagne, waren de visscherijpachters van de leenheeren gehouden ieder jaar vóór hen te verschijnen, dansende eenen nog nooit te voren gezienen dans, en zingende een lied, op eene nog niet bekende wijze.’
‘Zekere leenmannen der abdij van Remiremont moesten haar ieder jaar eene schotel met sneeuw brengen op St. Jansdag, midden in den zomer. Hadden zij nu die sneeuw tot dezen dag niet kunnen bewaren, zoo waren ze verplicht der abdij eenen blanken stier te geven.’
‘De leenmannen van den heer van Videlou, in Bretagne, waren verplicht hem de nagels der voeten te snijden, daags vóór het Kerst- en Sinksenfeest. Zij konden zich van dezen onaangenamen last ontslaan, door, te Kerstdag, den heer van Videlou twee.....pasgeboren katten te brengen, in eenen ketel; en eenen korf met druiven, benevens eene schaar, te Sinksen ‘[Pinksteren].’
Beter te allen tijde des jaars was uitvoerbaar het volgende, bewijzende dat er ook toen reeds ondeugende lieden bestonden:
‘Wanncer het collegiaal kapittel van Soignies, aan hetwelk de heerlijkheid dier stad behoorde, rentkappittel hield, had de baljuw het recht, de liefste deerne onder al degene die betalen kwamen, te omhelzen.’ O, die baljuw!
‘Voor immer,’ is een versje, door Elise Mather ‘zoo wat naar het engelsch’ gevolgd, stroef van uitdrukking, maar wel naar en in waarheid.

{==499==} {>>pagina-aanduiding<<}

‘Iquique’ is weder een scheepsverhaal, door Henry Dodd, tevens eene korte beschrijving van eene havenplaats in Peru. Wetenswaardige zaken zijn er goed in beschreven.
‘De laatste muziek-prijskamp’ door ‘Jan Ferguut,’ is eene ietwat scherpe vindicatie van het ‘Vlaamsche’ tegenover het ‘Waalsche’ in België. Opmerkelijk is de volgende zinsnede: ‘M. (d.i. de heer) van Gheluwe heeft door zijne muziek al het schoone der moedertaal doen uitschijnen, hij heeft zelfs de bewondering dergenen, welke het vlaamsch onmachtig waren, afgedwongen tot zooverre, dat zij uitriepen: ‘welke muziek! - en er zuchtend bijvoegden: - ‘maar ook, welke taal!’ - Wat moet dit laatste beteekenen? Is het eene eer, of is het eene schande voor ‘de taal?’ Het: ‘zuchtend’ zou mij aan het laatste doen denken.
De ‘boekaankondiging betreft: Heije's Volksdichten, diens Asschepoester met etsphotogrammen, eene Korte statistieke beschrijving van Belgie de Handelingen van het ned. taalcongres te Rotterdam, een historisch topographisch werk over Dendermonde door A. de Vlaminck, een paar tooneelstukken van P. Geiregat, een aflevering van oudheidkundige verhandelingen uit het land van Waes, het tijdschrift Bato, en de prospectus van Janssen's werk over de kerkhervorming in Vlaanderen. Over elk slechts een paar regels.
Men ziet: de ontwikkeling der letterkunde van de zuidelijke Nederlanden staat nog zeer achter bij die der noordelijke. Doch daarom te meer verdient elke poging om de laatste op te heffen alle aanmoediging. Deze wordt niet bevorderd door blinde lofspraak op hetgeen zij presteert, - ook afkeuring van het gebrekkige kan hiertoe bijdragen.
H.M.C.v.O.
RESUMÉ DE L'HISTOIRE DE LA LITTÉRATURE FRANÇAISE, depuis la formation de la langue jusqu'à nos jours. Illustré de nombreux exemples de célébrités littéraires, compilé expressément à l'usage des écoles moyennes supérieures, des gymnases, pensionnats, etc. par J.H. Meijer, professeur de langues et de littérature. Vol. II. Deventer, J. de Lange 1866. Prijs ƒ 1.25.
Het eerste deel van het bovengenoemde werk is reeds door ons besproken en het strekt ons tot genoegen het tweede te kunnen aankondigen. Het begint met de XVIIIe eeuw, dus met: La décadence de la poésie, waarvan zij zich nimmer heeft kunnen herstellen, terwijl daarentegen de proza zich tot eene vroeger

{==500==} {>>pagina-aanduiding<<}
ongekende hoogte verheft. Dit laatste punt had Ref. gaarne met een enkel woord willen besproken zien. Vollaire, Rousseau, Montesquieu, de Encyclopedisten, enz. worden behandeld en met groote uittreksels uit hunne schriften vergezeld. Vervolgens komt de XIXe eeuw, met de belangrijkste schrijvers tot op onzen tijd. Het spreekt van zelf, dat het oordeel over de verschillende schrijvers afhangt èn van de bronnen, waaruit men put, èn van individueele opvatting des verzamelaars. Ref. verschilt over sommige auteurs in gevoelen met den heer M., maar moet dit verschil in het midden laten om bovengenoemde redenen. Nu het werk af is, kan hij het gerustelijk als eene zeer bruikbare en goede handleiding tot de kennis der fransche letterkunde aanbevelen.
Met nadruk mag er op gewezen worden, dat de uitgever den prijs der beide deelen, inhoudende 56 vel druks, zóó laag gesteld heeft, dat dit flinke handboek zich ook van deze zijde tot een algemeen gebruik aanbeveelt.
S.S.
TASCHENBUCH FÜR FÄHRENDE LIEDERTÄFLER 3de druk, Rotterdam bij de Vletter en Altmann. Prijs ƒ 1,60.
Het verheugt ons, een derde oplage van bovengenoemd werkje vóór ons te zien. Deze herdruk, als gevolg eener bestaande behoefte, bewijst, dat de mannen-koren nog niet, zoo als sommigen beweren, tot het verleden behooren; trouwens, wie eenigzins in de muziekale wereld bekend is, weet, dat men in Duitschland en ook in ons vaderland nog op bloeijende vereenigingen kan wijzen, die zich de beoefening van het mannen-gezang ten doel stellen.
Gaarne erkennen wij het meer voortreffelijke van gemengde koren; maar gelooven toch, dat ook het mannen-gezang veel kan bijdragen tot veredeling van smaak en gevoel.
Het Taschenbuch heeft reeds sedert jaren zijn plaats bij de zangers gevonden, zoodat elke aanprijzing overbodig is. Wij willen evenwel doen opmerken, dat deze uitgave in duidelijkheid van noot en letter de vorigen ver overtreft, en daarom zeer aan te bevelen is.
Z.
V......n.





{==501==} {>>pagina-aanduiding<<}

Buitenlandsche letterkunde.

Losse schetsen.

Erckmann-Chatrian.

‘Fransche romans, dus beweerde onlangs een recensent in een Engelsch tijdschrift, worden ten onzent wel blijkbaar met onbegrijpelijk veel graagte - vooral door de dames - gelezen, maar zelden gebeurt het, dat men er openlijk van hoort spreken. Men schijnt derhalve in die lectuur zelve juist zoo veel kwaad niet te vinden, maar zich er over uit te laten, acht men minder voegzaam.’ Hetgeen hier van het Engelsch lezend publiek wordt getuigd, is misschien in geen mindere mate op het Nederlandsche en wellicht ook - op andere van toepassing.

Man darf das nicht vor keuschen Ohren nennen, 
Was keusche Herzen nicht entbehren können. 

Trouwens wie ook slechts in geringe mate van de voortbrengselen der nieuwe Fransche roman-litteratuur, inzonderheid der zich noemende realistische 1) school (Feydeau e.a.), zich op de

{==502==} {>>pagina-aanduiding<<}
hoogte heeft gesteld, zal eene zoodanige retenue niet afkenrenswaardig vinden. In een land bovendien zoo bij uitnemendheid kieschkeurig, zoo bewonderenswaardig zedelijk als het onze, in hetwelk een boek als: ‘Klaasje Zevenster’, door niet weinigen als immoreel in den ban wordt gedaan (hoorden wij niet van directeuren van leesgezelschappen, die de preutschheid, of wil men, de kinderachtigheid zoo ver dreven van het derde deel in een verzegelden omslag te verzenden?), zou het meer dan onbetamelijk zijn, er voor uit te komen, dat men zich vaak en met innig genot aan Balsac of Sue, of Dumas Fils pleegt te vergasten.
Toch geeft de statistiek der Leesbibliotheken hier belangrijke cijfers aan de hand. Onze grootmoeders lazen ‘Tom Jones’ van Fielding, maar zij maakten er, zoover ik weet, geen geheim van. Niemand zal intusschen beweren, dat onze grootmoeders zooveel onzedelijkheidlievender waren, dan hare thans levende kleindochters.
Men zal, hoop ik, van mij niet verwachten dat ik meê, voor de duizend en hoeveelste (?) maal, mij ga bezondigen aan eene boetrede tegen de Fransche romanschrijvers. Gave de hemel dat onze meest gelezen auteurs een tiende deel bezaten van het talent dier heeren! - Maar verkwikkelijk is het niettemin op te merken, hoe in Frankrijk zelf eene merkwaardige reactie tegen het heerschende en smaakbedervende genre, 't welk daar nu reeds zoo lang aan de orde is, in den jongsten tijd zich is beginnen te openbaren.
Het kwade wordt alleen uitgedreven door het waarachtig goede. Wie het misbruik van alkohol en van geestrijke vochten op afdoende wijze wenscht tegen te gaan, zorge in de eerste plaats voor een krachtigen en goedkoopen volksdrank die de jeneyer vervange. Als het heilzaamst tegengift tegen den wansmaak is niets aanbevelenswaardiger dan het verspreiden van het schoone. Geldt deze stelregel in het algemeen, hij is niet minder van toepassing op het gebied der roman-litteratuur. Ook hier is de spreuk waarachtig: - ‘Declameer niet, maar doe.’ Stel, zoo gij kunt, tegen de ongezonde lekkernijen, die gij afkeurt, andere, meer voedzame, maar even smaakvol ja nog keuriger opgedischte spijzen; spijzen, die met even onweêrstaanbaren drang de eetlust lokken, het gehemelte streelen, en die, eens genoten, van lieverlede de roman-lezers van de andere doen walgen. Geloof aan het sluimerend schoonheidsgevoel in den mensch, dat wel tijdelijk verblind of uit het spoor gerukt, maar niet voor goed vernietigd kan worden. Ieder mensch, die tot

{==503==} {>>pagina-aanduiding<<}
uitspanning leest, grijpt onwillekeurig naar hetgeen hem 't meest beeit en behaagt; dit spreekt van zelf. De kunst zou dus eenvoudig hierin bestaan, dat gij door de macht der u verleende gave hem als 't ware nooptet, hem ongemerkt er toe bracht, dat hij in plaats van naar het verkeerde naar het betere de handen uitstrekte...! Wie tot zoo iets zich in staat gevoelde, wie een zoodanig talent zich bewust was, die zou ongetwijfeld, door het niet ongebruikt te laten liggen, een goed werk verrichten in den tegenwoordigen tijd. De Heeren Erekmann-Chatrian nu, Elzassers van geboorte, mede-Redakteuren van het Journal des Débats, hebben sints eenige jaren aan zoodanige taak de hand geslagen, en - met ongeëvenaard succès.
Ik volgde gedachteloos een aangenomen gebruik, door te spreken van de Heeren Erckmann-Chatrian.
Sommigen toch beweren in ernst, - en ik zou niet ongeneigd zijn met hen in te stemmen, had ik niet met eigen oogen de photographische afbeeldingen van de beide auteurs, M. Emile Erckmann en M. Alexandre Chatrian; aanschouwd 1), - dat de gansche voorgewende colloboratie slechts in schijn bestaat, en dat de schrijver duchtig het publiek daarmede mystificeert. Een feit is het, dat in de geheele série der onder beide namen in het licht verschenen romans nergens, ook bij het scherpste onderzoek, uit den bouw van één enkelen volzin blijkt, dat meer dan één auteur in de redactie dier werken de hand zou hebben gehad. Niettemin hebben de schrijvers een viertal jaren geleden aan hun lezcrs uitdrukkelijk verklaard, dat hunne romans, - even als die van wijlen Wolff en Deken ten onzent - de vrucht waren van hunnen gemeenschappelijken arbeid. ‘Wij schrijven, dus heette het, beurt om beurt en zouden duchtig verlegen zijn, indien wij moesten aanwijzen, uit de pen van wien van ons beiden deze of gene bladzijde onzer werken is gevloeid.’ - Zoo blijven wij dus even wijs, en staan hier voor het raadsel eener geestverwantschap, eener onverklaarbare overeenkomst van talent en opvattingsgave, die ons schier met onze verbeelding naar de fabelachtige tijden van Castor en Pollux terugvoert!...‘Wel bezien, zult gij zeggen, indien het kind

{==504==} {>>pagina-aanduiding<<}
er lief uitziet, wat doet het er toe, of men al dan niet weet, wie er vader af is.’ En ontegenzeggelijk heeft de roman-litteratuur weinig zulke gezonde, aanvallige en lievenswaardige kinderen aan te wijzen, als die waarvan het vaderschap, 't zij dan te recht of te onrecht, aan de genoemde heeren wordt toegekend.
Twee trekken zijn het, die al dadelijk in het oog vallen, zoodra men eenige bladzijden slechts hunner romans heeft gelezen, te weten: de innige eenvoudigheid der conceptie en de zeldzame waarheid en aanschouwelijkheid der karakters en toestanden, welke de schrijvers ten tooneele voeren. Aan dien eenvoud, die artistieke soberheid, en aan die fijne, frische, uit het leven gegrepen detail-schildering, aan dat gezonde realisme, herkent, voelt men onmiddellijk de hand van kunstenaars van den eersten rang.
Toch heeft het betrekkelijk geruimen tijd geduurd, eer genoemde schrijvers gelijk men zegt en vogue waren. Toen zij, nu ruim zeven jaren geleden, met hun eerste lettervoortbrengselen voor het feuilleton van een of ander dagblad zich aanmeldden, werd de opname er van door alle redacteurs der Parijsche dagbladen, en door drie en zestig bladen in de provincie - hun geweigerd. Eerst met veel moeite en na langdurig aanhouden zagen zij hun geesteskinderen een plaats aangewezen in de Revue de Paris. En geen wonder! want een geblazeerd publiek, als de Parijzenaars, te winnen, is geen gemakkelijke onderneming; op den duur echter moest dat weêrstandbiedend vermogen wel bezwijken voor de eigenaardige betoovering, welke hun oorspronkelijke schrijftrant zelfs op moeilijk te bevredigen gemoederen niet kan nalaten uit te oefenen.
Hetgeen hoofdzakelijk die magische werking te weeg bracht, was - afgezien van hun plastisch talent, van het beeldig fransch in hetwelk zij schrijven en van de in zekeren zin actueele strekking hunner schriften, waarover straks nader - vooral ook de plaatselijke kleur, die hunne romans dragen; een kleur te verrassender, daar de natuur, de zeden, en de volksaard van het land, hetwelk zij met zulk een onovertroffeu meesterschap hebben beschreven, voor verreweg de meesten hunner lezers tot dusver nog eene terra incognita was.
De hh. Erckmann en Chatrian toch, (want zoo wil ik hen blijven noemen, te meer nu ik een nieuwen steun voor de gewone opvatting heb gevonden in den heer F. de Lagene-
{==505==} {>>pagina-aanduiding<<}
vais, 1) zijn: gelijk ik zoo even reeds aanstipte, beiden geboortig uit den Elzas. Geene provincie nu van Frankrijk waarvan de bewoners, gelijk men weet, al zijn ze ook van harte Franschgezind, en al munten ze uit door krachtigen nationalen zin, duidelijker en duurzamer wellicht den stempel zijn blijven vertoonen hunner Germaansche afkomst, dan deze. Droeg niet hun uiterlijk, en de algemeene physionomie des lands de zichtbare sporen hunner vermenging met het Gallische bloed, en hoorde men onder hen niet den, hoewel Duitsch geaccentueerden, Franschen tongval, men zou wanen te midden van Duitschers te verkeeren.
De geheime aantrekkingskracht, de eigenlijke charme, welke de beschrijving dezer provincie en harer bevolking oefent, ligt dan ook juist in de samensmelting van beide nationaliteiten.
En het is den schrijvers, op inderdaad meesterlijke wijze, gelukt dat zeer eigenaartig, half Duitsch half Fransch karakter van hun geboortestreek, de naïveteit gepaard aan het bevallige en liefelijke der volkszeden, met schilderachtige en aanschouwelijke trekken te verzinlijken. Voeg daarbij dat zij, als geboren landskinderen, van jongsaf met alle begrippen, gewoonten, volksoverleveringen der Elzassers ten volle zijn vertrouwd; dat hun voet blindelings den weg door alle boschpaden, over alle heuvels en bergen van hun geboortegrond zou weten te vinden, en men behoeft niet verwonderd te zijn over het waas van frischheid, natuurlijkheid en in zekeren zin van oorspronkelijkheid, hetwelk over al hunne verhalen, de eenvoudigste niet uitgezonderd, ligt gespreid. Een hunner eerste verhalen was getiteld: l'illustre Docteur Mattheus (1859); daarop volgden (om louter van de bekendste en best geschrevene te gewagen), met korte tusschenpozen: l'Invasion, ou le fou Yégof (1862), l'Ami Fritz, Confidences d'un joueur de Clarinette, Madame Therèse (1863), Le Conscrit de 1813 (1864), Waterloo, suite du Conscrit, (1865) en nu laatstelijk l'Homme du peuple, waarvan de schrijvers het intusschen, misschien om goede redenen, tot dusver bij de uitgave van het eerste deel hebben laten berusten. - La Maison forestière behoort tot een eenigszins andere catégorie en is grootendeels in een wildphantastischen trant geschreven; - geheel afwijkend van het genre, waarin de schrijvers tot heden zoo gelukkig zijn geslaagd.

{==506==} {>>pagina-aanduiding<<}

Bij 't in handen nemen van een dier vroeger geschreven romans, l'Ami Fritz, of Confidences d'un joueur de Clarinette, of Les amoureux de Catherine, is de eerste indruk inderdaad betooverend, en gelijk aan die welke zich van iemand zou meester maken, die uit het oorverdoovend geraas en gewoel eener drukke, bedrijvige wereldstad zich op eenmaal voelde overgeplaatst op het tooneel van een dier vreedzame, landelijke idyllen, zooals de pen der dichters ze wel pleegt te ontwerpen; met dit onderscheid wel te verstaan, dat gij u hier niet beweegt te midden van abstracte wezens, onder conventioneele Colins en bergères, wier sneeuwwitte handen, geschilderde wangen en rozenroode linten onwillekeurig aan Opera of gazlicht doen denken, noch in eene opgeplakte, schutdoek-achtige natuur, met rustieke bruggetjes en gladgekamde watervalletjes, maar integendeel op den bodem der meest gezonde, meest reële, hier en daar zelfs over-materiële werkelijkheid, onder ‘heusche’ Elzassers en Elzasserinnen met al hun eigenaardige deugden en gebreken, en in de feitelijke omstreken van Phalsbourg, Sarrebourg of van welke plaats ook aan deze zijde der Vogezen de fantazie der schrijvers u gelieft te voeren. En wel zijn ze het waard, dat men ze leert kennen, beide, zoowel die hoogst bevallige natuur, als die kloeke grensbewoners, met hun schranderen oogopslag, hun huisselijken en toch fieren zin, hun stille oudvaderlijke zeden en gewoonten - in welke zoo meêdoogenloos werd bres geschoten door het krijgsgeschrei der aanrukkende Republikeinen, en later door de rustelooze eerzucht van den Korsikaanschen veroveraar; - met hun joviale landelijke feesten, hun luidruchtige dansen en spiegelgevechten, opgeluisterd door eene onbegrijpelijke comsumtie van: Küchlen, Kouglen, Pfankougen en wat dies
meer zij, en getuigende over 't geheel van een geestdrift voor den dienst van god Bacchus en Komus, waarvan werkelijk de beschrijving alleen in staat zou kunnen zijn, om zelfs den verhardsten asceet van heimelijke begeerte te doen watertanden.
Mocht ik intusschen een keus doen uit die vroegere verhalen, ik zou niet weifelen, maar zeer zeker den palm toekennen aan de: Confidences d'un joueur de clarinette. Er loopt door dit, hoewel mede rijkelijk met gastmalen gestoffeerd verhaaltje, zulk een draad van echten humor; de karakterstudie is zoo fijn; de stille weemoed, waarmeê de arme, voor het hoofd gestooten minnaar ten laatste aftrekt, om met zijn speeltuig voortaan van dorp tot

{==507==} {>>pagina-aanduiding<<}
dorp te zwerven ‘trainant la semelle jusqu'à la fin de ses jours’ is zoo natuurlijk gevoeld en zoo gelukkig weêrgegeven, dat men onwillekeurig zich buigt voor het meesterlijk talent, dat met zulke betrekkelijk geringe middelen, iets zoo aanvalligs vermag te scheppeu.
Over 't geheel genomen beantwoordt dan ook de stijl van de heeren Erckmann en Chatrian treffend aan de juiste definitie van Renan, op welke wij ons dezer dagen bij het doorbladeren van den jongsten roman van George Sand 1) zagen gewezen: ‘La parole est ce vêtement simple de la pensée, tirant toute son élégance de sa parfaite proportion avec l'idée à exprimer et en fait d'art le grand principe est, que tout doit servir à l'ornement, mais que tout ce qui est mis exprès pour l'ornement est mauvais.’
Aangrijpender nogtans en tevens ook belangwekkender en universeeler van inhoud en strekking zijn: ‘Madame Therèse, Le Conscrit, Waterloo, caet. Het is echter vooral in deze verhalen, dat meer duidelijk aan 't licht treedt, wat wij zooëven aanstipten, te weten, dat de schrijvers, hoe argeloos zij ook schijnbaar eenvoudig het: ‘l'art pour l'art’ in praktijk pogen te brengen, toch wel degelijk een zekere tendenz bëoogen, 't geen trouwens reeds uit het algemecue opschrift: ‘Romans Nationaux’ met eenigen grond kan worden afgeleid. De heeren Erckmann en Chatrian namelijk zijn rechtstreeks zonen van '89, voorvechters van de ‘rechten des volks’ in den edelen 2) zin van het woord, gruwende van het geweld, de onderdrukking en de vreesselijke rampen aan welke, ten gevolge van de hartstochten der ‘grooten’, ‘de kleinen’, op dit benedenrond ten allen tijde zijn blootgesteld geweest. Op die gruwelen den vinger te leggen, aan te toonen wat ‘die kleinen’ hebben gelcden, noodwendig moeten uitstaan, bij het woeden van den krijg, in duizenderlei opzichten, tot in de kleinste bijzonderheden; welk aandeel zij hebben in den vaak met zoo grooten ophef ten hemel verheven roem der nationale wapenen: - en daar tegenover een helder licht te doen vallen op de liefelijke zegeningen des vredes, der vrijheid, der volksontwikkeling, der eerbiediging van de ware rechten der menschheid - ziedaar het oogwit welks bereiking

{==508==} {>>pagina-aanduiding<<}
de schrijvers zich blijkbaar hebben voorgesteld. Hunne Madame Therèse, wij gelooven het met den heer de Lavegenais, is in zekeren zin de type van het beminnelijk beeld van republikeinsche deugd, hetwelk hun voor oogen heeft gezweefd: ‘Elle leur est apparue, schrijft hij, avec ses grand yeux, ses cheveux noirs, la blancheur délicate de sa poitrine et de ses mains, comme une personnification de la jeune république, pure et vaillante, ne demandant qu'à rester paisible, si on ne lui disputait pas ses légitimes conquêtes. Le docteur Jacob, l'ami de la paix, ne tarde pas à s'éprendre de Therèse, et il finit par l'épouser. Lui aussi il traduit sous une autre forme l'idée du roman et des récits qui vont suivre, lorsqu'il dit à son neveu: ‘Fritzel, voilà la guerre! Regarde et souviens-toi!...Oui, voilà la guerre!...Quand le Seigneur nous envoie la peste et la famine, au moins ce sont des fléaux inévitables décrétés par sa sagesse; mais ici c'est l'homme lui-même qui décrète la misère contre ses semblables, et c'est lui qui porte au loin ses ravages sans pitié.’
‘Voilà la guerre!’ - Waarlijk, vooral in deze dagen, waarin van nieuws de vreesselijke krijgstoorts in Europa is ontstoken en als met razende handen wordt gezwaaid; onder den verschen indruk van gruwel- en bloedtooneelen als bij Sadowa en Custoza zijn geschied, leert men deze waarheid, uitgedrukt in le Conscrit de 1813 en Waterloo, bij herhaling in al haar ontzettenden omvang verstaan.
Nog geen vol jaar is het geleden, dat wij, - terwijl de stoomkar ons langs diezelfde stadjes Phalsbourg en Sarrebourg, in het hart van den Elzas gelegen, biunen wier muren wij met Père Goulden, Joseph Bertha en Cathérine in onze verbeelding zooveel hadden doorleefd, voorbijvoerde, en onze oogen van de bladzijde dezer zelfde boekdeeltjes, welke toen ons hielden geboeid, opziende, over het liefelijk landschap hetwelk zich voor ons uitbreidde, weidden: - nog geen vol jaar, zeide ik, is het geleden dat wij toen als over iets ver verwijderds spraken van: ‘toutes ces vieilles histoires, qui, quand on y pense, rous font encore venir les larmes aux yeux...! Toen ademde alles nog vrede en scheen niets de verwachting te zullen verijdelen, uitgesproken in den Epiloog:
‘Ah! si nous avions moins de soldats et plus de maîtres d'école, tout irait beaucoup plus vite. Mais patience, cela viendra. Le peuple commence a comprendre ses droits; il sait que les guerres ne lui rapportent que des augmentations de contributions, et quand il dira: “Au lieu d'envoyer mes fils périr par milliers sous le sabre

{==509==} {>>pagina-aanduiding<<}
et le canon, je veux qu'on les instruise et qu'on en fasse des hommes!” qui est-ce qui oserait vouloir le contraire...?’
En nu?!!...Is het niet als of men een versch aangekomen oorlogs-bulletin onder de oogen heeft, als men leest:
‘Les boulets prussiens vous raflaient par douzaines, les balles arrivaient comme la grèle, les tambours allaient toujours; pan!...pan!...pan!...’ of: ‘tout à coup la nouvelle se répand que les Prussiens arrivent, qu'ils vont nous tomber en flanc, que nous allons avoir deux batailles, l'une en face et l'autre à droite, et que nous risquons d'être entourés...’ of: ‘ces vanteries des Prussiens me révoltaient; je pris leur race en horreur...!?’
Is het niet of ze rechtstreeks met het oog op den aktueelen toestand is geschreven, die behartigingswaardige, toch helaas! vruchteloos geuite ontboezeming: ‘La guerre!...ceux qui veulent la guerre, ceux qui rendent les hommes semblables à des animaux féroces doivent avoir un compte terrible à règler là-haut!...’
Vruchteloos, ja! Zoo ooit toch, dan zeker werd in de laatste maanden het geloof aan de toenemende beschaving, aan de veldwinnende humaniteit in den boezem van het zich ‘beschaafd’ noemende Europa, op bovenmenschelijk zware proeven gesteld. Golven van vuur en rook, stroomen van menschenbloed scheiden ons, naar 't schijnt, nog van het beloofde land, naar welks vreedzame tenten en liefelijke landouwen de wijsvinger van het hoopvol Humanisme ons had doen staren, welks bergtoppen wij op den achtergrond onzer internationale Congressen, onzer wereldtentoonstellingen werkelijk reeds niet geheel onduidelijk hadden gemeend te zien blauwen...! En avant! pas de quartier!...On ne voyait plus rien, on n'entendait plus rien; ceux qui tombaient on n'y faisait pas attention...On s'engoujfrait dans les maisons à coups de bayonnette; on se massacrait sans miséricorde...tout criait, sifflait, pétillait autour de nous...les canons arrivaient; les chevaux galopaient en écumant et secouant la tête comme furieux; les pièces et les caissons écrasaient tout...nous avancions sur des tas de morts: tout était mou sous mes pieds. On ne regardait pas si l'on marchait sur la figure d'un blessé, sur sa poitrine ou sur ses membres; on avancait...!!!
Ziedaar de humaniteits-leuze, het progressistisch program, met hetwelk wij ons voorshands mogen tevreden stellen! Zoo gaat het met de groote lessen van de veelgeprezen leermeesteres der volken; ieder neemt hoffelijk den hoed voor haar af, en gaat verder bedaard zijn gang; Zündnadel-geweren wegen zwaarder

{==510==} {>>pagina-aanduiding<<}
dan de naïve bedenkingen van vader Goulden: ‘Si ceux qui sont nos maítres pouvaient se figurer, au commencement d'une campagne, les pauvres vieillards, les malheureuses mères auxquelles ils vont en quelque sorte arracher le coeur et les entrailles pour satisfaire leur orgueil; s'ils pouvaient voir leurs larmes et entendre leurs gémissemens au moment où on viendra leur dire: ‘Votre enfant est mort...vous ne le verrez plus jamais!...S'ils pouvaient se figurer les larmes de ces mères, je crois que pas un seul ne serait assez barbare pour continuer...’
Met een enkel woord moeten wij ook nog de aandacht vestigen op het bij uitnemendheid artistieke van den letterkundigen vorm, in welke de schrijvers met fijnen tact hebben begrepen hunne gedachten en opmerkingen 't best te kunnen gieten. - ‘Les anteurs,’ zegt de straks aangehaalde Fransche schrijver, ‘s'ils eussent parlé en leur nom, auraient eu peine à arranger tout cela, et en exprimant une opinion individuelle ils eussent risqué de se heurter contre les opinions contraires, mais on ne saurait se tenir en garde contre un pauvre conscrit, un jeune homme de vingt ans, apprenti horloger, qui boîte légèrement de la jambe gauche, qui se croit sur d'être exempté du service militaire, et qui n'a d'autre idée politique que son bon sens mis en éveil par son interêt personnel.’
Inderdaad hebben zij met een bewonderenswaardig talent deze fictie tot den einde toe volgehouden.
Noch in Le Conscrit de 1813, noch in Waterloo, komt een enkele volzin, eene enkele gedachte voor, welke geacht zouden kunnen worden misplaatst te zijn in den mond van een eenvoudig soldaat. Men verneemt hier de taal, de philosophie des volks, maar besprenkeld, zou men kunnen zeggen, met attisch zout. Joseph Bertha zoomin een held als een lafaard, blijft vervuld met afgrijzen van al de gruwelen van den krijg, ook al doet hij als soldaat behoorlijk zijn plicht. Hij verhaalt al wat hij ziet en ondervindt en gevoelt, met eene natuurlijkheid die niets te wenschen overlaat, en een enkele maal zelfs sleept, ondanks zijn innerlijken afkeer van het bloedblad waarin hij gemengd is, de algemeene dronkenschap der krijgswoede hem mede en houwt hij als razend op de Pruissen in, die hem zijn leven willen nemen, ‘het eenige, zegt hij wat de mensch waarlijk bezit, en hetwelk hij dus zoo goed mogelijk moet trachten te verdedigen.’

{==511==} {>>pagina-aanduiding<<}

Niet minder springt het kunstmatige dezer behandeling in 't oog bij de gedétailleerde beschrijving (in Waterloo) van den terugkeer der Bourbons en van den zeer natuurlijken strijd van gevoelens, tusschen welke de verschillende partijen in Frankrijk zich dientengevolge gaandeweg voelden geslingerd, al blinkt hierin misschien iets meer, dan in le conscrit, het individueel gevoelen der auteurs door den sluier der verdichting heen. -
Wat Joseph Bertha betreft, hij voor zich genoot de blijdschap over de Restauratie met volle teugen: ‘Vous saurez, que je devais me marier avec Cathérine...Ce n'etait plus aussi dangereux d'être soldat, que sous l'Empire...moi je connaissais la gloire, et cela me donnait encore plus l'amour de la paix et l'horreur de la conscription’ - ziedaar voor hem reden genoeg. Ook Père Goulden, de oude Jacobijn, was in den aanvang niet ontevreden: ‘Vois tu Joseph, c'est le grand genre, le genre noble de l'ancien régime qui revient. ils ont eu tort de partir et d'exciter l'Europe contre nous; mais à tout péché miséricorde; qu'ils soient heureux, qu'ils se portent bien, c'est tout le mal qu'on leur souhaite - - oui, zoo eindigt de verhaler, tout le monde était content, excepté les vieux soldats et les maítres d'armes...’ Edoch - die algemeene tevredenheid duurde niet lang!!...
‘Cela va mal Joseph! Sais tu ce que ces gens vont faire à Paris? Ils vont redemander leurs étangs, leurs forêts, leurs parcs, leurs châteaux, leurs pensions, sans parler des bonnes places, des grandeurs et des respects de toute sorte. Tu trouves leurs robes et leurs perruques bien vieilles, eh bien, leurs idées sont encore plus vieilles, que leurs robes et leurs perruques...ils voudront détruire ce que nous avons fait depuis vingt cinq ans...Ce sera la guerre contre la nation...’ - En nu laten de schrijvers ons, altoos bij monde van Joseph Bertha, getuigen zijn van den stroom van processies, heiligen-vereeringen, zuiveringsplechtigheden, boetpredikatiën van de insolenties der Bourbonnisten enz. enz: waarmêe de Restauratie werd ingewijd; van het dagelijksch gelui der kerkklokken, welke de geloovigen ten tempel riepen, zoodat Pere Goulden het hoofd schuddend begon uit te roepen: ‘Ces gens là vont trop vite...beaucoup trop vite! on ne me fera jamais croire que Louis XVIII sache tout cela...’ van de bij den dag toenemende omkeering van de stemming der voormalige republikeinen, even als van het leger,...tot dat op eenmaal, als een windvlaag, het gerucht zich verspreidt: ‘que l'Empereur venait de débarquer à Cannes.’

{==512==} {>>pagina-aanduiding<<}

...Men begrijpt wat hierop volgt: 't is het voorspel van den slag van Waterloo. De arme Joseph Bertha strekt zijne politieke beschouwingen over de terugkomst des Keizers niet verder uit, dan tot dit ééne punt, zich uit de armen te moeten scheuren van Cathérine en van nieuws soldaat te moeten worden! - Met welke sobere, maar aandoenlijke trekken wordt de smartvolle scheiding der pas gehuwden gemaald: ‘Cathérine était comme morte...Je ne puis tout vous dire; je sais seulement qu'elle se mit à mes genoux, en me priant de ne pas l'abandonner, comme si l'avais fait cela volontairement; mais elle était folle...elle finit par s'endormir dans mes bras. Alors je n'osai pas seulement l'embrasser, et nous sortimes tout doucement.’
‘Ah!’ dus vervolgt hij: ‘C'est là qu'on voit les misères de la vie et qu'on pense: “Mon Dieu, pourquoi donc m'avez-vous mis au monde?...Pourquoi ne m'avez-vous pas laissé dormir dans les siècles des siècles? Qu'est ce que j'avais done fait avant de naîtro pour mériter de voir ceux que j'aime à souffrir sans ma faute?” Mais ce n'est pas Dieu qui fait de pareilles choses; ce sont les hommes qui vous arrachent le coeur!’
Intusschen - Joseph keert behouden uit de vreesselijke menschenslachting terug. Zijne Catherine heeft hem in dien tusschentijd tot een gelukkig vader gemaakt en...‘all well that ends well!’

Zoover mij bewust is - hoewel ik volstrekt niet voor de gegrondheid mijner meening aansprakelijk wil worden gesteld - heeft de nederlandsche vertaalwoede, die gemeenlijk naar rijp en groen en rot hare vingers gretig pleegt uit te strekken, zich aan eene poging tot vertolking dezer kunstvoortbrengselen nog niet vergrepen. Indien mijne zwakke bede íets vermag, dan late zij ze ongedeerd. Iedere poging toch om ze in Nederlandsch gewaad te steken, zoû, om met den heer A.C. Kruseman te spreken 1) ‘eene wezenlijke zonde zijn, gepleegd aan de taal, in welke zij gedacht en geschreven zijn.’

Velp.
P. Bruijn.



















{==513==} {>>pagina-aanduiding<<}

Binnenlandsche letterkunde.

Bibliographie.





I. Fraaie Letteren.

AL DE VOLKSDICHTEN van J.P. Heije. Amsterdam, P.N. van Kampen, 1865. Prijs ƒ 4.80.

ASSCHEPOESTER. Een sprookje uit de oude doos, op rijm gebracht door J.P. Heije. Met Hoogduitsche vertaling, door mevr. Henriette Heinze-Berg. Amsterdam, J.H. en G. van Heteren, 1865. Prijs ƒ 4.90.
Hoe zou 't zijn, als de poëzie uit het leven verdwenen was, als de kunst was heêngegaan?...Stel u voor een landschap steeds in nevelen gehuld, waardoor geen enkele zonnestraal zich een weg kan banen en ge hebt een beeld van de sombere werkelijkheid, waarin we ons zouden bewegen, als de stem des dichters niet meer weêrklonk in ons hart. Eerst in 't bezielend licht teekenen zich planten en bloemen in haar volle waarheid; eerst als ze 't licht hebben opgenomen, straalt er gloed en leven van haar uit. - Niet anders in de wereld des geestes. Eerst in den gloed der poëzie wordt de werkelijkheid doorzichtig en openbaart ze het innige en waarachtige leven, dat zich in haar heeft uitgestort; - de poëzie is 't leven zelf in zijn reinsten vorm opgevat. We kennen die oogenblikken, waarin we zoo ontevreden zijn met ons zelven; de natuur schijnt ons zoo weinig opwekkend, ons dagelijksch werk zoo eentoonig, de huiskamer zoo onbehagelijk, de kinderen zoo vervelend, de menschen zoo onuitstaanbaar; - daar komt de dichter en fluistert ons toe: Opent toch uw oogen en aanschouwt, wat weelde er verscholen ligt in 't geen slechts daarom uw weerzin opwekt, omdat het u zelven aan poëtischen zin ontbreekt. - Neen! we kunnen den dichter niet missen; niet alleen in de oogenblikken van diepe smart en van hooge vreugde, altijd hebben we behoefte aan hem, die door zijn toovermacht onzen blik verhelderen, ons hart reinigen, ons

{==514==} {>>pagina-aanduiding<<}
met het leven verzoenen kan. Onbevredigd in een tijd, die arm is aan dichterlijke verheffing, onvoldaan, waar men ons slechts de ruwe werkelijkheid te aanschouwen geeft, strekken we de hand uit naar den kunstenaar, met wien we in vroeger dagen hebben geleefd, - we luisteren naar het lied, dat ons weleer verrukte, en de harmonie, die ons tegenruischt, stort vrede en kalmte in ons gemoed. - Ja, weldadig is het, te midden onzer realistische beschouwingen en ijskoude redeneeringen, ons een oogenblik te verplaatsen in die gelukkige en verheffende, die blijmoedige en kinderlijke stemming, waaruit het eenvoudig lied geboren wordt, welks toonen weêrklinken tot in de diepten van ons gemoed. Dan ontwaakt weêr in ons die dichterlijke zin, die de zon is van ons leven en worden we met geestdrift bezield voor alles wat dat leven schoons en heerlijks te genieten geeft.
Ziedaar, waarde lezer, u iets geschetst van 't geen er in mij omging, toen ik de fraaie bundels ter hand nam, waarin onze volksdichter de liederen heeft bijeen gebracht, die thans veertig jaren lang het Nederlandsche volk hebben bekoord. Moge 't zijn, dat niet alle ons gelijkelijk aantrekken 1), hier is voor elken stand, hier is voor ieder onzer zooveel schoons en innigs te vinden, dat het ons steeds een verkwikking zal wezen, ons daarin te verdiepen. Want deze liederen ademen een gezonden zin, een helderen en reinen geest. Schoone uiting van een rijk gemoedsleven, hebben ze niets van hun frischheid verloren. Eenvoudig en waar verraden ze inspanning noch berekening. Zangerig bij uitnemendheid ontsluieren ze de geheimen onzer taal, die zich laat buigen en kneden naar welgevallen, die niet alleen ‘in wilde stroomen bruist, maar ook zacht fluisteren kan als de lentewind.’ Geweld uit de diepten des harten, zijn ze de openbaring van 't geen de dichter heeft gevoeld voor het volk, welks leven hij heeft bespied met alles wat het te vragen, te hopen en te vreezen geeft. Wat dat leven verheffen en veredelen kan, klinkt u tegen uit deze poëzie. Vriendelijk lacht u de eenvoudige woning toe, waar ze door haar licht wordt bestraald. Met welgevallen rust uw oog op die figuren, zoo levensvol door den dichter geteekend. Gij gevoelt het, dat het huis, met zijn oneindige bronnen van vreugde en smart, het middelpunt

{==515==} {>>pagina-aanduiding<<}
moet zijn van ons reinste streven; dat daar de raadselen van 't harte worden opgelost, dat daar moed en kracht wordt geput voor den strijd des levens en ge zegt het den dichter na:

Gij dierbaar huis! - hoe wordt ge meer en meer 
Met ieder jaar, een kalme veilge reê, 
Waar men aan de ongenaê van stormig weêr 
En 't wilde klotsen van de wereldzee 
Ontvlugt - en stilte en ruste vindt en vreê. 
 
Zoo schuif men dan uw deurwand en gordijn 
O dierbaar Huis! met kalmen, vromen zin, 
Stil tusschen u en 's levens weelde en pijn, 
Stil tusschen u en 's werelds woelen in... 
En ruste er in den schoot der huwelijksmin! 

O, mochten toch de oogen des volks geopend worden voor de poëzie, die er schuilt in dat leven, waarvan 't soms alleen de donkere zijde heeft aanschouwd! Mocht het woord van den dichter voor allen een levenwekkende macht worden en zij den zin leeren verstaan, van 't geen hij hun toeroept:

Het beste en reinste mijngewelf 
O, Neêrlands volk, is in u zelf, 
Delf daar, word sterker, vromer, wijzer! 

Doch terwijl ik dezen wensch uitspreek, denk ik aan den afstand die er bestaat tusschen hen in wier salon deze fraaie bandjes prijken en de menigte, voor wie onze poëzie nog een diep geheim is. Ik denk aan hen die, hoewel verheven boven de ruwe massa, wier schor gekrijsch nog steeds onze straten ontheiligt, in 't praktische leven ondergaan, en alleen gevoel hebben voor 't geen de zinnen streelen kan. Zullen zij het woord van den dichter vernemen, dan moet zijn poëzie voor allen toegankelijk zijn, dan moet een volksuitgave zijn liederen onder allen verspreiden, met wie hij geleden heeft, gevoeld en gedacht. Het is een heerlijk teeken van onzen tijd, dat aan de intellectueele ontwikkeling des volks meer dan ooit wordt gearbeid, doch zal die richting inderdaad weldadig zijn, dan moet niet alleen het hoofd gevuld en 't oordeel gescherpt, maar ook de smaak veredeld en 't harte gereinigd worden, dan moet het gevoel worden gewekt voor 't oneindige leven, dat zich door 't gansche heelal uitstort, dan moet in 't licht der kennis het lied der natuur steeds worden gehoord. Van dat lied klinkt ons de echo tegen in die liefelijke zangen, welke uit een

{==516==} {>>pagina-aanduiding<<}
innige aanschouwing van 't schoone in de schepping geboren zijn. Ze behooren tot de beste uit Heijes verzameling. Ontbreekt het soms elders aan echte poëtische bezieling, vrij slaat de Muze haar vleugelen uit in die kerk van ongekorven hout, waarvan de dichter zoo schoon heeft gezongen:

Gij, breede lanen van het woud, 
Pilaren, die 't verwultsel torscht 
Van levend groen en levend goud; 
Wel noemde u Neêrlands Dichtrenvorst 
‘Een kerk van ongekorven hout!’ 
Want de adem Gods doorzweeft uw bogen, 
En 't lofgezang van 't voglenheir 
Daalt uit de diepe nissen neêr; 
En reukwerk stijgt er naar den hoogen 
Uit al de bloemen wijd en zijd, 
Die schittren in het mostapijt. 
 
O! wie daar eenzaam dwalen moog', 
Hoe streng beproefd, hoe zwaar gedrukt, 
Hij heffe 't roodgekreten oog, 
Hij heffe 't hoofd, zoo lang gebukt, 
Naar dien doorluchten tempelboog. 
Dan voelt hij op zich nederdalen 
Des Heeren gunst, des Heeren vreê; 
Dan zal zijn ziel, in dank en beê, 
Van nooit gekenden troost verhalen... 
O tempel Gods, o ruischend woud, 
O kerk van ongekorven hout! 
 
Sombre wouden van het Noorden! 
Door uw digte bladerkroon 
Suizen wondervolle akkoorden 
Als een droom der jonkheid schoon; 
Dartlend spelen ze om mijn wangen, 
Fluistrend zweven ze om mijn oor, 
En een naamloos zoet verlangen 
Dringt den engen boezem door. 
 
‘Naar den Hemel, naar den Hemel 
Waar ons eeuwig licht omstraalt... 
Suist het in uw toongewemel 
Dat van tak en bladen daalt: 
Hoe door aardschen lust gevangen, 
't Hart smelt zamen met dien toon, 
Die, als naamloos zoet verlangen, 
Afdaalt van uw bladerkroon. 


{==517==} {>>pagina-aanduiding<<}

Eerst als 't harte is geopend voor den geest, die zich in deze poëzie uitspreekt is er plaats voor een aanschouwing, die in 't geboomte van 't woud iets anders doet zien dan voedsel voor den haard. Doch is eenmaal die aesthetische zin ontwaakt, dan openbaart zich overal om ons heên een nieuwe wereld van oneindige schoonheid. Dan leeren we lezen in 't geheimzinnige boek der natuur. Dan fluisteren ook ons de golfjes iets toe, dan hebben de bloemen ook ons iets te zeggen, dan wordt ook voor ons het stille woud een tempel Gods. In dien tempel leggen we, naar Emersons woord, onze jaren af en worden we telkens weêr kind. - Kinderlijk en eenvoudig moeten we zijn, zullen we het geheim der schepping doorgronden; zalig zijn de reinen van hart, want zij zullen God zien.

Kinderlijk en eenvoudig was ook de geest van 't volk, waaruit de liefelijke dichting geboren is, die ons door den grijzen zanger zoo schoon is vertolkt. Is het niet mogelijk na te sporen, wanneer die sprookjes zijn ontstaan, wier oorsprong zich in 't donker verleden van 't Germaansche leven verliest, zeker zijn ze 't produkt van een tijd, waarin de fantazie nog rein was en oubedorven en zich dat rijke en innige gemoedsleven openbaarde, dat den zoon der oudheid met een stille huivering vervulde. Wij allen kennen die verhalen, die ons naar den tijd terugvoeren, toen ook onze verbeelding nog rein was en onbesmet, toen ons oog zich nog spiegelde in dien vertrouwelijken blik eener liefhebbende moeder, aan wier schoot we luisterden naar die wondervolle vertellingen, wier indruk onuitwischbaar is. O, 't is ons onuitsprekelijk goed aan dien tijd terug te denken. - Als de stormen des levens over ons zijn heêngegaan, als we geworsteld hebben tegen de macht der zinnelijkheid, als we ons hebben prijs gegeven aan den twijfel, als we vermoeid zijn van 't redeneeren en de overtuiging in ons helder is geworden, dat we in de kennis der onzienlijke dingen geen enkele schrede zijn gevorderd, dan is 't een verkwikking, ons nog eens te verdiepen in den zin van 't geen ons als kind zoo heeft getroffen. - Wat over die eenvoudige vertellingen altijd frissche bekoorlijkheden uitgiet, wat ze geschikt maakt om telkens weêr in nieuwe en schooner vormen te worden gehuld, behoort tot het beste en edelste der menschelijke

{==518==} {>>pagina-aanduiding<<}
natuur. Rein en helder als 't onschuldig kinderhart zijn ze de afspiegeling van 't geen ons in een kind zoo onweêrstaanbaar aantrekt. Van daar dat ze zooveel weêrklank vinden in 't gemoed onzer kleinen, wier leven zoo onbekommerd is, zoo natuurlijk en eenvoudig. Verwoesten wij dat leven niet door dorre moraal, maar geven wij ze te drinken uit die frissche bron, waardoor ook nog ons hart kan worden gereinigd en veredeld.
‘Allen frommen Kindern zu Liebe,’ zoo lezen we op het titelblad der in menig opzicht uitnemende vertaling, welke Heijes prachtuitgave begeleidt. Als een uwer lievelingen u in 't bezit weet dier uitgave, die door haar vorm reeds aantrekt, en ze u zoo vertrouwelijk vraagt of ze Asschepoester nog eens zien mag, - als dan haar oogen de schoone illustraties volgen, die haar 't sprookje met uw hulp vertolken, - als ge u verheugt in de gedachte, dat ook de woorden van den dichter zich een weg zullen banen tot haar hart, wat kan er dan anders in u oprijzen dan de bede: word vroom en goed, - leer vergeten en vergeven gelijk het kind uit de sage.
Vergeven en vergeten, - dat is Asschepoesters natuur.
De alles overwinnende liefde heeft zich in haar verpersoonlijkt. - Daarop al het licht zijner poëzie te doen vallen was des dichters streven. In zijn uitmuntende voorlezing over kinderlectuur heeft Beets er op gewezen hoe veel dieper de opvatting is van den edelen Grimm dan die van den ook hier zijn fransche natuur niet verzakenden Perrault. Doch ook Heije - we werden er reeds aan herinnerd, - kan de vergelijking wel doorstaan. Naar den eisch van 't epos, waar 't sprookje zich als bevallige arabeske om slingert, voert de dichter ons medias in res. Hier niets van een stiefmoeder of iets dergelijks. Het is er den dichter om te doen onmiddellijk den blik te vestigen op die beminnelijke natuur, waaraan afgunst en nijd zoo ten eenenmale vreemd zijn. Als hij de kinderen om zich heên heeft verzameld, om hen de droefheid te doen vergeten, die ze wellicht gevoelen omdat buurmans Klaartje in haar Zondagstooi is en naar een danspartij gaat, dan heet het terstond:

En hadt ge ook, kinders! niemendal 
Dan sluip' toch nimmer in uw hart 
De nijd, de wangunst of de smart, 
Omdat een ander 't hebben zal. 

{==519==} {>>pagina-aanduiding<<}

Dat was niet eens zelfs het geval 
Bij Asschepoester; 't arme kind, 
Dat, door haar zusters hard geplaagd, 
De kleêren van een dienstboô draagt 
En toch die zusters steeds bemint, 
En toch haar best doet om ze mooi 
Te maken, als zij gaan naar 't bal, 
Heur haar te vlechten 
en heur tool 
Te schikken op het allerbest. 

Perrault zegt: Une autre que Cendrillon les aurait coiffées de travers; mais elle était bonne; elle les coiffa parfaitement bien. - Beets vindt dit om niet te vergeten. Bij Heije echter treedt die gedachte, waarover anderen den Franschman wel wat hard gevallen zijn, op den achtergrond, om plaats te maken voor de lichtvolle teekening van het bevallige kind:

Haar zusters, die 
Maar leefden voor de vrolijkheid 
Gebruikten 't wicht om 't werk van drie 
Te doen. 
Maar met een gullen lach 
Deed zij het willig ieder' dag 
En sloofde en zwoegde laat en vroeg, 
Al heette 't dan ook nooit genoeg: 
Ja, ging ze 's avonds mat en moê 
Naar 't klein beschot op vliering toe 
En knielde bij haar stroozak neêr 1) 
(Terwijl de zusters, na heur pret, 
Zich wentelden in 't donzen bed) 

Dan bad ze:

‘Och maak mij lieve Heer! 
Och, maak mij spoedig groot en sterk, 
Opdat ik toch eens goed mijn werk 
Kan doen, en van mijn zusters dan 
Een vriendlijk woord ontvangen kan.’ 

Asschepoester bidt om een vriendlijk woord van de zusters, die haar haten. Laat het oog uwer kleinen wat langer rusten op 't plaatje, waar 't lieve kind ligt neêrgeknield. Voor u zelf wellicht niet overbodig, als ge aan zulk een liefde niet gelooft.

{==520==} {>>pagina-aanduiding<<}
Toch heeft de dichter ze nog niet in al haar volheid geschetst. Als 't oude vrouwtje verschijnt, dat bibbrend van de kou om een stukje brood vraagt, dan klmkt het uit Asschepoesters mond:

‘Och, arme bloed! 
Kom hier in 't hoekje en warm je maar 
Daar heb je een stoof: - hé! dat doet goed; 
Zoo aanstonds is de koffij klaar; 
En brood...ja, heelveel heb ik niet, 
Maar wat ik heb, geef ik je graag; 
Mijn zusters zijn, gelijk ge ziet 
Niet t'huis, en voor mij zelve vraag 
'k Niet veel; - ik heb een kleine maag, 
Dat weten zij; - en een van twee 
Neemt meest, wanneer ze gaan van huis 
Den sleutel van de broodkast meê; 
Maar 'k eet nog minder dan een muis, 
Dus neemt 't gerust maar, goede vrouw! 
Mij dunkt, 'k heb ook geen trek van daag.’ 
Zoo sprak ze: want ze wou niet graag 
Dat de onde bes het merken zou, 
(Wat ze altijd voor een elk verzweeg) 
Hoe weinig dat ze te eten kreeg; 
En dat ze nu met leêge maag 
Dien dag naar bed zou moeten gaan. - 

Hoe frisch en ongekunsteld is deze vergevende natuur door den dichter geteekend. Asschepoester is zoo beminnelijk, omdat ze zoo eenvoudig, zoo natuurlijk is. Ze is niet ongevoelig voor 't genot des levens. Als 't oude vrouwtje, dat ze heeft welgedaan in de vriendlijke toovcrnimf is veranderd, die haar vergunt, naar 't bal te gaan, waarvoor ze de booze zusters getooid heeft, dan is ze opgetogen van blijdschap. Doch schitterender dan 't prachtig gewaad, dat haar is geschonken, is de glans der vreugde, die zich over haar gelaat verspreidt, nu ze zoo gansch onbekend een vriendlijk woord kan richten tot de zusters, van wie ze nooit zulk een woord heeft ontvangen, nu ze zich zoo gansch verborgen mag overgeven aan den drang harer natuur. Want dat is haar lust en haar leven. Als zij, - 't vergeten en verachte kind, - tot koningsdochter is verheven, dan is 't haar een zaligheid alles te wezen voor de zusters, die haar zooveel hebben doen lijden, dan denkt ze niet aan 't geen zij vreezen, die van zulk een liefde geen vermoeden lebben:

{==521==} {>>pagina-aanduiding<<}


Want Asschepoester hief ze omhoog. 
En riep (met tranen in het oog): 
‘Wat spreekt ge van vergeving...wat... 
Och, 'k heb u altijd lief gehad; 
Nu hebt ge 't mij dus ook...niet waar? 
Kom' - pak' me maar en zeen' me maar 
Ik heb zoo lang er naar verlangd!... 
 
En zie, terwijl ze uitspreekt, hangt 
Zij aan heur hals en weent van lust, 
En lacht en juicht en schreit - en kust 
Ze duizend keer en duizend keer! 

Hoe de oude vertelling weêr nieuw is geworden onder de hand des dichters, die reeds zoo dikwerf heeft getoond, dat hij den rechten toon weet aan te slaan. Hoe ze ons aantrekt, die eenvoudige gestalte, waarin zich zoo schoon openbaart wat de menschelijke natuur allermeest adelt. Brengen we dan onze hulde aan den kunstenaar, die de bron op nieuw heeft doen vloeien, die, naar het woord van den voortreffelijken Grimm, alle leven bedauwt. Edele gedachten te wekken in het hart van een kind, reine figuren te tooveren voor zijn verbeelding, liefde hem in te storten voor al wat goed is en schoon; - wat kan verheffender zijn? Gelukkig dan hij wien de gave des lieds is geschonken, de gave om de teedere snaren te treffen van 't kinderlijk gemoed. - Is er, gelijk de dichter van 't Laienbrevier heeft gezegd, 1) op de gansche aarde niets met kinderen te vergelijken, niets is inderdaad ook voor ons uitnemender te achten dan de geest des eenvouds, der liefde en der reinheid die de hoogste poëzie is des levens.

Kampen.
C.J. Spat.
DE LOTGEVALLEN VAN KLAASJE ZEVENSTER, door Mr. J. van Lennep. V Deelen, 's Gravenhage, Leiden, Arnhem, M. Nijhoff, A.W. Sijthoff, D.A. Thieme. In groot 8vo. te zamen 1787 bl. Prijs ƒ 17.55.
Had ik, even na het verschijnen des eersten deels het aankondigen van ‘Klaasje Zevenster’ in dit tijdschrift op mij nemende, voorzien hoe moeilijk en splinterig die taak wezen zou, zeker zou ik de Redactie verzocht hebben haar aan eene andere

{==522==} {>>pagina-aanduiding<<}
hand toe te vertrouwen. Hoe hoog toch van Lennep staat aangeschreven bij elk, die slechts eenig belang in onze letterkunde stelt, naauwelijks liet zich een zoo snellen, bijkans voorbeeldeloozen opgang voorspellen, dat het dure werk straks na de uitgave van het laatste deel was uitverkocht. En verkocht niet alleen, maar ook gelezen, verslonden, en - wat mijne taak zeer lastig maakt - ook besproken, beoordeeld. Kom op openbare plaatsen of in huiselijke gezelschappen, op stoombooten of in de koffijkamers van vergaderingen, en ge zijt er bijkans zeker van, dat, als het gesprek niet loopt over ons ministerie of over den oorlog in Duitschland, over de Cholera of de Indische zaken, ‘Klaasje’ op de baan komt. De beoordeelaar is geen voorproever meer, hij komt integendeel met de naschepen, en als hij nu nog het zijne over den veelgelezen en veelbesproken roman durft zeggen, wacht hem een: ‘kom je uit de nachtschuit?’
‘Uit de nachtschuit’ - in den zin van niets te weten van het vele dat over van Lennep's nieuwsten roman is gesproken en geschreven - wat schade ware het nog? 't Zou waarschijnlijk nog zoo kwaad niet voor onze letterkunde wezen, als zich eens een bevoegde kritikus zette tot het schrijven eener ‘spectraal-analyse’ van ‘Klaasje,’ gansch van den grond op, gansch zonder kennis te nemen van, veel min acht te geven op de uiteenloopende beoordeelingen, die van mond tot mond gegaan en ten deele door de drukpers verspreid zijn. Tot het eerste rekent de schrijver dezer zich zelv' niet, slechts weinigen wèl bevoegd; in het laatste opzigt beter, want betrekkelijk weinig is er hem over ter oore en onder het oog gekomen. Wat hij er van vernam, loopt genoegzaam geheel over het laatste gedeelte van het derde deel: de tooneelen ten huize van Mont-Athos. Zal ik met de deur in het huis vallen om er terstond met bescheidenheid mijne meening over te zeggen? Het moet níet, zal tot het laatste gespaard worden wat des lezers belangstelling in deze bladzijden misschien nog eenigermate spant; het moet wél, als terstond een blik zal geworpen worden in de geheele conceptie, in de gansche ineenzetting van den roman. Nicolette's verblijf te beruchten huize is geen episode, van welke geldt wat sommigen er van zeggen: ‘dat had van Lennep er uit moeten laten;’ het is het middelpunt van den geheelen roman, zoo niet in zoover het voorafgaande er heen leidt, dan toch onbetwistbaar, omdat al Nicolette's volgende lotgevallen,

{==523==} {>>pagina-aanduiding<<}
hare geheele wijze van denken en zijn, ja de aanleiding tot haren dood uitvloeisels zijn van dat beslissend oogenblik, toen zij in hare radeloosheid zich te kwader ure in de armen wierp der vrouw, die toen te tweeden male rigting gaf aan haren levensloop. De geheele geschiedenis wordt een onding zonder Klaasje's onbewust en onwillekeurig verblijf in het huis der schande. Niets motiveert zonder dat, dat zij, als van al hare pleegvaders verlaten, eenzaam staat op de wereld; schoon niet alléén, want het is eene der diepste gedachten in den ganschen roman, dat zij, juist op dat oogenblik waarin de geheele haar omringende wereld haar ontvalt, bij hare moeder - schoon ook weder onbewust - komt. Niets motiveert zonder de tooneelen bij Mont-Athos, dat Nicolette standvastig de hand van Maurits weigert. Zoo als de roman daar ligt moet de hoofdpersone wel op die wijze onder zoo vreeselijke verdenking geraken. Of echter daarom de tooneelen zelve wel met eene zoo aanschouwelijke uitvoerigheid hadden behoeven geteekend te worden?...is eene andere vraag, welker beantwoording èn op het gebied der romantische conceptie, èn op dat van den zedelijken smaak te huis behoort.
Men heeft gezegd, dat, om de laatste hoofdstukken van het derde deel alleen, ‘Klaasje Zevenster’ geen boek voor dames is; het is een boek om niet anders dan in verzegelden omslag afgeleverd te worden. Geen fatsoenlijk meisje moet het willen lezen, en zoo zij, den inhoud wetende, het zou willen lezen, hield zij op, een fatsoenlijk meisje te zijn; ouders moeten het voor hare dochters verbergen.
La mère en defendra la lecture à sa fille,
ja! een zoo indecent boek moet niet in handen komen van eenige welopgevoede, eerlijke vrouw. In dat oordeel eener ziekelijke overdecentie, die in den grond indecent is, deel ik volstrekt niet. Wat voor vrouwen en meisjes niet alleen, maar ook voor een manspersoon van zedelijke beginselen onbetamelijk te lezen is, dat zijn zoodanige voorstellingen, welke de verbeelding prikkelen, een onmerkbaar vergif uitstorten in eene reine ziel, de ondengd in een verleidend, voor 't minst verschoonend daglicht plaatsen, ja er eenen wegslependen rozegloed over verspreiden. Maar zulks is hier het geval niet. De uitvoerigheid der schilderij doet walgen van de zaak; alles is gemeen, afschuwelijk, en daarom stuitend voor het gevoel voor het zedelijk schoone. Een jeugdig hart dat er door bedorven wordt is reeds bedorven;

{==524==} {>>pagina-aanduiding<<}
maar de lezer die er smaak in vindt, dien het medesleept van wege het aanschouwelijke, heeft zedelijken wansmaak. Men huivert er niet bij van de zonde, maar men walgt van de wijze waarop gezondigd wordt. Men siddert niet ieder oogenblik dat Nicolette vallen zal in de allerlistigste strikken die men harer onschuld spant; maar men beklaagt haar dat zij in een zoo ellendig hol is geraakt. De tooneelen zijn onkiesch voor eenen zuiveren zedelijken smaak, niet omdat zij doen denken aan ‘dit of dat,’ maar omdat men door den schrijver ondersteld wordt, met aandacht voor het gelezene te verwijlen in eenen zoo afzigtigen modderpoel. En voorwaar, dat was niet noodig voor den roman als roman. Op zich zelv' reeds is het niet noodig. Als men eenen vloeker schetst in zijne roekelooze oneerbiedigheid en ruwe onbeschoftheid, maar met welvoegelijke woorden, dan boezemt men afkeer in van het feit; maar als men hem sprekende laat optreden, zijne woorden doorspekkende met zijn G-d-s en G-v-s, dan beleedigt men den zedelijken smaak. Maar bovendien: men vergist zich, geloof ik, als men meent dat van Lennep de ellende der prostitutie heeft willen schilderen, en daarbij, om die ellende in hare geheele naaktheid ten toon te stellen, juist zulke harde kleuren, zulke afzigtige tafereelen gekozen heeft. Men voegt er bij, dat hij ter bereiking van dit op zich zelv' loffelijk doel eenen andereu weg had moeten inslaan en eenen opzettelijken roman de tendance met dit doel schrijven, maar dat het in ‘Klaasje Zevenster’ misplaatst is. Ik zou haast betwijfelen of dit het doel van den schrijver wel was; 't zij herhaald: het is geen episode, 't is het middelpunt van den roman. En dat juist is het wat mij hindert: de tooneelen bij Mont-Athos zijn noodwendig voor het geheel. Onderstel dat van Lennep ze geschilderd had zonder die realistische détails, die hier meer walging verwekken dan verontwaardiging - de lezer hadde het gewis goedgekeurd
en er de zedelijke kieschheid van den schrijver voor gedankt; maar dan ook hadde Nicolette niet van zóó nabij geweten in welke omgeving zij verkeerd had en hot ook bij de blankste onschuld daardoor een onuitwischbare vlek op haar maatschappelijk leven geworpen was. En hiervoor, zou ik denken, heeft het voorafgaande moeten dienen. Maar dan heeft ook van Lennep zich zelven genoodzaakt tot hetgeen bij velen afkeuring vindt door de plaats, die het beslaat in de gansche conceptie van zijn verhaal.
Toch heeft van Lennep zelf gevoeld, dat het niet volkomen

{==525==} {>>pagina-aanduiding<<}
in den haak zou geacht worden. Qui s'excuse s'accuse moet wel ieder denken, als hij het gesprek afluistert tusschen den schrijver en Louize van Erlangen op den spoorwagen, - een gesprek, dat den slag moet afweren eer hij gegeven wordt, maar dat tevens aantoont, hoe naauwkeurig de schrijver heeft nagedacht over de hooge eischen te dezen; waarbij ik echter blijf aanmerken, dat het zeer eenzijdig is de kwestie op het decent of indecent te brengen, min of meer met achterstelling van de eischen der aesthetiek. Van Lennep, die twintig jaren besteed heeft aan het bewerken en weder omwerken en nog eens omwerken van dezen roman; van Lennep, wiens maatschappelijke positie zich beweegt té midden van de fijnste beschaving der hoofdstad, welke hij zoo meesterlijk op Hardestein en ‘in de bogt van de Heeregracht’ weet te schilderen; van Lennep, die zoo diep doordrongen is van de hooge roeping des romanschrijvers om meer te zijn dan een vertooner van kermisprenten; van Lennep, die zich niet onbewust kan zijn van zijnen letterkundigen invloed, - van Lennep had, zoo hij al noodig oordeelde een zijner voortreffelijkste voortbrengselen - zoo niet het voortreffelijkste - vast te knoopen aan den hoofddraad, dat een onschuldig meisje buiten haar toedoen en tegen haren wil in een bordeel geraakt, menigen trek, zijner ietwat moedwillige pen ontvallen, behooren uit te wisschen, niet alleen in de tooneelen bij Mont-Athos, niet alleen in de alleenspraak van Rosalie, maar ook elders. De zedelijke smaak komt er tegen op, dat de onechte kinderen van Mie Lammertz geen vruchten heeten van haar zedeloos gedrag, maar van ‘hare onvoorzichtigheid’ en ‘al te groote gulheid,’ en uiën als dl. I., bladz. 84 v.o. zijn beneden het talent van den eerste onzer romanschrijvers.
Ik heb echter nog iets anders tegen die gansche Mont-Athosgeschiedenis: hare onwaarschijnlijkheid. Nicolette is, ja, een onervaren meisje, in zoover zij niet is opgewassen tegen velerlei listen en streken. Doch blijkens haar geheele gedrag op Hardestein, in de hoog adellijke kringen bij welke zij wordt binnengeleid, bij de verloting enz. is zij geen onnoozel kind der natuur, maar eene welopgevoede jonkvrouw van fijnen smaak, schranderen tact, edel gevoel en welontwikkelde beginselen. Mij dunkt, zulk een meisje, dat helder genoeg inziet in het maatschappelijke leven om uit zuivere kieschheid de hand van Maurits van Eylar te weigeren, moest door fijn maagdelijk instinct, door echt vrouwelijke

{==526==} {>>pagina-aanduiding<<}
intuïtie - hoe zal ik het noemen? - reeds terstond tegen Mont-Athos zijn ingenomen geworden, en het is onbegrijpelijk, dat de waarschuwing van den student volstrekt geen de minste herinnering bij Nicolette nalaat; onbegrijpelijk, dat de minbeschaafde taal dier eerlooze vrouw haar niet stuitte bij haar bezoek te harent; onbegrijpelijk dat woorden: ‘zoo min een naad op het kleed te ontdekken als op een glas pons’, haar niet deden besluiten om liever in een winkel te vlugten, dan met die vrouw mede te gaan; onbegrijpelijk, dat zij, toch niet van geld ontbloot, zich niet liever naar ‘het Keizershof’ wilde laten brengen, waar zij toch pas geweest was en dat zij als een fatsoenlijk logement althans eenigzins had leeren kennen; onbegrijpelijk, dat zij zoo spoedig door Mont-Athos overgehaald is om tot den volgenden morgen te blijven; onbegrijpelijkst nog van alles, dat zij geen achterdocht opvatte na die woorden: ‘Vertel maar liever niet bij wie je geweest bent. Zeg, als 't noodig is, dat je bij een weduwe geweest bent, die je niet kent, maar noem mijn naam liever niet.’ 't Bevreemdt mij, dat van Lennep die Mont-Athos niet omkleed heeft met beschaafde vormen, totdat zij ‘het vogeltje in de knip’ had. Nu moest die vrouw een welopgevoed meisje al dadelijk rebuteeren, vooral na het allernatuurlijkst geschilderde verblijf te harent tot het herstellen van het gescheurde kleed. En eindelijk - want het is meer dan tijd om van deze veelbesprokene zaak af te stappen - ik beken gaarne niet bekend te zijn met de inrigting van zulke zielverpestende établissementen; maar als ik mag afgaan op reglementen der policie, ook der geneeskundige, die mij wel eens onder de oogen kwamen, dan houd ik het voor niet mogelijk, dat in onzen tijd en hier te lande een meisje tegen haren wil in zulk een huis kan worden gehouden, althans buiten de mogelijkheid tot alle gemeenschap met de buitenwereld.
Dit laatste behoort tot de vinding. Over hetgeen waarschijnlijk of onwaarschijnlijk is, kan men voor anderen moeilijk bepaald oordeelen, althans tot op zekere hoogte. Te alledaagsch moet het niet zijn, schoon van Lennep met zijn meesterlijk talent ook het alledaagsche op de boeiendste wijze weet te schilderen - men denke slechts aan de sociëteit te Hardestein. Als evenwel bepaalde onwaarschijnlijkheden niet onder de bijkomende omstandigheden behooren, maar invloed hebben op den loop der geschiedenis, dan mag men met eenig regt vragen of het lot van Nicolette's uit 's Hage aan haren pleegvader Bol verzonden brief

{==527==} {>>pagina-aanduiding<<}
niet buiten het gebied der waarschijnlijkheid ligt; ik bedoel niet het zoek raken, maar het terug vinden.
Wat overigens nog de vinding betreft: het bewijst niets tegen de oorspronkelijkheid van een talent, dat het een denkbeeld van een ander opvat en op zijne wijze uitwerkt; het verraadt integendeel veel talent, op te rapen wat een ander, min fijn van vernuft, onopgemerkt zou laten liggen. Die Klaasje Zevenster ongedeerd en onschuldig uit het moordhol van Mont-Athos ziet geraken, denkt alligt aan de ontelbare modderpoelen, aan welke Fleur de Marie in de Mystères de Paris ontkomt; en die de gedichten van Le Franck van Berkheij gelezen heeft, weet, dat ‘de dorstige Pleiaden’ de eenige studenten niet waren, bij wie een pasgeboren kind werd thuis gebragt, met dit verschil dat het de laatste keer in eene doos, bij vroegere gelegenheid in eene ‘braadpan’ geschiedde. Wat echter ook van de zijde der oorspronkelijkheid niet genoeg geroemd kan worden, is het onnavolgbaar juiste en daarbij frissche der teekening. 't Is geen teekening, geen schilderij zelfs van Douw, geen photographie door een stereoskoop gezien - 't is het leven zelf, alles leven en alleen leven, 't zij men in de pastorie Ds. Bol en zijne zuster Leentje voor zich heeft, of een bezoek brengt bij mevrouw Mietje, of een diner bij mevrouw van Doertoghe bijwoont of hoort doorslaan in de sociëteit, of de verloting bijwoont, of de ontvangst ziet die Nicolette had in het huis van van Zirik - en wat niet al! Zie, dat is alles werkelijkheid, waarheid en werkelijkheid, zoodat men zeggen zou: zoo kan ik het ook! Men ziet ze en hoort ze, een Maurits van Eylar naast Drenkelaar (ook in het gesprek tusschen hen over Nicolette), de allerliefste Bettemie naast de Prawley's - doch wat zou ik al meer kunnen noemen uit het tweede deel, misschien het schoonste uit den roman? en waarom? omdat er dat bevallige aantrekkelijke nog niet wordt overschreeuwd door hetgeen verontwaardigt en bedroeft; omdat er nog geen mevrouw van Zirik en al haar aanhang, geen Tilbury en Rostan,
geen dronken Galjart en listige Pedaal ten tooneele verschijnen; omdat er het gevoel voor het reine nog niet zoo pijnlijk door wordt getroffen. Doch van Lennep wilde het werkelijke leven schilderen, en dan moet men de kwaden evenzeer zien als de goeden, Bleck evenzeer als Bol, den onbeduidenden van Zirik evenzeer als den fermen Hoogenberg, den verloopen Galjart evenzeer als den aanzienlijken Donia.

{==528==} {>>pagina-aanduiding<<}

Doch laat ik mij zelv' niet brengen op het kapittel van personen, positiën, dialogen. Ik zou den roman half moeten uitschrijven om te zeggen wat mij aantrekt en medesleept. Gij, die ‘Klaasje’ hebt gelezen, vergeet gij immer die onovertrefbare gesprekken, te Hardestein tusschen den adel, bij van Zirik tusschen de dienstboden, dat bezoek bij Mie Ruffel, die dorps-sociëteit en vooral die verloting, reeds genoemd, maar nimmer genoeg te roemen? Herinnert ge u dat ééne zeggen van ‘madame mère’ (dl. II. bl. 116): ‘Heden Maurits! dat heb je mij nooit verteld; hoe heet die president?’ Dat laatste: ‘hoe heet die president?’ zoo onbeduidend als het daar staat, levert een van die fijne trekken, waarin de menschkundige schrijver zich laat kennen. ‘Madame mère zag niets van het gevaar. Opmerkelijk is het, hoe de kortzichtige mensch dikwerf angsten koestert voor denkbeeldige gevaren en de bestaande over 't hoofd ziet.’ Van dergelijke fijne trekken is het werk vol, zij brengen grootelijks bij tot het onderhoudende, dat - wij duidden het reeds aan - het werk in hooge mate bezit. Soeperige plaatsen - zoo als dl. I, bladz. 231, 232- moet men met een lantarentje zoeken. Zelfs waar een geringer talent niet buiten herhalingen zou kunnen blijven is van Lennep telkens nieuw; hij schildert b.v. driemalen een maaltijd: een op Hardenstein en twee bij van Zirik; maar telkens iets nieuws dat verrast.
Doch het komt mij, zonder op dien lof iets te willen afdingen, echter voor, dat het niet altijd los en ongedwongen is, als van Lennep het er bij te pas tracht te brengen om zijne meening eens te zeggen over sommige onderwerpen als: het gebruiken van je of u, en van vreemde woorden; eene les waarbij ds. Bol zich wel wat pedant aanstelt tegenover zijne logée - over de verkiezingen - over dubbele namen, bij het opvoeren van ‘Bettemie’ - over vrijmetselarij - over het presenteeren van eene pijp aan een domine - over ‘ick en weet niet wat’. 't Komt er meermalen goed bij te pas, maar somtijds wordt het er ook bij gesl...ik wil zeggen: gehaald.
Eigenlijke feilen zijn er slechts weinige, b.v. dat Drenkelaar zegt: ‘Ik ben een arme duivel van een substituut, die van een traktement, als waarvoor men naauwelijks een kantoorklerk heeft, nog een vierde voor 't pensioenfonds moet laten staan,’ terwijl, schoon de jaren niet naauwkeurig worden aangeduid, de schrijver ons kennelijk aldaar verplaatst vóór 9 Mei 1846, toen de

{==529==} {>>pagina-aanduiding<<}
pensioenwet is ingevoerd. Tot de drukfouten behoort kennelijk de aanhaling van art. 137 Burg. Wetb., waar gehandeld wordt over strafbepalingen tegen de ambtenaren van den burgerlijken stand in zaken het huwelijk betreffende, terwijl bedoeld zal zijn art. 317, betrekking hebbende op den burgerlijken staat van echte kinderen (zie dl. IV, bladz. 402). Nu, verdient de uitvoering allen lof wat papier en druk aangaat, de correctie laat nog al wat te wenschen over. Door onopmerkzaamheid daaromtrent ontstaan bepaalde taalfouten (‘dat hij een gevoelloozen egoïst was,’ dl. IV, bladz. 353; ‘de wijze waarop hij zijn oude vriend antwoordde,’ dl. V, bladz. 30). Dat van Lennep zelf de proeven niet van zijn imprimatur voorzien heeft, blijkt niet alleen uit onderscheidene ongelijkheden: vader en Vader, kieschheid en kiesheid enz., maar blijkbaar heeft ook de auteur de proeven zelf niet nagezien; een onkundige liet dl. V, bladz. 108 aant. Zit. voor Lib. staan.
En wat behoeft nu meer van dit meesterstuk te worden gezegd? Het strekt zijnen schrijver en onzer letterkunde tot groote eer. Vormen mogen op letterkundig gebied verouderen, maar het zal lang duren eer ‘Klaasje Zevenster’ eene eereplaats verliest onder de allerbeste voortbrengselen der nederlandsche belletrie.
Z.B.
LEVENSVORMEN. Verzamelde Schetsen van J.P. de Keyser. Arnhem, D.A. Thieme. Guldens-editie No. 57. Prijs ƒ 1.00.
'k Wenschte wel, dat 'k een autoriteit was op belletristisch gebied; dat wil zeggen: dat eene gunstige aankondiging van mijne hand voldoende werd geacht om eenig boek of geschrift terstond te gaan lezen. 'k Zeg niet: Ik wenschte, dat ik zooveel gezag bad, alsof mijne ijdelheid of schrijvers-eerzucht mij dien wensch ingaf. Mijn persoon of gestreelde eigenliefde mogen geheel buiten 't spel blijven. Neen, ik zoude zoo gaarne het middel zijn, waardoor sommige boeken in ieders handen, de inhoud indien mogelijk in aller hoofd en hart kwamen. Bijvoorbeeld deze Levensvormen van de Kcyser; ik weet wel, dat ze reeds alom verspreid en, omdat ze van de K. kwamen, door velen gelezen werden. Ik weet wel, dat ik met mijne aanprijzing een beetje achteraan kom; maar er zijn genoeg waarde lezers en lezeressen, die nog geen kennis namen van dit 57e deeltje van Thieme's Guldens-editie en...voor hen vat ik de pen op.

{==530==} {>>pagina-aanduiding<<}

Al wordt de naam van den schrijver - die al lang op het gebied der ‘Fraaie letteren’ zijne sporen verdiend heeft - al wordt de naam van de Keyser tegenwoordig meer dan vroeger gevonden onder die van de theologische strijders binnen en buiten de kerk, in deze Levensvormen komt niets voor, wat aan philosophische of clericale hanengevechten doet denken. Gij, lezer! die een walg hebt van theologie en u met de kerk zoo min mogelijk bemoeit, gij kunt gerust deze schetsen ter hand nemen. En u, en wie ook, die het nog niet deed, raad ik dit ten sterkste aan. Bang voor Morale-en-action of een tendenz-romannetje behoeft gij ook volstrekt niet te wezen. 't Is hier alles degelijke, pittige kost; zonder omwegen wordt hier recht op den man afgegaan; de Keyser houdt niet van gemoedelijk geseur of langdradig zedepreken. Hij kijkt door den kop van een bakerspeld af in zijn spion, en hij doet het goed; hij ziet scherp en heeft de oogen open voor de minder gunstige zijde van ‘de menschen.’ Over uwe medebroeders spreekt hij op eene manier, die u zeker plezier zal doen. Hij zegt het zelf: u en mij, te weten zijne lezers, heeft hij niet op het oog; op uwe en mijne gebreken, of wilt gij zwakheden, heeft hij het niet gemunt; maar hij is het met ons zoo geheel en al eens, dat ‘de menschen’ nog zoo slecht zijn, de maatschappij nog zoo gebrekkig is en de wereld nog in het booze ligt. Het moet u dus goed doen zoo iemand aan te treffen, die zoo geheel in uwe pessimistische beschouwing deelt en u volkomen gelijk geeft, wanneer gij u over al dat gebrekkige beklaagt. Als gij een beetje in zijne schetsen gelezen hebt, hoor ik u al zeggen: ‘hij denkt er precies zoo over als ik;’ en is dit niet strelend voor uwe eigenliefde, geeft het u geen hoog denkbeeld van uwe eigen menschen- en wereldkennis? Dat hij nu en dan ook wel eens het goede van deze en gene doet uitkomen, zal u wel niet ontgaan; maar toch,
hiermede is hij spaarzaam. En bovendien, wat beteekent dit? Het zijn van die deugden, die gij ook aan u zelven toekent; gij denkt onder het lezen zoo welbehagelijk over uw eigen Ik. En is dit ook niet prettig?...Of houdt gij soms niet van het zoogenoemd humoristische, van het lagchendc de waarheid zeggen met een traan in het oog; gij kunt het immers overslaan; 't komt bij de K. niet bijzonder veel voor, de satyre behoudt de overhand. Hij haalt zelfs de geeselroede soms zoo onverbiddelijk streng over den rug van onze buren en kennissen - gelukkig nooit over dien van

{==531==} {>>pagina-aanduiding<<}
ons! - dat hij eenmaal vragen moet: ‘Is die scherts te bitter?’ 1) en dan in het volle gevoel van de diepste verontwaardiging volgen laat: ‘Bij den hemel, het harte bloedt, terwijl de lippen spottaal doen hooren; maar is 't mijn schuld dan, Nederland, als uw volkszonde zoo ingekankerd is, dat slechts van het brandijzer nog heil te wachten valt?...’ Bij...ik weet niet wat, bij Herculcs bijvoorbeeld!...'t is zoo jolig, terwijl men zich zelven geheel vrij kent van die volkszonde, zoo als gij en ik, lezer! al die ellendelingen, die zich mèt ons Nederlanders durven noemen, zoo flink te zien afstraffen; men kan er zich zoo in verkneuteren. Maar juist ómdat ik bij u dezelfde verontwaardiging veronderstel als bij de K. en mij, acht ik u te edelmoedig, om dit genot voor u zelven alleen te houden. Koop het boekje, of stel het in uw Leesgezelschap voor; 't kost maar één gulden; en recommandeer het aan al uwe bekenden, van wie gij onder 't lezen gedacht hebt, dat zij er wat langs kregen; honderd tegen een of zij zullen denken, dat zij zelven niet bedoeld werden, en gij verschaft hun hetzelfde genot, dat wij onder het rooken van een sigaar, in een gemakkelijken stoel liggende, van deze lektuur hebben gesmaakt. 't Is waar, als wat de K. schrijft niet alleen ter hand maar ook ter harte werd genomen, zou zeker het aantal van hen, die wij gaarne zien geeselen, afnemen, maar er is rijke voorraad; en al werden van de honderd tien of twintig tot nadenken en op beteren weg gebracht, er bleef 90 à 80 procent over, stof genoeg voor de satyre om ons in het vervolg op nieuw te amuseren. Ook zou het eene variatie van genot zijn, als wij eens werkelijk zagen, dat er eenige lasteraars leerden zwijgen, eenige huichelaars tot oprechtheid bekeerd, eenige aristocraten inderdaad ἂριστοι werden en de dranklnst van ons
lieve vaderland voor een honderdduizendste part verminderde. Ik vrees evenwel, dat wij ons nog niet zoo spoedig hierover zullen kunnen verheugen en wij ons voorshands zullen moeten vergenoegen met de ongerechtheid onzer hedendaagsche zamenleving in hare afzichtelijke naaktheid te zien afmalen en in kernachtige taal te hooren veroordeelen. Beide doet de K. hier meesterlijk en helaas! naar waarheid! De dansers om het gouden kalf, die de verontwaardiging opwekken van den man Mozes, zoodat hij de wet intrekt...ik wil zeggen uit zijne handen werpt 2); - de

{==532==} {>>pagina-aanduiding<<}
voorstanders van de vrijheid van ouders om hunne kinderen in dierlijkheid te laten opgroeijen; - de jansalie-mannen, die het volk zoo liefderijk zijn borreltje willen laten; - de kwaadsprekers, die door overdrijving en vergrooting lasteraars worden; - de huichelaars die het krijt door de suiker laten roeren vóór zij gaan bidden; en tutti quanti, gij vindt ze hier, met forsche trekken, maar naar het leven geschetst. Een enkelen keer was misschien de teekening minder waar. Ik bedoel daar, waar aan één persoon twee of meer eigenschappen toegekend worden, die elkander uitsluiten. 't Is alsof ik u wilde vertellen, dat een individu, door de K. in zijn spion nagekeken, een geniaal man en tegelijk in alle opzichten een groote nul, - eene onmogelijkheid en toch uit de werkelijkheid genomen zou zijn. Wilde hij met deze type aanduiden, dat er mannen in onze maatschappij bestaan, van welke men verwacht en zelfs eischt, dat zij ‘veelzijdige wezens’ zijn, en die met verzaking van alle zelfstandigheid hun best doen om dien onbillijken eisch te bevredigen, - hetgeen hun in het oog van oppervlakkige beschouwers wel eens voor een tijd gelukt - ik heb er vrede mede; ik zou een handje kunnen helpen om zulke kameleonsnaturen of karakterlooze deugnieten aan de kaak te zetten. Maar of de wijze, waarop dit hier geschiedt, doel zal treffen, betwijfel ik; ook de caricatuur moet iets waars behouden; als alle trekken gechargeerd worden, wordt de charge zelf een onding...Maar ik vermeet mij niet de Keyser's werk te critiseren, gedachtig aan de les van Keerom in de Spectator, dat ‘een Kritikus, als hij dien naam met recht draagt, de fouten welke hij opmerkt moet kunnen verbeteren, omdat hij tot het vak behoort.’ Tot dat verbeteren zie ik niet alleen geen kans, maar vind het ook volstrekt onnoodig. Hier is vooreerst goeds, voortreffelijks elfs, genoeg; wie leeren wil kan hier
leeren; en het ware te wenschen, dat gij en ik lezer! gelijk hadden met onze veronderstelling van niet onder de geinerimineerden te behooren, of dat wij winst deden, voor ons zelven en anderen, met de tuchtroede die hier gezwaaid wordt, als wij over onze voortreffelijkheid nog eenigen twijfel koesteren. Indien ik den hoog geachten schrijver een ongevraagd advies mocht geven, ik zou hem aanraden: laat u niet meer in met philosopherende en binnen of buiten de kerk harrewarrende theologen. Naar mijn inzien is er vooreerst genoeg gekibbeld en gestreden. En indien niet, zoo zijn er

{==533==} {>>pagina-aanduiding<<}
strijdlustigen te over, die nog onverwonnen en geharnast in 't veld bleven staan; geef gij ons liever schetsen zoo als in deze Levensvormen. Het dicere verum ridendo zoo wel als met een quos ego! - acht ik voor ‘de’ theologiserende en antitheologische, kerkelijke en onkerksche ‘menschen’ van onzen tijd nog hoogst nuttig, noodzakelijk zelfs. Behoudens de hooge waarde uwer godsdienstige geschriften, is misschien dit genre van schrijven bij uitnemendheid uw genre. Ik houd mij althans overtuigd, dat gij te meer lezers zult vinden, naarmate gij meer stukken als bijvoorbeeld het laatste van dit bundeltje ons geeft; de invloed, dien gij bedoelt, komt dan van zelf.
Maar al genoeg. De lezers van de Letteroefeningen nemen in overweging en zeggen het voort, wat ik tot aanbeveling van dit boekske boven schreef, indien zij namelijk eenige waarde hechten aan het oordeel van
Kampen, Mei 1866.
J. Hoek.
GELD EN CREDIET, OF JOHN LAW IN FRANKRIJK. Naar het Engelsch van W. Harrison Ainsworth, schrijver van: De Tower te Londen, Guy Fawkes, Pest en brand, Kardinaal Pole, enz II deelen. Amsterdam, J.D. Sybrandi, 1865. Met titels en (in beide deelen hetzelfde) vignet in steendruk, 614 blz. Prijs ƒ 6.50.
Indien men de stof van een roman gelegen acht in gebeurtenissen en toestanden, die, zonder bepaald onmogelijk te zijn, echter (zou men zeggen) eer tot het gebied der verdichting dan tot dat der werkelijkheid behooren, dan is gewis in de nieuwere geschiedenis naauwelijks ‘romantischer’ episode dan de beruchte actiehandel gedurende het Regentschap in Frankrijk; eene koorts die ook naar ons vaderland oversloeg en op grooter schaal den onzinnigen windhandel in tulpen van het jaar 1637 verving. 't Is bijkans niet te gelooven en toch is het waar, dat het beursspel met actiën zulk eene hoogte bereikte, dat millioenen bij millioenen in weinige uren werden gewonnen; dat de straat Quincampoix te Parijs dagelijks bestormd werd door edelen en boeren, priesters en lakeiën, overheidspersonen en spitsboeven, hertoginnen en vischvrouwen - alleen om in die enge straat, waar de actiehandel gedreven werd, te koopen en te verkoopen, met eene drift, eene opgewondenheid, die aanhoudend steeg, die geen gedachten plaats liet dan voor millioenen en weder millioenen, totdat eindelijk de overspanning ontspanning werd, de

{==534==} {>>pagina-aanduiding<<}
denkbeeldige millioenen als in rook vervlogen en...teleurstelling, radeloosheid, razernij volgden. Wij kunnen ons naauwelijks een denkbeeld maken van zulk een onnatuurlijken toestand der maatschappij; een toestand, die in zijn geheel toch drie jaren duurde (1717-1720), en die onbetwistbaar behoort tot de uitsporigste ‘extraordinary popular delusions,’ onder welke dan ook een Engelsch schrijver, Mackay, er in een belangrijk boek onder dien titel eene welverdiende plaats aan gegeven heeft.
Te midden van dat dwarrelend gewoel en geschreeuw om actiën, dat koopen en verkoopen van millioenen - in papier alleen van denkbeeldige waarde - staat de gestalte van den hoofdpersoon John Law. Die hem wil kennen, den schepper van het actiënwezen dier dagen, den man, eerst vereerd als een halve godheid, later veracht als een heele duivel; die hem en zijn ‘stelsel’ in het regte licht wil bezien, verlate zich niet op de pamfletten en spotprenten van dien tijd 1), waarin Law wordt uitgejouwd als een guit, een bedrieger, een dief, een schelm, en wat dies meer zij. Maar toch schijnt er ook nog al wat af te dingen op de uitbundige lofspraak, met welke een zeer grondig schrijver, Dutot 2), het zoogenoemde ‘système’ van Law toejuicht. En inderdaad, men komt in verzoeking om geen lof te hoog te achten, als men verneemt, hoe, ten gevolge der door hem voorgestelde en door den Regent vastgestelde maatregelen, de financiën van Frankrijk in een korten tijd van berooid bloeiend werden; hoe zich de overvloed verspreidde over het rijk, in de steden en te platten lande; hoe de nijverheid werd opgebeurd; hoe de vaste goederen in waarde stegen; hoe een kwijtschelding van 35 millioen livres (halve guldens) over 1716 en vroegere diensten kon worden verleend aan de achterstallige belastingschuldigen; hoe de rentestandaart daalde; hoe landerijen werden ontgonnen, gebouwen gesticht of hersteld,
algemeene welvaart bevorderd. Dat alles was de vrucht van een allerschranderst uitgedacht en in toepassing gebragt stelsel, waarvan crediet en omloop van geldswaardig

{==535==} {>>pagina-aanduiding<<}
papier de grondslagen uitmaakten. Toch stortte dat alles reeds in het derde jaar als een kaartenhuis ineen. Vanwaar dat? Omdat het geheele stelsel op losse schroeven stond? Omdat het geheel in de lucht hing? Omdat het gelijk was aan het wanhopig spelen van eenen tot het uiterste gebragten speculant om eene gouden of ijzeren ketting? 't Schijnt zoo en toch is het niet aldus. Grondige staathuishoudkundigen, een Forbonnais 1), een Stenart 2), een Thiers 3), een ongenoemde 4) hebben duidelijk gemaakt, dat de oorzaak der ongelukkige uitkomst niet lag in het stelsel van Law zelf, maar in het misbruik dat er van werd gemaakt door willekeurige edicten met betrekking tot de waarde, den omloop en het bezit van edele metalen. Law werd door de omstandigheden voortgezweept naar eene overdrijving, die den val van het geheel na zich sleepte. Indien hij niet vooruitzag, dat zijn credietstelsel slechts tot op zekere hoogte gold en binnen zekere grenzen moest blijven, zou het niet geheel bezwijken onder zijne eigene zwaarte; indien, zeg ik, Law dit niet vooruitzag, was het eene dwaling, maar dwaling van een financiëel genie, wiens ongeluk, las ik ergens, was dat hij eene eeuw te vroeg leefde. En heeft Law het wél vooruitgezien, dan zij men edelmoedig genoeg om toe te geven, dat het hem niet zou
hebben gebaat al ware hij in tijds teruggetreden: de sneeuwklomp lag zoo, dat hij noodwendig naar beneden rollen en in dien val hoe langer zoo grooter worden moest.
Het bovenstaande is eene vrij zonderlinge inleiding tot de beoordeeling van een historisch-romantisch tafereel. Zal ik, om haar te verontschuldigen, zeggen dat mij het onderwerp niet gansch vreemd is door het schrijven eener schets: Eene geldcrisis uit vroeger dagen, voor een jaar of wat in de Europa opgenomen? Ik zeg liever, dat er uit blijkt, hoe de figuur van Law en de geschiedenis der opschudding, door den actiënhandel veroorzaakt, zich uitnemend leenen tot eene romantische inkleeding - de

{==536==} {>>pagina-aanduiding<<}
zaak is op haar zelve eer roman dan geschiedenis. En Ainsworth, die reeds met meer dan éénen roman eenen allergelukkigsten greep deed in de geschiedenis - denk slechts aan het Buskruid-verraad - heeft ook hier met talent gebruik gemaakt van het met talent gekozene. Zijne opvatting van Law als mensch en als financier komt geheel overeen met de resultaten der oeconomisch-politieke geschiedvorsching. Law is bij hem noch een ligtzinnig fortuinzoeker, noch een diepzinnig staatsman; hij is financier en hoveling te gader, en als zoodanig aanschouwelijk voorgesteld in zijn leven, werken en spreken. Zoo ook de personen om hem gegroepeerd, historische en verdichte, die ik noch opnoemen noch beschrijven zal. De romanlezer als zoodanig zal vooral belang stellen in Colombe (dl. l, bl. 173 staat bij vergissing Constance, gelijk dl. I, bl. 145 Saint-Simon voor Villeroi Laborde), en 't zal hem spijten, dat zij sterft zonder de vrouw te zijn geworden van Evelijn Harcourt, ook schoon men hare kieschheid eerbiedigt, die haren naam te zeer geschandvlekt achtte door haren onverlaat van een broeder, om hare hand - die van de zuster eens moordenaars, zoo slecht als een vadermoorder - aan een braaf jongman te reiken.
Doch laat mij den loop des verhaals niet te veel openleggen tot teleurstelling van den lezer, en liever zeggen, dat de geschiedenis als zoodanig getrouw gevolgd is, tot ook in bijzonderheden, gelijk die van den bultenaar die veel geld verdiende met in de straat Quincampoix zijnen rug te verhuren tot een schrijflessenaar, - van den schoenmaker die zijn pothuis tot hoogen prijs aan speculanten afstond, - van de dame die zich met baar rijtuig omver liet rijden ten einde langs dien weg toegang tot Law te erlangen, enz. Slechts enkele onjuistheden merkte ik op; b.v. dat Law, het hôtel van den prins de Carignan gekocht hebbende, loodsen in den tuin liet opslaan, die hij voor veel geld aan de speculanten verhuurde. Mackay, die, zooveel ik kan zien zeer naauwkeurig verhaalt, zegt dat de prins den tuin aan zich hield en er op die wijs schatten mede verdiende. Ook komt het mij voor, dat Lodewijk XV wel wat heel groote-menschachtig praat voor een kind van een jaar of negen. Zoo mede zou kiesche smaak het den schrijver gewis niet euvel hebben geduid, als hij de teregtstelling (teregtstelling wordt, dl. II, bl. 198 te onregte verhoor genoemd) van Hoorne en de Mille wat minder uitvoerig had geschilderd; het is afgrijselijk zonder iets anders te zijn.

{==537==} {>>pagina-aanduiding<<}
En 't is jammer dat in de beschrijvingen van het actiën-gewoel verscheidene herhalingen, soms bijna woordelijke, voorkomen. Doch ik mag door nog meer ‘maren’ en ‘jammer's’ den indruk van algemeenen lof, waarop de roman billijk aanspraak heeft, niet te zeer verzwakken.
De vertaling is wèl, maar vooral niet meer dan dat. Het onaangename Mr. en Miss en Mrs. der Engelschen misstaat ook hier. En waarom zooveel Fransche woorden? Is ‘stadhuis’ niet even goed als ‘hôtel de ville’ (dl. II, bl. 225); ‘liefhebber’ van bloedige tooneelen als ‘amateur’ (ald. bladz. 226); ‘mijnheer de voorzitter’ of des noods ‘president’ als ‘M. le président’ (ald.); elders, due, drôle en eene menigte andere woorden. Germanismen, die ik in eene vertaling uit het Engelsch niet zoeken zou, zijn: ‘Hij is verbazend jaloersch en achterdochtig, zoodat zij naauwelijks een gelukkig leven kan leiden.’ (dl. I, bladz. 20); ‘ik denk dus niet dat M. Harcourt iemand onzer eer (eher, vroeger) gezien heeft’ (dl. II, bladz. 4); ‘ik had dien lafbek wel zijne ooren mogen (willen) afsnijden’ (ald. bladz. 5). ‘Zwitsersche portiers’ (ald. bladz. 165) - nu ja, zulke portiers en oppassers in livrei heeten suisses, maar 't zijn daarom geen ‘Zwitsers.’ ‘Weet u zelf,’ (ald. bladz. 186). Dat een aanstaande schoonzoon zijnen aanstaanden schoonvader voordeelige huwelijksvoorwaarden ‘toestaat - met...tevreden is (dl. I, bladz. 234); dat eene vrouw door ontrouw haren man ‘verongelijkt;’ ‘zucht naar winstbejag’ (dl. II, bladz. 106); ‘nachtwacht’ vrouwelijk, zeker omdat het woord ‘wacht’ spraakkunstig van het vrouwelijke geslacht is (dl. I, bladz. 94); zijn feilen, die eene vertaling ontsieren. Zoo men deze aanmerkingen als kinderen van vitzucht aanmerkt doet men mij onregt. Vertaalde romans - ik zeide het meer - hebben te veel invloed op het groote publiek, ons niet gestreng te doen
zijn in de eischen aan taal èn stijl.
H.M.C.v.O.
B. MÖLLHAUSEN'S AVONTUREN in en verhalen uit het verre Westen. In het Hoogduitsch uitgegeven met eene aanbeveling van A. von Humboldt. Met platen, Zutphen..A.E.C. van Someren. In gr. 8vo. 225 bladz. Prijs ƒ 1.60.
Dit boek, uitgegeven ‘ten behoeve van zulke jongelieden, die geacht kunnen worden den tijd der gewone uitspannings-lectuur voorbij te zijn en lust hebben gekregen in meer degelijke boeken,

{==538==} {>>pagina-aanduiding<<}
welke door aangename inkleeding en boeijenden verhaaltrant bijdragen tot ontwikkeling van verstand, en smaak,’ - is een uittreksel uit een grooter van denzelfden schrijver: Reis van den Mississippi naar de kusten van den grooten Oceaan, waarvan in 1858 bij denzelfden uitgever eene, door Dr. H.C. Michaëlis bewerkte vertaling het licht zag. Alexander von Hümboldt, anders niet magtig gnl met zulke aanbevelingsbrieven, schreef er eene voorrede voor, en inderdaad verdiende het boeiende en belangrijke reisverhaal zulks ten volle. Reisbeschrijvingen schijnen veelal tegenwoordig minder in den smaak te vallen dan in het eerste derde gedeelte dezer eenw en nog iets vroeger; en 't schijnt eer om Möllhansen nog weder eens te exploiteeren, dan omdat de grootere reisbeschrijving haren weg reeds gevonden heeft, dat de uitgever er deze brokstukken uit heeft doen verzamelen. Het boek verdient een gunstig onthaal. De ‘platen’ - een paar gekleurde steendrukjes - zijn althans niet boven het middelmatige; de uitvoering is overigens goed, en wegens het inderdaad hoogst belangwekkende van het grootere werk hoop ik, dat de lezing van deze uittreksels bij velen de begeerte naar de volledige reisbeschrijving wekken zal. Haar te lezen is nuttig, zoo niet zelfs noodig, tot regt verstand van onderscheidene werken van Gerstäcker, rondleidende in de onmetelijke vlakten van Noord-Amerika.
H.M.C.v.O.




II. Rechts- en Staatswetenschappen.

DE GRONDEN VAN DE STAATS-, PROVINCIALEEN GEMEENTE-INRICHTING VAN NEDERLAND, door Mr. L. de Hartog, leeraar aan de Hoogere Burgerschool te Haarlem. Te Leijden, bij A.W. Sijthoff. 1866. Prijs ƒ 1.25.
Nederland is een constitutioneel land. Wij hebben eene constitutie en daarbij alle elementen voor politieke ontwikkeling. Kan men ook zeggen, dat de Nederlandsche natie volkomen constitutioneel ontwikkeld is? Ik geloof, dat er menig verschijnsel zou aan te wijzen zijn, hetwelk tot eene ontkennende beantwoording dier vraag zou moeten leiden. Niets is daarom wenschelijker, dan dat alle pogingen in het werk gesteld worden, om de natie meer en meer van de constitntionele beginselen te doordringen. In een tijd, als wij beleven, kan er niet genoeg op gewezen worden van hoeveel belang de constitutionele instellingen zijn voor een volk, al was het maar alleen omdat met die instel-
{==539==} {>>pagina-aanduiding<<}
lingen en hare praktijk alle kabinetten-politiek eene onmogelijkheid wordt.
Daar zijn middelen genoeg, om een volk politisch te vormen. Kiesvereenigingen, welke zich onledig honden met het onderzoek naar de bekwaamheid en geschiktheid van personen, die in het publieke leven werkzaam kunnen zijn; - meetings, waar de publieke zaak behandeld wordt en welke regering en vertegenwoordiging in staat stellen om de publieke openie betrekkelijk een aanhangig onderwerp te leeren kennen; - opwekking bij iedereen zooveel mogelijk tot belangstelling in de kennisneming van hetgeen er in het politieke leven behandeld wordt, - zie daar, het een en ander opgenoemd. Maar niet genoeg, want sedert de laatste grondwets-herziening hebben wij dit alles zien plaats vinden, en ik geloof niet, dat iemand beweren zal, dat wij in 1866 zoo volkomen politisch ontwikkeld zijn, dat er niets meer te doen overig blijft. Er behoort meer te geschieden, en dat dit meer geschiedt, wij hebben het al weder aan onzen eersten staatsman, aan Thorbecke, te danken. De wet op het middelbaar onderwijs schrijft voor, dat aan de hoogere burgerscholen met vijfjarigen cursus ook onderwijs gegeven moet worden in ‘de gronden van de Gemeente-, Provinciale- en Staats-inrigting van Nederland.’
Zietdaar juist, wat ons ontbrak. Met al hetgeen er geschied is om Nederland eene politieke opvoeding te geven, hoe goed ook op zich zelf, was niet genoeg gedaan. Men moet de beginselen van onze politieke instellingen aan het opkomend geslacht leeren kennen. Men moet met de jeugd beginnen, als men de vruchten van politieke ontwikkeling bij een volk zien wil. Dat heeft de ontwerper van de wet op het middelbaar onderwijs ook zoo begrepen en van daar de bepaling van art. 17.
Men zal ligt toestemmen, dat er nog iets meer noodig is, om staatslieden te vormen. Die vorming verwachten wij van het hooger onderwijs. Het is nog wel zoo lang niet geleden, dat de studenten van een cursus van staatsregt niets vernamen, en dat het al heel wel was, als men een zeer weinig opwekkend collegie over volkenregt kon bijwonen. Evenwel, daarin is langzamerhand verandering gekomen en ik wil hopen, dat men er spoedig een cursus over administratief regt aan vastknoopen zal. M-n behoeft daarmede volstrekt niet te wachten op eene aanstaande nieuwe regeling van het hooger onderwijs; als men toch zóó lang wachten zou, dan kon er van de zaak wel eens niets komen.

{==540==} {>>pagina-aanduiding<<}
Het schijnt, dat de man, die deze wet aanhangig zal maken, nog gezocht moet worden. De heer Thorbecke schijnt er geen tijd voor te hebben kunnen vinden, en zoo zal het welligt zijnen opvolgers ook gaan. Ik verklaar volstrekt niet te begrijpen, waarom de heer Thorbecke goedvinden kon, zooveel onderwerpen aan het hier bedoelde te laten voorafgaan.
De wet op het middelbaar onderwijs intusschen heeft de gelegenheid voor politieke ontwikkeling geopend. Dit komt ook geheel overeen met de rigting eener wet, welke ten doel heeft, die groote klasse in de maatschappij, welke voor geleerde vorming niet bestemd is, in het algemeen te beschaven en in staat te stellen tot de vervulling eener roeping, zoo veelomvattend en zwaar als die waarmede onze tijd tot haar komt. Ik weet wel, dat er burgerscholen zijn, welker inrigting meer aan technisch onderwijs doet denken. Maar zoodanige inrigting ligt niet in de bedoelingen van de wet, zooals de heer Thorbecke meermalen heeft doen uitkomen, en bovendien zal de tijd daarin langzamerhand ook wel verbetering brengen.
De wet op het middelbaar onderwijs bedoelt algemeene ontwikkeling en daarom moeten de kweekelingen der burgerscholen ook bekend gemaakt worden met onze politieke instellingen. Op die wijze worden zij mede tot staatsburgers gevormd.
Het is van overwegend belang, dat het onderwijs in de grouden van de staats-, provinciale- en gemeente-inrigting van Nederland zoo volledig mogelijk zij. Hiermede heb ik geen cursus over Nederlandsch staatsregt op het oog; deze bestaat bij de Academiën. Bij het middelbaar onderwijs hebben wij alleen noodig eene duidelijke uiteenzetting van hetgeen de staat, de provincie en de gemeente zijn en hoe ieder werkt. Daarbij kan een goed en bruikbaar handboek den leeraar en leerling uitstekende diensten bewijzen. Als zoodanig begroet ik het boek, aan het hoofd dezer regelen vermeld. Ik vereenig mij in het alge meen volkomen met het gunstige oordeel, door den heer Opzoomer in de eerste aflevering van 1 Mei 1866 der ‘Bijdragen tot de kennis van het staats-, provinciaal- en gemeente-bestuur in Nederland’ daarover uitgesproken.
Eene enkele opmerking. Op bladz. 23, sprekende over de bevoegdheid tot het kiezen van leden voor de Tweede Kamer, vraagt de schrijver: ‘is het bezitten van een zeker vermogen, voor genoegzame kennis en beschaving wel de juiste, en wel de eenige maatstaf,’ en hij antwoordt: ‘eene andere is misschien bezwaar-
{==541==} {>>pagina-aanduiding<<}
lijk te vinden of toe te passen.’ Dat antwoord bevredigt mij niet geheel. Ik ben het geheel eens, dat het bezit van een zeker vermogen niet de eenige maatstaf behoeft te zijn en ik vereenig mij met den schrijver wat betreft zijne voorgestelde verbetering. Behoudens deze verbetering geloof ik echter, dat het bezit van een zeker vermogen in den regel waarborgen geeft voor geschiktheid tot kiezen. Met het bezit van een zeker vermogen toch kan men geacht worden een zekere positie in de maatschappij ingenomen te hebben, waardoor men tevens zekeren trap van beschaving bereikt heeft. In zoodanige positie is men in staat, de noodige kennis tot het werk der verkiezing op te doen. Maar bovendien, als men geen voorstander van het tegenwoordig in de mode zijnde algemeene stemregt is, dan blijft er niets anders dan de ceusus over. Ik geloof dus, dat de heer de Hartog gerust had kunnen zeggen, dat een andere maatstaf niet te vinden of toe te passen is, en de woorden ‘misschien bezwaarlijk’ had kunnen weglaten.
Op bladz. 30 zegt de schrijver, dat de ministers door hun lidmaatschap van eene der beide kamers hunne eigene voorstellen direct zouden kunnen steunen en zich onderling van elkanders stemmen verzekeren. Doch juist daarom, gaat de schrijver voort, hebben tot dusver de ministers van die bevoegdheid geen gebruik gemaakt. Van al hetgeen de schrijver hier zegt is wat aan, en toch herinner ik mij niet, dat in eenig constitutioneel land, in werkelijkheid of in schijn, de ministers niet in den regel zijn leden van eene der beide kamers. In het bij uitnemendheid parlementaire Engeland kan zelfs een lid van het ministerie, wanneer hij niet lid is van het parlement, ook niet in dat parlement verschijnen. En er is veel voor te zeggen: in eene constitutionele monarchie regeert de vorst door zijne verantwoordelijke raadslieden. De rigting dier verantwoordelijke ministers moet in overeenstemming zijn met de meerderheid der vertegenwoordiging. Gaat die meerderheid over tot de oppositie, dan is het natuurlijk, dat die oppositie het bewind in handen neemt, tenzij de regering haar verschil met de meerderheid door de kiezers late beslechten. Die oppositie, welke haar stelsel tegenover dat der regeringsmannen gesteld heeft, wordt door de omstandigheden aangewezen de zetels der regering in te nemen, wanneer zij de meerderheid der vertegenwoordiging op hare hand krijgt. Zijn nu de ministers niet leden van eene der takken van de vertegenwoordiging, dan kan het nienwe ministerie even goed zamengesteld worden uit mannen

{==542==} {>>pagina-aanduiding<<}
buiten de kamers en dan komt de constitutionele praktijk, welke leert dat bij aftreding van een ministerie de mannen der oppositie de verlaten plaatsen innemen, niet tot haar regt. Wij hebben hier te lande kunnen aanschouwen, welke gevolgen het verlaten dier constitutionele praktijk voor de behartiging van het publiek belang hebben kan; - wij hebben hier te lande de ondervinding kunnen opdoen, hoe het dikwijls gaat, als buiten de Kamers de mannen gezocht werden, die gezamenlijk om de groene tafel moesten gaan zitten, en die dan toch waarlijk wel iets anders te doen hadden dan om alleen te gaan zitten. Is het niet dikwijls geweest, als of ieder Nederlander de geschiktheid had, om eene ministeriële portefeuille te aanvaarden!
Op bladz. 45, vermeldt de schrijver, dat o.a. de uitgifte van wetten geschiedt in het kabinet des konings, aan welks hoofd een directeur staat. Dit is onjuist. De uitgifte van wetten geschiedt tegenwoordig door den minister van justitie. Vroeger vermeldde het onderschrift van den direkteur in het kabinet des konings de uitgifte der wetten.
Op bladz. 57 zegt de schrijver, sprekende over den werkkring van den Hoogen Raad, ‘dat men zich na het hooger beroep nog wenden kan tot dit collegie, hoofdzakelijk op grond, dat men beweert, dat het vorige rechtscollegie in de toepassing der wet op het onderwerpelijke geval heeft gedwaald. De Hooge Raad kan dan, zonder de feiten op nieuw te onderzoeken, de opvatting van het vorige rechtscollegie goed- of afkeuren; in het laatste geval casseert hij het vonuis en vervormt het in den zin van zijne wetsopvatting.’ - Het is bekend, dat, volgens art. 99 der nog altijd werkende wet op de regterlijke organisatie, de Hooge Raad handelingen, arresten en vonuissen casseert: lo. wegens het verzuim der vormen, voorgeschreven op straffe van nietigheid; 2o. wegens verkeerde toepassing of schending der wet; 3o. wegens overschrijding der regtsmagt. De schrijver doelt alleen op het geval, sub no. 2 aangehaald. Indien nu het arrest of het vonnis vernietigd wordt, ter zake van verkeerde toepassing of schending der wet, of van overschrijding van magt, zal de Hooge Raad, zonder in een nieuw onderzoek naar het al of niet bestaan van de daadzaken, in het beklaagde arrest of vonnis vermeld, te kunnen treden, ten principale regt doen (art. 105 Wet Regt. Org). Dat is het geval door den schrijver behandeld. Maar indien het arrest of vonnis vernietigd wordt ter zake

{==543==} {>>pagina-aanduiding<<}
van verzuim in de vormen, die op straffe van nietigheid zijn voorgeschreven, zal de Hooge Raad eene nieuwe instructie der zaak bevelen en de zaak verwijzen naar de regts-collegiën gemeld bij art. 106 Wet. Regt. Org. Over het laatste geval spreekt de schrijver niet, maar ik geloof, dat het om der volledigheidswille besproken had moeten worden. Het gebeurt niet zelden, dat een arrest of vonnis gecasseerd wordt wegens verzuim in de vormen, en wanneer hij dan, die zijne kennis geput heeft uit het uitmuntende boek van den heer de Hartog, ziet, dat de Hooge Raad in dat geval de zaak naar een ander regtscollegie verwijst, dan zal die iemand teregt zeggen kunnen, dat de heer de Hartog hem geleerd had, dat de Hooge Raad in geval van vernietiging het arrest of vonnis vervormt in den zin van zijne wets-opvatting.
Op bladz. 66 wordt gezegd, dat het middelbaar onderwijs de strekking heeft, om te geven hetgeen ik boven reeds noemde: technisch onderwijs. Ik verschil geheel en al in gevoelen van den schrijver omtrent dit punt. De strekking van het middelbaar onderwijs is, om die groote klasse in onze hedendaagsche maatschappij welke tot geleerde vorming niet bestemd is, en welke alzoo niet valt in de termen om van het hooger onderwijs gebruik te maken, in het algemeen te ontwikkelen en te beschaven. Ik weet zeer goed, dat onze middelbare scholen voor arbeiders en ondernemers de gelegenheid openstellen, er zich behoorlijk te vormen; ik weet verder zeer goed, dat de bedoelde inrigtingen tevens landbouwers en ingenieurs vormen. Maar dat is een gevolg, niet het doel van de wet. Aan de middelbare scholen worden vakken onderwezen, welke de toekomstige arbeider, fabrikant, landbouwer en ingenieur tot uitoefening van hun beroep noodig hebben te kennen, maar de strekking van de wet blijft, om in het algemeen te vormen en te ontwikkelen. Ik twijfel geen oogenblik, of de heer de Hartog zal mij dit bij nader inzieu, toegeven, vooral wanneer ik hem verwijs naar de discussiën over de wet op het middelbaar onderwijs, bij welke gelegenheid de toenmalige minister van binnenlandsche zaken, de heer Thorbeeke, meermalen die strekking aan de wet toegekend heeft.
Op bladz. 106 spreekt de schrijver over de comptabiliteit der gemeentebesturen. Hij bezigt met betrekking tot de werkzaamheden van gedeputeerde staten opzigtelijk dit onderwerp eene uitdrukking, welke mij niet juist voorkomt. De schrijver spreekt

{==544==} {>>pagina-aanduiding<<}
van een eindbesluit, waarbij gedeputeerde staten de rekening en verantwoording hebben goedgekeurd. Intusschen bepaalt de bevoegdheid van het zoo even genoemde collegie zich niet tot goedkeuren der plaatselijke rekening, maar in gevolge art. 221 der gemeentewet, stellen gedeputeerde staten de rekening vast. Ik erken, dat het hier meer geldt een verschil van woorden, hetwelk tot de zaak zelve wat de gevolgen betreft weinig afdoet. Maar ik wijs er op, omdat de gemeentewet, naar mijn gevoelen ten onregte, wat betreft de bevoegdheid van gedeputeerde staten, voor de plaatselijke begrooting en rekening twee verschillende stelsels aangenomen heeft. De begrooting wordt door gedeputeerde staten niet vastgesteld maar goedgekeurd, nadat de gemeenteraad haar vastgesteld heeft, maar de rekening wordt door gedeputeerde staten definitief vastgesteld, nadat zij door den gemeenteraad voorloopig vastgesteld is.

Deventer, Augs. 1866.
C. Duymaer van Twist.





III. Wis- en Natuurkunde.

ONZE ZEEMACHT. Proeve eener populaire beschouwing over de inrichting van het Nederlandsche zeewezen door J.K.H. de Roo van Alderwerelt. Schiedam, H.A.M. Roelants, 1866. Prijs ƒ 0.90.
De redactie van de Vaderlandsche Letteroefeningen zond mij dit boekje ter beoordeelende aankondiging toe, en ik wil, hoewel ik 's schrijvers inzigten niet in alle opzigten deel, mij niet onttrekken aan de taak; want ik juich altijd het verschijnen van zulke geschriften van harte toe. Nog spreekt het geweten van Nederland hier en daar, denk ik dan; en daar ook ik tot de helaas te kleine minderheid behoor, die met waarachtige bekommering de weerloosheid van ons vaderland beschouwt, wissel ik gaarne van gedachten over dit onderwerp.
Ik heb ééne groote aanmerking op de inrigting van het boekje, ééne andere op het daarin ontwikkeld stelsel, en een beperkt getal kleinere op bijzondere punten.
De schrijver begint met eene opgave van de kosten van leger en zeemagt in Indie en in Nederland (blz. 1), zegt (blz. 3) dat alle stelsels van defensie tot nu toe ontworpen ‘péchent par la base’ omdat zij voor zee- en landmagt, moederland en koloniën, op zich zelf staan en geen geheel vormen; somt dan (blz. 3-5) een aantal vragen van staatkundigen en staathuishoudkundigen

{==545==} {>>pagina-aanduiding<<}
aard op, die men moet beantwoorden vóór men een stelsel ontwerpen kan (onder anderen de hoogst moeijelijke kwesties: tegen wien en met wien Nederland zal moeten strijden; of men de oostelijke provinciën verdedigen moet of niet; of ons volk aanleg heeft voor de dienst te paard? enz.), komt dan tot de zeer juiste conclusie, dat de defensie niet eene zaak is van één minister, maar van de Regering in baar geheel - doch keert dan zelf plotseling den rug toe aan zijne theorie en gaat (van blz. 8 af) zondigen, gelijk elk ander. Welligt zoude de schrijver hiertegen aanvoeren, dat dit werkje slechts een deel is van een grooter geheel en naar andere geschriften zijner pen verwijzen, doch dan had in eene proeve eener populaire beschouwing dit in het boekje zelf moeten blijken.
Door die fout toch schijnt de conclusie (op blz. 11): ‘dat voor de gewone indische dienst ongepantserd marine-materieel noodig is’ zonder motief. Waarom toch is elke dienst in vredestijd aldaar niet de taak eener civiele of koloniale marine? Het noodzakelijk verwisselen van het personeel wettigt het te huis varen der schepen niet, gelijk schrijver zelf elders beaamt. Daardoor stuit men (op blz. 12) op het mijns inziens niet juist maar zeker niet gemotiveerd gevoelen, dat de taak der zeemagt zoude insluiten op onze boven-rivieren het slaan van ponton bruggen te beletten - iets dat ik meen dat tot de roeping der landmagt behoort en geen zeelieden of zeeschepen vordert en veel geschikter met vaartuigjes beheerd door, en onder bevel staand van den veldheer, en bemand met op de rivier bekende schippers en landartilleristen, kan geschieden, al worden de bootjes op onze werven of onder toezigt der marine gebouwd. Nog een gevolg dier fout is, dat de opgave (op blz. 34) van schepen benoodigd voor Indie, en welke elders (blz. 41) met den titel van berekening vereerd wordt, uit de lucht gegrepen schijnt. Ook schijnt het daardoor onregtvaardig (op blz. 17) het transportschip Java hard te vallen, als men op blz. 22 en 27 zulke schepen noodig acht.
Op het stelsel heb ik deze gewigtige aanmerking: dat de schrijver niet overal getallen en prijzen van schepen berekent of althans noemt, en daardoor eenvoudig eene grootsche onwaarschijnlijkheid zoo al niet eene onmogelijkheid heeft geschilderd, althans zoo ik zijne bedoeling niet op zeer vele plaatsen verkeerd vat.
De vermindering van gewone uitgaven (zie blz. 103 en 104) acht ik een ijdele hoop. Eene gepantserde vloot, al kregen

{==546==} {>>pagina-aanduiding<<}
wij die ten geschenke en al spreken wij eens niet over personeel, zoude zeer ligt te kostbaar kunnen zijn voor ons in het onderhoud, want de schrijver dwaalt, zoo hij meent dat het onderhoud van gepantserde schepen (blz. 93) niet noemenswaard is. De ondervinding bewijst het tegendeel reeds in naburige landen. Alleen ijzeren scheepjes, die men in vredestijd uit het water haalt op hellingen, vorderen weinig eigentlijk gezegd onderhoud. Maar bovendien mag schrijver niet aannemen, dat, als men in 5 jaren zijn plan uitvoerde, men dan op zijne lauweren zoude mogen rusten, en dat bij voorbeeld de schepen, nu het eerst gebouwd, over vijf jaren nog zouden zijn wat zij nu zijn. Wij geven toe, dat men mag denken aan eene buitengewone verhooging van het gewone budget gedurende een zeker beperkt aantal jaren, om uit den toestand van verval te geraken waarin wij zijn, doch die verhooging moet zoodanig wezen, dat zij des noods eenige jaren langer kan voortgezet worden dan men nu berekent, omdat de scheepsbouw en zeeartillerie ook niet stil zullen staan om Nederland in te wachten. Een geheel buitengewoon budget in eens af toe te staan om eene nieuwe vloot daar te stellen, zoude eenvoudig tot de gewone teleurstellende overschrijding der raming moeten leiden, welke men waarneemt bij schier alle zulke reuzen maatregelen.
Mijne overige opmerkingen zijn niet van algemeenen aard.
De raderschepen op blz. 33 zijn naar mijne meening een anachronisme. Dat zeeofficieren voor een goed deel met raderschepen in Indië ingenomen zijn, berust niet op voordeelen door de wielen aangebragt, maar alleen op de onmogelijkheid om raderschepen met geschut te overladen, en dien tengevolge met volk, gelijk wij onze schroefschepen voor Indië plegen te doen. Geringe diepgang is ook met twee schroeven te verkrijgen.
Wanneer men de voorstellen eener commissie, gelijk die welke het laatste rapport over de kustverdediging uitbragt, aanvalt, en wil zien in hoeverre die overeenkomen met zekere eischen (blz. 55) moeten deze eischen in verband met alle daarop betrekking hebbende omstandigheden, hier vooral vaste sterkten, worden beschouwd, en beter uiteengezet dan schrijver (op blz. 53-55) al zeer kort en onvolledig doet. Hij veroordeelt de actieve marine door de commissie verondersteld; - maar maakt er eene incognito, in zijne schepen sub 1o op blz. 55 genoemd; en stelt de zware wapening der sub 2o genocmde schepen ondergeschikt aan geheele

{==547==} {>>pagina-aanduiding<<}
pantsering en snelheid, waardoor die vaartuigen eenvoudig onschadelijk worden voor elk gepantserd vijandig scheepje. Op die geheele pantsering kom ik terug.
Ik weet niet, of ik het moet toeschrijven aan de omstandigheid, dat ik zelf van militairen scheepsbouw mijne hoofdstudie maak, doch op mij maakt schrijver den indruk van telkens uit te glijden, waar hij zich op scheepsbouwkundig terrein waagt.
Op blz. 59 staat, dat door dien ram bij den geringen diepgang de bewapening wel onbeduidend zal moeten zijn. Ik weet niet, welke voorstelling schrijver zich maakt van een ram en...of hij welligt denkt aan een vreesselijk zwaar ijzeren werktuig. Bij de meeste ramschepen echter bestaat de zaak alleen in eene betere steuning van een eenigzins versterkten ijzeren voorsteven, die gebogen is juist als (en ook naar evenredigheid niet meer dan) de hals van een rustig zwemmende zwaan; en op een schip (gelijk het te Birkenhead voor onze marine gebouwd wordende torenschip Prins Hendrik der Nederlanden) zoude men door het weglaten van den ramvorm welligt een ton of 4 à 5 in gewigt uitwinnen en een vijfde percent op den prijs, maar meer ook al niet.
Op dezelfde bladzijde (59) is het mede onjuist, dat een ramschip gelijk de commissie voor de kustverdediging voorstelde, of liever, wel zal bedoeld hebben, een ‘aarden pot’ zoude zijn tegenover een gepantserd schip van den vijand. Wanneer men de wapening opoffert vooral - en dit wil de commissie immers - kan men zelfs een klein ramschip tot een geducht aanvaller maken voor een groot gepantserd schip; want 6 voet onder water is dat gepantserd schip niets sterker dan een ander, en een ramschip, welks ram of steven zoo gevormd was dat het 7 voet onder water den vijand trof, des noods met een torpedo op de uiterste punt des rams, zoude ook een Warrior of Agincourt naar de diepte zenden.
Op bladz. 63 komt dezelfde ramfout weder boven. Het slot van paragraaf 3 is daar geheel misgeraden!
Op bladz. 96 teeken ik protest aan tegen het gevoelen, dat een schip van 53 palmen diepgang niets beteekenen zoude tegen groote gepantserde schepen. Ons ramschip in Engeland in aanbouw wordt door de bouwmeesters van den Agincourt (een der grootste gepantserde schepen van de engelsche marine) en ook door mij, maar wat meer zegt door de meeste bevoegde engelsche

{==548==} {>>pagina-aanduiding<<}
autoriteiten een volkomen ‘match’ genoemd voor de Agincourt en dergelijke schepen.
Op bladz. 92 moeten de sub 2 genoemde schepen al zeer onnoodig kostbaar en groot zijn of de sub 3 genoemde kleinere gepantserde schepen, zeeschepen altijd, met ‘groote snelheid en middelmatige bewapening’ zijn onmogelijkheden.
Tusschen deze twee moet men kiezen - een gevolg geloof ik daarvan, dat schrijver, eene type opgevend, zich geen juiste rekenschap gaf of konde geven van de grootte, prijs en eigenschappen welke een gevolg zijn van de op het geduldig papier zoo spoedig neergeschreven eischen.
Op bladz. 95, waar de Prins Hendrik weder een schampschot krijgt, wordt, gelijk op meer andere plaatsen, afgegeven op wat schrijver gedeeltelijk gepantserde schepen noemt. De Prins Hendrik bijvoorbeeld is rondom gepantserd van eene zekere diepte onder tot eene zekere hoogte (zeg 1½ voet) boven de lastlijn. Wat het ‘in den grond geschoten worden’ betreft, is het schip dus even veilig alsof het geheel gepantserd ware.
Doch van het bovendeel is alleen gepantserd elke zijde, voor zooverre die moet beletten dat de artilleristen, de ketels of machine, of het mechaniek dat de geschuttorens beweegt, worden getroffen; en voor en achter dit gepantserd deel der zijden staat dwarsscheeps een mede gepantserd schot, terwijl buiten en bovenop de zoo gevormde vierkante gepantserde toren het dek tegen geworpen granaten is voorzien. Wat nut is er nu in, om, gelijk schrijver wil of schijnt te willen, in plaats van die vooren achterschotten de geheele buiten-oppervlakte van het schip te pantseren? Manschappen bevinden zich niet in die uiteinden gedurende het gevecht, en men kan toch geen pantsering aanbrengen alleen om vooruit een kaaskamer en achteruit een hofmeestershut schotvrij te maken, vooral omdat daardoor het schip veel grooter en duurder moet worden en door de enorme belasting der uiteinden oneindig minder zeewaardig, handelbaar en beweeglijk?
Dat harde afkeuren, dat schrijver hier en daar doet, is iets onaangenaams in een would be populair boekje. Het woord ‘warhoofd’ (bladz. 11) voor een minister, die niet precies schrijvers voorschriften volgde, doet geen kwaad dan alleen aan de zaak welke hij voorstaat. De zucht tot afkeuren verleidt hem soms gelijk op blz. 70 en 100 tot onbillijkheden. Daar wordt -
{==549==} {>>pagina-aanduiding<<}
schrijver dateert zijn opstel 10 Mei - een kanonneerboot, volgens hem in Engeland voor ons in aanbouw, afgekeurd, terwijl ik nu (20 Junij 1866) verzekeren kan, dat die noch eenige andere boot besteld is, ja dat nog niet eens is uitgemaakt, waar en hoe zulk een boot gemaakt zal worden. Zoo valt hij ook de marine aan over de eigenwijsheid in de zaak van de boot no. 3, waarin het departement van oorlog niet zoude gekend zijn, terwijl wij vrij zeker weten, dat juist door of van wege den minister van oorlog, tegen de zienswijze der meeste maritieme autoriteiten in, gezegd is dat voor die boot pantsering tegen kanonkogels onnut was en de wapening werd bepaald.
Doch foutjes vinden is een gemakkelijk en toch geen amusant werk. Zelf hecht ik alleen aan mijne beide eerste aanmerkingen veel gewigt en wil voor het overige gaarne de getuigenis afleggen, het boekje met belangstelling en genoegen te hebben gelezen en vooral veel goeds in de gedeelten over de verdediging der bovenrivieren van Nederland en de koloniën te hebben gevonden.
B.J. Tideman.
HANDBOEK VOOR DEN BLOEMENTUIN, met opmerkingen voor de behandeling der planten in de koude en warme kas, door H. Witte, Hortulanus aan 's Rijks akademie-tuin te Leiden, corr. lid der Konk. Nedl. maatsch. tot aanmoediging van den tuinbouw, lid der Russ. maatsch. van tuinbouw te St. Petersburg enz. Groningen, J.B. Wolters, 1866. Prijs ƒ 2.50.
Dat ook in land- en tuinbouw vooruitgang en leven ten onzent heerschen, en dat door velerlei geschriften ook daaromtrent meer grondige en wetenschappelijke kennis bij ons in de laatste jaren is verspreid geworden, is eene daadzaak; die zoo zeer in het oog valt, dat de waarheid er van geen nader betoog behoeft. Niettemin zijn vooral onze oorspronkelijke geschriften niet zoo talrijk, of daar blijft nog menig punt ter behandeling over en menige leemte, die aanvulling vereischt. Het handboek, aan het hoofd van dit opstel vermeld, en ons ter beoordeeling in dit tijdschrift toegezonden, achten wij dan ook volstrekt niet overbodig, zij het ook, dat de Schr., blijkens zijne voorrede, volstrekt niet geacht wil worden, daarmede in eene dringende behoefte te willen voorzien. Integendeel achten wij, dat hij, bij het doel, dat hij zich daarmede voorstelt een nuttig werk heeft volbragt, en dit te meer, daar hij het onder-
{==550==} {>>pagina-aanduiding<<}
werp, door hem behandeld, zeer geleidelijk, met behoorlijke kennis van zaken en zeer bevattelijk heeft voorgedragen, zoo dat zijn arbeid in waarheid zeer geschikt is voor velen, om hunne kennis in deze zaken te verrijken.
Men ziet al dadelijk, dat ons oordeel over dit werk gunstig is, gelijk trouwens de naam van den Schr. reeds eene aanbe veling schijnt en ons met een gunstig voorgevoel omtrent den inhoud dit boek deed openslaan. Namen mogen hier echter niet beslissen. Slechts op zaken komt het aan en wanneer wij dus hier spreken van ons gunstig oordeel, dan zijn wij ook verpligt, dit ons gevoelen te staven, door bij den inhoud hier kortelijk stil te staan en de redenen van den Schr. te toetsen.
Wij hebben reeds gezegd, dat de zaken in dit werk zeer geleidelijk behandeld worden, wat al dadelijk blijkt, wanneer men slechts het oog slaat op zijne algemeene indeeling, zooals die in de voorafgaande inhoudsopgave wordt aangegeven. Dienovereenkomstig wordt hier achtereenvolgend gehandeld, 1o. over den bloementuin: 2o. over bakken en kassen; 3o. over de maandelijksche werkzaamheden in den tuin, de bakken en de kassen; 4o. over de wetenschappelijke kunsttermen; terwijl 5o. eene alphabetische opgave plaats heeft van eenige der meest aanbevelenswaardige planten. Niet alleen echter deze algemeene, maar ook de nadere indeeling van het werk schijnt ons in dit opzigt zeer gepast en uiterst geschikt, om de verschillende zaken, hier te hnis behoorende, geleidelijk en in goede volgorde te bespreken, - wat een groot voordeel is, waar, zoo als hier, het onderwerp veel omvattend en beknoptheid ter zelfder tijd een vereischte is.
Het eerste gedeelte van dit werk handelt over den bloementuin, aan welk woord hier echter eene zeer ruime beteekenis moet gehecht worden, daar de schrijver hieronder alles zamenvat, wat met de ligging, den aanleg, de beplanting en versiering, eindelijk met het onderhoud van den tuin in verband staat. Wij behoeven niet meer te zeggen, om te doen zien, hoe rijk de stof hier is, hoe vele zaken hier eene naauwgezette bespreking behoeven. Zeer veel komt er in voor, dat van de kennis en het goed oordeel des schr. getuigt. Wat het punt aanleg betreft, is maar al te waar, wat hij zegt, dat men zich dien niet moet voorstellen, zoo als hij bij het voltooijen van het werk zich vertoonen, maar zoo als hij wezen zal, na verloop van 10 of 20 jaren, ja, wij voegen er bij, dat, waar het den aanleg

{==551==} {>>pagina-aanduiding<<}
betreft van grootere buitenplaatsen of parken, men zich zelfs een veel later tijdstip nog voor den geest moet stellen. Hier kan meu slechts weinig rekenen op dadelijk effekt, - hier heerscht noodzakelijk gedurende de eerste jaren eene zekere kaalheid, en slechts allengs en met der tijd ontwikkelen zich de partijen tot wat zij zijn moeten, en vormen dat geheel, vol harmonie en afwisseling, dat het geoefend oog van den aanlegger in zijne gedachten voor zich zag. Bij tuinen van eene mindere uitgestrektheid, behoeft de blik niet zóó verre de toekomst in te dringen, en een boom van 10 jaren doet vaak hier reeds meer het volle effekt, dan een dertig- of veertig-jarige in een park. Hier vooral dient echter, zoo als de Schr. teregt opmerkt, gelet te worden op de omgeving, moet men acht geven op de punten, waar zij het schoonste aanzien heeft, om daarnaar de partijen, die men daarstellen wil, te regelen en de schoonste vergezigten te behouden.
Wij behoeven naauwelijks te zeggen, dat omtrent dit punt nog veel in het midden zou zijn te brengen, indien de plaats het toeliet. Alleen willen wij dan ook nog aanvoeren, wat de schrijver zegt tot aanbeveling van eenvoudigheid. Inderdaad kan deze raadgeving niet geuoeg worden betracht, kan men zich bij den aanleg van plaatsen niet genoeg wachten voor overlading. Zacht uitloopende glooijingen, waar de aard van het terrein dit toelaat; flaauw gebogene lijnen in paden enz.; enkele boomgroepen slechts, maar grootsch en statig van aanzien, en die, waar het park grooter is, elk op zich zelve een geheel bosch daar stellen; daar tusschen enkele prachtboomen over het uitgestrekt gazon verspreid, moeten de hoofdtrekken zijn, die zulk een' aanleg kenmerken, terwijl men, voor den meer eigenlijken bloementuin, bij zulk een geheel, eene plek zoekt, meer bepaald voor zulk eene bloemengaarde geschikt, - en zoo gelegen, dat zij, ofschoon in harmonie met de natuur rondom, toch ook als het ware een afgesloten geheel vormt.
Meer stof tot aanmerking geeft ons, wat de Schr. zegt omtrent beplanting. Wij zouden b.v. eene zamenvoeging van Acacia, Esch, Japansche vernisboom, lijsterbes, okkernoot, enz. niet durven goedkeuren, alléén, omdat zij dezelfde zamengesteld vindeelige bladvorming bezitten. Ook zijn wij het niet met hem eens, wanneer hij meent, dat men, met het planten van zwaardere boomen, niet vooruit is. Slechts voor zoo verre dit

{==552==} {>>pagina-aanduiding<<}
betreft de naaldhouten, ziet hij hier juist, maar met de meeste loofboomen wint men er zeer bij, mits die zwaardere stammen natuurlijk niet oud of kwijnend, maar jong en fleurig van groei zijn. Evenzoo is bij het planten van boomen, het volgieten der half aangevulde gaten met water, om zoo de openingen te doen sluiten, eene praktijk, met welke wij weinig ophebben, - om van andere punten te zwijgen, die wij almede hier in Gelderland wel eenigszins anders begrijpen, maar bij welke hier langer stil te staan, minder gepast schijnt en ook eene ruimte vorderen zou, grooter dan waarover wij te beschikken hebben.
Van het onderhoud sprekende voert de Schr. ook een en ander aan omtrent het snoeijen, waarbij hij doet uitkomen hoe het doel, dat men zich daarbij voorstelt, in waarheid zeer verschilt, naarmate men óf woudboomen, óf vruchtboomen, óf wel siergewassen voor heeft. Zijne aanwijzingen daaromtrent zijn natuurlijk kort, maar getuigen van kennis en verdienen behartiging.
Zeer rijk aan inhoud is het tweede gedeelte van dit werk, dat tot opschrift voert ‘over bakken en kassen,’ maar daarenboven een tal van andere zaken behandelt. Eene beschrijving van de doelmatigste inrigting van bakken en het gebruik daarvan vindt hier allereerst eene plaats, waarop eenige algemeene beschouwingen volgen omtrent de beste plaatsing, de inrigting, de meest wenschelijke grootte, de te bezigen bouwstoffen, de glashelling enz. voor de kassen, zoo mede omtrent de beste wijze van verwarming. De verwarming door heet water besprekende, zegt hij zeer te regt, meer gewigt te hechten aan langzame afkoeling, dan aan spoedige verwarming. Wat hij met het oog hierop (zie blz. 132) omtrent de verschillende buizen aanvoert, is zeer leerzaam. Ook het dekken, schermen en luchten wordt hier besproken op eene wijze, die den zaakkundige verraadt. Eerst na deze algemeene beschouwingen voert de Schr. achtereenvolgend den lezer naar de oranjerie, naar den wintertuin, de koude of gematigde kas, de warme kas en de kamerkassen en bespreekt hunne vorming en inrigting, de keuze der planten, daarin te verzorgen enz. met groote naauwkeurigheid. Hierop staat hij bij de kweeking stil, gaat eerst de verschillende aard- en mestsoorten na in haar gebruik voor potcultuur, om vervolgens het vermenigvuldigen der planten te bespreken, waarbij natuurlijk ook de veredeling wordt behandeld. Ook de kunstmatige bevrachting, aan welke wij zooveel

{==553==} {>>pagina-aanduiding<<}
schoons te danken hebben, vindt hier eene plaats, waar op de Schr. volgen laat de verzorging der potplanten, terwijl hij eindelijk de aandacht vestigt op eenige schadelijke dieren en enkele der voornaamste plantenziekten.
Wij behoeven niet meer aan te voeren, om te doen zien, hoe belangrijk de onderwerpen zijn, die in dit gedeelte besproken worden. Wel is waar geschiedt dit kort en beknopt, maar toch op zeer duidelijke en leerzame wijze, terwijl er menige wenk en raadgeving in voorkomt, schijnbaar eenvoudig, maar tegen welke toch al te dikwerf gezondigd wordt. Zoo o.a. achten wij den raad van zijne verzamelingen niet te zeer uit te breiden, maar daarbij vooral te letten op de ruimte, die men beschikbaar heeft. Het is volkomen waar, wat de Schr. bl. 149 zegt, dat de ware liefhebber er vóór alles op let, dat al zijne planten zich in goeden toestand bevinden, en dat hij, die slechts een honderdtal fraaije, goed verzorgde planten bezit, meer sympathie vinden zal, dan een ander, die het dubbel tal heeft, maar waarvan de grootste waarde in het aantal gelegen is. Een liefhebber moet niet meer planten bezitten, dan waarvoor hij toereikende ruimte heeft. 't Is trouwens in de bak en kas in dit opzigt niet anders dau op het veld en in het bosch; dezelfde wet heerscht ook dáár, en die wet is geene andere, dan dat de plant ruimte behoeft, eene ruimte, genoegzaam, om krachtig en behoorlijk zich te ontwikkelen.
Eene enkele opmerking kunnen wij niet achterwege houden, namelijk, dat de Schr. onder de schadelijke dieren er enkelen opneemt, die tegenwoordig veel meer als nuttig worden erkend en dit vooral de mol. Zijne raadgevingen, om spreeuwen en musschen te verjagen, daar, waar zij schadelijk zijn, zijn meer goed te keuren, als het bewijs opleverende, dat ook hij het veelzijdig nut dier dieren erkent.
Onder de ziekten der planten, hier besproken, behooren de aardappel- en druivenziekte gerekend als van epidemischen aard, terwijl ook het bont worden der planten door den schr. als abnormalen toestand en dus als een ziekteverschijnsel wordt aangemerkt. Trouwens is het waar, wat de Schr. zegt, dat de bonte soorten steeds zachter en weekelijker en minder bestand zijn tegen vorst dan de groene.
Zeer belangrijk ook zijn in het derde gedeelte van dit werk, de maandelijksche werkzaamheden beschreven, in den tuin, de

{==554==} {>>pagina-aanduiding<<}
bakken en kassen voorkomende. De beschrijving is in het geheel zeer onderhoudend en tevens uiterst leerzaam.
Teregt zegt de Schr. dat het hier zelden rust, nooit gedaan mag heeten. Hij voegt er bij: ‘December laat werk na aan Januarij, deze maand weder aan de volgende: zoo gaat het voort, het ééne jaar uit, en het volgende jaar door, met onvermoeide inspanning, in rustelooze bezigheid. Maar teregt merkt hij ook op, hoe al die inspanning en moeite vergoeding vinden, in veel genoegen, in het rijk genot, dat hier gesmaakt kan worden. Zeer waar zegt Schr. ‘'s voorjaars groei, des zomers luister, 's najaars kleurenspel en 's winters ernst, bieden, elkander geregeld opvolgende, zooveel afwisseling, zoo veel gelegenheid tot verrassende opmerking, dat gij vaak regen, koude en hitte vergeet,’ - terwijl hij volgen laat: ‘Op het oogenblik, dat gij voorneemt aan uwen tuin alle mogelijke zorgen te wijden, plaatst gij uwe naamteekening op de inteekenlijst voor 't grootste en rijkste werk, dat ooit in maandelijksche afleveringen werd uitgegeven.’ Ja, dat is waarheid, volle waarheid, eene waarheid, waarvan ook de lezing van dit overzigt der werkzaamheden menigeen overtuigen moge.
De twee laatste afdeelingen van dit werk kunnen ook als aanhangsels beschouwd worden. Dat zij hier voorkomen, keuren wij goed. De lezer, die eenigermate met de kunsttermen wenscht bekend te worden, moet daaromtrent hier ter plaatse eenige aanwijzing kunnen vinden. Het door den schrijver aangevoerde achten wij intusschen voldoende, en bij hetgeen hij zich voorstelt, volkomen genoegzaam. Dezelfde getuigenis moeten wij afleggen van zijne alphabetische opgave der meest aanbevelingswaardige planten. De verdeeling, daarbij door Schr. aangenomeu, achten wij zeer doelmatig en van dien aard, dat zij daardoor juist uiterst geschikt zijn, om den liefhebber voor te lichten in de keuze zijner planten.
Wij hebben hier niets anders bij te voegen, dan den wensch, dat de verdienstelijke schrijver genoegzame voldoening van dezen zijnen arbeid ondervinden en zijn werk strekken moge, om den lust in deze dingen te vermeerderen en kennis daaromtrent te verspreiden.

Warnsveld, Junij 66.
R.W. Boer.

{==555==} {>>pagina-aanduiding<<}

LEESBOEK OVER DE LANDBOUWKUNDE door J. Doornbos, leeraar in de Wis- en Natuurkunde aan het Gymnasium te Assen. Assen, J.O. van Houten, 1865. Prijs ƒ 0.75.
Het leesboek over de landbouwkunde, hierboven aangeduid, is, blijkens het kort voorberigt van den schrijver, meer bepaald bestemd voor hen, die het eerste volksonderwijs reeds genoten en zich oefenen willen in het landbouwbedrijf. Het heeft ten doel, den leerling voor te bereiden tot het gebruiken van grootere handboeken over zulke afdeelingen der natuurwetenschap, als met den laudbouw in verband staan. En het is dan ook als zoodanig, dat de schrijver hier slechts bij de eenvoudigste zaken, daarbij te huis behoorende, wil stil staan.
Dat de verwezenlijking van het denkbeeld, om hen, die zich aan den landbouw zullen toewijden, reeds vroegtijdig daartoe op te leiden, door hen bekend te maken met de eerste eenvoudige wetenschappelijke grondslagen van dat vak, eene zeer gewenschte zaak is, behoeft wel geen betoog en wij kunnen dan ook het doel, door den schr. beoogd, niet anders dan toejuichen. Intusschen blijft nog de vraag, in hoeverre hij dat bereiken en door zijn boek meer algemeen nut stichten zal. Immers, welke zijn de lezers, die men zich hierbij voorstellen moet, anders, dan meerendeels de zonen van landbouwers, van boeren, dus jonge lieden, waarvan de meesten van alles, wat naar wetenschap riekt, een aangeboren afkeer hebben, wien het reeds vroeg is ingeprent, dat de landbouw slechts door de praktijk kan worden geleerd, en - die noode zich bepalen bij dat, wat toch, hoe bevattelijk ook voorgesteld, hier en daar een meer bepaald doordenken vereischt, en zonder eenige inspanning van den geest zich niet wel leeren laat. Wij althans zouden meenen, dat de schr. zich deze jongelieden in het bijzonder als zijne lezers heeft voorgesteld en tot hunne meerdere ontwikkeling door dezen arbeid heeft willen bijdragen.
De gevolgtrekking, hieruit af te leiden, valt van zelve in het oog. Bij de waardering van dit leesboek, komt namelijk wel degelijk ook in aanmerking de vraag of het, zoo als het daar ligt, de noodige geschiktheid bezit voor de lezers, die men zich voorstelt, of zijn inhoud van dien aard is, dat daardoor hunne belangstelling genoegzaam zal worden opgewekt? Of...de voorstelling zoo is, dat de zaken behoorlijk door hen zullen worden begrepen? Beknopt, onderhoudend, duidelijk en bevattelijk, ziedaar dan ook

{==556==} {>>pagina-aanduiding<<}
hetgeen in zulk een werkje voor soortgelijke lezers allereerst noodzakelijk moet worden geacht. En deze eisch is niet gering; het voldoen aan deze voorwaarden geen gemakkelijk werk, zoo als de schr. zelf dit ook wel zal hebben ingezien en gevoeld. Dat hij op meerdere plaatsen in waarheid zeer goed aan die eischen heeft weten te voldoen en de zaken zeer helder en aanschouwelijk heeft weten voor te stellen, daarvan getuigen meerdere bladzijden van dit boekje, waarvan wij den inhoud thans kortelijk willen aangeven.
Allereerst tracht de schr. op bekuopte wijze aan te toonen, wat scheikunde is en dit te regt, want is zij niet de eigenlijke grondslag van alles, waarover hier verder zal gehandeld worden? Zeer gepast schijnt ons de splitsing van dit gedeelte in meerdere paragraphen, daar het den jeugdigen lezer gelegenheid geeft, bij zulk een aangewezen rustpunt eens even stil te staan, om het zoo pas gelezene te overdenken. Slechts schijnt het ons toe, dat van de splitsing meerder voordeel zou te trekken zijn geweest en dat eene meerdere schifting der zaken ook meerdere duidelijkheid zou hebben tengevolge gehad. Kort slechts staat de schr. hierop stil bij de middenstoffen, die ons omgeven, bij het water en de lucht, - ofschoon genoegzaam, om aan te toonen, welke plaats deze innemen, wat aandeel zij hebben in de verschijnselen, die zich rondom ons openbaren; om een begrip te geven van den kringloop, die rusteloos hier plaats heeft en van die wonderbaar schoone inrigting, ten gevolge van welke leven en dood gestadig in elkander grijpen en het geheel toch voortdurend in stand blijft. Na deze beschouwing over water en lucht, bepaalt de schr. zich bij den grond, eerst dien in zijn ontstaan schetsende, waarbij natuurlijk beiden het diluvium en alluvium in hunne wording worden nagegaan en bovendien ook de kalkvormingen, bijzonder voor zooverre betreft de vorming van den druipsteen, en de lava, waaruit blijkt, dat de Schr. onder hen behoort, die aan eene toenemende warmte naar het middenpunt der aarde blijven vasthouden. Is de voorstelling door den schr van het ontstaan van het diluvium en alluvium beknopt en duidelijk te noemen, ditzelfde mag gezegd worden van hetgeen hij aanvoert omtrent den aard en de zamenstelling der gronden, waarbij hij gelegenheid heeft beurtelings den zanden den kleigrond na te gaan, om vervolgens nog kortelijk stil te staan bij enkele van de anorganische bestanddeelen van den bodem. Eene beschouwing over leven en dood geeft hem vervol-
{==557==} {>>pagina-aanduiding<<}
gens
aanleiding, om het onderscheid aan te toonen tusschen de anorganische en organische scheppingen, waarna hij de plant voorstelt in haar algemeen uitwendig zamenstel, hare voeding door wortel en blad, hare voortplanting door bloemen en zaden, eindelijk ten aanzien van hare organische bestanddeelen. Na deze voorstelling der plant, welke in het algemeen door duidelijkheid en beknoptheid uitmunt, treedt de schr. in eene beschouwing van het veen, dat product van den plantengroei (een onderwerp, aan 't welk zeker in een leesboek over de landbouwkunde voor Nederlanders wel een plaatsje mag worden ingeruimd), om vervolgens te spreken over de uitputting en herstelling van de vruchtbaarheid van den grond, waarbij kort maar duidelijk aangetoond wordt, hoe behoorlijke vruchtverdeeling en rust van den akker grootelijks bijdragen kunnen tot herstel van verlorene kracht. Als middelen tot verbetering van den grond wordt vervolgens door den schr. gesproken over het droogliggen der landerijen, het ploegen en de vermenging van verschillende grondsoorten, en wel bijzonder over de natuurkundige gronden, waarop het nut dier bewerkingen berust, terwijl hij eindelijk bij de bemesting stil staat, en, ten slotte, een kort overzicht geeft van dierlijke stoffen, en spreekt over de melk en het ei.
Vraagt men nu, aan het slot van dit overzicht, naar ons oordeel over dit werkje, dan herhalen wij, wat wij reeds gezegd hebben, dat de voorstelling aan vele plaatsen duidelijk en beknopt is, en wel geschikt, om door jongelieden met genoegen te worden gelezen terwijl het tot leering tevens kan verstrekken. Meer bijzonder hebben wij hier het oog op die bladzijden, waar over het water en de lucht, over de gronden, over de plant, over de vruchtwisseling en bemesting gesproken wordt. Toch kunnen wij het ons niet ontveinzen, dat enkele bedenkingen ten aanzien van dit geschrift bij ons zijn opgekomen, welke hier niet geheel stilzwijgend mogen worden voorbij gegaan. Allereerst komt ons de keuze van het hier behandelde niet altijd even gelukkig voor. Niet, dat wat de schr. b.v. zegt, betreffende de melk en het ei als dierlijke stoffen hier beter achterwege ware gebleven, maar toch zoude er aan andere onderwerpen nog eene plaats zijn toegekomen, vooral wanneer men bedenkt, voor wie dit geschrift toch eigenlijk bestemd is. Intusschen mogen wij niet voorbij zien, dat het aan dezen aangeboden wordt, niet als een bepaald leer-, maar als een leesboek, waarbij men natuurlijk

{==558==} {>>pagina-aanduiding<<}
in de keuze der zaken, die men behandelen zal, meer vrij, en niet gebonden is aan die volledigheid, die in een leerboek, hoe beknopt het ook zij, altijd een zeker vereischte blijft. Wanneer wij nu echter dit werkje geheel als leesboek beschouwen, dan zelfs blijven wij nog van meening, dat de keuze der stoffe, die hier behandeld zou worden, doelmatiger had kunnen zijn. Voor de jongelieden voor wie hij schreef, moest toch, wij hebben het reeds hierboven gezegd, beknoptheid in zulk een boek eene eerste voorwaarde zijn, eene beknoptheid, waarbij natuurlijk achterwege gelaten werd, al wat niet in regtstreeksch verband stond met het landbouw-bedrijf, waarin zij zich oefenen. Dat nu de schr. over den oorsprong onzer gronden handelt, dit keuren wij zeer goed, want deze staat natuurlijk in een naauw verband met de kennis van onzen bodem, zooals hij is, maar wanneer hij hier spreekt over het ontstaan van staalaktieten, en staalagmieten en het verschil tusschen beiden, - wanneer hij verder hier ook stil staat bij de lava en de verwoestingen, die zij heeft aangerigt, dan schijnt ons dit weinig doelmatig in een leesboek, als het hier aangekondigde, bestemd voor zulken, voor wie beknoptheid eene eerste voorwaarde is.
Bij deze bedenkingen hebben wij overigens nog een paar opmerkingen te voegen. Wij hebben hier boven reeds gezegd, dat de voorstelling der zaken in dit werkje in het algemeen duidelijk en beknopt is. Hier moeten wij er echter bijvoegen, dat die duidelijkheid niet overal even helder voor den dag treedt. Wij gaven reeds te kennen, hoe de splitsing in paragraphen van dat gedeelte, waar gehandeld wordt over de vraag, ‘wat is scheikunde?’ ons zeer gepast voorkwam en de redenen waarom, maar voerden tevens als onze meening aan, dat eene daarop berustende meerdere schifting der zaken wenschelijk geweest ware en de duidelijkheid bevorderd zou hebben. Ook mogen wij niet verzwijgen, dat wij op enkele zaken gestuit hebben, waarmede wij ons niet vereenigen kunnen, zoo als b.v. hetgeen vermeld is aangaande den omloop der sappen in de plant op blz. 56. Wij althans wisten niet, dat de sappen bij hun opstijgen zoo bepaald door het merg hunnen weg namen en waren ook van meening, dat de théorie van een opstijgend en afdalend plantensap reeds lang als onhoudbaar opgegeven was.
Wij meenen hiermede deze onze opmerkingen te kunnen eindigen en hopen, dat dit leesboek vele lezers moge vinden,

{==559==} {>>pagina-aanduiding<<}
lezers, vooral onder hen, voor wie het eigenlijk is bestemd zóódat de schr. daarin de vrucht van zijnen arbeid vinde.
Warnsveld, Junij 1866.
R.W. Boee.




IV. Onderwijs.

Vóór 300 JAREN. Historische herinnering door W.J. Hofdijk, II. Vergaderingen te Brussel. Utrecht, Kemink en Zoon. Prijs ƒ 1.00.
Bij eene vorige gelegenheid besprak ik de eerste aflevering van deze rij schetsen uit onzen vrijheidsoorlog en het gunstige oordeel dat ik daarover uitsprak laat zich ook bij deze gemakkelijk bevestigen. De schrijver vertoont ons hier eene andere zijde van den toestand onzes lands in 1565 en even als in een welgeordend drama in 't eerste tooneel personen van min of meer ondergeschikt belang ons inwijden in den staat van zaken, erwijl wij de hoofdpersonen eerst in 't tweede tooneel te zien krijgen, zoo voert ons de schr. ook nu naar Brussel, den zetel der Hooge Regeering en geeft een boeiend tafereel van het ‘Hoog Spel’ dat daar gespeeld wordt. De tegenstellingen daarbij zijn gelukkig gekozen. Het Hof van Brabant, weleer de zetel van het absolutisme in Nederland tegenover het Hof van Nassau ‘het brandpunt der ontwikkelingskrachten van onzen nieuweren tijd’; ‘de levendige beraadslaging’ der edelen in het Hof van Culemborch tegenover ‘de ziekelijke legende, de valsche formuleering van gezachsrecht, en de gezochte poëtische frazen van den kruipenden Viglius,’ den Kanselier der Orde van het Gulden Vlies bij gelegenheid van een kapittel dier Orde op 30 October 1565; zijne slotwoorden eindelijk, waarin hij een Duitsch schrijver citeerende, den grooten strijd karakteriseert als: ‘ein Kampf, der auch als Blutfehde des Spanischen, durch Macchiavelli canonisch gewordenen und von Philipp II zum Staatsgrundsatz erhobenen höllischen Imperativs und Blut-Dogma's: Theile und herrsche; und des unionistischen Culturprincips: Vereinige und befreie, sich formuliren lässt.’
Ook de persoonlijkheden zijn kort en krachtig geteekend. Om een paar voorbeelden te geven: Filips II, pag. 65: ‘De zuurdeesem, door den geest des tijds ter vernieuwing in de maatschappij geworpen, arbeidde dus rusteloos aan zijn taak van gesten; en de sombere man in het Eskuriaal meende zijn zwakke immer dralende hand breed en krachtig genoeg om dat bobbelen en uitzetten, dat golven en zwellen naar alle zijden, te kunnen neer drukken!

{==560==} {>>pagina-aanduiding<<}

‘Die Wächter riefen den König an. Sie täuschten sich über die Zeichen nicht, die sie sahen.
Aber der König hatte keinen Verstand und keine Energie.’
Zoo weeklaagt de ‘Pfarrer auf dem Lande,’ Holzwarth, in zijn ‘Abfall der Niederlände,’ en dat woord heeft een breeden grondslag van waarheid: de koning had geen verstand, geen bezielende geestkracht. De arme verwaande Filips achtte zich de groote kapelmeester, die niets behoefde te doen dan slechts een nummer op te geven en de maat te slaan, om terstond allen eenstemmig in choor te doen invallen - en door zijn onhandigen maatslag bracht hij niets anders te weeg dan dat hij alle harmonie verstoorde, en de sterkste dissonanten tegen elkander in het leven riep.’
Elders onder de in het hof van Culemborch verzamelden is het Junius (pag. 73).
‘Zijn geboorteplaats was Bourges, zijn naam François du Jon - meer bekend Franciscus Junius - zijn leeftijd twintig jaren. Hij was daar niet bij toeval, ook niet bij afspraak als de overigen: hij was er genoodigd, hij was er geroepen. Die twintigjarige jonkman woog in ervaring, in overtuiging, in levenswijsheid tegen grijzaarts op. Weelde had hij gekend, armoede had hij geleden, bittere dingen waren hem over het hoofd gevaren, en door het hart gegaan - maar bij eene studie, zoo onbevangen en onvermoeid als de zijne, had hem dat reeds gerijpt op een leeftijd, waarop anderen dikwerf nog niet eens aanvangen om zich rekenschap te vragen van hunne ondervinding. Woelige waereldling in den beginne, ongodist zelfs tengevolge van eenzijdige klassieke studie, gevoegd bij minachting jegens sleur en onbewezen formules, was hem in het ouderlijk huis een Nieuw Testament in de hand gevallen en had de lezing daarvan een geweldigen schok, een ingrijpende en algeheele verandering in zijn gemoed te weeg gebracht. Hij begaf zich naar Genève, en de behartiging van de belangen der Hervorming, hoewel hij geenszins onverdraagzaam was, werd hem levenstaak, met al de kordate stoutheid, hem uit het bloed zijns vaders aangeërfd, gordde hij zich daartoe aan, en van hem, den machtigen kampioen met het woord, gold ook wat van keizer Karel werd gezegd: dat hij zich op het slagveld in zijn volle kracht en leven gevoelde. Nu de Waalsche protestanten binnen Andwerpen een prediker begeerden, schrikten de dreigende gevaren, van die betrekking

{==561==} {>>pagina-aanduiding<<}
onafscheidbaar, hem niet af. Moedig begaf hij zich derwaart: en de dag zou er komen, waarop hij van zijne onverschrokkenheid het bewijs leverde door er het vereenvoudigde Evangelium te prediken in een vertrek, waar binnen op de aangezichten zijner aan zijne lippen hangende hoorders de weerschijn flikkerde van de vlammen der martelaren, die daar buiten op het marktplein verscheiden veroordeelde geloofsgenoten verteerden.’
En andermaal als hij den indruk van Junius' redevoering vergelijkt met dien welken de preek van Viglius op dienzelfden 30. Oct. maakte:
‘De redevoering des Kanceliers van het Gulden Vlies had erger dan koud gelaten; zij was - als geheel uittertijd - bespot geworden; niet eens de vraag was gevolgd: “wat zullen wij doen?”
Dat was eenvoudig omdat de oude, starre Viglius den ouden, den afgeleefden tijd, den zinkenden dag vertegenwoordigde.
De redevoering van den jongen Junius, waarschijnlijk minder geleerd, voorzeker minder doorwrocht, had warm gemaakt, had vonken verwekt, had ten gevolge gehad dat er besloten was: “Dat zullen wij doen!”
Zonderling verschijnsel: het kille Calvinisme, tegenover het van gloed tintelende Katholicisme!
Dat was eenvoudig, omdat de jonge vurige Junius den nieuwen tijd, den dageraad van den ontluikenden dag vertegenwoordigde.’ Heb ik nu niet gesproken van de vergadering van den staatsraad op den 14en November of van de vergadering der Edelen op 6 December ‘in het huis des stouthartigen Wapenkonings van het Gulden Vlies,’ dan hoop ik dat mijne lezers deze leemte uit het origineel zullen aanvullen. Ik behoef wel niet meer te zeggen dat ik van harte instem met de methode van den heer Hofdijk om zoo veel mogelijk zijne lezers, die niet in de gelegenheid zijn eene ernstige studie van onze geschiedenis te maken, een blik te doen slaan in de bronnen zelve, door woordelijke mededeeling der belangrijkste documenten.
Moge de algemeene belangstelling hem aanmoedigen op die wijze voort te gaan.
Deventer, 18 Mei 66.
G.J. Dozy.






{==562==} {>>pagina-aanduiding<<}

Buitenlandsche letterkunde.

Losse schetsen.

Emile Deschanel 1).

Niet al mijne lezers zullen, vermoed ik, bekend zijn met den hier genoemden auteur van: le mal qu'on a dit des femmes; le bien qu'on a dit des femmes; le mal qu'on a dit de l'amour; le bien qu'on a dit de l'amour en meer diergelijke werkjes; over 't geheel genomen eene soort van schrijverij, welker digestie geene overzware inspanning vordert, die spoedig aan het euvel van eentonigheid en gezochtheid mank gaat, waarvan de min degelijke eigenschappen gewoonlijk worden vergoed door een pikanten stijl of door een handvol blinkende antithesen en voor wier volatile moraal wij erentfeste Nederlanders eigenlijk weinig of geen orgaan bezitten. Deschanel is overigens geen onaardig ‘causeur;’ het ontbreekt hem natuurlijk niet aan belezenheid, aan gevatheid en geest. Daargelaten echter nog het door en door afgezaagde van de stof en het taaie van den gekozen vorm, behooren de bovengenoemde geschriftjes buitendien verreweg tot de minst beteekenende die uit zijn pen zijn gevloeid.
Van betrekkelijk beter en frisscher gehalte is de ‘Causerie’ met welke hij een paar jaren geleden voor den dag is getreden; een werkje dat, zoowel om het eigenaardig genre hetwelk het vertegenwoordigt, als wegens zijn inhoud, in elk geval onder-
{==563==} {>>pagina-aanduiding<<}
houdend genoeg is, om er de opmerkzaamheid mijner lezers gedurende eenige oogenblikken mede te boeien; ik bedoel zijne: Physiologie des écrivains et des artistes, ou essai de critique naturelle.
Ziehier een enkel woord ter verklaring, zoo noodig, van dien eenigszins vreemdklinkenden titel.
Gelijk men weet, heeft in onzen tijd de kritiek, onder aanvoering vooral van Henri Taine, een weg volgende, waarop vroeger reeds Montesquieu, Voltaire, onder de nieuweren vooral Balzac in zijne romans, hunne schreden hebben gezet, een nieuw en verrassend veld van onderzoek geopend, door, bij de bestudeering en beoordeeling van letterkundige voortbrengselen, meer bepaald op ‘den mensch’ in den schrijver, en wel voornamelijk op dien mensch, beschonwd van zijne physiologische zijde, als natuurlijk product van ras, klimaat, bodem, voedsel, diëet, enz. scherper, dan men vroeger deed, acht te geven. De mensch, beweert terecht Taine, is geenszins een op zich zelf staand wezen. Hij groeit op te midden van eene natuur en van menschen, die beide op den loop en het gehalte zijner ontwikkeling een onmiskenbaren invloed oefenen. Tastbaar is het verschil, 't welk er bestaat tusschen de onderscheidene volkengroepen; een verschil, hetwelk voor een groot gedeelte voortspruit uit de zeer uiteenloopende wereldstreken, in welke zij zich hebben neêrgezet. De noordelijke volksstammen b.v. (volgens de bekende stelling van Montesquieu), die in een koude vochtige lucht, te midden van moerassige, boschrijke streken, of aan de boorden van den woesten oceaan hunne woningen opsloegen, zien wij dien teu gevolge veelal ten prooi aan heftige of sombere gemoedsbewegingen, gretig op dierlijk voedsel, verslaafd aan prikkelende en geestbedwelmende vochten, en bij voorkeur zich wijden aan het jagers- of krijgsmansbedrijf; - terwijl daarentegen die volken, welke dagelijks omringd door eene milde, lachende natuur, levende onder een helderen hemel, het schouwspel genoten van al wat de aarde liefelijks en bevalligs aanbiedt, veel minder de kitteling tot zulke grof zinnelijke genietingen gevoelden, maar integendeel als van zelve geneigd werden om zich toe te leggen op al wat den geest en het schoonheidsgevoel ontwikkelt, zoodat dan ook kunst, wetenschap,
letteren, taal, enz. bij hen veel rasser en schooner hebben gebloeid, dan zulks bij anderen het geval was.
Welnu, dit zelfde wat men in de rassen en volken opmerkt, geldt natuurlijk in dezelfde mate van de individuën hoofd

{==564==} {>>pagina-aanduiding<<}
voor hoofd, van het exemplaar zoowel als van de soort; en dus evenzeer - waarom niet? - van het deel van het individu, namelijk van den mensch, voor zooveel hij schrijver, geleerde of kunstenaar is. Eenmaal hare oogen op deze bijzonderheid gevestigd hebbende, ging de kritiek, gelijk van zelf spreekt, steeds verder en verder, zoodat zij in onze dagen zich bijkans geroepen ziet, wil zij een muzenzoon billijk beoordeelen, hem alvorens de pols te voelen, en zijne diagnose op te maken, daar het anders te vreezen staat, dat ‘le fin mot de l'histoire’ haar zal ontglippen.
‘Quand, zoo schrijft Sainte-Beuve 1), on lit Racine, Voltaire, Montesquieu, on n'a pas trop l'idée de se demander s'ils étaient ou non robustes de corps et puissants d'organisation physique. Buffon était un athlète, mais son style ne le dit pas. Les écrivains de ces âges plus ou moins classiques n'écrivaient qu'avec leur pensée, avec la partie supérieure et tout intellectuelle, avec l'essence de leur être. Aujourd'hui, par suite de l'immense travail que l'écrivain s'impose et que la société lui impose à courte échéance, par suite de la nécessité où il est de frapper vite et fort, il n'a pas le temps d'être si platonique ni si délicat. La personne de l'écrivain, son organisation tout entière s'engage et s'accuse elle-même jusque dans ses oeuvres; il ne les écrit pas seulement avec sa pure pensée, mais avec son sang et ses muscles. La physiologie et l'hygiène d'un écrivain sont devenues un des chapitres indispensables dans l'analyse qu'on fait de son talent. M. de Balzac se piquait d'être physiologiste, et il l'était certainement, bien qu'avec moins de rigueur et d'exactitude qu'il ne se l'imaginait; mais la nature physique, la sienne et celle des antres, joue un grand rôle et se fait sentir continuellement dans ses descriptions morales. Ce n'est pas - voegt Sainte-Beuve er bij - un blâme que je lui adresse, c'est un trait qui affecte et caractérise toute la littérature pittoresque de ce temps-ci.’
Als in antwoord op de in laatstgenoemden volzin uitgedrukte bijvalsbetuiging kwam nu - hoewel geheel uit zichzelf, gelijk hij ons verzekert - Emile Deschanel op den inval om te zien, in hoever men met goed gevolg eene natuurkundige classificatie, zoo gij wilt, van geletterden en kunstenaars, volgens den aangeduiden maatstaf, zou kunnen beproeven. Dat hier van geen in grootschen stijl, op breede schaal aangelegde en uitgewerkte, weten-
{==565==} {>>pagina-aanduiding<<}
schappelijke analyse van kunst en litteratuur sprake is, behoeft nauwelijks te worden gezegd. Deschanel behandelt zijn onderwerp los en luchtig, geheel in den gewonen causerie-trant. Hij voert u met zich door het luchtruim en laat u van daar à vol d'oiseau een physiologisch kijkje nemen in de schrijvers- en kunstenaars-kabinetten. Even als onze oude vriend Asmodée in ‘le diable boiteux,’ die de daken der huizen van Madrid voor zijn beschermeling Zambullo oplichte leidt hij u binnen in het physisch laboratorium van de werken van den menschelijken geest. Hij geeft u niet eene planten- maar eene dilettantswijze gegroepeerde schrijversgeographie. Om u een klein denkbeeld te geven van de wijze waarop hij hierbij te werk gaat, zullen wij kortelijk eenige hoofdstukken doorloopen. Op het eerste, hetwelk ten opschrift draagt: l'âme et le corps, en dat eenigszins als inleiding moet dienen, kom ik later terug. Dan volgen: le siècle, le climat, le sol et la race, le sexe, l'âge, le tempérament, le caractère, la profession, l'hérédité physique et morale enz....l'état mixte, le régime et tes habitudes. - Aanstippenderwijze over elk een woordje.
Vooreerst dan: de Eeuw. ‘De inzage van nauwelijks twee, soms van eene enkele bladzijde, zegt onze schrijver, is in den regel voldoende om te weten te komen, of een boek in de negentiende, in de achttiende dan wel in de zeventiende eeuw is geschreven; elke eeuw toch draagt, zoowel in de litteratuur als in de kunst, haar bijzonder en eigenaardig cachet. Clande Lorrain b.v. beeldt de koningin van Scheba af, gekleed als eene prinses van de 17de eeuw. Salvator Rosa schildert “kanounen” aan den ingang van de tent van Holophernes. Bij Milton (den tijdgenoot van Cromwell) leveren de afvallige en trouw gebleven engelen, nog vóór de schepping van den mensch, elkander slag met een geregeld artillerievuur’ enz. Nieuwbakkener is zijne opmerking, hoe in tijden van ruw en openbaar geweld, (tijdens de Fransche revolutie b.v.) zich op litterair gebied, dikwijls eene zekere kennelijke voorliefde, bij wijze van veiligheidsklep zeker voor het elders overal teruggedrongen gevoel, openbaart voor het schilderen van teedere en aandoenlijke scènes. Marat o.a. en Robespierre waren met de pen sentimentalisten. ‘Omgekeerd, zegt hij, kenmerken zich rustiger tijden dikwijls door de openbaring van het tegenovergestelde verschijnsel. In beide gevallen geeft de litteratuur dus, 't zij negatief, 't zij positief, een vrij zuiveren afdruk van den geest der eeuw.’

{==566==} {>>pagina-aanduiding<<}

Bij de beschouwing over den invloed van het klimaat vangen wij, gelijk van zelf spreekt, niet veel nieuws op, na hetgeen daarover reeds is gephilosopheerd door Montesquieu, Voltaire, Cuvier, e.a. Alleen wijst Deschanel ook hier alweêr op het contrast, zichtbaar in de omstandigheid dat dichters, afkomstig uit verzengende luchtstreken, vaak uitbundig den lof verheffen van gletchers en sneeuwbergen, terwijl omgekeerd noordelijke schrijvers eer geneigdheid aan den dag leggen, om met Victor Hugo uit te roepen:

Quand vient l'été, le pauvre adore! 
L'été, c'est la saison de feu; 
C'est l'air pur et la tiède aurore: 
L'été, c'est le regard de Dieu. 

‘On rêve, zegt hij, toujours ce que l'on n'a pas.’ De conclusie houdt intusschen lang niet altijd steek.
Bodem en ras. Hier lag de stof natuurlijk voor de hand. Immers zoo lang het nivellérend Cosmopolitisme, waarmede men ons in deze dagen bedreigt, nog niet alle verschil van nationaliteiten van den aardbodem zal hebbeu weggevaagd, en in afwachting dat het ideaal van dien Pruissischen jonker uit de Fliegende Blätter, die tot een boekhandelaar de vraag richte: ‘Giebt's keinen Globus von Freussen?’ zich misschien in de verre toekomst verwezenlijke, is het een voorshands door niemand weêrsproken feit, dat, gelijk Lamartine zich uitdrukt: ‘l'homme est plante jusqu'à certain âge de la vie, et l'âme a ses racines dans le sol, dans l'air et dans le ciel qui ont formé les sens.’ Te recht merkt intusschen Deschanel op, dat men zich voor overdrijving ook te dezen opzichte in het toepassen van eene, in het algemeen niet onjuiste, theorie moet wachten. Niet zonder voorbehoud geloove men hem dus, als hij ons verzekert: ‘Bourgogne est le climat de l'esprit et du génie; le degré de chaleur qui donne l'excellence à ses vins donne aussi une heureuse maturité à ses esprits et à ses génies’ - of als hij met Taine instemmende, beweert, dat het klimaat en de landstreek van Champagne in volmaakte overeenstemming zijn met den geest der schrijvers welke die bevallige provincie heeft voortgebracht: getuige b.v. een La Fontaine, geboren Champagnenaar, bij wien men vereenigd aantreft: ‘la grace avee la bonhomie, la finesse avec la crédulité.’ Overigens zullen wel allerminst wij Nederlanders den invloed van klimaat

{==567==} {>>pagina-aanduiding<<}
en bodem op het gehalte en de richting der litteratuur kunnen of durven ontkennen....Brisons! -
In de volgende hoofdstukken wordt niet zonder fijnheid aangewezen, aan welke kleine trekken in den regel uit den stijl of het gehalte van een boek, het geslacht, de leeftijd, het temperament, het karakler en het maatschappelijk beroep zelfs van den schrijver kunnen worden opgemaakt. Zoo zeide Marivaux: ‘Le style a un sexe et l'on reconnaîtrait les femmes à une phrase’, en Deschanel: ‘Une femme qui écrit, fût-ce avec génie, n'écrit pas comme un homme: cela est évident. Mme de Staël et George Sand en sont des exemples. Dans toutes les oeuvres de l'une, et dans la première manière de l'autre on peut noter l'exubérance de la phrase. En revanche dans les oeuvres de toutes les deux, on admire une qualité que les hommes, même les mieux doués, possèdent rarement à un si haut degré, la fine et subtile analyse des passions...Quelquefois, derrière une femme qui écrit, il y a un homme qui inspire et alors l'oeuvre de la femme trahit une influence masculine; ce qui faisait dire a Mme Delphine de Girardin, parodiant le mot de Buffon: “le style est l'homme.” - Par exemple dans le développement du talent littéraire de George Sand, ne serait-il pas facile de reconnaître les influences successives de Jean-Jacques Rousseau, de Byron, de Sénancour, de Jules Sandeau, d'Alfred de Musset, de Michel de Bourges, de Lamennais, de Pierre Leroux, de Chopin, et de plusieurs antres, - outre le fonds très-individuel, très-local de ce génie?’ - En verder: ‘Voulez-vous un antre signe caractéristique à quoi on reconnaît, dit-on, les romans écrits par les
femmes? Il se trouve presque toujours que c'est la femme qui a le beau rôle, et l'homme le rôle inférieur.’ Dit laatste gaat intusschen weêr niet altijd door. Ten volle stemmen wij in met den schrijver als hij uitroept: ‘La première condition pour deviner le sexe d'un auteur, c'est que l'auteur ait un sexe. Dieu vous préserve, dans la littérature comme dans la vie, des êtres dont le sexe est douteux, des hommes qui sont femmes, des femmes qui sont hommes, et des gens qui ne sont ni hommes ni femmes, geure neutre, sans physionomie. Ayez soin de les éviter. Il n'y a de bon et d'aimable, comme de viable et de fécond, en toute chose, que ce qui est bien caractérisé, bien titré, bien sexé, pour parler comme Lady Macbeth.’ - Zijne opmerkingen omtrent het verschil van leeflijd, hetwelk zich b.v. in de vroegere en latere werken

{==568==} {>>pagina-aanduiding<<}
van een zelfden auteur, zonder veel moeite laat bespeuren, zijn mede hier en daar niet onaardig. Wel aangehaald is o.a. de anecdote betreffende Boileau. - Toen, zoo verhaalt de schrijver, deze gevreesde Satyricus, die als jongeling steeds fier en onafhankelijk zich had betoond en naar geen vorstengunsten ooit had gehunkerd, op lateren leeftijd mak en tam geworden, aan het hof van den grooten koning zijne ‘vier leeftijden’ voorlas, en hij aan de regels gekomen was:

L'âge viril, plus mur, inspire un air plus sage; 
Se pousse auprès des grands, s'intrigue, se ménage; 
Contre les coups du sort songe à se maintenir, 
Et loin dans le présent regarde l'avenir. 

toen zou, naar men zegt, Lodewijk XIV hem verzocht hebben die regels ‘nog eens’ voor te lezen. ‘Etait-ce un malice du grand roi?’ - en onloochenbaar menschkundig is zeker de navolgende opmerking: ‘Trop souvent, en effet, il arrive qu'entre la trentaine et la quarantaine la jeunesse abdique, sous prétexte de se ranger. Peu à peu la préoccupation des besoins de la vie éteint l'enthousiasme; la cupidité ou l'ambition remplacent les illusions saintes et la foi désinteressée. A l'adoration de l'idée succède le culte du fait. On commence à croire au droit du plus fort et à parler du doigt de Dieu. Le coeur se refroidit; l'âme baisse. Comment cela ne paraitrait-il pas dans les écrits!’
Overigens (zoo vervolgt hij) zijn er ten allen tijde auteurs geweest ‘vieux dès l'enfance:’ anderen daarentegen weêr: ‘jeunes jusque dans la vieillesse,’ zoo als b.v. Voltaire: ‘Et puis il y a toutes sortes de jeunesses: il en est quelques-unes dont les orages se continuent jusque dans l'âge mûr. Vous savez le mot qu'on attribue à Alexandre Dumas fils: ‘Mon père est un grand enfant, que j'ai eu quand j'étais tout petit.’ Mais les exceptions confirment la règle. Ne dit-on pas pour chaque artiste: première, seconde, troisième manière? Naturellement - ces désignations se rapportent aux diverses saisons de la vie.

Het tot hiertoe medegedeelde met dat al, hoeveel waars en puntigs het ook hier en daar moge bevatten, leidde - mijne lezers zullen het bij zich zelv' reeds hebben opgemerkt - ons nog grootendeels rond op het terrein van het algemeene en

{==569==} {>>pagina-aanduiding<<}
banale. Het eigenlijk gezegd boeiende van het aan de orde zijnde onderwerp begint eerst daar, waar het temperament, het verschil van vocht- en bloedmenging, in één woord waar de geheele physieke bewerktuiging der schrijvers in verband met hunne werken, door Deschanel aan eene zooveel zijn bestek toelaat nauwkeurige en uitvoerige analyse wordt onderworpen.
Hier verlaten wij den buitenhof en treden door de voorpoort het gebouw zelf binnen.
‘C'est ici (zegt hij) le coeur même de notre sujet: La Physiologie appliquée à la Critique.’
Zien wij dus vooreerst in welke catégoriën hij de temperamenten verdeelt en hoe hij elk van deze karakteriseert. In hoever die geheele temperamenten-indeeling aan de tegenwoordige eischen der wetenschap beantwoordt, laten wij daar. Vier temperamenten, verzekert hij ons, worden door de meeste Physiologen aangenomen. Hunne namen luiden bij hem eenigszins anders dan in het bekende boekje van Arndt, maar in de beschrijving komen zij toch vrij wel overeen. Men hoore:

tempérament nerveux	=	‘cholerisch.’
tempérament sanguin	=	‘sanguinisch.’
tempérament bilieux	=	‘melancholisch.’
tempérament lymphatique	=	‘phlegmatisch.’

Bij de bezitters van het eerstgenoemde oefenen dus meer de zenuwen, bij die van het tweede de bloedvaten, bij die van het derde de gal-afscheiding, bij die van het laatstgenoemde de waterachtige vochten op het gestel een overwegenden invloed; - die invloed wordt beschreven op de wijze als volgt:
Le tempérament nerveux se caractérise par une peau et des cheveux fins, des traits déliés, des muscles grêles, une physionomie pâle et une santé souvent délicate. Tout le système nerveux, y compris le cerveau, est d'une extrême activité, et les manifestations de l'intelligence sont d'une vivacité proportionnelle. Les personnes de ce tempérament sont irritables et sensitives, leur esprit est vif et brillant; mais elles se fatiguent très-vite.
Le tempérament sanguin est indiqué par des formes bien prononcées, un embonpoint modéré, une fermeté convenable des chairs, le teint vif et animé, des yeux bleus et brillants, une belle complexion et une certaine rudesse de contenance. Grande activité des vaisseaux sanguins, amour du mouvement et de

{==570==} {>>pagina-aanduiding<<}
l'exercice, physionomie pleine de vivacité et d'animation. Le cervean participe de l'état général, il est très actif.
Le tempérament bilieux a pour signalement: cheveux noirs, pean épaisse et brune, embonpoint modéré, muscles très-fermes et doués d'une grande énergie, visage un peu dur, aux traits fortement accentués. Les individus de ce tempérament sont opiniâtres et ambitieux; ils supportent avec facilité les travaux longs et fatigants.
Enfin, le tempérament lymphatique est reconnaissable à des formes arrondies et molles, à l'abondance du tissu cellulaire, à la faiblesse du système musculaire. Des cheveux blonds, une peau pâle-clair, des yeux sans expression. Action vitale languissante, lenteur dans la circulation du sang, prédominance de la lymphe. Le cerveau comme tout le reste du système organique, est faible dans son action et les manifestations des facultés sont du même nature.
Jamais - voegt hij er bij - bien entendu, ces quatre espèces n'existent à l'état simple et séparé; toujours, au contraire, elles se présentent à l'état mixte et inégalement combinés, et c'est ainsi qu'elles forment des complexions et des tempéraments.’
Ziethier ons dan nu volledig ingespannen en toegerust met de noodige kennis, om den schrijver verder op zijne physiologische en kritische zwerftochten te volgen. Diehters, redenaars, wijsgeeren, schilders, beeldhouwers, bouw- en toonkunstenaars, zan gers, acteurs, predikanten enz.: al deze en soortgelijke lieden (beweert hij), zullen zij het in hun vak tot eene eenigszins wenschelijke hoogte brengen, moeten noodwendig zijn toegerust met ‘le tempérament nerveux.’
Het zenuwstelsel is de centraalzetel van leven en kracht.
‘Chez ces êtres favorisés du ciel (hij bedoelt natuurlijk gezonde zenuwmenscheu), puissants et aëriens avortons, la vie est un pétillement continuel, une gerbe intarissable d'idées....Ils ont de l'esprit jusqu'au bout des ongles....’ Alwie derhalve, stiefmoederlijk bedeeld zijnde met een tempérament lymphatique, in weerwil hiervan de onvergeeflijke dwaasheid begaat van zich op de beoefening van kunst of letteren te willen toeleggen, zal, moet noodwendig - hoogstwaarschijnlijk althans - mislukken. ‘Leur tempérament, selon toute apparence, ne leur permettra de produire que des oeuvres languissantes, pâles, molles. Bientôt, pauvres poètes, débiles écrivains, ou malheureux artistes, dé-
{==571==} {>>pagina-aanduiding<<}
couragés, exténués, ils resteront à mi-chemin sur ces pentes semées d'obstacles.’ - Jeugdige lymphatische aspirant-auteurs!...neemt dien wenk ter harte en verwijdert u, zoo snel uwe voeten u dragen kunnen, eer het te laat zij, van den misschien reeds door u ingeslagen, noodlottigen weg! Kiest welk vak gij wilt, maar tracht niet binnen te dringen in den tempel der Muzen...Uw temperament zou u onherroepelijk den weg versperren. Op dit gebied, - gij verneemt het - hebben uitsluitend kans van welslagen zenuw-, gal- of bloedmenschen: ‘le tempérament nerveux, le bilieux, le sanguin; - c'est à dire leurs combinations diverses, avec prédominance de l'un ou de l'autre élément.’ - Buiten deze drie geen heil!
Wilt gij ter staving eenige proeven?...Bossuet, de adelaar van Meaux - tempérament nervoso-sanguin! Blaise Pascal - nervoso bilieux! Jean Jacques Rousseau - bilieux mélancolique! Voltaire - système nerveux porté à sa suprême puissance! en zoo vervolgens; een geheel hoofdstuk opgevuld met namen van helden der litteratuur, bij de inspectie van wier temperament geene enkele afwijking valt waar te nemen van de, verschillend gewijzigde, combinatie: ‘nerveux-bilieux-sanguin.’ - On ne sort pas de là!
Tusschen temperament en karakter bestaat, van physiologisch standpunt, natuurlijk bijkans geen noemenswaardig verschil. Deschanel, van het laatste gewagende, zegt dan ook: ‘ici se trouve la frontière vague et indécise entre le domaine physiologique et le domaine moral, en Descartes (volgens onzen schrijver ‘un philosophe ultra-spiritualiste’) schreef: ‘L'esprit dépend si fort du tempérament et de la disposition des organes du corps, que, s'il est possible de trouver quelque moyen qui rende communément les hommes plus sages et plus habiles qu'ils n'ont été jusqu'ici, je crois que c'est dans la médecine qu'on doit le chercher.’ - Wat Goethe betreft, hij maakte, gelijk men weet, zich van de kwestie af met te zeggen:

Hätte Gott mich anders gewollt, 
So hätt' er mich anders gebaut. 

Ook hier dus voor de lymphatici bitter weinig troost!

Kein Talent - und kein Karakter!... 

Gelukkig dan nog de Atta Troll's die voor 't minst een ‘karakter’ overhielden.

{==572==} {>>pagina-aanduiding<<}

Langer staat de schrijver stil bij het beroep door sommige auteurs uitgeoefend, als mede van merkbaren invloed zijnde op het gehalte hunner werken. Vooral komt hier het vak van geneesheer in aanmerking. In de geschriften van Sainte-Beuve en van Henri Taine b.v. springt het, volgens hem, duidelijk in het oog, dat beiden in hun jeugd zich bijzonder hebben toegelegd op anatomie. ‘Peut-être faut-il, pour être bon critique, avoir disséqué au moins un homme...!’ Gustave Flaubert, de bekende schrijver van ‘Salammbô,’ had een beroemden heelmeester tot vader ‘et je ne m'en étonne point; (zegt Deschanel) je l'aurais plutot deviné à voir comme il manie lui-même le bistouri, et comme il le promène avec tranquillité dans la gangrène et dans la purulence. C'est vraimeut en opérateur artiste qu'il fait couler le sang et la sanie (bloed en etter) - avec impassibilité, sinon avec amour.’ Deze laatste uitweiding geeft hem de gelegenheid om nog een ander verschijnsel in 't licht te stellen, de overerving namelijk van ouders op kinderen van sommige zedelijke en lichamelijke eigenschappen, hoewel - dit behoort meer t'huis op psychologisch gebied.
Het artikel gezondheid daarentegen brengt ons weêr geheel terug op ons vorig terrein. ‘La disposition des organes fait tout, dit Voltaire; la manière dont on digère décide presque toujours de notre manière de penser. - On a une fluxion sur l'âme comme sur les dents.’ Aardig gezegd; nog amusanter zijn sommige enrieuse gevolgtrekkingen door Voltaire uit zijn geliefkoosde stelling afgeleid, en welke de lezer daarop belust zou kunnen vinden in dien's ‘Dictionnaire philosophique’ en in sommige zijner romans...Hij verzuimt intusschen ook niet op de keerzijde te wijzen, o.a. op het door de ervaring bewezen feit, dat niet alle menschen, die de beste ‘magen’ bezitten, daarom altoos ook de grootste ‘denkers’ plegen te zijn.
Zeker dokter heeft opgemerkt dat tal van wezenlijke geniën eenigszins hypocondriaci, en dus lijdende aan eene slechte gezondheid zijn geweest; hetgeen natuurlijk op de voortbrengselen van hun geest wel een grooten, maar (volgens hem) niet altoos ongunstigen invloed heeft geoefend. ‘Jean Jacques Rousseau bien portant, eut été l'echo chéri de son siècle; Jean Jacques, malade, en a été l'éloquent réformateur.’ Men denke aan Schiller en Mozart, beiden vroegtijdig zeer ontwikkelde persoonlijkheden, maar ook beiden op betrekkelijk jeugdigen leeftijd aan borstziekten overleden. Overigens is dit een vrij platgetreden veld. Laat mij - want het wordt lang-
{==573==} {>>pagina-aanduiding<<}
zamerhand tijd dat wij tot een eind komen - u nog even doen verwijlen bij hetgeen onze schrijver betreffende: ‘gewoonten, leefregel, diëet enz. in het midden brengt. Brillat-Savarin's: ‘Physiologie du goût’ speelt hierbij natuurlijk een belangrijke rol. Minder algemeen bekend misschien is zekere professor Babrius, die een klein maar geestig werkje heeft geschreven: ‘De l'influence du vin sur la civilisation,’ waarin hij het menschdom verdeelt in twee klassen: in wijn drinkende en niet wijn drinkende; terwijl, volgens een ander, de kleur van huid zelfs, zoowel als de graad van verstandsontwikkeling der verschillende volken afhangt van de soort van drank, welk hun land oplevert. - ‘Partout, zegt genoemde Babrius (“moeten wij soms ook: Ebrius lezen?” vraagt Deschanel), où le raisin mûrit, les arts, la poésie, l'éloquence, le sentiment exquis du beau, éclatent et grandissent comme au souffle d'une divinité bienfaisante. Là sont les peuples vraiment doués et vraiment initiateurs. Les autres, même les plus grands, ne sont
qu'initiés, ne développent qu'une civilisation de reflet, et une civilisation inégale, à laquelle participent seulement les classes aristocratiques, tandis que toutes les autres restent plongées dans une sorte de barbarie misérable...Pourquoi (dus vervolgt hij) chez ces peuples si divers de races, de moeurs, de religions, les classes élevées imitent-elles dans leurs vêtements, dans leurs usages, dans leur théatre, dans leur langage, les modèles qui viennent de Paris? Quel est le lien, invisible mais réel, qui rapproche tous ces peuples par le haut et tend à les ramener tous à la civilisation française? C'est que, chez ces peuples, toutes les classes priviligées consomment les vins de France. - - Si, au contraire, les masses populaires, dans ces mêmes pays, continuent à se jalouser et à se haïr sans raison comme aux temps barbares, c'est parce que leur caractère est âpre, acide et divers, comme les boissons vulgaires, dont leur corps est imprégné.’ - ‘Ne sentez-vous pas - vraagt onze schrijver - dans cette gaieté un bouquet de Chateaux-Margaux?’
Men ziet, wij zijn dus hier niet verre van de oude, zinrijke mythe van den panther-temmenden, wereld overwinnenden Bacchus verwijderd. - Zoo ook wijt de bekende Michelet, in zijn boek over: la régence (p. 174 à 177), aan de invoering van het gebruik van de koffij: ‘une partie de l'esprit nouveau, léger, ailé, révolutionnaire de notre grand dix-huitième siècle;’ - en daarentegen aan het tabakrooken: ‘l'engourdissement de l'âme française

{==574==} {>>pagina-aanduiding<<}
dans ces derniers temps.’ 't Is gelukkig, dat als bondgenoot van de koffij tegenover de tabak, den Franschen ook nog de Champagne ten dienste staat. Aan deze beide dranken toch, koffij en champagne, in tegenoverstelling van (de bij Hollanders en Engelscheu geliefkoosde vochten) jenever en portwijn, hebben, volgens Michelet, de Franschen hun meer opgewekten en gevleugelden geest te danken.
Dit laatste brengt onzen lezers misschien het gezegde van Prof. Umbreit te binnen, medegedeeld door van der Hoeven Jr. in diens ‘Academiereis’: ‘Koffij scherpt het oordeel en maakt kritisch...thee maakt bedaard en uiterst kalm; uwe landgenooten, dus vervolgde de professor zich tot van der Hoeven wendende, drinken veel thee, niet waar...?!’

Het tweede gedeelte van Deschanel's: Physiologie is geheel op denzelfden leest geschoeid, als het eerste; alleen worden daarin, in plaats van de helden der pers, bij voorkeur Musici, Schilders, Beeldhouwers, en Architecten ten tooneele gevoerd en aan dezelfde physiologische analyse onderworpen, b.v. ‘Dans la mnsique de Chopin, vous trouvez comme dans celle de Weber, une nature maladive et exquise...Rossini c'est la joie et la santé: nature méridionale, italienne, et tempérament nervososanguin...Meyerbeer génie du Nord, d'un tempérament nervosobilieux, volcan de bile et de nerfs...Ruysdael, Hobbema, Paul Potter sont mélancoliques, comme le ciel de la Hollande...’
Edoch - wij zouden hier de mededeeling onzer aanhalingen veilig kunnen staken. Ziehier reeds physiologisch gekeuvel genoeg; - misschien zelfs meer dan genoeg. Niet onmogelijk toch heeft deze of gene, bij het doorloopen der laatste bladzijden, reeds op min of meer bedenkelijke wijze het hoofd geschud, bij zich zelv' mompelend: ‘waar moet dit heên?’ Gun mij het booze woord Materialisme!...hetwelk u op de tong zweefde, voor u uit te spreken. - En inderdaad, ik geef toe, dat wij niet heel ver meer van de grenzen van het gebied der stofvergoding verwijderd waren. Toch is het juist deze laatste aantijging, van namelijk eene zuiver materialistische beschouwingswijze te zijn toegedaan, waartegen de Schrijver, èn in het straks aangestipte hoofdstuk: l'âme et le corps’ èn ook later, herhaaldelijk met nadruk in verzet komt. Het is niet meer dan billijk, dat ik - eer wij van

{==575==} {>>pagina-aanduiding<<}
hem afscheid nemen - u de gronden, waarop hij zijne verdediging doet steunen, met een enkel woord doe kennen.
Deschanel namelijk maakt onderscheid tusschen eene critique naturiste en eene critique naturelle. De eerste (zegt hij) is uit haren aard van zuiver physiologisch, geographisch en fatalistisch gehalte; zij houdt zich uitsluitend bezig met de beschouwing van den ‘diermensch’; weet letterlijk van niets anders dan van stof, bloed, hersenen, zenuwen, hygiëne en diëet, en doet, of zij het wil of niet, feitelijk ieder begrip van vrijheid en zedelijkheid in ijlen rook vervliegen. De zijne echter, ‘la critique naturelle,’ stelt eenvoudig ééne zijde der kwestie in 't licht, zonder daarom in 't minst de andere zijden over het hoofd te zien of buiten te sluiten. ‘La critique naturelle n'exclut ni la psychologie ni la morale...elle n'est pas du tout incompatible avec la critique spiritualiste. Au contraire, elle la complète, elle la sauve du vague et de l'à-peuprès: elle lui sert de lest; elle l'empêche d'aller se perdre dans les nues et dans les phrases. Elle abat les têtes de pavot de la vieille rhétorique soporifère...Ah! Physiologie, sois bénie!’ - En elders: ‘Au reste, si autrefois la physiologie tenait moins de place dans la critique, c'est que, même en dehors de la critique, la physiologie existait à peine. - A présent, elle existe et s'accroît chaque jour et pénètre partout. Pourquoi s'en plaindre? C'est un instrument de recherche et de précision ajouté aux autres. Tous, loin de s'exclure, se contrôlent entre eux.’
Houdt hij, wat zijn persoonlijk gevoelen betreft, ter eener zijde het materialisme eenigszins ‘instinctmatig’ voor: ‘la doctrine des esprits courts,’ hij is aan de andere zijde allerminst ook een aanhanger van: ‘ce spiritualisme discipliné, qui ne doute de rien, qui parade à merveille et qui manoeuvre en douze temps 1) avec une précision d'automate.’ Zich buigende voor het ondoorgrondelijk mysteric van het verband tusschen geest en stof:

Das qualvoll uralte Räthsel, 
Worüber schon manche Häupter gegrübelt, 
Häupter in Hieroglyphenmützen, 
Häupter in Turban und schwarzem Barett, 
Perrückenhäupter und tausend andre 
Arme, schwitzende Menschenhäupter - 


{==576==} {>>pagina-aanduiding<<}

en genoopt tot de belijdenis: ‘l'âme est sous les fatalités physiques;...la matière pèse terriblement sur l'esprit et elle a le genou bien dur,’ - verkondigt hij daarom niet minder als zijne overtuiging: ‘Quoique enchainés à la matière, comme jadis les serfs à la glèbe, nous élevons nos regards et nos coeurs vers un idéal de justice, et nous sentons qu'il n'est pas impossible non-seulement d'en voir distinctement, mais d'en réaliser, par nos efforts sincères, quelque chose ici bas’.
Hiermede kunnen wij volstaan. - Als toespijs van het eenvoudig collation, hetwelk hij ons voorzette, bovendien nog onzen schrijver eene ‘bevredigende’ oplossing te willen afpersen van het ingewikkeldste aller problemen, in een boekje waarvan hij zelf getuigt: ‘Ceci est une simple causerie sur la littérature et l'art; ce sont quelques aperçus, quelques indications rapides. Imaginez-vous que vous feuilletez, pour passer le temps, un album d'autographes ou de photographies;’ - zulks ware inderdaad de eischen der bescheidenheid te buiten gaan.
Overigens - zoo de mededeeling van zijn betrekkelijk onschuldigen kout (waarin ondanks enkele charge's intusschen meer waarheid steekt dan licht de schare vermoedt), uwe gedachten voor een poos mocht hebben afgeleid van meer ernstige overpeinzingen en dàaraan misschien eene kleine wending zijwaarts heeft gegeven naar een pad. hetwelk wij Nederlanders anders over't algemeen gewoon zijn als ‘volstrekt verboden terrein’ te beschouwen, zou schrijver dezes, al ware het bloot door de hoop van aan uwen observatie-geest voor 't vervolg eenige verscheidenheid van voedsel te hebben aangewezen, meenen zijn doel althans niet te eenenmale te hebben gemist.

Velp.
P. Bruijn.











{==577==} {>>pagina-aanduiding<<}

Binnenlandsche letterkunde.

Bibliographie.





I. Fraaie Letteren.

CHRISTINA'S MISSLAG. Uit het Engelsch van Miss Mulock, Schrijfster van ‘John Halifax.’ Te Haarlem bij de Erven Bohn. 1866. Prijs ƒ 2.25.
't Is zeker openhartig noch voorzichtig van eene jonge vrouw, eene heimelijke verloving van vroeger dagen opzettelijk voor haar man verborgen te houden. Een graadje erger wordt het, als zij hem met verdeelde zinnen bemint, omdat de oude vlam nog niet geheel werd uitgedoofd, en dit de reden is waarom zij niet durft, niet wil spreken; vooral, als hij meent haar hart geheel te bezitten en werkelijk achting en liefde voor haar heeft. Is evenwel dit het geval niet, is de genegenheid voor den aanbidder van weleer, zelfs de achting voor hem geheel verdwenen; zweeg zij in den beginne slechts uit vrees, dat haar echtgenoot haar niet gelooven en jaloersch worden zou, of omdat zij zich nu schaamt over haar verkeer met iemand, die later gebleken is een mauvais sujet te zijn, of uit welk ander gevoel van vrouwelijke schroomvalligheid; - lang zal eene rechtschapen vrouw geen vrede hiermede hebben. Bij de minste toespelingen op het verledene, bij gesprekken over beider jeugd en levenservaring voordat zij elkander kenden, zal het haar hinderen, dat zij een hoekje van dat verledene zorgvuldig voor hem bedekt moet houden. Haar geweten zal haar beschuldigen van gebrek aan dat volle vertrouwen en die volkomen oprechtheid, die tusschen echtelingen heerschen moeten, en de biecht van het verzwegen liefdesgeschiedenisje zal spoedig volgen. Naar mijn inzien valt er dus op hare rechtschapenheid reeds iets af te dingen, als zij dit niet doet, als zij wacht totdat de vrees voor ontdekking van haar geheim door anderen haar bekruipt; en ik durf het gerust een ‘misslag’ noemen, als die ontdekking zelve haar eerst tot spreken dwingt.

{==578==} {>>pagina-aanduiding<<}
Of evenwel bij een overigens zuiver gemoedsbestaan, dat in toenemende mate blaakt van liefde voor haar heer gemaal en van afkeer voor den voormaligen minnaar, die misslag zóo groot is, om stof te geven tot een roman - en wel tot een zedekundigen roman, waarin de banale waarheid moet worden aanschouwelijk gemaakt, dat openhartigheid, oprechtheid en vertrouwen tusschen echtgenooten moeten heerschen, zoude ik betwijfelen; althans, wie dit ondernam, zou moeten beginnen met haar, die slechts door de omstandigheden genoopt werd om het verledene te openbaren, niet als bijzonder rechtschapen en zuiver van gemoedsbestaan te teekenen. Miss Mulock schijnt hierover anders te denken. Christina is goed; de schrijfster wil haar zelfs voorstellen als begaafd met de echt vrouwelijke deugden van lijdzaamheid en zachtmoedigheid, als vol van die liefde, die de zelfverloochening zoo hoog mogelijk opdrijft; waardoor n.m.i. de geheele ‘misslag’ onwaarschijnlijk, althans met zulk een karakter onbestaanbaar wordt.
Is de titel van de schrijfster zelve af komstig en niet van vertaler of uitgever, - die in ons land wel eens meer een handje hebben van de eenvoudige Engelsche uithangborden wat bij te schilderen om het effect; iets, dat ik bij gemis van het oorspronkelijke niet weet; - noemde Miss Mulock zelve haar werk ‘Christina's misslag’, dan is er bovendien nog iets onrechtvaardigs in deze qualificatie, omdat Christina's man, Dr. Grey de even groote fout van stilzwijgendheid begaat. Hij is van den beginne af met de geheele liefdesgeschiedenis zijner vrouw bekend, heeft hare brieven aan haar aanbidder gelezen en om die brieven haar lief gekregen. Hij is 25 jaren ouder dan zij en zeer verstandig; hij ziet met open oogen in welk eene moeijelijke positie het weder optreden van den voormaligen pretendent zijne vrouw heeft gebracht en hij zwijgt, hij laat haar haspelen!...Waarlijk, deze ‘misslag’ is vrij wat grooter in een man van dien lceftijd, dan de hare in een onervaren 21jarig meisje; en moest dat woord ‘misslag’ op den titel, dan behoorde zijn naam voorop te staan. (Tusschen twee haakjes vermeet ik mij hier aan te merken, dat zulke omschrijvende of beschrijvende titels niet deugen; zelden zijn ze juist; en als ze dit zijn benemen zij den lezer een groot deel der illusie. Verbeeld u eens, dat van Lennep op den titel van Klaasje Zevenster had gezet: ‘Het slachtoffer van de hedendaagsche zamenleving,’ of ‘De noodlottige gevolgen van onverdiende

{==579==} {>>pagina-aanduiding<<}
schande,’ of iets slachtofferachtigs of noodlottigs, hoe ook in eene phrase uitgedrukt; zou het genoegen der lezing niet vergald en zijn doel gemist zijn geworden?) Behalve tegen den titel, heb ik echter iets tegen dezen geheelen roman, die den goeden naam van ‘de schrijfster van John Halifax’ niet handhaaft. Er is iets onnatuurlijks, gewrongens, opgeschroefds in het gansche verhaal; 't is een storm in een glas water...Die Dr. Grey is nog lang geen vijftig jaar reeds al een oude paai, een saaije vent, vreeselijk wijs en passief en toch nog tot over de ooren verliefd op zijn mooi, jong vrouwtje, dat hij NB! overgeeft in de macht van twee oudere ongetrouwde schoonzusters en eene ondeugende meid, terwijl hij zelf naar zijne college- of studeerkamer gaat!...Onder het lezen zou men den flauwerik gaarne eens door elkander schudden of bij de ooren trekken en zeggen: stuur oogenblikkelijk die Gascogne (liever Carogne) met hare Phillis (beter Feles) de deur uit!..O, als Thackeray zulke dames onderhanden gekregen had, hoe zoude hij met al de kracht zijner satyre die kattennaturen gegeeseld en den lezer het genoegen gegund hebben bij deze executie te assisteren. Miss Mulock heeft nog allerlei verzachtende woordjes bij de hand; natuurlijk, die kwaadaardige vrouwen moeten niet al te kwaadaardig zijn, anders zou het onnatuurlijke onmogelijk worden, namelijk, dat een mensch van vleesch en bloed als Christina, als vrouw des huizes zich zoo taquineren of treiteren laat door de zuster van de overleden vrouw van haar man, onder oogluiking van dien man zelven, die de Carogue, ik wil zeggen Miss Gascogne door en door kent. En al die akeligheden, waartoe moeten ze leiden? Wat is nu de strekking van dezen colossalen tendenzbeer? Niet bloot Christina's misslag - zoo als op den titel staat - maar Christina's christelijke liefde tegelijk met Dr. Grey's christelijke zachtmoedigheid te doen uitkomen; alsof christelijke zin flauwhartigheid en lamzalig toelaten
ware van het bedrijven van allerlei zedelijk kwaad, dat door eene enkele daad voorkomen of ten spoedigste verhinderd worden kon!...Neen, maar mijn inzien is hier eene groote gaaf van vertellen misbruikt of verspild aan het schetsen van eene gefingeerde moeijelijke positie, die alleen gefingeerd en noodeloos moeijelijk gemaakt wordt, niet omdat de werkelijkheid ze zoo oplevert, maar omdat de schrijfster het zoo heeft gewild, ten einde die zoogenaamde christelijke virtuositeit in de beide hoofdpersonen relief te geven: een donkere onduidelijke

{==580==} {>>pagina-aanduiding<<}
en weinig fraaije achtergrond met twee weinig beduidende poppetjes op den voorgrond, die in een onmogelijk lichtkringetje staan...
Als het boek onvertaald gebleven was, zoude onze litteratuur er niets bij verloren hebben; en als de vertaler, die voor zijne taak goed berekend schijnt, een raad van mij wil aannemen, kieze hij liever van dezelfde schrijfster of van andere Engelsche schrijvers werk van beter gehalte. De Erven Bohn schijnen niet te willen inzien, dat ƒ 2.25 meer dan de helft te duur is voor een boekje van niet meer inhoud dan de guldens-edities. Is 't ook eene speculatie op een paar honderd leesgezelschappen of bibliotheken die boeken moeten koopen?...Of heeft de verdienstelijke vertaler een hoog honorarium gekregen? In 't laatste geval was er nog iets goeds in zulk uitgeven, dat overigens hier netjes genoeg is geschied; zelfs het prentje is niet onaardig, alleen veel te zonnig voor eene geschiedenis, die niemand opvrolijken zal in dezen zoo weinig vrolijken tijd. Ik althans kies wat meer natuurlijk is en frisch.

Kampen, Juni 1866.
J. Hoek.




II. Godgeleerdheid.

DE ECHTHEID van het tweede gedeelte van Jesaja, aangetoond door A. Rutgers, Hoogleeraar te Leiden. Leiden, E.J. Brill, 1866, 216 blz. Prijs ƒ 2.25.
Niet dikwijls wordt een boek door onze godgeleerden met zoo groote blijdschap begroet als dit nieuwe werk van den hoogleeraar Rutgers. Ik kan mij niemand voorstellen, die met zijne verschijning geen vrede zou hebben. De geestverwanten van den hooggeachten schrijver kunnen hem slechts dankbaar zijn wegens den ijver, waarmede hij zich in de bres stelt voor traditiën, die met hun geloof ten nauwste samenhangen. Lang genoeg liet de orthodoxie op zich wachten; en menigeen kon de vraag niet terughouden, waarom zij, terwijl hare schriftbeschouwing aangetast en als verouderd ter zijde gelegd werd, niets anders deed dan klaagtonen aanheffen. Maar, - eere wien eere toekomt! Het geschrift van den Leidschen Hoogleeraar is thans daar, om te toonen, dat deze richting ook argumenten weet te vinden, waar het belangrijke quaestiën geldt. Eén boek van dit gehalte is beter dan duizend zoo als er in den jongsten tijd tegen de modernen geschreven zijn, en bij welker lezing men onwillekeurig denkt: ‘beaucoup de bruit,

{==581==} {>>pagina-aanduiding<<}
mais peu de besogne.’ Doch niet alleen de geestverwanten van den Hoogleeraar, - ook zij, die in zijne zienswijs niet deelen, zullen aan dit geschrift hun bijval niet onthouden. Ten dage, dat Kuenens zoogenaamde ‘Inleiding op de boeken des O.T.’ in aller handen gekomen is, treedt prof. Rutgers op met een: ‘audi et alteram partem,’ dat door geen vriend der waarheid mag veronachtzaamd worden. Vooral verdient die waarschuwing de ernstige aandacht, omdat zij uitgaat van een geleerde, wiens bekwaamheid ver boven mijn lof verheven is en wiens naam terecht een uitnemenden klank heeft. Hoevelen ook, die, als zij dit werk gaan doorlezen, zullen terug denken aan vroegere dagen, toen zij het voorrecht hadden, bij de academische lessen te Leiden dezen Hoogleeraar hun leermeester te noemen. Verreweg de meesten hunner zijn den door hem gewezen weg niet gevolgd, daar zij meer sympathie gevoelden voor eene opvatting van de Israëlietische geschiedenis als hun door Kuenen werd voor oogen gesteld. Maar, al is het den heer Rutgers niet gelukt eene school te vormen van trouwe leerlingen, die zijne voetstappen drukten, geen theologant heeft toch de ‘alma Mater’ van Leiden verlaten, zonder een diepen indruk van 's mans geleerdheid en voortreffelijk onderwijs ontvangen te hebben.
Het pas verschenen boek is in de eerste plaats geschikt om dezen indruk te verlevendigen. Het vloeit over van beschouwingen en opmerkingen, op welker juistheid hier en daar wel wat valt af te dingen, maar die toch altijd eene zoodanige kennis van Hebreeuwsche letteren en zaken verraden als slechts bij zeer weinigen wordt aangetroffen. Vooral het derde deel des werks, dat zich met de verklaring van een tweetal hoofdstukken uit het boek Jesaja bezig houdt, bevat exegetische aanteekeningen, met welke de interpretes hun voordeel kunnen doen. Hoe nieuw en goed b.v. is de exegese van Jes. 40:2 1), die over de drie laatste, nooit recht begrepene, Hebreeuwsche woorden een licht werpt, waarnaar bij andere uitleggers vruchteloos gezocht wordt.
Dit is echter niet de eenige verdienste van ons boek. Aan zijne geleerdheid paart de Schrijver eene helderheid van voorstelling, die het ook den niet-geletterden lezer mogelijk maakt, om hem met eenige inspanning te volgen. ‘Eenvoud en duidelijkheid,’

{==582==} {>>pagina-aanduiding<<}
zegt de heer Rutgers ergens 1), ‘zijn bovenal noodig.’ Dit is inderdaad goed gezien, en 't ware te wenschen, dat zoowel wij zelven als onze Hoogduitsche naburen dezen regel altijd even goed voor den geest hadden. De betoogtrant des Hoogleeraars is de eenige ware. Zijn stijl is even ver verwijderd van smakeloosheid en wanorde als van gezochtheid en bombast. Rutgers is sober, maar keurig. Er ligt over zijn geschrift een klassiek waas verspreid, waaraan men den goeden literator herkent. Daardoor is zijn betoog, wat hij wenschte, dat het zijn zou 2): eene beek gelijk, waarin zijne lezers tot den bodem toe doorzien. De schrijftrant is geleidelijk en kalm, en toch - dit zegt iets! - niet vervelend.

Het belang van dit werk eischt evenwel eene andere en eenigszins uitvoeriger karakteristiek. Immers het kondigt zich aan als een strijdschrift. De Schrijver had, gelijk hij in het voorbericht verklaart, besloten, ‘zijne gemotiveerde stem uit te brengen in een geschil’. Welk geschil hij bedoelt, ligt voor de hand. ‘Men had, vooral in den laatsten tijd ook hier te lande, in velerlei boeken en tijdschriften niet weinige Bijbelbocken of gedeelten daarvan onecht verklaard’. Dit wilde de Hoogleeraar zich niet laten. welgevallen. ‘Als men zoo over de boeken van Mozes, David, Jesaja, Daniël en zoovele anderen oordeelt, wat maakt men dan van het O.T.?’ Volgens den Schrijver kunnen geleerden, die dit doen, niet langer ‘voorstanders des Bijbels heeten en Bijbelvrienden genoemd worden.’ Immers ‘wie zoovele boeken verwerpt, toont dat hij met de hevigste bestrijders van Gods openbaring heult en aan den Bijbel alle kracht en waarde ontzegt.’ Niet alsof de Hoogleeraar de hoop voedt, dat hij hen, die ten onzent dezen verkeerden weg zijn ingeslagen, van dwaling zal genezen. ‘De ondervinding heeft hem geleerd, dat men dit meestal te vergeefs beproeft 3).’ Het motief van zijn schrijven ligt dus elders. De bestrijders van de echtheid der Bijbelboeken beroepen zich op de wetenschap. ‘Laat anderen’, zeggen zij, ‘die besliste supranaturalisten zijn, de echtheid van een of ander als onecht verworpen boek volhouden, de wetenschap heeft uitspraak gedaan en die een man van wetenschap is, stemt daar-
{==583==} {>>pagina-aanduiding<<}
mede in.’ Van dit beroep op de wetenschap wil de heer Rutgers niet hooren. Hij vindt het, en terecht, zeer onaangenaam voor de orthodoxe geloovigen, dat hun een brevet van gemoedelijke vroomheid wordt uitgereikt, op welks keerzijde het woord
‘onwetenschappelijkheid’ te lezen staat. Om daaraan een einde te maken, grijpt hij naar de pen, die nu in zijne handen een zwaard wordt. Het is de polemicus, die aanvallen zal, en zijn strijd is een strijd pro aris et focis. Want behoeft ook al de Bijbel geene verdediging van menschenhanden 1), de Bijbelbeschouwing der orthodoxie, de oude en traditioneele, moet verdedigd worden. Het moet worden aangetoond, dat zij zich met de wetenschap van dezen tijd wel verdraagt. Ziedaar het zeer duidelijk programma, dat ons in het voorbericht gegeven wordt en waaraan de Schrijver tot het einde toe getrouw blijft. Elk gevoelt nu, waarin het onderscheid tusschen zulk een geschrift en een zuiver wetenschappelijk werk gelegen is. De wapens, waarvan men zich bij beide bedient, zijn dezelfde. Men redeneert met argumenten, aan de wetenschap ontleend. Maar het verschil ligt in het doel, dat men zich voorstelt. De polemicus verdedigt met die argumenten eene geliefkoosde, en meestal godsdienstige meening: hij ontleent aan de arsenalen der wetenschap de wapenen, waarmede hij de vesting van een vijand bestormt. Een zuiver wetenschappelijk onderzoek daarentegen is vredelievend; het stelt zich slechts de kennis der waarheid ten doel. Het bepaalt zijne resultaten niet vooraf, laat staan, dat het die zou gaan verdedigen. Het gaat van stap tot stap voort, om te zien, wat het zal vinden, en deelt eerst aan het einde zijne slotsommen mede.
Deze opmerking behelst geene ingewikkelde veroordeeling van het door den heer Rutgers beoogde doel. Wel staat in het algemeen een boek zonder arrière-pensée uit een wetenschappelijk oogpunt, of, laat ik liever zeggen, in het belang der waarheid, veel hooger. Ook bestaat bij de polemiek het gevaar, dat de redeneeringen naar het krijgsplan ingericht en de middelen door het doel geheiligd zullen worden. De ondervinding leert maar al te zeer, dat Renan geen ongelijk had, toen hij onlangs over deze letterkunde schreef: ‘on ne fait pas de bonne science, pas plus qu'on ne fait de grand art avec la polémique....Elle n'a pas de valeur absolue en elle-même. Ce qu'elle poursuit, ce n'est pas la vérité, c'est la victoire.

{==584==} {>>pagina-aanduiding<<}
Quand on veut vaincre à tout prix, on ne regarde pas beaucoup à la qualité des arguments’... 1). Maar toch, er is geen regel zonder uitzondering. De noodzakelijkheid kan iemand opgelegd zijn, - en ik heb reeds in den aanvang erkend, dat dit voor den heer Rutgers thans het geval was. Hij kon, na al hetgeen in den laatsten tijd over de boeken des O.T. was geschreven, niet zwijgen, tenzij hij aan de gevonden resultaten zijn zegel hechtte. Nu het tegendeel zich bij hem voordeed, was spreken plicht.
Wij zullen dus zijn werk voorloopig nemen, zooals het is, en straks zien, of de Schrijver is ontsnapt aan de gevaren, die, gelijk ik schreef, aan de polemiek verbonden zijn. Thans doet zich eene andere vraag aan ons voor. Mag de keus van den heer Rutgers voor zijn doel gelukkig heeten? Zelf schrijft hij 2) dat ‘hij eenigen tijd in twijfel had gestaan, over welk der verworpene boeken hij handelen zoude’, - iets dat zich alleen bij de polemiek verklaren laat. ‘Na rijp overleg heeft hij het tweede gedeelte van het boek van Jesaja gekozen.’ Waarom nu echter juist dit geschrift? Was dit aan zijn oogmerk bijzonder dienstig? De Hoogleeraar heeft dit zelf nauwelijks durven beweren. Immers als wij op zijne eigen woorden afgaan, dan hebben wij zijne keus alleen daaraan te danken, dat ‘zijn oog sedert lang op dien schrijver gevestigd was’ en dat ‘hij hem bij voortgezette studie steeds belangrijker werd.’ Ook schijnt te hebben gewogen, dat ‘deze profeet meer dan andere in het N.T. wordt aangehaald.’ Ik verklaar echter dat ik de beteekenis dezer motieven hier niet vat. Op zijn standpunt had de Hoogleeraar, dunkt mij, thans aan een ander boek de voorkeur moeten geven. Wat toch is het geval? De geachte Schrijver vat de wapens op tegen de bestrijders der bijbelboeken, die deze geschriften ‘ten toon stellen.’ Hij wil aanwijzen, dat ‘het oude Israël’ niet ‘uit slimme en goddelooze bedriegers bestaan heeft, die, met groot talent schrijvende, hun eigen werk voor dat van vroegere, door God met buitengewone openbaringen begunstigde profeten wilden doen doorgaan.’ Maar wie legt aan den tweeden Jesaja, den schrijver van Jes. 40-66, zulk eene valschheid ten laste? Ik weet wel, dat er een tijd is geweest, toen men den

{==585==} {>>pagina-aanduiding<<}
profeet te Babel pseudo-Jesaja of den valschen Jesaja noemde. Maar die tijd is nu lang voorbij. Moge nog Max Duncker, - de niet-theoloog, maar wiens uitspraak daarom toch wel niet een grooter gewicht zal hebben 1), - altijd den pseudo-Jesaja citeeren, reeds Ewald heeft het ongepaste van dien naam bij gelegenheid zeer goed in het licht gesteld. Tegenwoordig is er niemand meer, die omtrent den auteur van het tweede gedeelte zulke onjuiste meeningen koestert. Volgens alle nieuwere critici heeft de schrijver zelf den toeleg niet gehad, om voor Jesaja, den zoon van Amoz, door te gaan. Neen, hij profeteerde en schreef in de ballingschap; en zijne tijdgenooten kenden waarschijnlijk zijn naam. Maar door zeker toeval en buiten zijn toedoen is minstens eene eeuw later de bundel zijner godspraken met die van den profeet uit Hizkia's tijd en met andere stukken vereenigd. Dit gevoelen der critiek, dat trouwens niet alleen door ‘de modernen’, maar ook door een man als Tholuck wordt voorgestaan, is natuurlijk met de traditie in strijd en als zoodanig de wederlegging zeer waardig. Maar het valt toch niet in de categorie, welke de heer Rutgers zoo scherp qualificeert. Van ‘verwerping eens bijbelboeks’ is hier geene sprake, en van mystificatie nog veel minder. Niemand dicht den schrijvcr van Jes. 40-66 den lust toe, om zekere voorspellingen als oude godspraken van Jesaja op te disschen 2); niemand denkt hier aan ‘de slimheid en het vernuft van een onbekenden Joodschen schrijver te Babel’ 3) enz. enz.
Had de Hoogleeraar zich van den stand dezer quaestie zorgvuldig rekenschap gegeven, hij zou waarschijnlijk òf over een ander bijbelboek òf althans op andere wijze geschreven hebben. Immers op de nieuwere critiek van het boek van Jesaja hebben deze insinuaties geen vat. Zou het reeds onbillijk zijn, den heer Rutgers een verachter van Ezechiël te noemen, omdat hij zich aanmerkingen op diens beschrijving van eene theophanie veroorlooft 4), nog minder juist is de slotsom, die de geleerde Schrijver aan de nieuwe critiek over den tweeden Jesaja ontleent, alsof iemand meende, dat ‘een bedrieger in de Babylonische ballingschap zijn eigen werk voor dat van een ouden profeet wilde doen doorgaan, nadat hij eerst

{==586==} {>>pagina-aanduiding<<}
de taal en den stijl van Jesaja had bestudeerd, om zoo zijn bedrog te dekken’ 1). De vraag is hier alleen, of de overlevering recht had, met ook dit tweede gedeelte van het boek van Jesaja, aan den zoon van Amoz toe te kennen? En de bespreking hiervan had zonder hartstocht kunnen geschieden. De Hoogleeraar heeft het inderdaad te hoog opgenomen.
Dit zou echter het geval niet geweest zijn, als hij eene andere keus had gedaan. Ik mag niet onbescheiden zijn, maar anders zou ik vragen, waarom niet aan het boek Daniël of aan Deuteronomium de voorkeur gegeven? Hierbij toch doet zich het bedoelde geval voor. Hier kan men twijfelen aan de oprechtheid van mannen, die zich, volgens de nieuwere critiek, voor Daniël en Mozes uitgaven, terwijl zij hunne namen niet droegen noch zelfs hnnne tijdgenooten waren. Om de nieuwere critiek in haren hartader aan te tasten, had de Schrijver deze resultaten moeten mededeelen en in hunne onwaarheid ten toon stellen. Had hij dit gedaan, hij zou zijn voorbericht meer gerechtvaardigd en het beoogde doel beter bereikt hebben. Wel zou het ook misschien hem eenige moeite gekost hebben, om te bewijzen, dat Deuteronomium in zijn geheel (met de beschrijving van Mozes' sterven ingesloten) door den man Mozes vervaardigd is geworden. Maar ik kan niet denken, dat iemand van zijne overtuiging en vernuft zich aan dit betoog niet durft te wagen. Bovendien bleef altijd nog het boek Daniël over 2).
Is het aan deze vreemde vergissing te wijten, dat de toon, dien de Hoogleeraar in zijn boek aanslaat, hier en daar te scherp

{==587==} {>>pagina-aanduiding<<}
is? Wie de eer heeft gehad om, als Referent, den geachten schrijver persoonlijk te kennen, heeft van den heer Rutgers steeds den indruk ontvangen, dat hij ‘zeer zachtmoedig is boven vele menschen op den aardbodem.’ Zijne humaniteit is aan de academie tot een spreekwoord geworden, zijne welwillendheid kent geene grenzen. Van waar nu, dat een zoo vriendelijk man enkele zulke onvriendelijke bladzijden schrijven kon? De wijze, waarop hij zich doorgaans over zijne tegenpartij uitlaat, is - de Hoogleeraar houde mij dit oordeel ten goede - niet in overeenstemming met den eerbied, dien men aan andersdenkenden verschuldigd is. De onkundige, die hem leest, moet wel den indruk krijgen, alsof Gesenius en Knobel en zoovelen als hen ook in ons land gevolgd zijn, niet anders doen dan den Bijbel ‘bestrijden’ ter wille van theologische gevoelens. De Schrijver schroomt niet, hun, op het voetspoor van Bentley, den liefelijken naam ‘moderne heidenen’ te geven 1). Zelfs doet hij gedurig zeer duidelijk gevoelen, dat zij allerlei drogredenen uitdenken, om op ongeoefenden invloed te oefenen en vele argeloozen mede te slepen 2). Ik mag aan een man als de heer Rutgers geene kwade trouw toedichten; maar wel moet ik hem vragen, waarom hij Knobel zoo dikwijls in verdenking brengt en zelfs hier en daar zijn karakter aantast, waar hij dit niet heeft verdiend. Zoo vinden wij ergens 3) eene aanteekening, waar aan dezen geleerde wordt verweten, niet slechts, dat hij aanmerkingen maakt, die niets beteekenen, maar zelfs, dat hij deze groepeert op eene wijze, die den ongcoefenden lezer op het dwaalspoor moet brengen. Knobel spreekt namelijk in zijn Jesaja 4) van zekere woordvormen, die alleen of
vooral bij den tweeden Jesaja (Hoofdst. 40-66) gevonden worden en een later taaleigen moeten verraden. Nn moet den heer Rutgers aanstonds toegestemd worden, dat Knobel hier schromelijk overdrijft en dat hij door te veel te bewijzen, zeer dikwijls niets bewijst. Maar ik ontken, dat hij een zoo karakterloos man is, als hier geteekend wordt. Wel heeft hij in het voorafgaande van ‘Arameïsmen’ (woorden, uit vreemden invloed verklaarbaar) gesproken; maar hij heeft er niet aan gedacht, om al, wat hij verder bijbrengt, ook voor zulke

{==588==} {>>pagina-aanduiding<<}
Arameïsmen te doen doorgaan. Welke onnoozele lezers zou hij zich dan wel gedacht hebben, die niet eens wisten, dat de Pihel, de Puhal, de Hifil, de Hitfaël en al wat hij daar verder noemt, echt Hebreeuwsche vormen zijn!! Men leze den geïncrimineerden volzin slechts in zijn verband, om te erkennen, dat Knobel zoo laag en verachtelijk niet handelde.
Ik wil gelooven, dat deze en andere vergissingen 1) te spoedig aan 's Schrijvers pen zijn ontsnapt; maar ik toch zou ter wille der billijkheid wenschen, dat zulke voorstellingen achterwege gebleven waren, te meer daar het den Schrijver, volgens zij nvoorbericht, niet te doen was om iemand ‘te beschamen en ten toon te stellen’ 2).
Dit geschiedt hier evenwel, - het doet mij leed, dat ik het zeggen moet; - ook ten opzichte van zijnen ambtgenoot Kuenen is de Hoogleeraar onbillijk. Dat hij diens naam liefst niet noemde, zou ik daarlaten (immers daarvoor kon eene vriendelijke reden bestaan), als hij den schrijver van het Historisch-kritisch onderzoek naar het ontstaan en de verzameling van de boeken des O.T. nu ook niet op andere minder heusche wijze aangeduid had. Doch in het voorbericht treffen wij de volgende regelen aan. ‘Dat ik gewoonlijk Duitsche schrijvers heb wederlegd, is geschied, omdat de bestrijding van dit boek in ons land geheel steunt op die der Duitschers en gewoonlijk slechts van hen is overgenomen. De ondervinding toch heeft mij geleerd, dat men meestal te vergecfs hen tracht te overtuigen, die op gezag van anderen een verkeerden weg bewandelen. Zal men eenige hoop mogen voeden op goede uitkomst, dan moet men den voorganger en niet den navolger te woord staan.’ Zoo laat de Hoogleeraar zich in den aanvang hooren, en, aan zijne leus getrouw, noemt hij Kuenen niet, ofschoon zijn boek telkens op diens onderzoek doelt en blijkbaar naar aanleiding daarvan geschreven is 3).
Doch zoodoende heeft hij m.i. zijnen ambtgenoot grootelijks verongelijkt. Hij kan en moet beter weten. Kuenens inleiding tot het boek Jesaja en tot de andere oud-testamentische geschriften bevat

{==589==} {>>pagina-aanduiding<<}
meer dan eene navolging van de Duitsche schrijvers. Knobel b.v. heeft hij niet gekopiëerd, maar zooveel mogelijk verbeterd en aangevuld. Eene der grootste grieven, die de heer Rutgers tegen dezen Duitscher heeft, is, dat hij bij den tweeden Jesaja eene reeks van vreemde vormen vindt, die van een jongeren oorsprong getuigen. Doch reeds Kuenen had vóór hem omtrent deze bewijsvoering opgemerkt, dat zij òf onjuist òf althans twijfelachtig is 1). Ja, elders schrijft deze uitdrukkelijk, dat hij aan de argumenten, uit taal en stijl der profeten ontleend, waaraan Knobel hier zooveel waarde hecht, geen overwegend belang toekent. 2)
En thans keer ik terug tot mijne vraag van daareven: van waar die onvriendelijkheid in toon en schrijftrant bij een man als de Hoogleeraar Rutgers? Is zij alleen het gevolg van de onjuiste meening, dat degenen, die aan een tweeden Jesaja gelooven, den profeet te Babel voor een slimmen bedrieger houden? Neen, zij heeft, als ik wel zie, nog eene andere oorzaak. Ook al had de heer Rutgers de quaestie beter gesteld, dan zou hij haar misschien toch niet met die kalmte besproken hebben, die bij een wetenschappelijk onderzoek noodig is. De Hoogleeraar gelooft aan eene bijzondere openbaring, indertijd door God aan zijne profeten gegeven. Het kenmerk van deze openbaring is, dat de geïnspireerden eeuwen vooruit Gods verborgen raad, voor zoover hij dien bekend maakte, wisten. Indien echter het tweede gedeelte van Jesaja, waarin de verovering van Babel door Cyrus en de terugkeer van de Israëlieten naar hun land met al den aankleve van dien wordt voorspeld, niet van den tijdgenoot van koning Hizkia, maar van een Babylonischen balling is, dan dreigt het bijzondere der openbaring of de bovennatuurlijke wetenschap van een der profeten voor de dogmatiek der orthodoxen verloren te gaan. En niets is natuurlijker, dan dat de Hoogleeraar dit eene groote schade voor zijn geloof acht. Maar ik zou wenschen, dat hij hier allereerst den nadruk op het bezittelijk voornaamwoord gelegd had: zijn geloof is niet het geloof. Is zeker resultaat in strijd met de godsdienst, welke de heer Rutgers voor de ware houdt, daaruit volgt niet, dat zij met ieders godsdienst strijdt. De schrijver neemt richtingen aan in de wetenschap;

{==590==} {>>pagina-aanduiding<<}
maar er zijn ook richtingen in het geloof. Men kan van harte in God en zijne openbaringen en leidingen gelooven zonder daarvoor die richting in de wetenschap van noode te hebben, welke de heer Rutgers schijnt te behoeven. Ja, er is een geloof, dat te meer wordt bevestigd, naarmate het zulke overtuigingen minder is toegedaan.
Doch het is niet de miskenning van den aard des geloofs, welke ik in dit boek het meest betrcur. Wat hier vooral uitkomt, is het feit, dat telkens in het oog springt: de wetenschap moet zich bij den heer Rutgers schikken naar zijne bijzondere geloofsovertuigingen. Ware nog slechts het punt van uitgang dogmatisch, dit zou men den polemicus kunnen vergeven. Maar de vereering van ‘den waarachtigen en eeuwig levenden God’, dien hij aanbidt 1), en van het woord van ‘zijnen God, dat in eeuwigheid blijft’ 2), en van Jezus Christus, den Zaligmaker, had, als ik het zeggen mag, geen invloed moeten oefenen op zijne schriftverklaring en zijne critiek. Daar dit echter het geval is, strandt de Hoogleeraar dikwijls op de klip, waarop de meeste dogmatici bezwijken. Zijne exegese, hier en daar zoo schoon, is somtijds te bevooroordeeld. Jes. 40 heet eerst eene inleiding op het geheel der 27 laatste hoofdstukken 3). Dit geheel bestaat, volgens R., uit twee deelen: Hoofdst. 41-48 4) waar over de verlossing uit Babels ballingschap en de gelukkige herstelling van volk en hoofdstad gehandeld wordt; en Hoofdst. 49-66, waar de voortgang en de voleindiging van het rijk van den Messias voorzegd wordt 5). Nu zou men meenen, dat, als zeker hoofdstuk tot inleiding op een geheel strekte, daarin op elk gedeelte van het geheel zou gezinspeeld worden. Maar neen! tot de behandeling van Hoofdst. 40 genaderd, bericht ons de Schrijver, dat van ‘eene belofte van den terugkeer der Joden uit de Babylonische ballingschap in dit hoofdstuk niets staat.’ 6) Vanwaar die strijd van den Hoogleeraar met zich-zelven? Waarom wordt hier voorbijgezien, dat de profeet op het tijdstip, waarop hij spreekt, den tijd van boete

{==591==} {>>pagina-aanduiding<<}
en ballingschap ‘vervuld’ acht (vs. 2)? Dit zonderlinge oordeel is alleen uit des Hoogleeraars dogmatiek te verklaren, die hem soms, ondanks zijne geleerdheid, verhindert, in de teksten te lezen, wat er staat. - Zoo is elders sprake van den bekenden knecht Gods, dien de tweede Jesaja gedurig en vooral Hoofdst. 53 vermeldt. In plaats van hier eenvoudig aan het volk Israël en Jes. 53 aan het betere deel des volks te denken; in plaats van ‘den schrijver zelven voor den besten uitlegger zijner eigene woorden te houden’ 1), wil de heer Rutgers hier niemand anders dan den Messias zien. En waarom niemand anders? Omdat de nieuwere verklaring o.a. ‘onteerend voor onzen Zaligmaker is, die, onschuldig en vlekkeloos in zich zelven, naar zijne eigene verklaring, zijn lichaam heeft laten verbreken tot vergeving der zonden en zijn leven heeft gegeven tot een rantsoen voor velen.’ - Wederom elders wordt in Jes. 6:8 de Drieëenheid gevonden, niet omdat deze er geleerd wordt; want er staat eenvoudig: ons; maar omdat de heer Rutgers uit zijne dogmatiek ‘Hem kent, die heerlijkheid had bij den Vader, eer de wereld was’ 2).
Ja, de Hoogleeraar overtreft soms in dogmatische schriftverklaring de nieuw-testamentische schrijvers. Hij is ‘plus royaliste que les rois.’ Mattheus en zijne medegenooten hebben Jes. 40:3 vrij nauwkeurig aangehaald. Zij weten nog, dat de hier voorkomende woorden: in de woestijn, eigenlijk moeten opgevat worden 3). De Hoogleeraar denkt hier echter aan eene figuur; hij meent, dat de profeet op Israëls hart doelt, dat door schuldgevoel en schuldbelijdenis voor God bereid moet worden. Ik begrijp niet, hoe men dit ‘eene gezonde uitlegkunde’ kan noemen 4). Zulk eene exegese is zuiver dogmatisch en in strijd met de bedoeling des profeets 5).
En ware het nog slechts de exegese van enkele plaatsen, waarop deze bedenking van toepassing was! Maar, helaas! ook de critiek wordt soms zoo beheerscht door de bijzondere godsdienstige

{==592==} {>>pagina-aanduiding<<}
meeningen des Schrijvers, dat zij ophoudt vrij en zelfstandig te zijn. Wel meent de Schrijver overal critisch te werk te gaan. Maar dit is toch niet altijd het geval, en ook op dit standpunt onmogelijk. In zijn ‘Besluit’ zegt de Hoogleeraar zeer duidelijk, dat de wetenschap behoort te zwijgen of dat men althans niet meer naar haar behoeft te luisteren, als Jezus Christus, de zoon van God, gesproken heeft 1). Nu meent de heer Rutgers ten stelligste, dat Jezus te Nazareth de echtheid van Jesaja's tweede deel heeft gewaarborgd. Derhalve is er reeds vooraf geen twijfel meer aan: αὐτxς ἔϕα (hij heeft het gezegd). Het staat voor den schrijver eigenlijk a priori vast, dat het tweede gedeelte van Jesaja aan den zoon van Amoz moet worden toegekend, omdat Jezus Christus het verklaard heeft 2). Naar die zoogenaamde verklaring, - die echter in het N.T. te vergeefs wordt gezocht - moet nu het geheele betoog worden ingericht, zal het getuigenis niet onwaar bevonden worden. Het is mij onbegrijpelijk, niet zoozeer dat de heer Rutgers dus te werk gaat, maar dat hij desniettemin zijne methode de historisch-critische bij uitnemendheid noemt 3). Het is immers duidelijk, dat hij zelf bij de lezing der classieke en profane schrijvers gansch anders doet. Hier stelt hij de mogelijkheid, dat zij onecht of verdicht zijn. Met de meeste kalmte noemt hij Annius van Viterbo eenen ‘beruchten falsaris,’ het breviarum Philonis een opus spurium 4) en de Cyropaedie van Xenophon ‘een historischen roman’ 5). Maar hij ijst op de gedachte, dat soortgelijke oordeelen over Jesaja's boek en
profetiën geveld worden. ‘Aan Israël mag geene valschheid ten laste gelegd worden.’ Wat hij elders kan verdragen, vindt hij hier vreeselijk. En waar zouden wij de reden van dit verschijnsel zoeken dan in de omstandigheid, dat Jesaja's boek in den Bijbel wordt gevonden, dat het door Jezus Christus geijkt is en dat het in het geloof van den heer Rutgers eene bijzondere plaats beslaat?
Heeft de Schrijver dit oordeel over zijne oncritische methode voorzien? Het is in elk geval opmerkelijk, dat hij zich in zijne Inleiding zoo groote moeite geeft, om hetzelfde verwijt, dat hem

{==593==} {>>pagina-aanduiding<<}
moest treffen, bij voorbaat aan de nieuwere critici te doen. Hunne exegese heet hij theologisch, hunne critiek noemt hij dogmatisch. Immers zij gaan van de onbewezen stelling uit, dat ieder profeet tot zijn eigen tijd bepaald was, en dat de verwijderde toekomst hem niet geopenbaard werd. ‘Dit is a priori’, zegt R., ‘en al wat op die onbewezen dogmatische stelling gebouwd wordt, is onaannemelijk, of onwaar’ 1). De Hoogleeraar vergist zich hier. Niet a priori, maar, na een lang en nauwgezet onderzoek, a posteriori, is men tot de slotsom gekomen, dat de profeten van Israël zich in den regel bij hun eigen tijd bepaalden, en dat zij, waar zij hun gezichtskring overschreden, met elkander in strijd geraakten of zich vergisten. Men acht het geloof aan eene onfeilbare openbaring met de feiten zelve onvereenigbaar. Of heeft men tot heden die feiten niet bijgebracht? ‘Dat heeft nog niemand gedaan,’ zegt de Schrijver. Hoe hij dit kan schrijven, begrijp ik niet. Bij herhaling zijn die bewijzen geleverd o.a. door Knobel 2), door Kuenen 3), en, als 't mij vergund is mijn eigen naam daarbij te voegen, ook door mij bij meer dan ééne gelegenheid 4). Het staat den Hoogleeraar natuurlijk vrij, deze bewijzen te bestrijden en te wederleggen. Maar ik acht het onbillijk, dat hij het doet voorkomen, alsof men zonder bewijs eenen regel aanneemt, die op de verklaring der profetische geschriften van zoo belangrijken invloed is.
De nieuwere critiek is in het minst niet dogmatisch. Zij gaat eenvoudig uit van gegevens, aan de oud-Hebreeuwsche literatuur ontleend. Evenmin verdient de nieuwere exegese het verwijt, dat de Hoogleeraar haar doet, van eene ancilla theologiae te zijn. Niet zij verklaart Jes. 6 onjuist 5): zij vraagt inderdaad slechts, wat hier geschreven is. Gaarne stemt zij toe, dat Jesaja zijn woord als een Godswoord voorstelt. Maar zij is niet bevooroordeeld genoeg, om nu verder, zonder nader onderzoek, te meenen, dat alles zich juist zoo heeft toegedragen, als Jesaja het zich voorstelde. De uitlegkunde des Hoogleeraars is ook hier wel

{==594==} {>>pagina-aanduiding<<}
zoo partijdig. Als hij Jes. 5-7 leest, dan vindt hij in de distelen en doornen, die volgens Hoofdst. 5:6 in het heilige land zullen groeien, het bewijs, dat Jesaja eene geheele vernedering des volks van de Chaldeën verwachtte 1). Maar Jes. 7:24 staat veel te duidelijk, dat die distelen en doornen een gevolg zullen zijn van den inval der Assyriërs (7:23, 17, 20); dan dat wij deze verklaring kunnen goedkeuren. Wat anders dan de dogmatiek heeft haar den heer Rutgers aan de hand gedaan? De nieuwe critici verklaren den profeet uit hem zelven.

Al het gezegde neemt evenwel niet weg, dat Referent het boek des Hoogleeraars met veel belangstelling las. Gaarne wil hij de verzekering geven, dat, indien de authentie van het tweede gedeelte van Jesaja bewezen kon worden, naar zijne overtuiging en gelijk te verwachten was, den geachten Schrijver de zegepalm zou toekomen. Al wat vóór zijne stelling te zeggen viel, heeft hij op uitnemende wijze gezegd. Maar helaas! wat vóór die meening pleit, is zeer weinig, welke moeite zich de verdediger ook geve. Verreweg de meeste argumenten, die hij aanvoert, laten zich gemakkelijk weêrleggen; en hoe vele tegen-bewijzen zijn er dan nog, waaraan de heer Rutgers zijne aandacht niet eens heeft geschonken! Het is niet doenlijk, al wat ik daarvan aanteekende hier ter plaatse mede te declen. Misschien doet zich daartoe de gelegenheid elders voor. Men vergunne mij, hier slechts het voornaamste te zeggen.
De bewijzen, die R. voor de echtheid van het tweede gedeelte van Jesaja aanvoert, laten zich tot drie groepen terugbrengen. De Schrijver bespreekt de historische getuigenissen, die van de vroegste tijden af voor de authentie zijn gegeven. 2) Vervolgens doorloopt hij Jes. 40-66, ten einde aan te wijzen, dat de auteur van dit gedeelte, evenzeer als de zoon van Amoz, ten tijde van den koning Hizkia in Palestina leefde: hij beschrijft met vele trekken den historischen toestand, die door het tweede deel heenschemert. 3) Ten slotte houdt hij zich met de taal en den stijl van de 27 laatste hoofdstukken bezig, om te doen gevoelen, dat wij hier den schrijftrant van Jesaja en

{==595==} {>>pagina-aanduiding<<}
van geen ander vinden 1). Aan deze laatste reeks van bewijzen zijn de meeste bladzijden toegewijd. Maar het toeval wil, dat voor de vraag in quaestie het tweede hoofdstuk, hetwelk den geringsten omvang heeft, verreweg het belangrijkste is.
De eerste klasse van bewijzen, de zoogenaamde historische getuigenissen (Hoofdstuk I.), heeft de minste waarde. Niet alsof men deze altijd ongebruikt zou moeten laten. Maar in dit bijzonder geval zijn de uitwendige bewijzen te zwak om zoo uitvoerig behandeld te worden. Ja, ware het bewijsbaar, dat bij ‘het geheele volk van Jerusalem en bij zijne aanzienlijkste, meest ontwikkelde en hoogstgeachte mannen uit den tijd van Hizkia even als bij de aan hen opvolgende geslachten geen zweem van verschil, geen schaduw van tegenspraak, geen schijn van twijfel aan de echtheid van Jes. 40-66 bestaan heeft’ 2); - maar de Hoogleeraar zelf heeft geen kans gezien om deze bewering te staven. Indien hij daartoe in staat was geweest, hij zou, ondanks die onwraakbare getuigenissen, meer dan welke niemand verlangen mocht, niet hebben kunnen schrijven wat hij zelf ronduit erkent, dat deze en andere historische getuigenissen ‘op zich zelven niet als afdoende bewijzen mogen aangemerkt worden’ 3). Of waartoe zooveel wantrouwen? Als wij zeker wisten, dat Hizkia met zijne grooten en zijn volk Jes. 40-66 gelezen en als het werk van Jesaja beschouwd had, zouden wij over de quaestie niet veel woorden meer behoeven te verspillen. Of wat zou ongerijmder zijn dan de stelling, dat een profeet in de ballingschap leefde, wiens profetieën reeds twee eeuwen vroeger bestonden? Axiomata bewijst en betwijfelt men niet.
Het feit is, dat de heer Rutgers hier eene stelling opwerpt, die hij zelf niet streng bewijsbaar acht. Hij heeft uit de eeuw van Hizkia geen ander getuigenis voor de echtheid van het tweede gedeelte kunnen vinden, dan dat van Jesaja zelven. Jammer bovendien, dat ook dit evenmin in de werkelijkheid bestaat als dat van den Schrijver van het koninklijk archief (het onde boek der Chronieken), dat van den profeet en priester Jeremia, dat van Cyrus en dat van den Schrijver der Chronieken, op welke de Hoogleeraar zich evenzeer beroept. Geen dezer mannen heeft inderdaad iets gezegd, wat voor het auteurschap van den

{==596==} {>>pagina-aanduiding<<}
zoon van Amoz pleit 1). Jezus, de zoon van Sirach, is de eerste, wiens woorden 2) bewijzen, dat hij dit bijbelboek in zijn tegenwoordigen vorm kende en aan Jesaja toeschreef. De vraag is alleen nog maar, uit welken tijd dit getuigenis dagteekent. Onze schrijver stelt het omstreeks het jaar 300 v.C.; maar zijne argumenten zijn in mijn oog niet sterk genoeg, om het gevoelen van Herzfeld en de Jong te ontzenuwen, volgens hetwelk Jezus Sirach eene eeuw jonger is. Stel echter, dat de Hoogleeraar gelijk heeft, wat bewijst een zoodanig getuigenis dan nog? Laat het waar zijn, dat men op het einde der 4de eeuw v.C. algemeen Jesaja's tweede deel aan hem toekende, wat doet dit af? Er waren dan toch al bijna twee en een halve eeuw sinds de ballingschap, en ruim 400 jaren sedert Hizkia verloopen, zoodat de traditie vrij spel had gehad. - Wat de schrijver voorts uit nog later tijd bijbrengt, is van nog minder belang. Ook zonder verdere discussie wil ieder gaarne gelooven, dat de Alexandrijnsche vertaling van het O.T. (die volgens R. in het midden der 3de eeuw v.C. voltooid was, maar welke anderen, m.i. op betere gronden, in haar geheel minstens eene eeuw later stellen) in het geloof aan de echtheid van het tweede deel geschreven is. En evenzeer is het wel mogelijk, dat Johannes de Dooper, Jezus en Paulus, het geheele Joodsche volk in de eerste eeuw van onze jaartelling, benevens al de Jerusalemsche professoren dezelfde meening gekoesterd hebben. Maar al die getuigen kunnen toch geenerlei gewicht in de schaal werpen, daar zij te jong zijn en de motieven voor hun oordeel niet mededeelen. Waarschijnlijk gingen zij af op de traditie, maar hoeveel ouder is die traditie dan zij? Niemand kan het zeggen. Zooveel is echter zeker, dat er geen historisch
getuigenis gevonden wordt, stellig en oud genoeg om ons te doen wankelen in ons geloof aan een tweeden Jesaja, als het zich om andere redenen aanbeveelt.

Is het aannemelijk? Maakt de lezing van het tweede gedeelte den indruk, alsof wij hier een godsman uit het tijdvak en de omgeving der ballingschap aantreffen? Ziedaar de vraag, die zich de Hoogleeraar in het tweede hoofdstuk ter beantwoording stelt.

{==597==} {>>pagina-aanduiding<<}
Ik behoef nauwelijks te zeggen, hoedanig zijn antwoord is. Jes. 40-66 doet zich aan hem voor als het geschrift van een profeet, die niet het minste wist van de geschiedenis van Babel sedert Hizkia - van de Babylonische landstreek, hare natuurlijke gesteldheid en voortbrengselen, - van de godsdienst te Babel en van de stad Babel zelve. Want had hij van een en ander kennis gedragen, hij zou, meent R., er niet van gezwegen, en geene onkunde daaromtrent ten toon gespreid hebben. Evenmin zou hij zijne beelden en beschrijvingen in dit geval alleen aan Palestina en nooit aan het land der ballingschap ontleend hebben. Zelfs meent de heer Rutgers plaatsen uit Jesaja's tweede deel te kunnen bijbrengen, waaruit zich ten stelligste laat afleiden, dat deze schrijver in eenen tijd en eene omgeving leefde, die aan Jesaja, den zoon van Amoz, herinneren.
Wij naderen hier inderdaad het groote punt in quaestie. Twee dingen tracht de Hoogleeraar te bewijzen, en hij doet dit met het hem eigene talent. Hij wil aantoonen, dat de hypothese der nieuwere critiek zich zoo min met de topographie als met de chronologie van het tweede gedeelte van Jesaja laat vereenigen. Op het laatste komt het natuurlijk het meest aan. Want stel zelfs, dat zich duidclijk liet aanwijzen, dat de auteur dezer 27 hoofdstukken niet in de stad Babel zelve gezocht moest worden, dan zou daarmede nog niets zijn uitgemaakt, dan alleen, dat men zich hem elders moet denken. Omtrent zijn leeftijd beslist dit niets. Het zou volstrekt zoo onwaarschijnlijk niet zijn, dat de profeet, wiens geschrift wij bespreken, in eene andere stad en streek van het rijk woonde dan men zich dat doorgaans heeft voorgesteld. Men heeft gewoonlijk gemeend, dat hij in letterlijken zin aan de stroomen van Babel ingekwartierd was. Maar hij kan even goed in eenige andere kolonie hooger op de dagen zijner ballingschap doorgebracht hebben 1). Want alles is waarschijnlijker dan dat iemand, die zich als een tijdgenoot der ballingen doet kennen, ongeveer twee eeuwen vroeger zou geleefd hebben.
Doch het is juist dit laatste, wat de heer Rutgers zeer ernstig betwist. De schrijver dezer hoofdstukken noemt geen enkelen koning van Babel, zegt hij. En ik geef dit gaarne toe; maar beweer slechts, dat daaruit voor de authentie niets volgt. Nahum noemt ook geen koning van Assyrië; toch heeft hij tegen

{==598==} {>>pagina-aanduiding<<}
Ninevé geschreven kort voor den ondergang der stad. Habakuk heeft Nebucadnezars naam ook moeten weten; toch noemt hij hem niet. Ik zou zeggen, dat het reeds opmerkelijk genoeg is, dat onze profeet den naam van koning Koresch of Cyrus weet; en dat hij liever van dezen bevrijder dan van de Babelsche verdrukkers gewaagde, spreekt eigenlijk van zelf. Als hij den naam van 's Heeren Gezalfde, den vorst der Perzen, ook niet genoemd had, zou het bezwaar van den heer Rutgers eenige kracht hebben, ofschoon het dan toch nog niet afdoende zou zijn. Maar daar hier de komst van Cyrus ter verlossing met zoo levendige kleuren wordt afgeschilderd, is de nieuwere critiek in haar recht, als zij zegt: deze profetieën kunnen niet van Jesaja zijn.
Ik weet wel, dat de Hoogleeraar en zijne geestverwanten deze redeneering nog niet zullen toestemmeu: ‘De redding door Cyrus’, behoort volgens hen ‘tot den toestand, die geprofeteerd wordt’, en mag dus hier niet in aanmerking komen. Doch dit is een onbillijke eisch en eene willekeurige distinctie, die zelfs niet in het kader van des Hoogleeraars redeneeringen voegt. Volgens hem wist Jesaja den naam van Koresch door een gezicht of door eene hoogere mededeeling. Dat zulk eene openbaring zeer gedétailleerd was, behoeft geen betoog. Eene bekendmaking van deze soort twee eeuwen voor de geboorte van den held is zonder wedergade in de geschiedenis. Intusschen, daar men zegt, dat bij God alles mogelijk is, zullen wij over de gebeurlijkheid van zoo iets niet twisten. Maar hoe laat zich dit wonder rijmen met de bewering (blz. 85-88), dat dezelfde godsman, aan wien God de verovering van Babel door Cyrus had bericht, niet zou hebben geweten van een hoogst belangrijken opstand, die eene sociale revolutie ten gevolge had? ‘De profeet’, zegt R. zelf, ‘spreekt altijd van Babel en de Chaldeën. Hij verbeeldde zich dus, dat de Chaldeën nog altijd de heeren van Babel waren. Deze man heeft niets gemerkt van den val en den ondergang der Chaldeeuwsche dynastie, die 17 jaren voor Babels verovering plaats greep!’
Ja, wel is dit zonderling! Volgens den Hoogleeraar wist dus de profeet van Godswege alles omtrent Cyrus, en werd hij door de ingeving voor dwaling gevrijwaard, wat dien vorst en zijne overwinningen betrof. Maar dezelfde God, die hem deze toekomst openbaarde, heeft niet verhoed, dat hij zich schromelijk vergiste omtrent eene revolutie, die aan de verovering van Babel

{==599==} {>>pagina-aanduiding<<}
vooraf ging en die, zoo ze plaats heeft gegrepen (?), haar krachtig in de hand werkte!? Wie kan dit in ernst gelooven?
Zie ik wel, dan hecht de schrijver in dit Hoofdstuk te veel waarde aan het argumentum e silentio, waarvan de critiek een zoo ruim gebruik niet mag maken. Zoo speelt men met een wapen, waarmede men zich zelven het meest verwondt. Jes. 40-66 kan, volgens R., niet van een balling te Babel zijn, omdat de profeet de dynastieën van dit rijk niet opsomt. Maar gaat deze redeneering op, dan mag men met nog veel meer recht beweren, dat het boek Daniël niet van een Babelschen balling kan wezen, omdat zijn schrijver Evil-Merodach en Nabonedus overslaat. Wil de heer Rutgers dit argument toelaten? Ik betwijfel het zeer. Maar waarom dan bezigt hij zelf bewijzen, die hij elders krachtig zou bestrijden? Immers nu zou ook op hare beurt de tegenpartij met het oog op Daniël kunnen zeggen: ‘Evil-Merodach regeerde wel kort, maar voor een Israëliet was de welwilleudheid, die deze koning aan Jojachin, den voormaligen koning van Juda, betoonde, niet onbelangrijk.... 1)’ ‘dus is het boek Daniël niet uit het tijdvak der ballingschap!’
Niet minder vreemd klinkt mij de eisch, aan den profeet gesteld, dat hij, wanneer hij in Babylonië leefde, alle voortbrengselen van dat land moest genoemd hebben. Zelfs Herodotus, die zich tot taak had gesteld, de gedenkwaardigheden van volk en stad en omstreken mede te deelen, heeft van eene menigte bijzonderheden met geen woord gerept. Wel spreekt deze, evenals Xenophon, van de palmen; maar de wilgen, die in Babylonië zeer talrijk waren 2), noemt hij niet. Ook hij maakt geen gewag van de naphta of petroleum 3), van den bever, den otter, het groote stekelvarken, den alligator, de faizanten, de flamingo's, de karpers en de brazems, die daar, volgens R., in overvloed waren. Neemt men nu in aanmerking, dat deze beroemde Grieksche geschiedschrijver Babylonië doorreisde om het in zijne eigenaardigheid te kunnen schetsen, dan verwondert het ons niet, dat de Israëlietische profeet nog andere bijzonderheden niet heeft vermeld, daar het zijn doel niet was, Babels topograaf te zijn. Hij had zonder twijfel meer kunnen mededeelen van hetgeen zijne oogen in den vreemde aanschouwden. Toch is het niet

{==600==} {>>pagina-aanduiding<<}
vreemd, dat hij het niet deed. Want hij was een echt Israëliet, die Babel met zijn geheele hart haatte, en die het alleen toesprak om het zijnen ondergang aan te kondigen. Veel liever dan met de vlakte tusschen Eufraat en Tiger en haren bewaterden, alluvialen grond, hield zijn geest zich bezig met de bergen en henvelen, de rotsen en rotskloven, de bergwegen en de spelonken, de dalen, valleien en beken zijns vaderlands of op den weg door de wildernis. Liefst verdiepte hij zich in de toekomst van dat volk, welks tijd vervuld en welks glorie aanstaande was. Waarom zou hij hen aan Babel herinnerd en het gevloekte land uitvoerig beschreven hebben, dat zij allen veel te goed kenden? Van Zion verlangden zij te hooren, naar Palestina richtte zich hun blik. De profeet zou zijne roeping niet verstaan hebben, als hij naar den eisch des Hoogleeraars gesproken had.
Men kan inderdaad aan de meeste der genoemde bezwaren geen gewicht hechten. Ook de vraag, hoe een Israëliet, die zoolang in Babylonië vertoefd had, nog zoo veel wist van Palestina, kan ons hier niet in verwarring brengen. Stel dat de profeet in 586 of in 581 weggevoerd en toen 20 à 25 jaren oud was, dan kon hij zich, waar hij zich later ook bevond, het land zijner geboorte zeer wel voor den geest roepen en er al zijne beelden en schetsen aan ontleenen. Bovendien was hij, gelijk ook de heer Rutgers opmerkt 1), door de lezing van vele oude geschriften, met de geschiedenis zijns volks zeer vertrouwd. De eenige vraag, die zich nog voordoet, is deze: wist hij van Babel volstrekt niets? stelde hij deze stad en hare omgeving, voor zoover hij van haar spreekt, geheel onjuist voor? Dit wordt hier, naar ik meen, veel te stellig beweerd. 't Is waar, dat de tweede Jesaja niet van palmen, maar wel van ceders en andere boomen spreekt; maar zoo dit onverklaarbaar in hem is, dan treft ditzelfde oordeel den zoon van Amoz, indien hij de schrijver dezer hoofdstukken is. Immers ook in Palestina was de palm zeer gezocht en in eere, zóó zelfs dat Jesaja er zijne beelden aan ontleende. 2) 't Is zelfs nog wel zoo begrijpelijk, dat een Israëliet er te Babel van zweeg, dan dat een bewoner van Palestina, die ze elders noemt, er hier niet van zou gesproken hebben. Evenzoo meent de Hoogleeraar, dat de tweede Jesaja meer van de gebakken steenen

{==601==} {>>pagina-aanduiding<<}
moest gewaagd hebben, die men te Babel, waar geen rotssteenen waren, uit klei vervaardigde. 't Verwondert mij, dat de heer Rutgers hier de beeldspraak, aan het behandelen der klei en het treden van het leem ontleend 1), zoo gansch en al heeft voorbij gezien. Ook de veldvruchten 2) en de visschen 3) zou de Hoogleeraar hier hebben teruggevonden, als hij aan enkele plaatsen zijne aandacht had gewijd. 4) Dat de Babylonische industrie aan onzen profeet niet onbekend was, blijkt uit zijne gewoonte om beelden te ontleenen aan ijzersmeden, goudsmeden, metaalgieters, timmerlieden, pottebakkers, en andere handwerkers, die Babylonië in overvloed gehad moet hebben. De handelswaren, die de Hoogleeraar opsomt 5), noemt ook de tweede Jesaja voor een goed deel: wierook 6), gehouwen steen 7), wol 8), goud 9), ijzer 10) en katoen 11) komen voor. Ja, wel verre van den ‘flauwen’ handel te vermelden, die lang vóór Nebukadnezar te Babel bestaan had 12), vermeldt de profeet de vele handelaars van Babel,
die zij (let wel!) van hare jeugd af gehad had 13). Dat hij de beroemde sterrewichelaars te Babel niet gekend zou hebben 14), is eene bewering, die door Jes. 47:13 wedersproken wordt; waarom is deze plaats door den Hoogleeraar verzwegen? Ook van de afgodsbeelden spreekt de auteur dikwijls; maar meestal bedoelt hij die der Israëlieten. De beelden in den tempel te Babel waren wellicht kostbaarder dan de afgoden, die hij beschrijft. Maar het is toch nog niet bewezen, dat alleen de Babyloniërs massieve afgodsbeelden hadden 15). In ieder geval stond de natio-
{==602==} {>>pagina-aanduiding<<}
nale eeredienst van Bel voor de vreemdelingen niet open; en daar de profeet Israëls afgoderij bestrijdt, hetzij die uit hunne vroegere dagen, hetzij degene, die zij in de ballingschap pleegden, zoo is het volstrekt niet vreemd, dat hij bij voorkeur hunne afgodsbeelden noemt 1). Is het ook niet opmerkelijk, dat hij de namen der ‘allerbekendste’ afgoden van Babel, Bel en Nebo kent? 2) Hoe kan Jesaja die in Hizkia's tijd geweten hebben? ‘Reeds de Assyriërs aanbaden deze goden,’ zegt de Schrijver 3). Het zij zoo; maar van waar wist de profeet, dat de Chaldeën dezelfde goden in hunnen tempel vereeren zouden? Hoe kende hij de afgodsnamen Meni en Gad 4), die
in Kanaän, voor zoover wij weten, nooit vereerd zijn? 5) De auteur toont waarlijk meer kennis van Babel gehad te hebben, dan wij van Jesaja zouden kunnen verwachten. Hij doelt gedurig op de groote rivieren, aan welke Babel gelegen was 6); op de scheepvaart 7) en misschien zelfs op den hoogen muur, die de stad omringde 8). Hij wist, dat Babel de zetel van wijsheid en wetenschap 9), maar tevens het centrum van weelde en onzedelijkheid 10) was. Hij noemt zelfs de verborgene schatten van Babel, die in geheime kelders verborgen lagen, en waarvan de traditie bij Herodotus 11) bewaard is gebleven.
Dit zijn toch geene kleinigheden, dunkt mij. Voor het verblijf van den profeet in de stad Babel zelve laat zich mijns inziens nog altijd veel zeggen. Toch is, ik herbaal het, hiervan de echtheid of onechtheid van het tweede gedeelte volstrekt niet afhankelijk. 't Is zeer wel mogelijk, dat een nader onderzoek gunstiger zijn zal voor de meening, dat de balling niet in of nabij de hoofdstad, maar in eene meer afgelegene kolonie woonde. Het boek van den heer

{==603==} {>>pagina-aanduiding<<}
Rutgers zal wellicht de verdienste hebben van de aandacht nog wat meer op dit vraagstuk te hebben gevestigd. Maar de leeftijd des profeets staat reeds nu vast. De vraag, of hij Jesaja, de zoon van Amoz, is, kan in vollen ernst niet meer gedaan worden. De feiten spreken te stellig en te duidelijk. Een prediker, die den ondergang van Babel als zoo nabij verkondigde, dat hij de stad toeriep: ‘ga door de rivieren, want gij zult niet langer beheerscheres der rijken genoemd worden;’ iemand, die Jerusalem niet meer de verlatene en het Joodsche land niet meer het verwoeste wil noemen, omdat het uur hunner herstelling geslagen heeft 1) - zoo iemand kan niet twee eeuwen vóór de ballingschap, hij moet in de ballingschap geleefd hebben.
Al wat tegen deze tijdsbepaling wordt ingebracht (blz. 78-82), mist dan ook alle bewijskracht Jes. 43:28 staat volgens den heer Rutgers en de Staten-overzetting te lezen, dat God de oversten des heiligdoms ontheiligen zal, en dat hij Jakob ten ban en Israël tot beschimpingen zal overgeven. In het oorspronkelijke echter eischt het verband de Hebreeuwsche vau conversiva, zoo dat wij aan het verleden te denken hebben (ik heb uwe heilige vorsten ontheiligd enz.) Jes. 57:1 staat wederom alleen in de Staten-overzetting, die de Hoogleeraar ook hier gevolgd is: dat de rechtvaardige weggeraapt wordt vóór het kwaad: in het oorspronkelijke staat: van wege het kwaad (misné, niet: lifné). Wat verder wordt bijgebracht, beslist even weinig, gelijk dan ook de Schrijver, die zijne scherpzinnigheid nergens verloochent, aan het einde dezer reeks van vóórexilische plaatsen ze zelf niet voor afdoende bewijzen wil gehouden hebben 2). Hij heeft terecht ingezien, dat ze van weinig beteekenis zijn.
De tijdsbepaling der nieuwere critiek is dus zeker. Nooit zal met goed gevolg uit den inhoud der godspraken iets anders kunnen worden afgeleid, dan dat haar schrijver leefde in de 6de eeuw v.C. en dat hij zijne tijdgenooten in het vreemde land heeft vertroost.

Dit resultaat wordt dan ook in het derde hoofdstuk mijns inziens niet omver geworpen. Wel toont de Hoogleeraar terecht aan, dat de tweede Jesaja enkele woorden en spreekwijzen met den zoon van Amoz gemeen heeft. Maar behalve dat die over-
{==604==} {>>pagina-aanduiding<<}
eenkomst niet zoo groot is, als ons de voorstanders der echtheid verhalen 1), is zij ook op zeer veel andere manieren verklaarbaar. Niets dwingt ons tot de hypothese van de identiteit; 't kan zeer wel zijn, dat de jongere auteur den ouderen profeet heeft gelezen en enkele gezegden van hem overgenomen heeft. Aan letterlijke navolging valt hier niet te denken, daarvoor ver schillen taal en stijl te zeer. Maar zelfs al ware de navolging groot, zou dit op het karakter van den tweeden Jesaja een ongunstig licht werpen? Zoo meent de Hoogleeraar, maar ik begrijp niet, waarom? Hij zelf zegt bij herhaling, dat Jeremia 2) en Zacharia 3) den eersten Jesaja hebben nagevolgd, zonder dit in hen af te keuren. Maar waarom heet dan nu onze balling karakterloos, wanneer hij een en ander uit den eersten Jesaja heeft overgenomen? Waarom mocht hij aan het boek van dezen godsman niet evenzeer ontleenen als aan de werken van Nahum en Zephanja, die hij ook gelezen heeft?
Maar, gelijk ik zeide, hij heeft niet eens zooveel met Jesaja gemeen als men misschien zou vermoeden. Reeds Delitzsch heeft er in der tijd opmerkzaam op gemaakt, ‘dasz wir hier mannigfach einem Wortgebrauche begegnen, der eine grosse Fortbildung der Sprache verräth’, en de heer Rutgers zelf geeft toe, dat de stijl in deze hoofdstukken eenigszins zachter, vloeiender en minder kort, scherp en gedrongen is dan in het eerste deel 4). Hij wil dit echter uit de verandering van het onderwerp verklaren. ‘Wie bestraft en waarschuwt en bedreigt, spreekt korter en scherper dan hij, die vertroost en bemoedigt en verblijdt.’ Dit is in het algemeen wel waar, maar op ons bijzonder geval niet van toepassing. Als de tweede Jesaja bestraft en waarschuwt en bedreigt - want ook hij slaat dezen toon in zijne troostredenen aan - dan is hij toch, om het zoo te noemen, pathetisch. En als de oudere Jesaja vertroost en bemoedigt en verblijdt - want ook zulke redenen zoekt men bij hem niet te vergeefs - dan is hij toch altijd zeer puntig en kernachtig. Zoo heeft men ook terecht opgemerkt, dat God bij den tweeden Jesaja altijd

{==605==} {>>pagina-aanduiding<<}
met zekere epitheta ornantia (meestal Hebreeuwsche deelwoorden) geschetst wordt. Altijd luidt het hier: ‘zoo spreekt Jehova, uw Schepper, Formeerder, Redder, Verlosser, Erbarmer, Trooster.’ Dit geschiedt in het eerste deel nooit, omdat de eerste Jesaja niet zoo breedvoerig is. De Hoogleeraar meent echter, dat Jesaja deze epitheta in het begin wegliet, omdat dit deel niet aan de vertroosting was toegewijd. Maar ook dit gaat niet op. Bij Jes. 11 en 12 zouden die vriendelijke, troostrijke epitheta even goed als in het tweede deel hebben gevoegd; ‘de Schepper en Formeerder’ zou God ook in het geheele eerste deel hebben kunnen heeten; evenzeer als hij omgekeerd H. 45:21 (in het tweede deel) de Rechtvaardige, en in beide deelen de Heer der heirscharen heet 1).
Zoo heeft de jongere profeet meer eigenaardigheden, die niet mogen worden voorbijgezien. Hoe dikwijls gebruikt hij de uitdrukkingen: alle vleesch, de einden der aarde, als niets (geacht of in zijne oogen) en nog enkele andere. Het verschil springt inderdaad in het oog. En ofschoon ik niet gaarne aan taal of stijl een hoofdbewijs voor zulke stellingen ontleenen zou, meen ik toch, dat de hypothese van een tweeden Jesaja, nu zij eenmaal op andere gronden berust, door dit verschil in taal en stijl zeer krachtig gesteund wordt.
Wat overigens de zuiverheid der taal betreft, ik geloof met den Hoogleeraar, dat daarop ook in het tweede gedeelte weinig valt af te dingen. Maar is dit onverklaarbaar in iemand, die misschien als volwassen man uit Palestina was gekomen en nog te midden van zijn eigen volk verkeerde? Zoo spoedig kan de taal toch niet ontaard zijn, dat men reeds omstreeks 550 v.C., of wil men, iets later, het Hebreeuwsch niet zuiver wist te schrijven. De ontaarding der taal begint eerst na de ballingschap; en zelfs Haggaï en Zacharia zijn, - ik meen niet wat hun stijl, maar - wat hun dialect betreft, zeer leesbaar. - Dat hier overigens een Ferzisch woord (Seganim) zou worden aangetroffen, gelijk door Knobel en anderen beweerd was, ontkent de Hoogleeraar ten stelligste. Voor zoover ik hierover oordeelen kan, heeft hij hierin evenals bij de Arameïsmen het recht aan zijne zijde. De Seganim komen ook elders nooit als Perzische, maar, in vereeniging met de Pacha's, als Chaldeeuwsche magistraatspersonen voor. Maar terwijl ik dit toegeef, blijf ik vragen: hoe kon Jesaja, de zoon van Amoz,

{==606==} {>>pagina-aanduiding<<}
dien Chaldeeuwschen titel weten? De heer Rutgers onderstelt, dat deze profeet dien naam had hooren noemen, toen de Babylonische legerhoofden met het Assyrische leger in Juda waren. Dit is echter een louter vermoeden, dat zich niet door waarschijnlijkheid aanbeveelt. Met de komst der Chaldeën te Babel zullen de beambten ook wel Chaldeeuwsche namen ontvangen hebben! In zoover blijft Seganim nog steeds een kenmerk van den Chaldeeuwschen tijd.

Doch ik gevoel, dat ik hier een terrein ga betreden, waarop weinig lezers mij lang zullen volgen, en dat hier ook niet in zijne volle lengte en breedte kan worden bewandeld. Het geschrevene is dan ook voldoende, om het werk van den Hoogleeraar Rutgers eenigermate te doen kennen. Niet alles, maar toch, naar ik meen, het voornaamste, wat dit werk bevat, is kortelijk aangewezen. Ook aard en strekking van het boek zijn, naar vermogen, in het licht gesteld. Dat Ref. zich met de resultaten niet vereenigen kan, omdat hem de gronden des Hoogleeraars te zwak schijnen, heeft hij van het begin tot het einde doen uitkomen. 't Zou mij echter leed doen, als iemand mij daarom verdacht hield van geringschatting van dit geschrift. Integendeel, ik wensch het boek in veler handen, want het heeft aanspraak op de kennismaking en de overweging van allen, die zich aan de quaestie gelegen laten liggen. Maar even rond als de geleerde Schrijver zijne overtuigingen uitspreekt, mogen wij de onze daarnaast plaatsen. Elk moet de waarheid naar zijn beste weten zeggen. Het is mij even onmogelijk, het tweede gedeelte van Jesaja aan den zoon van Amoz toe te schrijven, als het den heer Rutgers onmogelijk was, aan een tweeden Jesaja te gelooven. Doch niet alleen hieromtrent verschillen wij. Hij ziet in ons gevoelen gevaar voor de wetenschap, en bovenal voor de godsdienst. Ik meen daarentegen, dat het geloof blijft, wanneer men zich de thans verouderde begrippen over openbaring en ingeving uit het hoofd zet. Een man als Jesaja rijst in mijne schatting, nu ik weet, dat hij zijn tijd niet doorbracht met bespiegelingen over eene toekomst, die, ook zonder hem, wel voor het hare zou zorgen. Al de profeten van Israël worden grooter in ons oog, wanneer wij hen niet bij voorkeur beschouwen als ‘voorzeggers’, maar als mannen, in wie het geloof eene macht was en die aan de godsdienst hun leven wilden toewijden. En van God zelven begrijpt men meer, als men

{==607==} {>>pagina-aanduiding<<}
weet, dat hij zich voorheen niet anders dan thans openbaarde. Wij behoeven dan ook niet langer op Gods rekening te stellen inspiraties, die ten gevolge hadden, dat de profeten zich in de détails der toekomst vergisten. Want ook in dit opzicht maakt de tweede Jesaja geene uitzondering op den regel. Als hij de toekomst met gloeiende kleuren schildert, blijken straks Gods gedachten anders dan de zijne te wezen. Men heeft inderdaad nog te Jerusalem geschreid en getreurd, al had hij ook gemeend, dat de stem des geweens en der jammerklachten nooit meer gehoord zou worden 1). Nooit zijn er de menschen zoo fabelacbtig oud geworden, als zich na de woorden des profeets liet verwachten, dat ‘iemand als jongeling stervende honderd jaren oud zou zijn’ 2). Nooit zijn alle volken op paarden en wagens en op andere wijzen tot den heiligen berg naar Jerusalem gegaan, noch is alle vleesch gekomen om van nieuwe maan tot nieuwe maan en van den eenen tot den anderen sabbat den God van Israël dáár te aanbidden 3). Er zijn, die dit ‘geestelijk’ willen verklaren, of beweren, dat deze profetieën nog vervuld zullen worden. Doch men doet door het eerste de woorden geweld aan, en door het tweede geraakt men met Joh. 4:20, 21 in onverzoenlijken strijd. Kortom, men neemt dan zijne toevlucht tot kunstgrepen, die men overal elders beneden zich zou achten. Kan dit strekken tot handhaving van eene godsdienst, die slechts door de waarheid wil zegevieren?

Bergambacht, Juli 1866.
J.C. Matthes
HET MENSCHENOFFER IN ISRAEL, door Dr. H. Oort, predikant te Santpoort. Haarlem, A.C. Kruseman, 1865. Prijs ƒ 1.25.
Het is bekend dat, zoo niet bij alle, ten minste bij de meeste volken der oudheid de gewoonte bestond om menschen te offeren ter eere der Godheid. Zoo bracht Tyrus offers van dezen aard aan Melkarth, Moab aan Kamos, andere volken weder aan een anderen god.
Zouden de Israëlieten op dezen, zoo niet overal, dan toch bijna overal heerschenden regel een uitzondering hebben gemaakt? En dat, ofschoon wij bij alle hunne naburen, meer of minder met

{==608==} {>>pagina-aanduiding<<}
hen verwant, dat gebruik aantreffen? Moeten wij zelfs niet aannemen dat eens het menschenoffer een bestanddeel heeft uitgemaakt van de zuiver israëlitiesche godsvereering?
Vroeger, dat wil zeggen, zoo wat voor een 30tal jaren, werd deze laatste vraag, voor zoo ver men zich hierover in 't openbaar uitsprak, algemeen ontkennend beantwoord. Iets wat wel in den regel voortvloeide uit de beschouwing van Israël als een volk, dat met een bijzondere openbaring was begiftigd en uit voorliefde voor deze natie. Maar sedert is men begonnen een ander gevoelen te omhelzen, en er openlijk voor uit te komen.
Vooral belangrijk was in dit opzicht het in 1842 verschenen werk van den Nürnberger professor dr. F.W. Ghillanij: ‘die Menschenopfer der alten Hebräer;’ welks resultaten op het volgende nederkomen. Het menschenoffer maakte een voornaam bestanddeel uit van de godsdienst der oude Hebreën. Hun oorspronkelijke god, met wiens vereering dat offer was verbonden, was Molech en niet Jehovah; maar de laatste is in plaats van den eersten in hunne godsdienst binnen gesmokkeld. Zij echter, met hunne gansche ziel aan hun ouden god Molech verkleefd, wilden van den zich opdringenden Jehova en zijne vereering niets weten; terwijl de overleveringen van de Molechdienst bij hun nakroost tot heden zijn blijven bestaan en zoo ook de neigingen, met die vereering verbonden. De beschuldigingen van vele kinder- en andere moorden, van de vergiftigingen van bronnen, enz., in de middeleeuwen tegen de Joden ingebracht, waren dan ook niet ijdel. Ja! dezen kunnen nu nog van hun ouden trek naar menschenoffers zich niet vrijhouden.
Het valt, dunkt mij, niet moeielijk hieruit op te maken dat de schr. van genoemd werk niet geheel onpartijdig is te werk gegaan. En wie verwondert er zich over dat zijn boek tegenspraak vond? Tot hen nu, die tegen zijne beweringen opkwamen, behoorde een zekere rabbijn Löwengard, die in een boekje van niet meer dan 43 bladzijden, getiteld: Jehova, nicht Moloch, war der Gott der alten Hebräer, en waarin hij zich als een echte Jood, gloeiende van ijver voor het jodendom, deed kennen en het omvangrijke werk 1) van den Nürnberger hoogleeraar trachtte te weêrleggen.
Maar den naam van weêrleggen verdient het eigenlijk niet en

{==609==} {>>pagina-aanduiding<<}
is Ghillanij geenszins van overdrijving vrij te pleiten, aangaande zijn bestrijder moeten we getuigen, dat hij zeer oppervlakkig de zaak in kwestie heeft behandeld en dat aan zijn boekje weinig waarde kan worden toegekend; weshalve wij van zijn inhoud, ofschoon het weinig bekend schijnt te zijn en ook de schr., wiens werk wij hier willen beoordeelen, er slechts den titel van schijnt te kennen, geen verdere melding willen maken.

In weerwil van hetgeen door Ghillanij en anderen omtrent de menschenoffers in Israël was gezegd, vereischte dit onderwerp nog steeds nadere toelichting. Omtrent menige bijzonderheid, daarmede in verband staande, verkeerde men nog in het onzekere.
Het verheugde ons dan ook zeer, dat dr. Oort, wiens naam zulk een goeden klank heeft op het gebied van de hebreeuwsche letterkunde, dit onderwerp in behandeling heeft genomen en in de monographie, waarvan we aan het hoofd dezes den titel afschreven, daaromtrent zijn gevoelen heeft medegedeeld.
Vraagt men nu, hoedanig ons oordeel is over zijn boek? Wij aarzelen niet te verklaren, dat dit het beste is wat wij over genoemd onderwerp hebben gelezen en dat hij ‘werkelijk het onderzoek in deze allerbelangrijkste zaak een stap heeft vooruitgebracht.’
Doch wij willen deze onze uitspraak eenigszins rechtvaardigen. Wij gaan daartoe het een en ander uit en aangaande zijn werk mededeelen.

Tot de gebreken van Ghillanij's geschrift behoort - zoo als dr. Oort te recht opmerkt - dat ‘bij hem ten eenenmale de bepaling ontbreekt van wat men met den naam menschenoffer betitelen mag.’ Hiervan behoeft dr. O. niet beschuldigd te worden. Integendeel, hij vangt zijne beschouwing juist aan met het geven van zulk een definitie, ten einde zich zoo den weg te banen tot de beantwoording van de vraag: welke feiten in Israëls geschiedenis met den naam van menschenoffer mogen bestempeld worden?
‘Een menschenoffer noemen wij het ter dood brengen van een menschelijk wezen, niet omdat het schuldig is aan een of ander misdrijf, maar ter eere der godheid, hetzij om haar gunst te winnen, hetzij om haar toorn te stillen.’ Zie daar zijne bepa-
{==610==} {>>pagina-aanduiding<<}
ling. En omdat hij van dit beginsel uitgaat, zondert hij ook van de menschenoffers uit: ‘de voltrekking van een doodvonnis’; iederen ‘doodslag uit wraakzucht; de slachting die een overwinnaar aanricht, wanneer hij de bezetting eener veroverde stad over de kling jaagt.’ Hij rangschikt daarom ook niet onder die offers ‘strikt genomen’ het dooden van Sauls zonen, waarvan 2 Sam. XXI gewag wordt gemaakt. Deze toch werden als schuldigen ter dood gebracht. Want - en dit wordt door den schr. nader en zeer helder aangetoond en wat hij hier zegt is hoogst belangrijk - het israëlietische begrip van schuld en onschuld verschilde veel van het onze. En zoo wordt door hem meer van het menschenoffer onderscheiden.
Maar die zelfde definitie dwingt hem ook tot de erkentenis, dat werkelijk in Israël menschenoffers hebben plaats gegrepen. Hij brengt daartoe het bekende offer van Jephta.
Dit is echter, volgens hem, de eenige ‘opoffering van een geheel onschuldig mensch in de eerste eeuwen van Israëls bestaan’, waarvan het bericht tot ons is gekomen.
Maar nu is het de vraag: of er geen meerdere soortgelijke toen zijn gebracht en ook hoe het in later tijd daarmede is gegaan?
Hierbij moet men nu wel in 't oog houden, dat onder de menschenoffers ook het kinderoffer moet gerangschikt worden. Om die reden begint dan ook de schr., waar hij deze vragen beantwoordt, met de opmerking dat ‘wanneer wij van menschenoffers in den engsten zin des woords spreken, wij daarvan twee soorten in Israël aantreffen: dat, hetwelk volgens gelofte gebracht werd’ - hoedanig dat van Jephta was - ‘en het kinderoffer.’
En nu tracht hij aan te toonen, dat het offer van Jephta geenszins als ‘een alleenstaand geval’ mag beschouwd worden; dat het iets was, ‘hetwelk geheel in den geest des tijds viel,’ waarin het heeft plaats gegrepen; ja! dat ‘in het richtertijdvak,’ waartoe het behoort, ‘het brengen van een menschenoffer volgens gelofte een roemrijke daad werd geacht;’ en dat onder de koningen, die na de scheuring van 't rijk hebben geregeerd, zoowel in 't zuidelijke als in 't noordelijke deel, menschenoffers voorkwamen.
De schr. durft zelfs nog verder gaan, hij wijst aan dat mannen als Elisa en Micha niets afschuwelijks in zulke offers vonden; ja! hij beweert dat het menschenoffer ‘eenmaal een wettig bestand-
{==611==} {>>pagina-aanduiding<<}
deel heeft uitgemaakt van het orthodoxe Jhvisme, d.i. de vereering van Jehova, zoo als die door de geestelijke leidslieden des volks werd voorgestaan.’
En om dit laatste te bewijzen, beroept hij zich op Levit. XXVII, alwaar wij, naar zijn gevoelen, in vers 2 en 28 eene oude wet aantreffen ‘waarbij op vervulling der gelofte’ om Jehova een menschenoffer te brengen ‘werd aangedrongen.’ Immers moeten, volgens hem, de woorden in vers 2. ‘naar de schatting’ (
{== afbeelding 	==} {>>afbeelding<<}
    
), als zijnde geheel overbodig, uit den tekst worden weggenomen; zoodat dit vers oorspronkelijk luidde: ‘als iemand een menschengelofte 1) aan Jhvh beloofd heeft.’ En op dit vers volgde, zoo beweert hij, oorspronkelijk wat wij in vers 28 lezen: ‘alle 2) chérem 3), dien iemand aan Jhvh belooft, van al wat hij heeft, van mensch en dier en van zijne veldbezitting, zal niet verkocht en niet gelost worden; alle chérem is een allerheiligste voor Jhvh., alle chérem dien men belooft van menschen, zal niet worden los gekocht; hij zal sterven;’ terwijl hij de ‘menschengelofte’ vers 2 voor dezelfde houdt als de chérem, waarvan vers 28 sprake is. Weshalve hij dan ook tot de conclusie komt, ‘dat menschenoffers aan Jhvh in Israël niet slechts zeer gewoon waren, en ook
door profeten goedgekeurd werden, maar dat er zelfs een tijd is geweest, waarin een wetgever het noodig vond, er de hand aan te houden, dat die offers zonder verschooning gebracht en niet gelost werden.’
Maar tot het menschenoffer moet, zooals we zeiden, ook gebracht worden het kinderoffer, d.i. het offer der eerstgeborenen, hetwelk in karakter verschilde van de menschenoffers, waarop we pas de aandacht vestigden. ‘Terwijl toch’ deze ‘bij bijzondere gelegenheden, of volgens bepaalde geloften gebracht werden, is het eigenaardige der’ kinderoffers ‘dit, dat het ieders plicht werd gerekend zulk een offer te brengen.’ En dat nu werkelijk zulke offers in Israël zijn gebracht, wordt door den schr. verder bewezen.

{==612==} {>>pagina-aanduiding<<}

Hij doet namelijk zien, dat sedert de dagen van Achaz vele Israëlieten hunne kinderen hebben geofferd en dat ditzelfde gebruik niet alleen in 't zuidelijke, maar ook in het noordelijke rijk heerschte.
Maar ook hier gaat hij verder. Hij toont aan, dat het offer, waarvan we hier spreken, ‘gebracht werd door vereerders van Jhvh,’ en ‘dat het een deel uitmaakte van het Jhvisme;’ dat ‘een tijdlang verreweg de meerderheid der geestelijke leidslieden er vóór was, en het in Jhvh's naam is aangeprezen en voorgeschreven;’ 1) ja! ‘dat een wetgever in Israël de vreeselijke bepaling heeft gemaakt, dat ieder Israëliet, die zijn plicht deed, zijn oudste kind plechtig voor Jhvh verbranden moest.’
Die wet vindt hij Exod. XIII:12 (welke plaats uitvoerig door hem wordt besproken); terwijl hij, tot bevestiging van zijne gevolgtrekking daaruit afgeleid, verwijst naar Ex. XX:25, waar gezegd wordt, dat Jhvh eens aan de Israëlieten die wet tot hunne straf heeft gegeven en waar Exod. XIII:12 letterlijk wordt aangehaald.
Vraagt nu iemand met verwondering, hoe zulk een regelmatig kinderoffer of het menschenoffer, bij bijzondere gelegenheden volgens geloften gebracht, heeft kunnen bestaan? De schr. antwoordt hierop: ‘Wij vinden het menschenoffer schier overal; ten bewijze, dat het niet toevallig hier of daar, als het ware, uitgedacht is, maar dat het de noodzakelijke gevolgtrekking uit een algemeen verbreid beginsel was. Dat is ook zoo: het hoofdbe-
{==613==} {>>pagina-aanduiding<<}
ginsel waaruit het voortvloeide, was de verzoening der godheid door bloed. Was het bloed van dieren zoenmiddel, dan moest het bloed van menschen, als van kostbaarder wezens, nog krachtiger werking hebben. Ook in Israël nu was het bloed zoenmiddel (Lev. XVII:11), en dezelfde gevolgtrekking lag dus bij hen ook voor de hand. Dat deze hun niet vreemd was, bewijst het woord vàn Micha, die het offer van een eerstgeboren zoon stelt boven dat van dieren en olie 1); en dat het menschenoffer met hunne geheele denkwijs overeenstemde, bewijst hunne beschouwing van den chérem, waarin zich de gedachte aan strafoefening paarde met die van offer; ja; dat bewijst het geheele oud-israëlietische strafrecht, hetwelk gegrond was op het denkbeeld, dat de gemaakte schuld door menschenbloed werd gezoend.’

Toen wij een beknopt overzicht gaven van Ghillanij's boek, deden wij opmerken dat hij Molech als den oorspronkelijken God van de oude Hebreën beschouwt.
Derhalve moet naar zijn gevoelen het woord Molech als een eigennaam worden opgevat en wel als de naam van een God, door de oude Hebreën vereerd. Anderen zijn ook van oordeel, dat het de naam van een God was, maar zij meenen dat daarbij gedacht moet worden niet aan een israëlietischen, maar aan een uitheemschen God; terwijl de meesten hem houden voor denzelfden als Milkôm of Malkâm, den God der Ammonieten.
Zijn deze laatsten daarbij in hun goed recht, dan moeten wij aannemen, dat er tweeërlei godsvereeringen, waarbij ‘kinderoffers werden gebracht, naast elkander’ in Israël ‘hebben bestaan;’ daar ‘zij’ toch ‘in het Jhvhisme te huis behooren.’
En werkelijk er komt in het O.T. meer dan eene plaats voor, waar bij de vermelding van het verbranden der kinderen wordt toegevoegd ‘voor den Molech (
{== afbeelding 	==} {>>afbeelding<<}
    
); terwijl volgens de lezing, welke, zoo als de schr. aantoont, de eenig ware schijnt te zijn, en die wij in de syrische overzetting aantreffen, in 2 Kon. XXIII:10 wordt getuigd dat ‘Josia het tofeth verontreinigde, hetwelk in het dal van ben-Hinnom’ was, en dat ‘de koningen

{==614==} {>>pagina-aanduiding<<}
van Juda gemaakt hadden, opdat iedereen zijn zoon of dochter zou verbranden voor den Molech.’
Maar nu wordt uitvoerig en duidelijk door den schr. aangetoond - en 't behoort niet tot de geringste verdiensten van zijn arbeid - dat wij bij die uitdrukking ‘Molech’ in het O.T. volstrekt aan geen eigennaam te denken hebben, - iets wat reeds hieruit blijkt, dat het lidwoord er voor staat en dat zij geenszins den God der Ammonieten aanduidt, maar dat de molech, zooals uit Amos V:26, z.i., waarschijnlijk is, eenvoudig de naam was van een beeld, waarin het kinderoffer ter eere van Jhvh gebracht werd; welke benaming ‘later uit misverstand voor den naam van een anderen God is gehouden.’ Dat beeld stelt hij zich voor als een manneubeeld met een stierkop, hetwelk de handen uitgestrekt hield, met den rug er van naar den grond, zoodat het kind, dat er opgelegd werd er afrolde en in eene kolk vol vuur viel.’ Iets wat hij opmaakt uit eene teekening, door Diodorns Siculus van een puniesch beeld gegeven, in verband met 't geen van andere dergelijke beelden in phoeniciesche volkplantingen wordt vermeld 1). En de offers ‘voor den
molech,’ waarvan in het O.T. wordt gesproken, waren, volgens hem, geene andere dan die aan Jhvh gebracht werden.

Nadat de schr. alzoo heeft aangetoond, dat het menschenoffer niet slechts onder de Israëlieten heeft bestaan, maar zelfs een deel van het orthodoxe Jhvisme heeft uitgemaakt en hoe wij over den naam Molech hebben te denken, levert hij nog aan het slot eene geschiedenis van het menschenoffer in Israël. ‘De beschouwingswijze over’ dat offer ‘is’ toch onder de Israëlieten ‘niet altijd dezelfde geweest. Er is, ook gedurende den tijd, dat

{==615==} {>>pagina-aanduiding<<}
het onder de geestelijke leidslieden des volks ijverige voorstanders vond, in die gewoonte een verloop te zien; bepaaldelijk aangaande het kinderoffer is het hoogst belangrijk op te merken, hoe het langzamerhand in zwang is gekomen.’
Wat nu den ontwikkelingsgang van het menschenoffer in het algemeen betreft, het gevoelen van den schr., dat ook door hem wordt gemotiveerd, komt hierop neder. De oorsprong van 't gebruik, om een mensch ter eere der Godheid te offeren, is onzeker. Echter is het waarschijnlijk, ‘dat het’ reeds ‘een bestanddeel uitmaakte van de godsvereering of vereeringen, die de kinderen Israëls hadden, voordat door Mozes het Jhvisme hunne nationale godsdienst werd;’ terwijl ‘er geen reden is om te veronderstellen, dat Mozes in naam van Jhvh. de wet daartoe gegeven heeft;’ daar toch ‘de algemeenheid van het gebruik onder allerlei volken het bezwaarlijk maakt, het ontstaan dezer gewoonte aan de werkzaamheid van een wetgever toe te schrijven;’ en ‘het gewis uit Israëls volkskarakter en denkwijze even natuurlijk voortvloeide, als dit het geval was bij de Kanaänieten, Moabieten en andere, met Israël meer of min verwante, stammen.’ Maar evenmin moet aan Mozes worden toegeschreven, de wet, die wij Levit. XXVII, hierboven 1) aangehaald, ontmoeten, en waarbij het gewoonterecht om een menschenoffer te brengen werd gehandhaafd. Deze wet is van veel later dagteekening, en ‘verplaatst ons in een tijd, toen’ dat ‘oude gewoonterecht verslapt was, de Israëliet het daarmede zoo naauw niet nam en lichtvaardig was in het breken van zijne gelofte.’ Dit ergerde ‘den wetgever, wiens stelregel’ was: ‘belofte maakt schuld; heeft iemand een menschenleven beloofd, dan moet hij dien mensch ook offeren.’ Daarom vaardigde hij ook die wet uit - eene ‘wet, die denzelfden geest ademt als Num. XXXV:30, 31, 33, 34, waarbij op de volbrenging der bloedwraak aangedrongen, en de lafheid van zich te laten afkoopen gelaakt wordt.’ Die tijd nu, waartoe die verslapping behoorde, en waarin die
‘pogingen zijn aangewend om het volk zijne roeping te doen gevoelen,’ was de tijd, waarin Samuel leefde. Immers dit komt geheel met zijn geest overeen. Te recht zegt toeh de schr.: ‘Dit is het eigenaardige van Samuels werkzaamheid; dit zijne groote verdienste, dat hij, toen Israël

{==616==} {>>pagina-aanduiding<<}
verscheurd was door innerlijke twist, en onderdrukt door allerlei vijanden, getracht heeft het volk rondom de onde heiligdommen te herzamelen en het godsdienstig leven weder aan te wakkeren. Sainuel heeft eene wanhopige poging gedaan om, met versmading van nieuwe instellingen, zooals de koninklijke waardigheid, het volk sterk te maken door de kracht zijner voorvaderlijke inzettingen. Samuel was de vijand van alle laauwheid, omdat deze Israël ten val bracht. In zijn mond passen die bloedige wetten, waarover wij handelen. Wanneer hij het volk richtte te Mizpa (1 Sam. VII:6), dan drong hij zeker aan op vervulling van alle geloften en bestrafte iedere overtreding. De geschiedenis van dien tijd toont ons ook die bloedige gestrengheid. Zoolang Samuel heerscht, stroomt het menschenbloed. Op groote schaal wordt de chérem toegepast (1 Sam. XV), waarvan wij overigens alleen in Jozua's dagen lezen, en die later ook op die wijze niet weder voorkomt. Met eigen hand houwt hij Agag tot Jhvh's eer in stukken. Van zijn kweekeling Saul staat ijver, zelfs, zooals een volgend geslacht oordeelde, te ver gaande ijver in het uitvoeren van den chérem over de Kanaänieten opgeteekend (2 Sam. XXI); en zoolang hij Samuels leerling was, roeide hij te vuur en te zwaard heidensche praktijken uit (1 Sam. XXVIII:9). Hoe stipt Saul, in het begin zijner regering, toen hij dus nog onder Samuels invloed stond, in het vervullen van eene gelofte was, toont ons zijn voornemen om Jonathan te dooden, dewijl hij een bezworen verbod overtreden had. De strafoefening, door de Gibeonieten aan Sauls zonen voltrokken, is geheel in Samuels geest, al was zij ook wraakneming over eene daad, die zeker door hem was goedgekeurd.’
En wat aangaat het kinderoffer?
Volgens den schr. moet het gebruik daarvan tot veel later tijd gebracht worden, dan dat van het menschenoffer volgens gelofte. Bestond het laatste reeds ‘toen Israël een volk werd, de bloeitijd’ van het eerste ‘is de eeuw van Achaz, Hizkia en Manasse.’ Dat nu de gewoonte van het offer der eerstgeborenen van jonger dagteekening is, wordt ook door hem aangetoond; waarbij hij de gansch niet gemakkelijke vraag beantwoordt: tot welken tijd moet gebracht worden wat wij Exod. XIII:1-16 lezen, waar de bekende wet aangaande het kinderoffer wordt aangetroffen. Hij wijst hier aan, dat dit gedeelte van den Pentateuch

{==617==} {>>pagina-aanduiding<<}
bestanddeelen van verschillende en wel van drie onderscheidene leeftijden bevat. Het voorschrift aangaande de toewijding der eerstgeborenen vers 2 1) is, volgens hem, uit Samuels tijd afkomstig. Wordt deze verordening vers 3-10 ‘in verband gebracht met het feest der ongezuurde brooden, dat was in Samuels tijd nog niet het geval;’ maar behoort waarschijnlijk tot den tijd van Asa; waarin ‘het gewoonte werd om op het feest van Abib 2) een zinnebeeldige wijding aan het oudste kind toe te dienen; iets wat ontwikkeling’ was ‘van de bepaling, in Samuels dagen gegeven.’ Eerst later echter - op het eind van Josaphats regering, omstreeks het jaar 894 - ‘werd het gaandeweg plichtmatig en verdienstelijk gerekend, dat de Israëliet zijn oudste kind, zoon of dochter, offerde’; ofschoon reeds vóór dien tijd het kinderoffer veelvuldig zal gebracht zijn. De wet vers 11, 12, 3) 14-16 is dan ook niet tot den tijd van Asa, maar tot latere dagen en wel tot die van Achaz te brengen 4).

{==618==} {>>pagina-aanduiding<<}

Diezelfde Achaz bouwde het tofeth, de plaats dicht bij den vijver Siloa, aan de O. zijde van het dal ‘van den zoon van Hinnom, dat zich langs de Z. zijde van Jeruzalem uitstrekte, waar sedert Achaz' dagen, openlijk ter eere van Jehova, vele eerstgeborenen geslacht en verbrand werden.’
Wat den tijd na de regering van Achaz betreft: het is mogelijk, dat Hizkia het kinderoffer goedgekeurd heeft, doch dit is niet zeker; maar van Manasse weten wij dit bepaald. Hij offerde toch zijn eerstgeborene. Ja! onder hem, gelijk ook onder Amon, was 't gebruik van dergelijke offers veelvuldig. Ze zijn ook door Josia in de achttien eerste jaren zijner regering niet weggenomen. Toen ‘rookten’ nog ‘de altaren in het tofeth.’ Maar deze koning van Juda heeft na dien tijd het tofeth ‘vernield’ en dit ‘voor godsdienstig gebruik ongeschikt gemaakt door het in te richten voor begraafplaats.’ Dat tofeth is niet weder opgebouwd, maar 't kinderoffer echter hiermede niet gevallen. Maar ‘sedert Josia’ is ‘de openbare meening’ daaromtrent geheel veranderd.
‘Na de ballingschap werd het menschenoffer in het algemeen, en dus vooral het offer der eerstgeborenen, afgeschaft.’ ‘Het onzuivere beginsel,’ echter waaruit het voortvloeide: ‘God kan door geschenken en vooral door bloed verzoend worden’ is met het kinderoffer zelf niet vernietigd. Dit bleef bestaan ook na de ballingschap. Ten minste ook na dezen tijd ‘bleef het leidend denkbeeld der Israëlieten: God moet door geschenken,’ en dat waren ‘nu niet meer bloedige giften, maar “goede werken,” tienden en reinigingen, sabbathsviering en gebeden verzoend worden; in een woord, de fariseesche gerechtigheid was er nu de vrucht van.’ Maar toch is ook dat beginsel overwonnen. Te weten ‘toen Jezus van Nazareth de hongerenden en dorstenden zalig prees en zijne volgelingen leerde bidden; onze Vader, die in de hemelen zijt! Vergeef ons onze schulden, gelijk wij vergeven onzen schuldenaren.’

Ziedaar een, naar wij meenen nauwkeurig verslag van hetgeen het boek van Dr. Oort hoofdzakelijk behelst. Is er niet uit gebleken, dat zijn arbeid als hoogstbelangrijk mag beschouwd worden en dat wij er niet te veel van gezegd hebben?

{==619==} {>>pagina-aanduiding<<}

Niettegenstaande ons gunstig oordeel kunnen wij echter van zijn werk geen afscheid nemen, zonder eene aanmerking hierbij te voegen. Wij zouden die met nog eenige weinige kunnen vermeerderen; maar deze betreffen slechts bijzonderheden van ondergeschikt belang, - om welke reden wij ze onvermeld willen laten.
Wij zouden hem namelijk wel willen vragen: of hij zich niet op een zeer gewichtig punt in zijn boek aan inconsequentie heeft schuldig gemaakt. Het kan zijn, dat we ons bedriegen, maar mij dunkt in sommige gedeelten van zijn geschrift (zie bl. 31 en verv., 112) rangschikt hij het offer, dat chérem heette, onder de menschenoffers; maar elders spreekt hij er zoo over, dat wij tot het tegenovergestelde moeten besluiten. Immers bl. 22, verv. zegt hij: ‘uit de eerste eeuwen van Israëls bestaan hebben wij slechts één bericht aangaande de opoffering van een geheel onschuldig mensch, dat omtrent Jephta's dochter.’ En als we dit in verband beschouwen met het voorgaande, dan blijkt er uit, dat volgens den schr. de chérem-ofters, uit die eerste eeuwen, waarvan wij bericht hebben, geen offers waren van ‘geheel onschuldige menschen,’ maar van menschen, die t.m. eenigermate schuldig waren. Maar dan vallen ze ook niet onder de rubriek menschenoffers, volgens de bepaling door den schr. zelven voorop gesteld 1). En wat zegt hij bl. 49? Nadat hij gesproken heeft van de beschouwing van den chérem in Israël, merkt hij op dat ‘zich daarin de gedachte aan strafoefening paarde met die van offer.’ En wat bl. 20? ‘Het middenbegrip tusschen strafoefening en menschenoffer was dat van chérem.’ Moet de chérem ook als strafoefening worden beschouwd, we zeggen wederom: dit offer was, volgens de definitie door den schr. zelven daarvan gegeven, geen menschenoffer.
Ook dit zouden wij met stilzwijgen zijn voorbijgegaan, indien niet juist op Lev. XXVII:2, 28, alwaar, zooals hij zelf beweert, van den chérem wordt gesproken, door den schr. beroep was gedaan om aan te toonen, dat het menschenoffer eenmaal een wettig bestanddeel van het orthodoxe Jhvisme heeft uitgemaakt en dit niet door hemzelven het sterkste bewijs daarvoor was genoemd. Mag nu de chérem geen menschenoffer in de beteekenis door den schr. zelven aan dit woord gegeven worden geheeten, dan vervalt daarmede ook geheel de kracht van dit

{==620==} {>>pagina-aanduiding<<}
gedeelte zijner argumentatie. En hij zal mij moeten toestemmen dat dit geenszins van gewicht ontbloot is.
Wij hopen dan ook, dat hij, indien hij over de noodzakelijkheid eener tweede editie van zijn boek zich zal verheugen - iets waarover wij ons zeer zouden verblijden - dan van deze onze opmerking, die we alleen uit belangstelling in het gewichtige onderwerp door hem besproken in 't midden gebracht hebben, notitie zal nemen.
Voorts wenschen wij hem van harte lust en kracht toe om mede te arbeiden aan de schoone taak: over Israël en zijne geschiedenis meer en meer licht te doen opgaan.
Olst.
H.E. Stenfert Kroese.

III. Genees-, Wis- en Natuurkunde.

DE CHOLERA en de openbare gezondheids-regeling in Nederland, door M.J. Godefroi, Med. Doctor, Ridder der orde van de Eikenkroon, Lid van den geneeskundigen raad van Noord-Brabant en Limburg. 's llertogenbosch, Gebr. Muller, 1866. Kl 8o., 28 bl. Prijs ƒ 0,30.
Uit bovenstaanden titel zal men gereedelijk het verband kunnen opmaken, waarin de beide daarin genoemde onderwerpen door den schrijver beschouwd worden. Zoo iets, dan is inzonderheid het heerschen van epidemische ziekten, waardoor duizenden menschenlevens bedreigd worden, in staat, de noodzakelijkheid van het vaststellen en getrouw opvolgen van gepaste gezondheids-maatregelen aan te wijzen. De heer Godefroi vond daarom in de thans wederom, zoowel met buitengewone hevigheid als in groote uitgestrektheid heerschende, Aziatische volksziekte, die sedert 1332 weder voor de vierdemaal, een groot deel van ons werelddeel en van ons vaderland teistert, eene allezins gepaste aanleiding, om over de hooge noodzakelijkheid der openbare gezondheidsregeling, als het voornaamste hulp- en voorbehoedmiddel tot betengeling van dien geduchten en verraderlijken vijand, meer opzettelijk te handelen. Van die taak heeft de schrijver zich loffelijk gekweten door het in sterk sprekende voorbeelden te doen uitkomen, hoe veel er nog, in de meeste steden en dorpen van ons vaderland, aan eene behoorlijke toepassing van 't geen door de gezondheidsleer wordt voorgeschreven, ontbreekt. Men denke aan den nog bijna overal gevorderden toevoer van goed drinkwater, aan de gebrekkige of geheel ontbrekende maatregelen tot verwijdering van onreinheden, aan de slechte inrigting van

{==621==} {>>pagina-aanduiding<<}
vele woningen, de groote opeenhooping van menschen in naauwe stegen en sloppen, en wat hier meer zou kunnen genoemd worden. De opheffing en verbetering van deze en andere nadeelige invloeden kan echter niet aan het goedvinden van particulieren worden overgelaten, maar daarin moet, dewijl het algemeene belangen geldt, door wettelijke bepalingen voorzien worden. Het maken van zoodanige verorderingen is, volgens art. 135, 179 en 205 der gemeente-wet, aan de gemeente-besturen opgedragen, doch deze moeten, naar het oordeel van den schrijver, geacht worden niet de noodige kennis te bezitten van al hetgeen tot eene goede gezondheidsregeling behoort. Hij houdt daarom de benoeming van gezondheids-commissiën in alle steden, waar zij nog niet bestaan, voor eene hoogst wenschelijke zaak. Nog beter en doeltreffender zal het evenwel zijn, dat in die behoefte aan bepaalde voorschriften en verordeningen ten opzigte van den openbaren gezondheidstoestand door eene Landswet, in navolging van Frankrijk en Belgie, of van de door het Engelsche Parlement onlangs goedgekeurde Sanitary Act voorzien worde. Daardoor alleen zal er gelijkvormigheid en zamenwerking in de noodige verordeningen en in derzelver behoorlijke handhaving kunnen plaats hebben. Dat ook onze hooge regering thans in die zienswijze deelt, mag uit sommige gebeurtenissen van den laatsten tijd, zooals uit het commissoriaal maken van de zaak van het drinkwater, uit de laatstelijk aangenomen wet op het afmaken van ziek vee, uit de reeds vroeger gemaakte bepalingen aangaande de inrigting der schoollocalen, en uit de werkzaamheden, die bij de nieuwe geneeskundige wet aan het geneeskundig staatstoezigt zijn opgedragen, met grond worden afgeleid. Wij hopen daarom, dat de verschillende, op de belangen der volksgezondheid betrekkelijke, plaatselijke verordeningen, die tot hiertoe geldende zijn en ook aanvankelijk groot nut gesticht hebben, spoedig door eene algemeene, het geheele gebied der
openbare gezondheidsregeling omvattende, rijks wet zullen vervangen worden. Dat men daardoor op de autonomie der gemeenten geene onbillijke inbreuk maken zal, blijkt uit art. 151, waarin wij lezen: ‘De bepalingen van plaatselijke verordeningen, in wier onderwerp door eene wet, een algemeenen maatregel van inwendig bestuur of eene provinciale verordening wordt voorzien, houden van regtswege op te gelden.’
L.
S.

{==622==} {>>pagina-aanduiding<<}

HANDBOEK VAN DE THERAPIE DER UTERUS-ZIEKTEN, door Dr. Edward John Tilt. In het Nederduitsch bewerkt door U.J. Huber, Med. et Art. Obstet. Dr. te Leeuwarden. Leeuwarden, Hugo Suringar, 1866, 8o, bl. 236. Prijs ƒ 2.50.
Het onder bovenstaanden titel uitgegeven werk is van een al te speciëelen geneeskundigen inhoud, en heeft te zeer betrekking tot een zoodanig gebied van wetenschap, als niet wel voor een gemengd publiek van niet geneeskundige lezers en lezeressen besproken kan worden, dan dat wij daarvan een geregeld verslag in dit tijdschrift zouden kunnen geven. Dit aan de geneeskundige tijdschriften overlatende, wil steller dezes alleen de twee hoofdaanmerkingen mededeelen, die hij meent op het werk van den schrijver en op den daaraan door den vertaler besteden arbeid te moeten maken.
Wat eerstgenoemden betreft, is het te betreuren, dat hij alleen over het therapeutisch gedeelte van zijn onderwerp gehandeld en het pathologische, dat van oneindig grooter gewigt is, geheel heeft uitgesloten.
Ten opzigte van den vertaler, moet het betwijfeld worden, of hij wel voor de taak, die hij op zich nam, behoorlijk berekend was. Tot eene proeve kunnen de twee volgende zinsneden (bl. 2) dienen: ‘De eigenlijke oorzaak, waarom de kennis der vrouwenziekten nog zoo weinig gevorderd is, is voorzeker deze, dat het eene geslacht door vorming en aanleg het lijden, dat alleen het andere geslacht moet dragen, kan waarnemen en leeren kennen. Wanneer echter ook vrouwen, even als mannen, doctoren werden, dan toch moesten nog de mannen door het zwakkere geslacht geraadpleegd worden, tot dat de betrekking tusschen beide geslachten verandert en de mannen niet meer als hoog begaafde individuën door de vrouwen beschouwd worden.’

L.
S.
ZANGERS DER NATUUR. Vrij bewerkt naar Ad. en K. Müller. Door C. de Gavere, Doctor in de wis- en natuurkunde. Met acht platen. Groningen. J.B. Wolters. 1866. 8o. Prijs ƒ 2,50.
Een goed gedrukt boekdeeltje van 132 bl. in groot 8o. met gekleurden omslag, waarop aan de eene zijde verschillende vogels, aan de andere zijde een sentimenteel boschpartijtje, zoo het schijnt bij avondlicht, afgeteekend is, en met acht houtsneêplaten, (daarop zijn voorgesteld de Nachtegaal, de Zanglijster, de

{==623==} {>>pagina-aanduiding<<}
Leeuwrik, het Zwartkopje, het Roodborstje, het Winterkoninkje, de Putter en de grauwe Klauwier), zulk een boekdeeltje zal waarschijnlijk wel koopers vinden. Het is mijn oogmerk dan ook niet, den uitgever in zijne onderneming te bemoeijelijken. Van hem is, volgens de voorrede des vertalers, het denkbeeld ‘dezer nederlandsche bewerking’ uitgegaan. De duitsche schrijvers van het boekje verdeelen de zangvogels in oorspronkelijke zangers en in potpourri-zangers of navolgers. Zoo zou men ook de boeken in die, welke van schrijvers oorspronkelijk uitgaan en die, welke hun ontstaan aan boekhandelaars verschuldigd zijn, kunnen verdeelen, en de vrije bewerking van dit duitsche boekje in ons vaderland, behoort tot de tweede afdeeling.

In eene inleiding wordt iets over de stemwerktuigen der vogels gezegd. Hetgeen daarover wordt medegedeeld, is echter niet geheel naauwkeurig of duidelijk, en wanneer op bl. 5 het onderste strottenhoofd ‘tweede stemorgaan’ wordt genoemd, zou men meenen, dat de stempleet (‘die - ik haal hier woordelijk aan, - ‘ook wel bovenste strottenhoofd heet’) mede een stemorgaan was. De daarbij gevoegde figuren, die in den tekst gedrukt zijn, kunnen wij niet prijzen. Beter zijn de boven genoemde vogels op de afzonderlijke hoofdsneêfiguren, voorgesteld, hoezeer aan den eigenaardigen vorm der bekken niet genoeg zorg is besteed, en die van den Nachtegaal b.v. veeleer gelijkt op dien van een Haverkneu.
Tot eene enkele proeve van de behandeling en van den stijl diene het volgende: ‘En evenzeer als vooral dichters en toonkunstenaars ons den geest des menschen openbaren, evenzeer uit zich in het lied van den vogel de scheppende ziel der natuur; dat lied is de onzichtbare adem, waardoor deze [d.i. de vogel] op de schoonste en meest rechtstreeksche wijze zijn leven openbaart.’ bl. 2. Wat al openbaringen!
J. v.d. Hoeven.






{==624==} {>>pagina-aanduiding<<}

Buitenlandsche letterkunde.

Losse schetsen.


Brieven over Engeland, van Louis Blanc.

Opmerkelijk is 't, dat in den jongsten tijd zoo vele Fransche letterkundigen, zoowel aan de bestudering en beschrijving van het Engelsche volkskarakter, als aan de vertolking van voortbrengselen van de letterkunde dier natie, met zekere voorliefde hun onderzoek en hun pen hebben gewijd. Men denke b.v. aan Henri Taine's doorwrochten en veel-omvattenden arbeid 1); aan de overzetting van Shakespeare door Charles Hugo, zoon van den beroemden balling, welke laatste intusschen misschien beter had gedaan, zijn eigen (op eenige uitzonderingen na) tamelijk bombastisch boek over den vermaarden Brit, uit Hauteville-house niet ter perse te zenden; aan zoo menige belangwekkende studie van Alphonse Esquiros; aan de, mede in de Revue des deux Mondes opgenomene, niet zonder talent gecompileerde uittreksels uit de nieuwste engelsche Roman-litteratuur, van Forgues, enz. enz.
Voor een deel (en zulks geldt inzonderheid van het boek welks titel ik hierboven afschreef), ontvangt de Britsche natie op deze wijze eenigszins met woeker terug, hetgeen zij in den regel zoo milddadig pleegt te schenken: te weten gastvrije opname van, ter wille van politieke zienswijs, gebannenen of uitgewekenen.

{==625==} {>>pagina-aanduiding<<}
Raakt soms bij een enkele dezer, gelijk b.v. bij Louis Napoleon, door den loop der tijden de herinnering aan het genotene wel eens meer of min in het vergeetboek (demoeratische gevoelens gedijen blijkbaar beter op Engelschen bodem dan op den keizerlijken troon van Frankrijk), over 't geheel genomen toch, getuigen de beide Hugo's en met name de hier door mij geïntroduceerde schrijver, heeft Albion over de aan zijn hart gedrukte Fransche radicalen geen gegronde reden tot klagen.
Louis Blanc! - Mij heugt zeer goed de tijd waarin die naam, hier te lande, niet dan met een zekere ontzetting werd uitgesproken. Men had toen pas de omwenteling van 1848 achter den rug, een catastrophe, welke, gelijk ieder weet, voor een goed deel door de pen van den bekwamen, voor het lot der arbeidende volksklasse met hartstocht in de bres gesprongen, tribuun, wiens opwindende: ‘Histoire de dix ans, 1830-1840,’ en ‘Histoire de la Révolution française,’ Tom. I en II, toen weinige jaren te voren het licht hadden gezien, was voorbereid; terwijl hij dan ook zelf op het tooneel der politieke gebeurtenissen, welke op de vlucht van Louis Philippe en de verdrijving van de dynastie van Orleans zijn gevolgd, eene werkzame, schoon over 't geheel weinig succèsvolle, rol heeft gespeeld. Ieder had destijds den mond vol van Communisme, Socialisme, roode Republiek en diergelijke onheilspellende benamingen. De ontstelde verbeelding van talloos velen in ons Vaderland (vooral van effektenhandelaars en kleine renteniers) was bevolkt met de bloedigste voorstellingen van volks-opstand, barricade-bestormingen en daaruit voortspruitende kannibalen-gruwelen, ter aanduiding van wier aanstoker en ophitser men in den regel huiverend heenwees naar den, in veler opinie als ‘bloeddorstig’ gebrandmerkten, Louis Blanc; - hetgeen De Génestet, toen nog student, aanleiding gaf tot het dichten van zijn geestig liedeken: Alarmisten, waarin, gelijk mijne lezers zich misschien herinneren, ook de navolgende versregels voorkomen:

Wie naar je praat wil luistren, 
Die ziet, enz.... 
 
...in al zijn zonen 
Al tijgeraartjes wonen 
En kleine Louis-Blancs. 


{==626==} {>>pagina-aanduiding<<}

Zoozeer gold destijds die eigennaam als de personificatie van den onbestemden inhoud van veler vreeze.
Zeventien jaren zijn sinds het toen gebeurde verloopen. En gedurende al dien tijd heeft het publiek omtrent den gevreesden democraat, die zich inmiddels als rustig burger te Londen met kalmen letterarbeid onledig is blijven houden, geen meer schrikwekkende dingen vernomen (indien het althans van de talrijke te Londen door hem uitgegeven boeken 1) en brochures geen kennis verkoos te nemen), dan dat er geregeld van tijd tot tijd, 't zij in de Frankfortsche Europe, 't zij in l'Etoile Belge, 't zij in het door Edmond Scherer geredigeerde Parijsche dagblad Le Temps, artikelen (bij wijze van ‘brieven,’ gericht aan de redactie dier bladen), van zijne hand verschenen, ware kunst-stukjes in hun soort, waarin een met smaak uitgelezen en in boeienden vorm gegoten schat van wetenswaardige bijzonderheden en beschouwingen, alle betrekking hebbende op Engeland's politiek, sociaal en huisselijk leven, door den geestvollen schrijver werd ten beste gegeven. Het zijn dèze artikelen, en wel die (want L. Blanc gaat er steeds mede voort) welke loopen over de jaren 1861-63, in twee boekdeelen samengevat en in het begin dezes jaars onder den titel van: Lettres sur l'Angleterre, te Parijs bij Lacroix, Verboeekhoven & Cie in het licht gegeven, voor wier aankondiging ik eenige oogenblikken uwe toegevendheid inroep. Liefst laat ik daarbij den schrijver zelven het woord voeren, overtuigd dat ik de aanbeveling van zijn arbeid aan geen bekwamer handen zou kunnen toevertrouwen, dan aan de zijne. Trouwens de Engelsche pers, in deze buiten twijfel de meest bevoegde beoordeelaar, is reeds niet achterlijk gebleven in het toezwaaien van overvloedigen lof aan deze brieven 2); een lof welke, in aanmerking genomen de vrijmoedige kritiek, welke Louis Blanc zich hier en daar veroorlooft en de ingeschapen, bijkans tot een spreekwoord geworden, naijver, welke ten allen tijde tusschen de beide natiën heeft geheerscht, misschien eenige opmerkzaamheid verdient. De Saturday-Review (het meest gelezene en meest ‘toongevende’ van alle Londensche weekbladen) verklaart, dat de door Blanc uitgedeelde berispingen over 't alge-
{==627==} {>>pagina-aanduiding<<}
meen van dien aard zijn, dat ieder Engelschman ze als juist en verdiend behoort te onderschrijven; terwijl the Athenaeum, mede met hooge ingenomenheid van deze Paper's gewagende, ze, zoowel om het degelijke van hun inhoud als wegens het losse en bevallige der inkleeding, eene plaats aanwijst nevens, zoo niet boven het voortreffelijkste wat van dien aard tot dusver door buitenlandsche schrijvers was geleverd. Met name kunnen zij (volgens genoemd blad) den toets der vergelijking met Heinrich Heine's: ‘Englische Fragmente’ 1) best doorstaan; want, volleerd stylist gelijk deze, is ook Louis Blanc een meester in het met juistheid verdeelen van licht en schaduw, een hoofdvoorwaarde zonder twijfel voor iederen schrijver, ‘qui veut frapper vite et fort’, zoo als de Franschen zeggen en wien het om voorlichting of leiding der openbare meening is te doen.
Twee boekdeelen alzoo, opgevuld met niets dan dagblad-artikelen! - Wie mogelijk over een zoodanig verschijnsel als over iets heel zonderlings zich vrolijk zou willen maken of meenen hier al een heel vervelende lectuur te zullen aantreffen, die bedenke, dat minstens de helft van de te Parijs over litteratuur uitkomende boeken, die zijn boekhandelaar of leesgezelschap-directeur hem toezendt, mede in den regel niet veel anders bevatten, dan overdrukjes uit dagbladen, die, vermeerderd met een soort van inleiding en onder den een af anderen sonoren titel als: Études, Impressions de voyage, Essais de critique of de morale en dergelijke (het kind moet een naam hebben), aan het noodlot van hun ephemerisch bestaan pogen te ontsnappen. Zoo hebben ook Heinrich Heine's: ‘Französische Zustände’ en een gedeelte zijner: ‘Vermischte Schriften’ oorspronkelijk als opstellen in de Augsburg'sche Allgemeine-Zeitung dienst gedaan; - 't geen intusschen wel niemand als bewijs tegen een dier schrijvers zal willen aanvoeren, maar 't geen ik hier eenvoudig opmerk ter constatering van het feit, dat de Journalistiek in het Buitenland over 't geheel genomen op een geheel anderen leest is geschoeid en de vervulling eener geheel andere roeping zich ten doel stelt, dan ten onzent. Intusschen heeft toch ook Louis Blanc het noodig gekeurd, om van zijne handelwijze min of meer rekenschap af te leggen. In een, bij wijze van inleiding verzonnen, aardig geschreven dialoog, waarin hij zich zelv' met een Engelschman spre-
{==628==} {>>pagina-aanduiding<<}
kende invoert, brengt hij een aantal bezwaren tegen het hem kwasivoorgeslagen plan tot uitgave te berde, welke bedenkingen hij dan natuurlijk door zijn gefingeerden of niet gefingeerden vriend, één voor één laat oplossen; en wel op de
wijze bv. als volgt: 1)
moi. - Vous n'y pensez pas? Faire un volume ou plusieurs volumes de pages écrites au courant de la plume, sous l' inspiration du moment, et dont la plupart n'ont pas même été relues avant d'être jetées à la poste?
lui. - C'est précisément ce qui m'en plaît. J'aime à voir la pensée en déshabillé. Un auteur qui se livre au public avec un entier abandon ne saurait lui inspirer de défiance. Vous ne vous êtes pas mis en garde contre vos lecteurs: tant mieux! Ils vous en sauront gré.
moi. - Mais ces lettres touchent à mille sujets divers; elles passent, sans transition, d'un débat sur la constitution anglaise à la fête du lord-maire ou aux courses d'Epsom; elles montrent un tableau de moeurs entre deux portrets politiques; elles mènent le lecteur d'une séance de la Chambre des Communes au prêche; elles le font voyager, sans s'inquiéter de la route, tantôt de Londres à Pékin, tantôt de Liverpool à New-York; elles ne présentent aucune suite; elles se succèdent au hasard des évènements; elles effleurent tout et n'approfondissent rien.
lui. - Et quel mal voyez-vous à cela, je vous prie? Depuis quand la variété nuit-elle à l'intérêt de la lecture? Vous craignez que votre livre n'ait quelque chose d'un panorama mouvant? c'est craindre qu'il n'ait une physionomie trop vivante. Croyezmoi, l'importance du fond ne dépend pas du pédantisme de la forme et les gros traités méthodiques ne sont pas instructifs par cela seul qu'ils ennuient. Il est très-vrai que, dans telle ou telle lettre prise à part, vous ne faites qu'effleurer votre sujet; mais presque toujours vous avez occasion d'y revenir dans une lettre subséquente...Est-il donc si nécessaire de dire en un jour tout ce qu'on peut avoir à dire?

moi. - Allons! il paraît que vous avez réponse à tout. Voyons cependant. Les lettres dont il s'agit ont-elles chance d'exciter quelque interét? Remarquez bien qu'elles se rapportent à des

{==629==} {>>pagina-aanduiding<<}
événements qui ne sont ni assez anciens pour piquer la curiosité, ni assez récents pour avoir la saveur de l'a-propos.
lui. - Je dirais plutôt: à des évéments qui ne sont ni assez anciens pour avoir perdu la saveur de l'à-propos, ni assez récents pour ne pas laisser beaucoup à la curiosité...D'ailleurs, si je vous ai bien lu, chaque fait nouveau n'est, dans vos lettres, qu'une occasion de peindre certains personnages, de dessiner certains tableaux de moeurs, de mettre en lumière certaines idées. Les événements ne vous servent qu'à dater les évolutions de l'esprit humain, qu'à encadrer les réflexions que la marche des choses humaines vous inspire; le lecteur qui s'y tromperait serait bien pen intelligent. Eh bien, avez-vous eneore des objections.
moi. - Certainement, et j'en ai une très-forte.
lui. - Laquelle, s'il vous plaît?
Moi. - Je ne sais jusqu'à quel point j'ai le droit de publier un livre sur l'Angleterre, quand je ne suis par sûr de le connaître.
Lui. - Quoi! après un séjour de dix-sept ans!
Moi. - Justement. Ne vous rappelez-vous pas l'histoire de ce diplomate qui disait: ‘lorsqu'on a vécu quatre semaines à Londres on se croit capable d'écrire un gros volume sur les Anglais; lorsqu'on y a vécu un an, l'on commence à avoir des doutes...; lorsqu'on y a vécu dix ans, on laisse là, en désespoir de cause, le livre projeté...........................
Lui. - Exagération que tout cela!..............

Pensez-vous donc que les Anglais vous feront un crime de n'avoir pas été infaillible, eux qui ne croient à l'infaillibilité de personne, pas même à celle du Pape?

Moi. - Vous désirez donc bien que je me rende à vos conseils?
Lui. - Certainement, je le désire.
Moi. - Et la raison?
Lui. - La raison, c'est que vos lettres sont marquées au coin d'une critique toujours bienveillante; c'est que l'intention d'être équitable y perce à chaque ligne. C'est qu'elles ont pour but manifeste de saper les préjugés qui existent en France contre nous, de combattre les jalousies et les répugnances qu'a engendrées une rivalité de plusieurs siècles, et de préparer les voies à une

{==630==} {>>pagina-aanduiding<<}
alliance sincère entre les denx peuples de la terre qui sont le plus faits pour se compléter l'un l'autre, et dont l'amitié importe le plus au développement de la civilisation.
Moi. - Tel a été effectivement mon but..........

Lui. - Votre langage est celui d'un homme libre: un peuple libre le comprendra.
Mon ami prononça ces mots d'une voix émue. Je lui tendis la main et lui dis: ‘C'est bieu, je me décide.’

Hebben toon en geest van deze stuksgewijze hier medegedeelde conversatie aan mijne lezers iets geopenbaard omtrent het karakter van den auteur der ‘Brieven’, waardoor de lust bij hen is opgewekt om de kennismaking met hem voorttezetten? In de niet geheel ongegronde onderstelling, dat dit het geval zij, spoed ik mij tot een vluchtig overzicht van het een en ander dat daarin vermeldingswaardigs voorkomt. Eene keuze te doen valt echter hier uiterst moeielijk.
Om niet te veel te zondigen tegen het karakter dezer schetsen, zullen wij de ‘zuiver’ over politiek handelende beschouwingen laten rusten, en ons bepalen bloot tot zulke stukjes, waarin onderwerpen van meer algemeen sociaal belang, of eigenaardige verschijnseleu van het Engelsche volkskarakter en volksleven ter sprake worden gebracht. In het schetsen, het etsen liever gezegd, van soortgelijke tafereeltjes, als b.v. de kerstmis-week te Londen, de Epsom-wedrennen, eene Drawing-Room-scène 1), de verkiezing van den Lord-Mayor en dergelijke, toont de schrijver, gelijk ik reeds aanstipte, een ware meesterhand.
Een eigenaardige tint werpt over deze teekeningen vooral de omstandigheid, dat L. Blanc, als Franschman, niet kan nalaten telkens en wederom telkens luide aan zijne verbazing lucht te geven over het in het oog springend contrast, hetwelk tusschen deze en andere periodiek wederkeerende, kolossale uitbarstingen van volksopgewondenheid (met name ter gelegenheid van kerstmis en de wedrennen, in welke feestelijkheden ieder, de ‘Nobility’

{==631==} {>>pagina-aanduiding<<}
en ‘gentry’ zoo goed als de burgerklasse en het gepeupel met hartstocht deelneemt) en het afgemeten flegma, hetwelk anders gewoonlijk het publieke leven der Engelschen beheerscht, valt waar te nemen.
‘Quelle exubérance de vie! - roept hij uit, bij de beschrijving van de van Epsom huiswaarts stroomende menigte, - quels tonnants éclats de gaieté! Quel débraillé prodigieux! Quelle aptitude à suivre les inspirations les plus hardies du vin de Champagne ou du “mild ale!” On vous bouscule, on vous montre au doigt, on vous apostrophe, on vous jette fraternellement à la tête brocards et navets; on est absurde quand on n'est pas abruti, on est charmant quand on n'est pas ivre-mort.’

En iets vroeger:...‘Toutes les variétés de notre espèce se trouvaient là, rapprochées, rassemblées sous le regard, comme confondues, depuis le jeune lord, admiré pour son attelage, jusqu'au jongleur, admiré pour ses tours de force; depuis la grande dame, étalant ses dentelles, jusqu'à la bohémienne, étalant ses haillons; depuis le parieur, tremblant de ne pas se coucher millionnaire, jusqu'au mendiant, heureux d'avoir fait une fortune de quelques pence; depuis la femme galante à la joue fardée, jusqu'au nègre faux teint! Et la matière n'aurait pas manqué pour les réflexions douloureuses, si c'eût été le moment de philosopher, tant se montraient là en relief tous les poignants contrastes que présente la civilisation moderne.

Les courses, en effet, sont en Angleterre la fête universelle, la fête par excellence, la fête éternellement la même et éternellement nouvelle, qui fait vivre d'une seule vie, pendant un jour, les grands et les petits, les lords et leurs laquais, les grandes dames et la fruitière du coin, les hommes d'État, les procureurs, les mendiants, les écloppés, les dévots et les libertins, les sages et les fous, “tout le monde et sa femme”, comme on dit ici, “all the world and his wife.” Adien les affaires ce jour-là, et les travaux, et les soucis, et les querelles, et les ambitions, j'allais ajouter, je crois, et les amours! Le Parlement chôme; en thèse générale, ainsi fait la cité, ainsi fait la Banque, ainsi fait la boutique; l'homme de lettres laisse là sa plume, le peintre ses pinceaux, Janneton son balai, et milady son roman à peine commencé; le solliciteur abandonne momentanément sa

{==632==} {>>pagina-aanduiding<<}
proie, les politiques consentent à ce que le globe tourne sans qu'ils s'en mêlent, et les pasteurs d'âmes envoient leurs ouailles au diable...............................
Que ceux qui croient les Anglais un peuple grave, flegmatique, viennent donc en ce moment-là voir ce qui se passe’.......

Een alleszins waardigen tegenhanger van de beschrijving dier vrolijke Epsom- en Derby-races vormt die van Kerstmis. Hier zijn het de reusachtige Plumpuddings, en Mince-pies (met de als correctief daarvan in de dagbladen geadverteerde pilules digestives), de Pantomimes, de oogverblindende feestdrukte op de straten, voor de winkels en in de huizen, de gezellig knappende kerstblokken, 't gekus onder de ‘Mistletoe,’ het gejoechjach en geschater van ond en jong bij den vlammenden Punch-bowl of onder 't luisteren naar de vermakelijke Christmas-carols en al de verdere amusementen, waardoor die groote, gedenkwaardige feestdagen van het merry old England zich plegen te kenmerken, - welke zijn vlugge teekenstift in beweging zetten. ‘Citez-moi (schrijft hij) un théâtre à Londres qui, à l'époque de Christmas, soit assez osé pour ne pas donner une pantomime! Et quel prodigieux luxe de décors! Comme il s'entend bien ce peuple, qu'on dit brouillé avec l'art, à faire passer sous nos yeux toutes les magnificences du monde des fées! Quel argent prodigieux dépensé en lacs enchantés, en rivières fantastiques, en paysages splendidement impossibles, en figurantes à visages de déesse suspendues dans les airs...Les enfants, voilà les tyrans, ce temps-là. Seulement, et c'est là un point sur lequel j'appelle l'attention des philosophes, il se trouve que les grandes personnes en Angleterre - pays grave - s'amusent autant, j'allais dire plus, Dieu me pardonne! que les enfants eux-mêmes. A chaque coup de pied que Paillasse administre à Pantalon, ce sont des trépignements de joie, des accès de rire homérique
dont on n'a pas d'idée dans les contrées sans brouillard et sans spleen. - Qui n'a pas vu les Anglais asssister à une pantomime, ou revenir d'une course d'Epsom, ne saura jamais ce que c'est que l'Angleterre’.
Een der vermakelijkste in dien trant geschreven stukjes is wellicht de straks aangestipte: Drawing-Room-scène, tot juist begrip waarvan de lezer intusschen dient te weten, dat de benaming Drawing-room (gewoonlijk gebezigd ter aanduiding van hetgeen wij gewoon zijn deels salon, deels woon- of familievertrek

{==633==} {>>pagina-aanduiding<<}
te noemen), in dit bijzonder geval wordt gegeven aan een soort van Lever ten Hove, op 't welk een gedeelte van de Nobility en Gentry, dat daartoe het recht heeft, in groot gala-toilet, onder het maken eener diepe neiging, voorbij H.M. heentrekt; terwijl aan de gepresenteerde dames nog bovendien het voorrecht ten deel valt van de hand harer doorluchtige Souvereine te mogen kussen. De zonderlinge en onstuimige tooneelen nu, waartoe die presentatie van Engeland's vooral vrouwelijke Aristocratie aanleiding geeft, zijn somtijds van dien aard, dat de stoutste verbeelding bij hunne schildering zou te kort schieten. John Leech, de vermaarde, helaas! te vroeg aan de kunst ontvallen karikatuur-teekenaar, heeft indertijd een zijner geestigste schetsen in ‘de Punch’ aan de afbeelding eener zoodanige scène gewijd. 1) ‘Est-il (schrijft L. Blanc) un seul homme parmi ceux qui n'ont pas d'équipage, auquel il ne soit arrivé, une fois dans sa vie, de faire queue à la porte d'un théatre, un soir de réprésentation extraordinaire.....On lui écrase les orteils, on lui froisse les talons, on lui enfonce les côtes; un doigt sorti de je ne sais-où et appartenant à je ne sais qui lui entre tout à coup dans l'oeil. S'il avait les bras pendants lorsque la boule de neige s'est formée soudain autour de lui, ses bras resteront collés à son corps sempiternellement; s'il avait par hasard les bras en l'air, le voilà condamué, pour un temps indéfini aux fatigues d'une attitude de tableau vivant, ce qui ne l'empêchera pas d'être jeté demimort contre l'angle aigu de quelque barrière inévitable, dès que

{==634==} {>>pagina-aanduiding<<}
la boule humaine, au premier craquement de portes, se sera mis à rouler.
Eh bien, ces épreuves terribles étaient précisément celles qu'avaient à subir, il n'y a pas longtemps encore, pour savourer les honneurs du Drawing-Room, non pas de rebustes plébéiens, non pas de jeunes hercules aux poignets de fer et aux coudes invincibles, mais de chers anges tout roses, tout mignons, de frêles femmes parées de belles robes étrangement faciles à chiffonner...Qu'il en coûtait, grand Dieu, pour être admis à passer devant une reine en faisant la révérence!

Je me hâte de reconnaître qu'il y a eu progrès en matière de Drawing-Room comme en tout autre chose, du moins pour ce qui concerne la cohue, l'amour du comfort ayant fini par l'emporter peu à pen sur la disposition à faire preuve d'un dévouement furieux.

Mais le tableau crayonné par M. Punch n'en reste pas moins comme document historique à consuller. Je me rappelle qu'à un des assauts de la reine par les dames de la cour, les dangers de l'attaque avaient été si bien prévus la veille par le chambellan, qu'il avait imaginé finement de disposer en avant du palais des obstacles propres à arrêter la marée montante des assiégantes. Mais que ne peut le désir d'aller faire une révérence? On vit de jeunes Irlandaises sauter par-dessus ces indignes retranchements avec une vigueur de jarret et une audace à rendre un Zouave jaloux.
Ce culte (dus eindigt hij) de la Monarchie est païen; et j'ai quelque peine à concilier avec les moeurs d'un peuple libre l'espèce de culte idolâtrique - je parle seulement de la forme - auquel donne lieu ce qu'on nomme ici un Drawing-Room.’

Engeland bij uitnemendheid ‘het land der Contrasten’, zie hier over 't geheel een dier geliefkoosde topics, over welke L. Blane, even als vroeger Heine in zijn Reisebilder, niet kan nalaten gedurig te muizen. Maar terwijl Heine, meer overeenkomstig zijn cynischen gemoeds-aard, zich verlustigt b.v. in het schouwspel van twee lijvige Manchester-dames, die, voor de eerstemaal getuigen van een weelderig ballet in de groote Londensche Opera, schijnbaar ernstig ontrust: ‘shocking!! en for shame, for shame! riepen, en toch inmiddels vor Schrecken so sehr gelähmt schenen te

{==635==} {>>pagina-aanduiding<<}
zijn, dass sie nicht einmal das Perspektiv vom Auge fortnehmen konnten, und bis zum letsten Augenblick, bis der Vorhang fiel, in dieser Situation sitzen blieben, - speurt Blanc, de gewezen volksman, gezegde contrasten na, in alle mogelijke vormen, waarin zij zich vooral op politiek en maatschappelijk gebied, aan zijn scherpzienden blik vertoonen. De eerbied der Engelschen b.v. voor hun Monarchie gepaard aan hun fier republikeinschen geest, hun onafhankelijkheidsgevoel en daarbij het gewicht door hen gehecht aan aristocratische geboorte, hun reusachtige philanthropische instellingen, en daartegenover het voortwroeten van de meest afzichtelijke elende, hun vooruitstrevend karakter gepaard met hun onbegrijpelijke gehechtheid aan veeljarige traditiën, hun prijs stellen op beschaafde en fijne vormen en tegelijk hun voorliefde voor de, in ieder ander oog dan het hunne, meest stuitende en mensch-onteerende wreedheden, enz. enz.: zietdaar zoovele tegenstellingen, op wier zonderlinge combinatie L. Blanc telkens den vinger legt.
Zijn engelsche vriend van zooëven heeft hem intusschen doen opmerken, dat tal van deze en nog veel meer soortgelijke contrasten, waarvan die vriend overigens het bestaan in geenen deele ontkent, dikwijls, vooral in het oog van den vreemdeling, grooter schijnen, dan zij in werkelijkheid zijn. Alleen het straks aangehaalde, te weten de geweldige uitgelatenheid bij sommige gelegenheden, zoozeer in strijd met de anders heerschende stemmigheid en overdreven ‘decency’, geeft hij toe, maar voegt er de niet ongegronde verklaring bij, dat die uitgelatenheid hoogstwaarschijnlijk haar oorzaak heeft juist in het overdreven vormelijke, deftige en dien ten gevolge vervelende van het gewone Alltagsleben; eene opmerking, zeker in geene mindere mate toepasselijk op Nederland dan op Engeland! Wie toch weet van hoeveel zoutelooze uitspattingen ook in ons lieve Vaderland, verveling, behoefte aan herstel van evenwicht der onderdrukte menschelijke natuur, gevoegd bij eene helaas! niet onbegrijpelijke onervarenheid in de kunst om zich op beschaafde en redelijke wijze te amuseren, de verborgen springveeren zijn?
Aangestipt zij hier ook nog de verklaring, welke Blanc geeft van de schijnbaar niet minder schreeuwende tegenspraak, welke zich voordoet tusschen de bijkans slaafsche hulde, waarmede in staatsstukken, dagbladen enz. de persoon der Koningin wordt omgeven en het ingeschapen Britsche onafhankelijkheidsgevoel. Altoos (zegt

{==636==} {>>pagina-aanduiding<<}
hij) wordt er in de nederigste bewoordingen melding gemaakt van the Queen's bench, the Queen's peace, the Queen's army, the Queen's navy, even alsof alle Rijks-instellingen, machten enz., haar en haar uitsluitend onderworpen waren. - De waarheid intusschen is, dat al die omhaal van woorden, al die eerbied- en huldebetooningen lonter strekken moeten, om der monarchie het gevoel van haar onvermogen minder voelbaar te maken. 't Is eenvoudig een vergulde pil. ‘Tout cela, c'est un moyen économique de dédommager la royauté’....Hoewel Victoria, wegens hare persoonlijke eigenschappen, algemeen zeer wordt gewaardeerd 1): ‘ce qu'on prétend adorer dans le roi ou la reine, ce n'est pas un homme ou une femme, c'est une statue animée. Ce qu'on apprécie dans la reine, c'est le soin qu'elle prend de ne jamais sortir de son rôle constitutionnel; c'est son obéissance au principe qui limite son pouvoir; c'est son respect pour les institutions du pays....En la saluant quand elle passe, les Anglais la récompensent de sa soumission à la volonté du peuple, et ne se découvrent ainsi que devant la liberté.’

Men meene intusschen niet dat onze publicist louter bij onderwerpen, als de straks genoemde, heeft stil gestaan. Ook over de zonderlinge preekmethode in Engeland, over Spurgeon, over de bekende beweging uitgelokt door de Essay's and Reviews, over den stommen, schier komischen eerbied door de Engelschen bewezen aan hun Shakespeare 2), hun Bijbel 3) en hun

{==637==} {>>pagina-aanduiding<<}
thee 1), over de verfoeielijke boks-manie (door toongevende Londensche dagbladen aanbevolen als het afdoendst middel tegen de nachtelijke aanvallen der Garrotters), maar vooral ook over den ontzettenden aanwas van het pauperisme, de oorzaken en vruchten der schrikbarend toenemende ellende, de talrijke misdaden, moorden vooral, in de Hoofdstad en met name ook over de vele middelen, beproefd tot stelping dier euvelen en over de wijze van rechtspleging in Engeland, geven deze Papers belangrijke beschouwingen en opgaven ten beste, uit welke blijkt, hoeveel ernst en oplettendheid de schrijver aan de bestudering dier droeve verschijnselen heeft gewijd. Zijn brieven, ten opschrift voerende: Comment les pauvres meurent; que faire des criminels? (what is to be done with our criminals?) en: la potence, zijn, in
dit opzicht, inzonderheid lezenswaardig.
‘Lundi dernier, (dus begint laatstgenoemd opstel) douze mille hommes se pressaient devant la prison de Newgate pour voir mourir un homme. Il s'agissait d'un condamné que la société, représentée en cette occasion par le bourreau, se disposait à étrangler.
Je ne sais, monsieur (vervolgt hij, na eene laconische, maar plastische beschrijving van de plaats gehad hebbende, afschuwelijke plechtigheid), quelle est votre opinion sur la peine de mort, question qui a divisé et qui divise encore, je le crains, de bons esprits. Pour moi - il doit y avoir une grande lacune dans mon intelligence, - je n'ai jamais pu comprendre qu'il y eût, sur ce point, deux avis; et cela, qnoique j'aie lu avec attention tout ce qu'ont écrit sur la question Montaigne, Montesquieu, Rousseau, Mably, Filangieri, Beccaria.
Il y a des gens qui réprouvent le suicide et admettent la peine

{==638==} {>>pagina-aanduiding<<}
de mort: je n'ai jamais pu comprendre que l'homme eût le droit de transmettre à la socicté un droit qu'on ne lui reconnaît pas à lui-même.
Il y a des gens qui croient que la société serait perdue sans la peine capitale: je n'ai jamais compris que plusieurs milliers d'hommes réunis aient à invoquer contre un homme, tombé en leur pouvoir, le droit de légitime défense.
On parle de prévenir le crime par l'appareil du supplice:....alors bien fous nos pères d'avoir aboli les tortures qui prolongeaient la peine et ajoutaient à l'horreur du spectacle! Caligula disait au bourreau: “Fais qu'il sente bien la mort.” A la bonne heure! Voilà de la logique. Un exemple salutaire ne saurait être rendu trop saisissant; un appareil de terreur, qui sauve la société des poignards, ne saurait être, rendu trop formidable. Qu'on aille done jusqu'au bout, si on l'ose, qu'on se remette à écarteler les criminels, et à les brûler à petit feu, et à les attacher, vivants ou morts, à la queue d'une cavale indomptée! Vous frémissez, hommes inconséquents? Eh bien, la condamnation de vos théories sur la peine de mort est là: vous n'avez pas le courage de raisonner juste!

Non! - (dus gaat hij voort) Non, ce n'est pas un moyen de prévenir le meurtre que de le punir par le meurtre. Non ce n'est pas en attaquant la vie, en plein soleil, solennellement, que la societé peut enseigner à ses membres le respect de la vie’, etc.....

Intusschen, zoo niet de doodstraf, (want hoewel men ongeneigd blijft die af te schaffen - gelijk vroeger op bijkans iedere misdaad groot of klein de doodstraf te stellen 1), heeft men begrepen, gaat toch niet langer aan), wat dan? -

{==639==} {>>pagina-aanduiding<<}

Levenslange, cellulaire opsluiting?...Een geweldig kostbaar middel! - Transportatie?....Maar, naarmate het cijfer van misdadigers toenam, begonnen de koloniën voor dien gestadigen aanvoer van de zedelijke pestkranken van den Moederstaat hunne havens te sluiten. Zoo rees met den dag de vraag in bedenkelijkheid: que ferons-nous de nos criminels? en niemand, ook Louis Blane niet, was tot dusver wijs genoeg, om die op afdoende wijs te beantwoorden. Sinds eenigen tijd heeft men in Engeland gepoogd een anderen weg in te slaan, door namelijk, bij wijze van premie voor goed gedrag, aan zich beterende gevangenen zoogenaamde tickets of leave uit te loven; maar ook dit systeem (getuige de geestige parodie daarvan in Dicken's Copperfield gegeven) heeft, vooral wegens de ontzettende huichelarij, welke het in de hand werkt, tot dusver met schier onoverkomelijke moeielijkheden te kampen gehad. De treurige ervaring, tijdens de door de Garrotter's veroorzaakte paniek opgedaan, bracht de straks genoemde vraag dan ook weder met vernieuwden drang aan de orde: ‘que ferons-nous, etc.’ Krachtens de wet der réactie, legde men toen groote geneigdheid aan den dag, om van het ééne uiterste tot het andere, van overdreven lankmoedigheid tot het betoon van onredelijke gestrengheid over te gaan. ‘Revenir à la peine de mort (schrijft Blanc) pour des délits graves qui ont cessé d'être du domaine du bourreau, on ne l'oserait, voilà tout.’
Overigens dat een uitweg uit dezen Labyrinth te vinden uiterst moeielijk is, blijkt uit hetgeen hij vroeger reeds heeft opgemerkt: ‘Pour trouver la cause du fléau qui vient d'être décrit, il serait indispensable de porter la lampe dans des profondeurs où, malheureusement, peu de penseurs ont le courage de descendre, et que nul homme d'État ne se croit tenu d'explorer.’ Wat zijne (Blane's) persoonlijke meening over de zaak in kwestie aangaat - spreke er mogelijk al geen diepe, strafrechterlijke wijsheid, er spreekt gewis eene edele, humane ziel uit de woorden door hem, als slotbeschouwing, aan dit pijnlijk onderwerp gewijd:
‘Est-ce à dire qu'il n'y ait que folie dans le désir de réformer le criminel et de faire de la peine même un moyen d'éducation? Elle est de Diderot, si je ne me trompe, cette définition hardie: “Le Méchant est un malade;” devonsnous croire que ce sont là des paroles d'un insensé? Déclareronsnous absolument inconciliables la nécessité de punir et l'espoir

{==640==} {>>pagina-aanduiding<<}
de guérir? Oublierons-nous qu'il est tel scélérat qui aurait été un hounête homme, si son libre arbitre n'avait pas été, dès le berceau, perverti par les circonstances environnantes; s'il n'avait pas sucé pour ainsi dire le venin de vice dans la pauvreté; s'il n'avait pas grandi au milieu d'images et de tentations corruptrices; si, en un mot, il n'avait pas été victime, dès son entrée dans la vie, de cette tyrannie des choses qui se compose de l'ignorance, de la faim, de l'abandon, des mauvais exemples, de tout ce qui obscurcit l'intelligence, de tout ce qui empoisonne l'âme.

Je parlais de Noël, en commencant; - de Noël! Il y a bien longtemps que saint Augustin a dit: Réjouissez-vous, hommes de bien, voici le jour de naissance du Rédempteur; et il y a plus longtemps encore, il y a deux mille ans que le Rédempteur est venu: quand done viendra la Rédemption?’

Ziehier vluchtig het een en ander, péle-mêle, uit den bonten hoop van vóór mij liggende voormalige dagblad-artikeltjes voor u opgevischt. Mocht die mededeeling soms bij dezen of genen mijner lezers sympathie gevonden of den lust hebben gaande gemaakt om, in geval deze ‘Brieven’ of een later mogelijk te verschijnen ‘Vervolg’ daarop, hem onder de oogen mochten komen, ook van Blanc's beschouwingen over Engeland's politieken toestand kennis te nemen, zoo zij hem de verzekering geschonken, dat hij zich ook op dát gebied, bezwaarlijk aan een eerlijker, beter onderrichten en boeiender verhalenden Cicerone, dan aan den talentvollen Franschen publicist, zou kunnen toevertrouwen.

Velp.
P. Bruijn.


















{==641==} {>>pagina-aanduiding<<}

Binnenlandsche letterkunde.

Bibliographie.






I. Fraaie Letteren.

KNUTSELWERK van Frans Tinarlo. Leeuwarden, G.T.N. Suringar 1866. Prijs ƒ 1,80.
Ieder belletrist, die zich schuldig heeft gemaakt aan het laten herdrukken zijner eerstelingen, zal het in Frans Tinarlo eene verschoonbare ijdelheid vinden, dat ook hij zich hiertoe verleiden liet. Is 't reeds zoo streelend voor de eigenliefde zich voor de eerste maal gedrukt te zien, hoe veel streelender nog, eene tweede editie van eigen werk onder de oogen te krijgen! Ik zal mij dan ook wel wachten hem hierover hard te vallen, te meer omdat hij in zijne voorrede voor dit knutselwerk zoo naief voor deze ijdelheid uitkomt en met zoo weinig pretentie de reeds eenmaal in Tijdschriften en Almanakken verschenen pennevruchten andermaal aanbiedt. Of is het niet eene gulle confessie, als hij zelf verzekert, dat er onder zijne vrienden en kennissen slechts één was, ‘die het denkbeeld opperde nevensgaande stukken bijeen te verzamelen,’ en dat die één niemand anders was dan zijn uitgever? Een weinig verder in diezelfde voorrede lezen wij, dat het eerste en tweede verhaal dagteekenden uit zijn eersten studententijd; en als wij dit in het oog houden, mogen wij gerust hem nazeggen, dat ‘het een en ander,’ wat in dit bundeltje voorkomt, ‘zoo kwaad’ niet is, dat ‘dit stukje niet onaardig’ zal gevonden worden en ‘dat zich wel lezen laat.’ Ik durf zelfs hier bijvoegen, dat Tinarlo slag heeft van vertellen, dat hij is eenvoudig, ongedwongen en onderhoudend, un conteur agréable. Hij maakt geen jacht op effect; verveelt volstrekt niet door gerekte beschrijvingen van weer en wind, bosch en beemd, kamer en kleedij; ook niet door minutieuse ontleding van hetgeen er in de ziel zijner personen omgaat. Vrij van alle ziekelijkheid, is hij frisch en natuurlijk; hij weet u belangstelling

{==642==} {>>pagina-aanduiding<<}
in te boezemen en die gaande te houden tot aan het einde toe. Allemaal dingen, die men van alle vertellers en praters zoo maar niet zeggen kan.
Dat hij geen zeer hooge vlucht neemt, noch diep ingrijpt in het actuele leven, was van hem als nog jeugdig schrijver niet te verwachten. Bij jongelui wordt dat hoog vliegen ook ligt halsbrekend werk, dat diep ingrijpen een zich verliezen of verdrinken in den poel van het onbegrepene.....Tinarlo waagt zich hieraan niet, en hij heeft gelijk. Dat hij ook geen eigenlijk gezegde karakterschilderingen geeft, noch eenig verhaal bij elkander knutselt, waarin het woeden der hartstochten of de moeite en bezwaren van den strijd met een weerbarstig lot voor den dag komen, zetten wij mede op rekening van dat eerste schrijverstijdperk; maar of dit niet een gebrek is van het later geschrevene, of bijvoorbeeld het in 1864 opgestelde verhaaltje niet meer bewijzen had moeten geven van voortgezette studie van 's menschen gemoed en leven, zou ik hem zelven wel in bedenking willen geven. Dat hij beter kan fingéren dan die Slaande Engel, bewijst dunkt mij een paar handschoenen, met meer dat in een ander bundeltje voorkomt; en al is de vraag in de voorrede ‘of het niet wat veel gevergd zou zijn, bij zoo'n generale executie,’ als van de Aurora 1865 in de Gids, ‘alleen geheel verschoond te willen blijven?’ - al is deze vraag toestemmend te beantwoorden, toch zou ik meenen, dat die ‘klap,’ door ‘Freule van Heeckeren’ aan ‘Justine’ toegediend, beter ter harte had moeten genomen worden. Die Slaande Engel (of Kamenier?) had stilletjes met de geincrimineerde Aurora in het vergeetboek moeten blijven. De gewaande - ik zeg niet ‘verwaande’ - ‘Freule’ vraagt daar: ‘Wat verbeelden de Hollandsche novellisten zich toch? Wat gaat er om in hunne mannenharten, en hoe komen zij aan hunne vrouwenbeelden?’ En zij antwoordt: ‘Op mijn woord, de manieren van Huibert Poot waren
minder landelijk dan de hunne!’...Zeker woorden, die wij niet in den wind mogen slaan, vriend Tinarlo! Uwe Justine heeft wel niet in gezelschap van eene meer bejaarde en hooggeplaatste dame gesproken over eene jonge vrouw, die ‘uitgezakt van het kinderen krijgen, eene slons, eene grienster’ is; maar zij heeft toegelaten, dat een vreemde Mijnheer een strik leide in het lint van haar hoed; zij heeft zich dus onfatsoenlijk gedragen, en dit in verband met de scène op het portaal bij schemeravond,

{==643==} {>>pagina-aanduiding<<}
maakt uwe novelle inderdaad minder waar, d.i. minder goed. Of Justine was een fatsoenlijk meisje, en dan liet zij zoo spoedig in 't geheel geen familiariteiten toe, óf zij was het niet, en zij liet zich kamenieren, kussen des noods, met of zonder klappen....Gij hebt het eerste bedoeld, maar haar fatsoen te gelijk te laag en te hoog gesteld, hierdoor iets tegenstrijdigs in haar persoontje gebracht en den schielijken overgang van vulgaire verliefdheid bij den Mijnheer tot op achting gegronde, reine liefde niet genoeg gemotiveerd. Neem dezen wenk nog ad notam; 't is niet om u andermaal een klap te geven, maar een welgemeend stompje in de zijde, om u op te wekken tot voortgezet bestuderen van het menschelijke hart, vooral van het vrouwelijke gemoed. Laat ons, ‘Hollandsche novellisten,’ (de Groningsche en Overijsselsche zullen hier wel mede onder begrepen zijn) toonen, dat wij onze vrouwenbeelden aan de werkelijkheid ontleenen en, zonder ons iets te ‘verbeelden,’ verbeeldingskracht genoeg bezitten, om ze zoo te schilderen, dat men ons niet van onaesthetisch realisme kan beschuldigen.....Konden we Busken Huet en van Lennep de kunst afkijken! Maar voorzichtig, hoor! Want typen te nemen uit de residentie schijnt een gevaarlijk werk!.....
Ten slotte nog een enkel woord over uw uitgever. Wij keuren met den Heer Suringar het meerendeel uwer papieren kinderen waardig, om na afzonderlijke verschijning op nieuw met elkander de wereld ingezonden te worden. Zij kunnen in een veelbewogen tijd als de onze, nu geruchten van oorlogen en de lage stand der effecten, veepest en cholera, politieke dingsigheden en theologische aveleunigheden menig gemoed verontrusten, ‘de uren vluchten doen door kinderlijk gekoozel,’ - om met Helmers te spreken (of moeten wij nu volgens de Vries en te Winkel ‘gekeuzel’ schrijven en het laten rijmen op ‘onneuzel?’) Jammer evenwel dat dit genot een beetje duur is! De prijs van het boekje had in plaats van ƒ 1,80 niet meer dan ƒ 1,00 mogen zijn. Het knutselwerk van Frans Tinarlo, hoe lief en aardig ook, zal toch wel geen tachtig cent hooger worden geschat, dan bijvoorbeeld de Schoenen op keur, aangeboden door R. Koopmans van Boekeren?...

Kampen, Juni 1866.
J. Hoek.

{==644==} {>>pagina-aanduiding<<}

MARION. Beelden uit het leven te New-York, door Manhattan. Naar den tweeden druk uit het Engelsch vertaald. II Deelen. Leiden, Firma van den Heuvel en van Santen, 1866. In 8vo 702 bl. ƒ 3.80.
Deze roman behoort tot eene onderneming der wakkere uitgevers, die, zooveel ik uit Marion durf oordeelen, alle aanbeveling verdient: eene verzameling romans, in deelen van 200 à 300 bladz., met een titelsteendrukje - die voor Marion zijn zeer middelmatig - op vrij goed papier, zuiver van druk en net geconditionneerd, ten prijze van ƒ 1,90, of zoo men het in linnen prachtband begeert, ƒ 2.60. Blijkens den omslag bestaan er reeds 14 deeltjes van, de meeste van Gustaaf Aimard, de overige van L. Mühlbach, P.F. Brunings en ‘Agatha.’ Ik ontving alleen Marion en heb dus dezen, den eenige die uit meer dan één deel bestaat, alleen te beoordeelen.
De schrijver, Manhattan, is te onzent weinig bekend. Voor zoover onze lezers Amerikaansche en Engelsche tijdschriften bijhouden, weten zij misschien dat hij in onderscheidene er van schreef, en de lezers van de Revue des deux mondes (Febr. 1865) herinneren zich zeker een belangrijk artikel over den 25 Junij 1864 op vijftigjarigen leeftijd overleden auteur, onder den titel: Un peintre sudiste des moeurs du Nord en Amérique. In dat stuk wordt o.a. ook gewag gemaakt van de groote opschudding, die Marion bij de eerste verschijning verwekte. De schilderingen, heette het, waren hoogst onwelvoegelijk en al te naakt - een pendant dus van het 3de deel van Klaasje Zevenster! Of nu die eerste uitgave inderdaad onwelvoegelijk was kan ik niet beoordeelen; men zou het bijna moeten denken, omdat de uitgever te New-York, waar men het, juist blijkens den inhoud, zoo naauw niet nemen moet, zich genoodzaakt zag den verkoop te staken; iets dat echter eenen herdruk te Londen niet belette. Doch, vaders en moeders, en voogden en gouvernantes, en allen die verder het 3de deel van Klaasje (toch niet tot het prikkelen der nieuwsgierigheid?) zorgvuldig aan het oog der jonkvrouwelijke leesgierigheid hebt onttrokken, zijt niet bevreesd voor Marion; de vertaling is naar eene uitgave in usum Delphini - als gij niet weet wat dit beteekent, vraag het dan maar aan iemand die met de latijnsche letterkunde bekend is; zoodat ik van deze zijde tegen de besmetting niet behoef te waarschuwen en zelfs dengene die meent eene voorproef te moeten nemen, gerust kan

{==645==} {>>pagina-aanduiding<<}
verzekeren, dat het 6de Hoofdstuk des eersten deels hem niet behoeft af te schrikken: Mevrouw Nordheim is en blijft eene deugdzame, achtingwaardige vrouw; en dat er voorts dames zijn zooals mej. Norris - dat weet men wel, al staat het in geen roman, en de schrijver brengt u niet in hare woning om er u iets te doen hooren of zien hetwelk voedsel geeft aan eene onreine verbeelding.
Niettemin is het waarlijk geen paradijs met onschuldigen of een hemel met heiligen, in welke men wordt rondgevoerd. Ik kan mij voorstellen, dat het te New-York en ook in de andere groote steden van Amerika zoo zijn moet: zwendelen, spelen, uitspatten, intrigueren, bankroet maken en valsche wissels vervaardigen om met de opbrengst valsch te kunnen spelen - 't wordt hier als in eene ontzettende photographie opengelegd. Maar opengelegd klaarblijkelijk ‘tot leering van burgers en boeren om er zich aan te spiegelen van wege de afschrikkelijkheid’, zooals de liedjeszangers zeggen bij hun schilderijen, die met koffijdrinken beginnen en met een schavot eindigen. En er schijnt ook waarheid in te zijn, waarheid die wegens haar kenbaarheid misschien nog het meeste aandeel had in het intrekken der eerste uitgaaf. Als de schrijver meent wat hij zegt, zijn het personen van Nederlandsche afkomst, die hoofdrollen vervullen in dit verhaal; en men wordt bijkans gedwongen aan zijne verzekering geloof te hechten, als men de trouwhartigheid in aanmerking neemt, met welke de Inleiding geschreven is. Hoe het zij, wien het lust eenen blik te werpen in de waarlijk niet idyllische ‘verborgenheden van New-York’, leze dezen roman.
't Lust mij niet telkens bij het aankondigen van een vertaalden roman naar taal- en vertaalfouten te zoeken. Den lezer zal ook buiten die naauwlettendheid wel in het oog vallen, dat men van een jongeling moeilijk zeggen kan, dat men hem ‘duizende nachten’ uit visschen zag gaan (I, 22); dat niet ‘hij’ (Ferguson), maar Marion een brief in zijn koffer sloot (I, 34); dat in het Engelsch eene gehuwde vrouw niet ‘miss’, maar ‘mistress’ genoemd wordt (I, 153); dat een man aan eene vrouw eene broederlijke, geen ‘zusterlijke’ genegenheid toedraagt (I, 268); dat men in geen goed Hollandsch zegt: ‘ik weet, dat gij een werkelijken, in plaats van een voorgewenden graaf zijt’ (II, 67) - en wat dies meer mogt zijn.
v.O.

{==646==} {>>pagina-aanduiding<<}

DE DWAALLICHTJES. Eene vertelling in den trant van Andersen. Naar de achtste Hoogduitsche uitgave, door Cornelia. Met eene inleiding van D. Buddingh, oud-leeraar en bibliothecaris te Delft. Arnhem, J. van Egmond, Jr. 1866. In Post 8o. 143 bladz. Prijs ƒ 1,00.
Hetgeen geschreven wordt ‘in den trant’ van een schrijver die zich door gausch oorspronkelijke vormen kenmerkt, is doorgaans een letterkundig misbak. Des te hooger schat ik de verdiensten van dit lieve boekje, dat inderdaad ‘diepen zin heeft in spelende gedachten,’ gelijk de heer Buddingh zich uitdrukt in een aanbevelend voorberichtje, op den titel eene ‘inleiding’ genoemd. 't Zijn ‘spelende gedachten,’ berekend voor de verbeelding der jeugd, reine indrukken achterlatende in geest en gemoed. De hoofdaanmerking die ik er op heb bestaat in het te lang uitgesponnene der ‘vertelling.’ Andersen begrijpt dit met zijne spelende gedachten in sprookjes beter: zijne vertellingen in dezen traut zijn veel korter en in zoover voor de jeugd geschikter. Wat de vertaling aangaat: ‘Cornelia’ heeft hare taak goed verricht, doch den corrector komen nog meer feilen ten laste, dan die in eene ‘errata’-lijst zijn aangewezen. Een stuk twee, drie goed uitgevoerde plaatjes zouden het aanbevelenswaardige boekske nog aanbevelenswaardiger gemaakt hebben.

v.O.
NACHTLICHTJES. Rijmen rakende vraagpunten van den dag door Frisius. - Groningen, L.v. Giffen. Prijs ƒ 0.40.
We vreezen waarlijk, dat de Nachtlichtjes reeds uitgeschenen hebben en onze korte kritiek derhalve te laat komt. Doch met 't spreekwoord ‘heter spade dan nooit!’ zullen we thans aan 't werk tijgen en zeggen, wat we te zeggen hebben. De zestien Nachtlichtjes door Frisius aangestoken, om gaslichtlooze vlierinkjes te illustreeren, zijn even zooveel vaersjes rakende kerk en school. In hoeverre echter No. 1 - 't welk een diepzinnige waarheid behelst van vader van Laar (rijmt op ‘waar’) nm. dat kinderen een moeilijk te beheeren erfdeel zijn - onder deze rubriek moet gebracht worden, wordt niet opgehelderd. No. 12 over 't beeld der gelegenheid behoort hier evenmin thuis. Doch dat zijn misschien de beenen, die de slager toegeeft, gelijk Heine zegt.
Zeven van de overige 14 versjes bevelen op zalvenden toon verzoening en eenheid onder orthodoxen, liberalen en modernen. De

{==647==} {>>pagina-aanduiding<<}
eenige leus is liefde en streven naar den geest van Christus, een artikel, waarvan en Frisius en de zijnen (s'il y en a) 't monopolie schijnen te hebben. Maar Frisins gaat nog verder en predikt niet alleen buiten elke secte om de mooglijkheid op een zalig zieleleven hiernamaals, maar stelt kerkeloosheid als 't summum van ontwikkeling voor. Deze - meer dan - volmaakte zielen mogen zich zelven de plaatsen uitkiezen in 't eeuw'ge paradijs.
Is Frisius 't dus met Pierson eens? Integendeel. Hij wil scheuring noch afval, maar eenheid om 't gewijde altaar,

Waarop enkel reine handen 
't Vuur der liefde doen ontbranden. 

Is 't soms een ‘verkapte’ Revilliaan? Oordeel zelf; hij roept u in luchtige versmaat toe:

‘Och, twist niet langer op hoogmoedigen toon, 
Over Christus natuur, over Christus persoon,’ 

en beroept zich op den ziener, die dankbaar de gaven genoot van

‘Raven zoo zwart als een git 
 
Met water geschept uit den Krith,’ 

en niet naar kleuren of namen vroeg, maar 't brood doodbedaard verorberde. Wie hij ook zij, Frisius put zijn eenigen troost uit den bijbel, het hemelsch manna, dat de ziele doet verzaden (sic)...‘een stroom,

Waar d'olifant zich in kan baden, 
En 't kleinste insektje niet verdrinkt.’ 

Of uit dit laatste soms overdreven zendelingsijver spreekt, laat ik in 't midden.
Zeer bang is Frisius om levend, maar nog veel banger om dood gevild d.i. beoordeeld te worden; deze taak acht hij bij uitnemendheid opgedragen aan den blauwen beul, met welk epitheton ornans hij in een verklarende noot zegt De Gids te bedoelen. Niemand duide 't hem ten kwade; een bekrompenheid, die niet dan een lauw-lauwe kritiek voor de levenden, volstrekt geene voor de dooden wil, kan slechts aller deernis opwekken.
En hiermeê basta! Over de overige stukjes geen woord meer. Een poezie, als die van Frisius, een hybridische samenlapping van versjes, waarbij hij zich beurtelings den Schoolmeester en De Genestet tot modellen koos, kan misschien op eenige vlieringen,

{==648==} {>>pagina-aanduiding<<}
wo es nicht einmal dämmert, zeer gewenscht zijn, - ons is ze niets meer of minder, dan een van de vele woekerplanten, die op den Nederlandschen zangberg met kracht dienen te worden tegengegaan en uitgeroeid.
Haarlem, 6 Sept. 1866.
P.J. Cosijn.
DE RAMP TE HAAFTEN IN 1866. Eene geschiedkundige bijdrage over Haaften. Opgedragen aan Z.E. den Heere Staatsraad Commissaris des Konings in de Provincie Gelderland door J.E.G. Landré, Predikant. (Uitgegeven ten voordeele van de ongelukkigen door den brand te Haaften). Met een kaartje. Utrecht J. Bijleveld 1866. Prijs ƒ 0.60.
Wie het kaartje, dat den brand van Haaften voorstelt, in- en daardoor de ramp, die het genoemde dorp trof, overziet, billijkt de poging van den schrijver des aan te kondigen opstels om, schrijvende, den bezochten wel te doen. Ja, hij juicht haar toe, waar het hem blijkt, dat zij niet, zooals te dikwijls plaats heeft, in het werk gesteld wordt, als gave de nood een vrijbrief zelfs voor het onwaardige.
De heer Landré zegt aangaande den inhoud van zijn geschrift het volgende: ‘een kort overzicht over Haaften's verleden, den staat van het dorp vóór den brand, die ramp zelve, hare gevolgen, herstel en een kort verslag van een paar oude geschriften, mede bij zulke gelegenheden op Haaften betrekkelijk uitgegeven (M. Spranger's Silo of Haften in brandt en Al. Thiele's Oordeelen Gods 1736), ziedaar wat u aangeboden wordt.’
Het korte overzigt van Haaften's verleden behelst, wat meldenswaardig scheen van het dorp sedert de 8e eeuw, niet in ontwikkelde voorstelling, maar in gedrongen opgave. Van het kerkelijke is er weinig in, en niet altijd het juiste. Tot proeve: niet vermeld is de stichting van het Haaftensche kapittel ten jare 1401 door Otto van Haaften, ofschoon zij der herinnering overwaardig geweest ware, minder wijl er van hare kannuniken, Gerardus Alberti, Frederik Moliart, Gerardus Wapick, Albertus Posthouwer, Marcelus de Haaften en anderen belangrijks bekend was, dan wel omdat zij tot zelfs in onze dagen op Haaftens lotgevallen invloed uitgeoefend heeft. Juist is de mededeeling niet, dat Haaften na 1619 ‘eenen eigen en vasten leeraar bezat in Henricus Leo, blakende van ijver voor de rechtzinnigheid en daarom hevig, ja vuilaardig tegenstander van zijnen broeder

{==649==} {>>pagina-aanduiding<<}
Antonius te Zalt-Bommel die remonstrants gezind was;’ aangezien Antonius, van wien in de Handelingen van den kerkeraad te Schoonhoven (HS) gezegd wordt, dat hij ‘in zijne diensten niet al te aanvallig zich betoonde,’ predikant te Haaften was en Henricus als zoodanig te Zalt-Bommel arbeidde, totdat de besluiten van Dordrechts synode hem voor eenen tijd tot werkeloosheid doemden. Waar - om ook iets van het niet-kerkelijke te zeggen - sprake is van de Haaftens in betrekking tot het verbond der Edelen, met name sprake van Dirk van Haaften, dààr zou 't wel niet misplaatst zijn, indien er waren de woorden van Alvas dagvaarding van 30 Sept. 1568, ‘et le dit Thierij de Haeften, se trouve aveeq Brederoede et plusieurs aultres Confederez a Breda vers les Conte Loijs de Nassauw.’ Of het juist zij, wat nopens Johan Wolfert van Brederode, na het overgaan van 's Bosch, gezegd wordt, niet beslissende, wil ik toch doen opmerken, dat van Heurn (Hist. d. stad en meijerij van 's Hertogenbosch), de aanstelling van dien edelman en van van Thienen berigtende, geene aanleiding geeft om aan eene niet gelijktijdige te denken, terwijl in het dagboek van den bisschop Ophovius bij herhaling van van Brederode melding gemaakt wordt, zooals uit deze aanteekeningen blijkt:
‘Invisit me D. de Brederode et D. Commendator Tienen humanissime’ etc. (26 Sept);
‘In prandio deduxit D. Gubernator Dominum Brederode’ etc. (30 Sept.).
Bij hetgeen de schrijver in het midden brengt over den staat van het dorp vóór den brand, is ten slotte de vermelding van een brand in 1856, een anderen in 1864, twee in 1865. Voegt men hierbij den laatsten van 1866, dan trekt dit de aandacht en te meer, als men weet, dat op enkele andere dorpen yan de streek, waartoe Haaften behoort, in het vierde eener eeuw slechts eens of tweemalen de vlammen het gebouwde teisterden, ofschoon de aanleiding er toe dáár evenzeer aanwezig was door de uitoefening van den landbouw als anderzins. 't Is verre van mij, terwijl ik dit schrijf, te denken aan iets misdadigs, maar aan meer dan gewone onvoorzigtigheid te denken, ligt vóór de hand, indien ik althans mij niet vergis.
Is zij het geweest, die het kolossale tooneel van vernieling wrocht, dat de eerwaarde schrijver uitvoerig beschrijft, en waarvan het kaartje, vóór zijn geschrift geplaatst, eene gewenschte ver-
{==650==} {>>pagina-aanduiding<<}
duidelijking heeten mag? Toen het vuur woedde en den hemel rood kleurend, op grooten afstand gezien werd, verspreidde zich het gerucht van onvoorzigtigheid even snel, als de mare van de plek en van den omvang van de ramp. Het doet in onze dagen goed, wanneer, als in het onderhavige geval, aan geen opzet zich laat denken, maar is 't niet treurig toch, indien nalatigheid de schuld er van is, dat men nu in een tiental jaren niet minder dan vijf branden constateren moet, terwijl van 1649 tot 1803 slechts eene enkele afgelegen stroohut vernield en men van 1803 tot 1856 van brand verschoond werd?
Noemde de heer Landré in den loop zijner mededeelingen, voor zoo veel ik die tot hiertoe volgde, verkeerds, als: de gebrekkige inrigting der plaatselijke brandweer, met inbegrip van haren sterken drank, de weigering van eene boot voor het overbrengen van eene der toegesnelde brandspuiten enz., alvorens hij eindigde, meende hij nog iets te moeten zeggen van de neiging van velen in ons vaderland om zelfs den rampspoed in het belang der beurs te exploiteren, hetzij van den kant der nederlandsche weldadigheid, hetzij van dien der assurantiën. Ter voorkoming van het eerste in het treurige geval, dat hem de pen in de hand gaf, kan strekken de opgave van de aangebragte schade; jammer dat daaraan niet toegevoegd is wat tot goedmaking dier schade geschied was op het tijdstip, waarop het opstel, dat ik bespreek, in het licht verscheen.
Maakt men met genoegen kennis met den niet algemeen bekenden arbeid van Spranger en Thiele, men legt ook de ramp van Haaften niet onvoldaan uit de hand, al kent men er geene grooter waarde aan toe, dan die, waarop het boeksken aanspraak maakt en al is men evenmin ingenomen met de gedurig herhaalde titulatuur in den opdragtsbrief, als met de overtreding van onze taalregels, zooals die hier en daar zich laat opmerken. De schrijver hebbe de voldoening, dat de zorg, door hem aan zijn ‘gelegenheidsstukje’ besteed, gewaardeerd worde en dat het hem in staat stelle, een niet onaanzienlijk offer ter neder te leggen op het altaar der weldadigheid.
R.






{==651==} {>>pagina-aanduiding<<}

II. Godgeleerdheid en Wijsbegeerte.

DE OUDSTE GETUIGENISSEN aangaande de schriften des nieuwen testaments, historisch onderzocht door J.H. Scholten, Hoogleeraar te Leijden. - Academische boekhandel van P. Engels. 1866. Gr. 8o. XVI en 205 blz. - Prijs ƒ 2.40.
Blijve de vraag: ‘van waar het kwade?’ voortdurend van scabreusen aart, uiet alzoo de naastverwante: ‘Waartoe het kwade?’
Toen ten vorigen jare Tischendorfs boeksken: ‘Wann wurden unsere Evangelien verfasst?’ het licht zag, als afdoend bewijs, - zoo de schrijver meende, - dat de vier euangelieën stellig reeds in de eerste eeuw onzer jaartelling geschreven waren, zal wel geen bevoegd moderne daardoor geschokt zijn in zijne overtuiging van het tegendeel. In hun oog ‘napleiten in een verloren proees’, mag 't den zoodanigen in ons vaderland een werkjen geschenen hebben van weinig beteekenis wat zijn inhoud aangaat, en van niet het minste gevaar voor de verbreiding hunner meeningen op dit stuk. Maar toen daarvan een nederduitsche vertaling verscheen, bezorgd, met aanteekeningen voorzien, en, onder betuiging van hooge ingenomenheid, aanbevolen door den groninger hoogleeraar P. Hofstede de Groot, werd de zaak, uit laatstgenoemd oogpunt, van bedenkelijker aart. Voor een veel grooteren kring van nederlanders was des duitschers arbeid toegankelijk geworden, doch een kring waarin, - bij alle gereede erkenning van talrijke eervolle uitzonderingen, - gevierde namen niet slechts machtigen invloed oefenen, wat op zich zelf niet gewraakt mag worden, maar 't somwijlen dermate doen, - en hier schuilt de adder, - dat de vlag de lading dekt, en de naam des zegmans geldt voor bewijs der waarheid van het door hem gezegde. Tischendorf nu en Hofstede de Groot zijn zulke namen. Terecht veelzins. De duitscher, die zoo voortreffelijke uitgaven bezorgde van het Nieuwe Testament, en de nederlander die zijn volk zoo uitnemend een populaire geschiedenis schonk van ‘de opvoeding des menschdoms door God’, behooren met eere genoemd te worden, en hebben vol recht op aandachtig gehoor waar ze handelen van de dingen waarin ze zoo geheel te huis zijn. Maar het ongeluk wil nu eenmaal, dat dit laatste voorbehoud te veel wordt uit het oog verloren. Zeer beschaafden zelfs en gansch niet onontwikkelden letten menigmaal daarop niet bij 't voldoen van den
tol hunner achting. Vergetend, dat het

{==652==} {>>pagina-aanduiding<<}
‘iets anders is handschriften te vinden en uit te geven, iets anders kritîk te oefenen in den waren zin des woords’ 1) brengen ze den lof, op 't eene veld verdiend, vaak over op den arbeid op het andere ondernomen. Bij dezulken nu was 't gevaar groot dat een: ‘Tischendorf heeft gezegd, Hofstede de Groot bevestigd!’ zou opwegen tegen menigen grond van moderne zijde reeds te voren ingebracht ter handhaving van inzichten door deze beide geleerden bestreden. Dáárom was er wettige reden van bezorgdheid bij wie, de nieuwere gevoelens aangaande de herkomst der euangelieën toegedaan, de verspreiding daarvan onder het belangstellend deel der gemeente wenschen en naar vermogen zoeken te bevorderen. Niet om eigenen wil: - ze weten wat ze gelooven en waarom. Niet om de waarheid: - geen menschenoordeel kan haar veranderen. Maar om de gemeente zelve, zoo licht op verkeerden weg gebracht door dat prestige van beroemde namen. Doch, als het gaat, uit hetgeen waarover ze om die reden bedenkelijk het hoofd mogen hebben geschud is geboren wat ze met toejuiching als tegengift zullen hebben begroet, nu juist het verschijnen der vertaling van Tischendorfs brochure ‘naaste aanleiding’ werd dat een strijder, zoo tot de tanden gewapend, en in de behandeling zijner wapenen zoo bij uitnemendheid ervaren als de hoogleeraar Scholten, gevolg gaf aan ‘een reeds vroeger opgevat voornemen om (na zijne) Inleiding tot de schriften des Nieuwen Testaments, (eene) geschiedenis van den Kanon’ in het licht tegeven 2).
De uitgaaf van zijn ‘Historisch onderzoek naar de oudste getuigenissen aangaande de schriften des Nieuwen Testaments,’ hier aangekondigd, is slechts eene gedeeltelijke uitvoering van dat plan 3). Wie bekend is met werken als bijv. de, nu onlangs ook in nederduitsche vertaling verschenen, Geschiedenis van den Kanon des Nieuwen Testaments door Carl August Credner oorspronkelijk bewerkt, en later door Volkmar uitgegeven, ziet dit lichtelijk in bij het doorlezen van Scholtens arbeid. Een geschiedenis van den kanon, of - tengevalle van wien deze uitdrukking vreemd mocht wezen, zij 't geoorloofd er dit bij te voegen, - van den bundel der nieuwtestamentische geschriften, die door de oude kerk geacht werden bindend gezag te hebben, zulk eene geschiedenis moet meer onderwer-
{==653==} {>>pagina-aanduiding<<}
pen behandelen dan in Scholtens ‘Oudste getuigenissen’ is geschied. Zoo behoort daarin de geschiedenis der bewaring en misschien ook van de uitlegging dier geschriften besproken te worden, punten waarin zich dit werk van den leijdschen hoogleeraar niet begeeft. Terecht naar het schijnt, en zoowel aangeduid door dat ‘voldoe ik gedeeltelijk’ als geeischt door zijn doel. Bestrijding van Tischendorfs brochure stelde hij zich voor. Zoo moest hij zich bepalen tot het veld waarop zich deze bewoog. Maar Tischendorf had, uit den aart der zake, slechts behandeld wat strekken kon ter beandwoording der vraag welk hij zich gesteld had: ‘wanneer zijn onze euangeliën geschreven?’ en ter zijde gelaten wat daar bij niets ter zake deed: de geschiedenis der bewaring (en uitlegging?) dier geschriften.
Dit moet in de eerste plaats in het oog gehouden worden bij de waardering van Scholtens jongsten arbeid. Wàt later volgen moge, - en dat hem, die aan zoo veelzijdige kennis en zoo groote gaven zoo onvermoeiden ijver paart, de gelegenheid niet ontbreke om zijn voornemen geheel te volvoeren, wie heeft de godgeleerde wetenschap lief en wenscht het niet uit 's harten grond? - wàt ook later volgen moge: hier hebben we geen volledige geschiedenis des kanons voor ons, maar een bladzijde daaruit, een deel daarvan, en dat wel een bladzij opgeslagen met een nader bepaald doel: ‘ter bestrijding van een dwalenden gids maar wiens naam velen te lichtelijk kon verlokken zich zijner leiding te vertrouwen.’
In de tweede plaats beoordeele niemand dit geschrift zonder acht te geven op hetgeen mede in de voorrede gelezen wordt: ‘Ook ons tegenwoordig onderzoek moge het zijne er toe bijdragen, dat de goede gemeente hoe langer hoe minder door een ongepast alarm van den kansel of in bijzondere geschriften noodeloos verontrust worde.’ 1)
‘De goede gemeente’........Heeft dan de hoogleeraar niet voor bevoegden en deskundigen geschreven? Scholten zou niet Scholten zijn ware dit het geval. Ook zal deskundige noch bevoegde zijn boek ter hand nemen zonder daaruit zich voordeel te vergaêren. Maar toch, niet deze klasse van lezers had de schrijver uitsluitend op het oog. Ook in ruimeren kring nut te stichten was zijn wensch.
Zoo dan! Als een bladzijde uit de geschiedenis van den

{==654==} {>>pagina-aanduiding<<}
kanon geopend ter bestrijding van Tischendorfs-de Groots onbekookte stellingen over de oudheid der vier euangelieën, en wel zoo dat het lezen daarvan ook dengenen mogelijk en nuttig werd, wier tent niet op 't cigenlijk gezegd theologisch grondgebied is opgeslagen, als zoodanig wil: ‘De oudste getuigenissen’ beschouwd worden en beoordeeld.
Maar wie zich op dit standpunt plaatst zal ruime stof vinden tot genieten en prijzen. Des hoogleeraars wijze van voorstelling en stijl zijn den lezers die hij zich wenscht sedert jaren bekend. Zij weten, dat waar Scholten gulden vruchten biedt de gedrevene zilveren schalen hem niet ontbreken. ‘Doorzichtig als kristal, zuiver als glas,’ zal ook hier het oordeel over den vorm zijn, en de erkenning niet minder gereed dat de inhoud dien waardig was. In een paar honderd bladzijden, welker lezing nadenken vordert, zooals recht is, maar niets dat naar inspanning gelijkt, wordt het gevoelen gehandhaafd dergenen die beweren dat vóór Justinns den martelaar, die in 160 of 166 stierf, geen stellig bewijs gevonden wordt voor het bestaan van de thands op naam van Matthaeus, Marcus en Lukas in gebruik zijnde euangelieën, schoon dan ook dat van het eerste dezer drie boeken vóór dien tijd mag worden ondersteld; en dat van het zoogenaamd enangelie volgens Johannes vóór 170 geen spoor aanwezig is. Maar het recht eener bewering handhaven, dat is zooveel, als het doorslaand en afdoend bewijs leveren van het onrecht der meening welke daartegenover staat. Zoodat met deze uitdrukking gezegd wordt dat van Tischendorfs vasthouden aan de echtheid = de apostolische herkomst der euangelieën = dat twee apostelen (Matthaeus en Johannes), en twee medgezellen of helpers van apostelen (Marcus en Lukas) de vier euangelieën zouden hebben geschreven, zoo nadrukkelijk de onwaarde is aangetoond, als van Hofstede de Groots lof deswege den hoogduitschen ambtgenoot toegezwaaid.
Maar niet dit alleen. Niet tevreden met Tischendorf alleen op den voet te volgen, en zijne rodomontades door mannelijk eenvoudige argumenten te weêrleggen, toont Scholten de leemten en feilen aan in den gang van 's tegenstanders zoogenaamd onderzoek; feilen en leemten, die volslagen gebrek aan methode verraden, wanneer Tischendorf, in plaats van geleidelijk te werk te gaan en zijne getuigen naar tijdsorde te hooren, ‘'t zij hij meent met de jongere, 't zij hij gelooft met de oudere te

{==655==} {>>pagina-aanduiding<<}
moeten beginnen’, 1) de meest halsbrekende sprongen maakt; 2) sprongen die zelfs aan oneerlijkheid kunnen doen denken als hij getuigen, die mede gehoord moesten wezen doch zijn gevoelen minder gunstig zijn, eenvoudig ignoreert of niet in rekening brengt, 3) of zaken als bewezen aanneemt zijner meening, naar 't hem voorkomt, voordeelig doch die gansch niet bewezen zijn.
‘Of zaken als bewezen aanneemt, naar 't hem voorkomt, zijner meening gunstig, doch die gansch niet bewezen zijn.’ Te dezen aanzien is de verleiding te sterk, om niet een staaltjen aan te halen dat Tischendorfs wanmethode charakteriseert, dengenen die zijn boekjen lazen ter vermakelijke herinnering, - hun die 't niet lazen ten proeve, - hun die 't loofden en, tot van den kansel toe, aanbevalen ter ernstige overweging.
Er bestaat een oud christelijk geschrift ‘de brief van Barnabas’ geheeten. In dien brief komt iets voor, dat naar een aanhaling van Mattb. XX:16 zweemt. Nu is het uitgemaakt dat wanneer 1o. deze brief werkelijk door zekeren Barnabas is geschreven; - wanneer 2o. die Barnabas de reisgezel en helper van Paulus, door dezen zelven in zijne brieven vermeld, en dus een tijdgenoot der apostelen is geweest; en wanneer 3o. het door hem aangehaalde gezegde uitsluitend in het euangelie volgens Matthaeus wordt gevonden: - dat enangelie reeds in de eerste eeuw moet hebben bestaan, en, daar de aanhaling dient om klem aan des briefschrijvers redenering te geven, reeds toen als gezaghebbend boek moet zijn beschouwd.
Doch het ongeluk (voor Tischendorf) wil, dat achter al deze ‘wanneers’ groote vraagteekens moeten worden geplaatst. Niemand kan bewijzen dat de schrijver van dien brief werkelijk Barnabas heeft geheeten. Droeg hij dien naam: wie of wat staat ons borg dat ‘deze schrijver Barnabas’ dezelfde was als de man dien Paulus als zijn medgezel vermeldt? Stond hij in die betrekking tot den apostel: waaruit blijkt dat het door hem aangehaalde woord alleen aan het matthaeus-euangelie kan ontleend zijn?
Onzekerheid dus aan alle kanten! Desniettegenstaande aarselt Tischendorf geen oogenblik. Het citaat is, volgens hem, uit Matthaeus. Het komt voor in den brief van Barnabas. Over

{==656==} {>>pagina-aanduiding<<}
het netelig punt of dit geschrift terecht aan Paulus reisgenoot wordt toegekend glipt hij heen alsof dit van zelf sprak, zoodat de argelooze lezer, die daaraan niet licht zal twijfelen, wel tot de slotsom komen moet: ‘derhalve bestond het eerste der vier euangelieën reeds in de dagen der apostelen en wel als gezaghebbend geschrift.’
Aan den klauw wordt de leeuw gekend. Wie zulke losineengeslagen getimmerten voor stevige gebouwen uitgeeft, behoeft tegen een verdieping meer of minder niet op te zien. Het bare dus geenerlei verwondering, wanneer Tischendorf uit dit fraai bewijs voor het vroegtijdig bestaan van het eerste euangelie tot dat der drie overigen besluit. Na te gaan, hoe hij dit doet zou te verre voeren. Wie 't wenscht en zijne brochure niet ter hand heeft kan 't bij Scholten vinden. Hier zij genoeg dat in des laatstgenoemden weêrlegging op deze en alle soortgelijke redeneringen andwoorden gegeven worden als van diens geslotene logika en rijke belezenheid kan worden verwacht. Reeds de inhoudsopgave van de ‘Oudste getuigenissen’ kan een denkbeeld geven van de volledigheid die bij het getuigenverhoor is in acht genomen. De inhoud zelf bewijst bovendien, hoe goed ze worden gehoord.
Wie door de lezing tot dezelfde slotsom komt zal dus de waarde van dit geschrift des leijdschen hoogleeraars als bestrijding en weêrlegging erkennen. Doch niet alleen als zoodanig wil het beschouwd zijn. Blijkens het bovenaangehaalde woord uit de voorrede 1) moet het een populaire weêrlegging wezen. In vele opzichten is het dit ook. De reeds vermelde eigenschappen van stijl en voorstelling stempelen het van zelf daartoe. Slechts ééne zaak verhindert, dat het in den volsten zin aanspraak mag maken op dat bijvoegelijk naamwoord. Enkele grieksche en latijnsche aanhalingen, die ten bewijze van uitgesprokene meeningen moeten strekken, zijn niet in onze taal overgebracht. Dit geldt vooral van de tweede helft des boeks, en is te meer te betreuren, wijl daarin zoo veel belangrijks voorkomt uit en over de op zich zelven zoo merkwaardige maar den gewonen lezer zoo onbekende apokryfe euangelieën.
Maar.....‘de Meester brak de brooden en gaf ze den discipelen, en de discipelen aan de schare.’ Zoo lezen we in de

{==657==} {>>pagina-aanduiding<<}
zinrijke mythe. Dat worde, waar het noodig is, de geschiedenis van dit boek, en het uitstekend doel van den geëerden schrijver zal niet gemist worden.

Alkmaar, augustus 66.
van Heijst.
HET APOSTOLISCH EVANGELIE, toespraken aan de vaderlandsche Kerk, ingerigt naar de behoeften van onzen tijd, door C.E. van Koetsveld, eerste en tweede serie. 's Gravenhage, M.J. Visser, 1865. Prijs bij inteekening ƒ 0,10, buiten inteekening ƒ 0.15.
De aankondiging en beoordeeling van dit kanselwerk heeft eene eigenaardige moeijelijkheid. Het is er hier niet om te doen, dat er een woord ter goed- of afkeuring van preken gezegd worde, b.v. of de tekst juist is gekozen, de schets logisch ingedeeld, de stijl levendig en helder of dergelijke. Immers, niet alleen dat wij thans bij dergelijke bijzonderheden omtrent het kanselwerk van een bekenden auteur als de heer van Koetsveld ons niet behoeven op te houden - wij hebben bovendien voor alle dingen nota te nemen van het oogpunt, waaruit de geachte schrijver zelf zijne toespraken wil hebben beschouwd. Het prospectus der eerste serie brengt ons daaromtrent in eens op de hoogte. In 't kort komt het hierop neder. Er zijn twee uiterste partijen, die er zich zelve van bewust zijn geworden wat ze willen en dat ook duidelijk uitspreken. Het zijn de orthodoxen en de mannen der moderne wereldbeschouwing. Tegen die beiden heeft de schrijver eene grieve, die hem thans spreken doet. Die beide uiterste partijen namelijk plegen alleen aan elkander het regt van bestaan toe te kennen, al het andere te kenmerken als halfheid, als gebrek aan geloof en wetenschap - immers (zoo heet het) de liberalen van den vorigen dag hebben hunnen tijd gehad!
De heer v. Koetsveld treedt nu op als vertegenwoordiger eener derde rigting, die ‘in 't midden staat’ tusschen die beide. Hij wil het, ‘Apostolisch Evangelie’ verkondigen als bezittende een geschiedkundig en goddelijk gezag, en daarbij ook letten op de vorderingen der wetenschap en op de behoeften van onzen tijd.
Wij hebben al aanstonds eene bedenking tegen de taak, die de geëerde schrijver zich heeft opgelegd. Hij zal verkondigen het Apostolisch Evangelie - hij zal daarbij letten op de vorderingen der wetenschap...dit gaat alles uitmuntend en zou zeker aan een man als de hr. v.K. gerust kunnen worden overgelaten,

{==658==} {>>pagina-aanduiding<<}
had hij niet (en zie hier onzes inziens de klip waarop de geheele onderneming noodwendig schipbreuk moest lijden) - had hij niet zich daarbij voorgesteld dit te doen in toespraken ‘ingerigt naar de behoeften van onzen tijd’. Elke tijd toch heeft zijne eigenaardige toestanden en behoeften en daarom kan het Apostolisch Evangelie, hoe goed het ook moge beantwoord hebben aan de behoeften der dagen waarin de Apostelen opstonden, onmogelijk meer voldoen aan de behoeften van zoo geheel andere tijden dan waarin zij hebben geleefd. Het kan ook wel niet anders of iemand, die zich voorneemt om en het Apostolisch Evangelie te verkondigen en daarbij te voldoen aan een tijd, die niet is de tijd der Apostelen, zal zich gedwongen zien om of het Apost. Evangelie naar die geheel andere behoeften te veranderen en te wijzigen, of de eigenaardige behoeften van zulk een tijd te miskennen. Naar het mij voorkomt heeft de hr. v.K. in beide opzigten door zijn voorbeeld het onuitvoerbare doen blijken der taak, die hij zich zelven had voorgesteld. Zijne toespraken dragen eenen dubbelen titel; vooreerst: het Apostolisch Evangelie, en daarna heeten zij ingerigt te zijn naar de behoefte van onzen tijd; maar in der daad zijn zij noch het een noch het ander. Laat ons zien!
Vooreerst zeiden we: hetgeen de hr. v.K. in zijne toespraken verkondigt, is het Apostolisch Evangelie niet. Het Evangelie, zooals de Apostelen het verkondigd hebben 1), bevat o.a. de volgende overtuigingen:

Jezus van Nazareth is de Messias, 
Hij is gestorven aan een kruis, 
Hij is ligehamelijk opgestaan uit den dood, 
Hij is ligehamelijk opgevaren ten hemel, 
Hij komt eerstdaags ligchamelijk terug om 
Zijn koningrijk te stichten. 

Nu is het wel zoo, dat de schrijver de meeste van deze bijzonderheden vasthoudt - het is hem zelfs niet moeijelijk geweest aan de historische werkelijkbeid van eene er van (de ligchamelijke opstanding uit den dood) een afzonderlijk vertoog te wijden: - maar even gemakkelijk is hij henengegleden over het laatste punt:

{==659==} {>>pagina-aanduiding<<}
de ligchamelijke wederkomst des Heeren nog in den Apostolischen tijd. Dit nu stond hem niet meer vrij, zoo lang hij als titel boven zijne werken schreef: het Apostolisch Evangelie. Dan had hij dit ook moeten geven zoo als het was, zonder eenige restrictie, zonder eenig voorbehoud.
De genoemde overtuigingen laten zich in het Apostolisch Evangelie niet van elkander afscheiden. De hooge waarde die door de Apostelen, met name door Paulus aan het geloof aan Jezus opstanding wordt gehecht, vindt juist hierin haren grond, dat zij eerstdaags de wederkomst verwachten van den Messias, die immers slechts een paar dagen dood is geweest, maar nu niet meer dood is - neen die nog leeft, en weldra in persoon levende verschijnen zal. - De tijd is nabij! Het is de laatste ure! Maranatha, de Heer komt! De dag des Heeren zal komen als een dief in den nacht, vóór dit geslacht zal zijn voorbijgegaan! Zoo heet het bij allerlei bijbelschrijvers 1). - Dan zal (wij schrijven hier woordelijk af uit den eersten brief aan de Thessalonicensen H. 4:14-18) ‘dan zal, indien wij gelooven dat Jezus gestorven is en opgestaan, alzoo ook God degenen die ontslapen zijn in Jezus, wederbrengen met hem, want dat zeggen wij u door het woord des Heeren dat wij, die levend overblijven zullen tot de toekomst des Heeren, niet zullen voorkomen degenen die ontslapen zijn: want de Heer zelf zal met een geroep, met de stem des archangels en met de bazuine Gods nederdalen van den hemel; en die in Christus gestorven zijn zullen eerst opstaan; daarna wij die levend overgebleven zijn zullen te zamen met hen opgenomen worden in de wolken den Heere te gemoet in de lucht; en alzoo zullen wij altijd met den Heer wezen. Zoo dan vertroost elkander met deze woorden.’
Zietdaar een hoofdbestanddeel van het Apostolisch Evangelie: Jezus opstanding en eene daarmede verbonden wederkomst van hem als de levende Messias en dat wel speedig en op zigtbare wijze. Het spreekt van zelf, dat deze dingen, hoeveel geloof zij ook mogten vinden in den Apostolischen tijd, nu niet meer gangbaar zijn: de geschiedenis heeft deze verwachting ten eenemale gelogenstraft. In de dagen der Apostelen is de Messias niet

{==660==} {>>pagina-aanduiding<<}
wedergekomen. Reeds toen de tweede brief van Petrus geschreven werd begonnen velen met de ijdelheid dier verwachting den spot te drijven (Hoofdst. 3:3 en 4). Intusschen, men bleef er aan vasthouden van de eene eeuw in de andere, dat Jezus persoonlijk zou wederkomen, doch door de gedurige teleurstelling werd die verwachting steeds flaauwer en flaauwer. Eindelijk verschoof men alles tot het einde der eeuwen, en heeft daarbij althans dit voorregt dat het geslacht, 't welk uit eigen ervaring ook van de ijdelheid dier verwachting zal kunnen getuigen, nog niet geboren is.
Ook de hr. van K. heeft die komst des Heeren verschoven naar ‘het einde van alle dingen.’ Wij willen hem in deze (hoewel onzes inziens gansch ongegronde) verwachting niet tegenspreken; maar waar wij wel op tegen hebben is dit, dat hij die verkondigt als het Apostolisch Evangelie. De Apostelen hebben van den gang der dingen eene gansch andere voorstelling gehad dan iemand in onze tijden er van hebben kan. Zij verkondigden het als eene blijde boodschap, dat de Messias weldra in eigen persoon zou wederkomen met krachtige teekenen en wonderen tot verheerlijking der geloovigen en tot beschaming en vernietiging hunner vijanden. Dit was hunne blijdschap en troost en vreugde...maar zij zijn teleurgesteld geworden, er is niets van hunne verwachting vervuld. Welke grond er nu kan zijn voor ons, om in onze dagen tot eene dergelijke verwachting ons op te winden, en er op te rekenen dat dan toch deze eenmaal vervuld zal worden - dat moge de Hr. v.K. zelf verklaren zoo hij kan - maar in allen gevalle is dit dan toch dezelfde verwachting als die der Apostelen niet meer, maar eene gewijzigde, willekeurig veranderde verwachting, die niet met den naam van Apostolisch kan worden versierd, dan bij wijze van anachronisme.
De Evangelieprediking is bij den Hr. v.K. eene geheel andere dan die van Paulus! Bij Paulus is het geloof aan de ligchamelijke opstanding en aan de ligchamelijke wederkomst des Heeren één ondeelbaar geheel...bij den Haagschen predikant zijn het twee geheel verschillende dingen zonder verband met elkaar. Ze worden dan ook (en dit is heel onapostolisch) gansch afzonderlijk behandeld - in twee verschillende leerredenen, niet eens nog in dezelfde serie. Aan het opstandingsgeloof is de 9de der eerste serie gewijd. Dit geloof wordt daarin als ook voor onzen tijd nog ‘onmisbaar’ voorgesteld (waarom? dit is volstrekt

{==661==} {>>pagina-aanduiding<<}
niet duidelijk geworden 1) naar 1 Corinth. 15:14, maar van de ophanden wederkomst des Heeren wordt hier bij v.K. niet gewaagd: wel bij Paulus in 't zelfde hoofdstuk vers 20 enz. en vers 51 enz. - Van die wederkomst wordt door v.K. elders (eerste leerrede der 2e serie) in een geheel ander verband gesproken. We vinden daar met vage en onbestemde woorden eene toekomst afgemaald aan 't eind der eeuwen, gekenmerkt door de wederkomst des Heeren. Hier nu wordt niet slechts geheel van het opstandingsgeloof gezwegen - maar ook (al weder heel onapostolisch) het komen op de wolken met engelen en bazuingeschal eenvoudig als oostersche beeldspraak voorgesteld, als iets dat (let wel!) ‘in de natuur niet bestaan kan’! Dit laatste (zegt v.K.) ‘behoefden de wijzen dezer eeuw hem niet te leeren...hij wist het sints lang.’ - Wij gunnen dit onzen geachten schrijver van harte, maaf wenschten
alleen dat men dan ook aan ons, die na hem ook zoo wijs zijn geworden, eveneens toestond om van 't een en ander te zeggen dat het ‘in de natuur niet bestaan kan.’ - Wat hebben wij arme modernen daarom al niet veel moeten lijden!
Gelijk wel van zelf spreekt, maken wij er den hr. v.K. niet het minste verwijt van, dat zijn Evangelie niet het apostolische is - alleen dit keuren wij af, dat hij desalniettemin die woorden op zijn titel schrijft en alzoo zich zelven en anderen (natuurlijk zonder dit te bedoelen) misleidt. Maar evenmin als zijne toespraken het Apostolische Evangelie bevatten, evenmin zijn zij ‘naar de behoeften van onzen tijd.’ Onze tijd hecht niet veel waarde meer aan bijbelplaatsen of teksten, die slechts buiten het verband en tegen den oorspronkelijken zin, en dan nog met

{==662==} {>>pagina-aanduiding<<}
allerlei wijziging en verandering op onze zoo geheel andere toestanden en behoeften worden toegepast. Onze tijd vraagt boven alle dingen duidelijkheid en licht bij al de verwarring en duisternis, waarin we nog leven. Zoo iemand (en hierin staat de Hr. v.K. niet alléén) de overtuiging heeft, dat noch de moderne noch de orthodoxe rigting daartoe ons op den goeden weg kan brengen - welaan! wij wachten en verbeiden. Zoo er eene derde rigting bestaat boven die beide verheven - dat ze optrede en zich doe hooren! - Wij luisteren. - Maar dan zal het toch wel niet onbescheiden wezen, zoo we iets anders verlangen dan 't geen tot nog toe door de mannen van het midden is voortgebragt, - dan vragen we iets anders en iets meer dan dat eeuwige over- en overgieten van nieuwen wijn in oude, en van ouden wijn in nieuwe zakken: - iets anders en iets meer, dan dat eeuwige schikken en plooijen en transigeren met allerlei oude en nieuwe overtuigingen. Iets meer dan een toegeven op de eene bladzijde, dat ‘geen boek ons is gesteld tot wetgever en regter’, dat ‘de bijbelboeken ieder voor zich zelf oorspronkelijk geene meerdere heiligheid hebben gehad dan andere boeken uit den profetischen of apostolischen tijd,’ om dan weder op eene andere bladzijde er voldoening in te moeten vinden, dat een denkbeeld waarvan men zelf vooronderstelt dat het ‘misschien noch gezond, noch logisch, noch zuiver wijsgeerig is, toch zekerlijk is een echt menschelijk en een bijbelsch denkbeeld.’ We verlangen iets meer, dan dat erkennen van de breede klove, die er bestaat tusschen een historisch geloof aan wonderverhalen en een godsdienstig geloof in den Vader...om dan straks weder dat godsdienstig geloof met dat historische dooreen te zien warren als waren beide van elkander onafscheidelijk. Kortom: we verlangen niet achteruitgezet te worden in een ouden tijd die onherroepelijk is voorbijgegaan, die even als de onze en elke andere zijne
eigenaardige dwalingen en dwaasheden gehad heeft; maar we wenschen te worden vooruitgebragt tot nieuwe en betere inzigten dan we tot nog toe in de dingen des geestes hebben gehad.
Dat de Hr. van Koetsveld en zijne geestverwanten ons die zullen schenken in het aangekondigde nieuwe tijdschrift der middenpartij: ‘Geloof en Vrijheid’ - wij wenschen het van harte.

Juli 1866.
Sibmacher Zijnen.





{==663==} {>>pagina-aanduiding<<}

III. Rechts- en Staatswetenschappen.

THORBECKE TEGENOVER DE CULTUUR-WET. Te 's Gravenhage, bij van Weelden en Mingelen. 1866. Prijs ƒ 0.40.

THORBECKE, TEGENOVER DE CULTUUR-WET. Vervolg. Brief aan de 's Gravenhaagsche Nieuwsbode, 's Gravenhage, van Weelden en Mingelen. 1866. Prijs ƒ 0.25.
Geen onderwerp, in den laatsten tijd meer ter sprake gebragt, dan de houding van den heer Thorbecke tegenover de ingetrokken cultuurwet van zijnen voormaligen ambtgenoot Fransen van der Putte. Het is bekend, dat de heer van de Putte na de aanneming van het bekende amendement van den heer Poortman in de tweede kamer zijn ontwerp introk. Het is verder bekend, dat vele leden der liberale partij vóór dat amendement gestemd hebben. En, last not least, ook Thorbecke stemde er voor. Men heeft zich geen denkbeeld kunnen vormen van dergelijke houding tegenover een voormaligen ambtgenoot. Men heeft gezegd: ‘als de heer Thorbeeke die wet niet kon helpen verdedigen, dan had hij niet in de tweede kamer moeten terugkomen.’ Men heeft beweerd, dat de heer Thorbecke homogeen moest geweest zijn met de hoofdbeginselen der cultuurwet, tijdens zijn ministerie ingediend, maar bovenal: was de heer Thorbeeke geen voorstander van die hoofdbeginselen, dan had hij moeten weten, dat de parlementaire usantiën niet toelaten, strijd te voeren tegen een ontwerp, aangeboden door een lid van een ministerie, waarvan hij teregt het hoofd en de leider kon genoemd worden. - Wij zouden nog eene schrede verder kunnen gaan. Wij zouden kunnen zeggen, - zonder dat wij hierbij de quaestie over de houding van den voormaligen premier inhalen, - het ontwerp van den heer van de Putte had nooit ingediend moeten zijn, wanneer het niet uitdrukte de koloniale politiek van het tweede ministerie Thorbecke. De heer Thorbecke moest homogeen zijn met de hoofdbepalingen, waarop dat ontwerp rustte; voor het tegenovergestelde geval had de heer van de Putte, die in dat geval niet meer de rigting van het gouvernement op koloniaal gebied uitdrukte, reeds vóór de indiening moeten aftreden. Het koloniale vraagstuk toch, dat het tweede ministerie Thorbeeke moest oplossen, lag, behalve de meer vrijgevige rigting in het algemeen aan het koloniaal bestuur te geven, in de regeling
der cultures op Java.

{==664==} {>>pagina-aanduiding<<}

Intusschen daar zijn er, die zeggen, dat de heer Thorbecke, zoowel in zijne rede bij gelegenheid van de beraadslagingen over het ontwerp van den heer van de Putte in de tweede kamer gehouden, als in zijn stemmen vóór het amendement van den heer Poortman, niet gestreden heeft tegen een der hoofdbeginselen van de wet. Ook de schrijver van de aan het hoofd deze regelen vermelde geschriften is van oordeel, dat de heer Thorbecke een voorstander van de hoofdbeginselen en het doel der wet was, en dat het amendement van den heer Poortman, waaraan hij zijne stem gaf, in het stelsel der wet was. Het komt er nu slechts op aan, te onderzoeken, of de heer Thorbecke werkelijk gehandeld heeft als een oud-ambtgenoot van den heer van de Putte; want, wanneer men tot de slotsom komen moest, dat de heer Thorbecke strijd heeft gevoerd tegen de hoofdbepalingen eener voordragt, welke bij uitnemendheid geacht moet worden van het geheele toenmalige kabinet te zijn uitgegaan en welke geheel voor zijne rekening komt, dan zoude die houding werkelijk onverklaarbaar zijn. Ik zal dat onderzoek instellen met het oog op de boven vermelde geschriften, welke eene belangrijke bijdrage tot regt verstand dezer quaestie zijn.
Het ontwerp van cultuurwet van den heer van de Putte heeft het niet ver kunnen brengen. Reeds in den aanvang van de discussiën over de bijzondere artikelen viel het bepaaldelijk door toedoen van den minister zelven, die de wet ingediend en te verdedigen had. Daar werden een tal van schitterende betoogen gehouden, welker belangrijkheid evenwel niet altijd in behoorlijke verhouding stond tot de uitvoerigheid en breedsprakigheid. Vooral de heer Kappeijne van de Coppello, een van de auteurs, trachtte met al het talent zijner juridische oratorie de voordragt aannemelijk te maken. Alles te vergeefs; de spraakverwarring werd er te grooter door. En toen de heer Poortman de regering wilde te gemoet komen, werd hij eenvoudig, als had de voormalige afgevaardigde uit Alkmaar hoegenaamd geenen parlementairen leeftijd, afgewezen. Zoo handelde het jeugdige liberalisme tegenover de beproefde aanhangers van de school van Thorbecke.
Het ontwerp bepaalde, dat aan den inlandschen bezitter toegekend zoude worden de eigendom van den grond, dien hij bij de invoering der wet in individueel en erfelijk gebruik bezat. Verder zouden behooren in eigendom aan de gezamenlijke geërfden de bebouwde dessa- of gemeente-gronden, waarvan zij

{==665==} {>>pagina-aanduiding<<}
gewoon zijn het genot tijdelijk onder elkander te verdeelen. Dan zouden behooren aan de dessa of gemeente de openbare gebouwen, wegen, enz. Alle gronden, niet vallende onder de bepalingen der voorgaande artikelen, noch vóór de invoering der wet, door derden uit anderen hoofde wettig in eigendom verkregen, zouden behooren aan den staat. Deze bepalingen gaven aanleiding tot een debat, hetwelk eindigde met de aanneming van een amendement van den heer Poortman. Blijkens de medegedeelde bepalingen wilde het ontwerp den inlandschen grondbezitter op Java schenken den eigendom zijner gronden, dat is den eigendom volgens de privaat-regterlijke beteekenis, welke wij westerlingen aan dat woord hechten. Nu is er zeker op koloniaal gebied geen onderwerp moeijelijker te behandelen en waarover zooveel onzekerheid bestaat, dan de aard van het grondbezit in Indie. Het debat in de tweede kamer gaf daarvan mede de duidelijkste bewijzen. Zonder ons nu te veel in de quaestie te verdiepen, staat dit vast, dat de inlander onder zekere verpligtingen heeft het bezit van den grond, hetzij dan in gemeenschap met anderen hetzij individueel. Het spreekt van zelf, en ik herhaal het ten overvloede, dat ik volstrekt niet het woord bezit in juridischen zin bezig. Staat dit feit alzoo vast, dan erken ik volkomen, dat daarmede de aard van het regt niet aangeduid is. Bij al die onzekerheid valt het te begrijpen, dat de tweede kamer difficulteerde, om dat regt van den Javaan op zijn grond, en evenzoo het regt van den staat op dien grond bij de cultuurwet voor goed uit te maken. Vooral de juristen hadden bezwaar, en teregt. Intusschen hegonnen de bepalingen van het ontwerp hoe langer hoe meer bezwaar te geven. In dien stand van zaken stond een lid van de liberale partij, de heer Poortman, op, en trachtte door het voorstellen van een amendement de verschillende meeningen tot elkander te brengen, de quaestie voor als nog niet uit te maken en te blijven in de
rigting en den geest van de wet. Het amendement luidde als volgt: den inlander zou het regt op het gebruik van den grond, welken hij bij de invoering der wet in individueel en erfelijk gebruik bezat, gewaarborgd worden; insgelijks zou aan de gezamenlijke geërfden, die gewoon zijn het genot van bebouwde dessa- of gemeentegronden tijdelijk onder elkander te verdeelen, het gebruikregt op die gronden verzekerd blijven, terwijl de gouverneur-generaal zorgen zou voor de toepassing van de wetten,

{==666==} {>>pagina-aanduiding<<}
instellingen en gebruiken, krachtens art. 75 en 76 van het Indisch regeringsreglement, bij geschil over het regt op die gronden bij art. 1 en 2 der wet bedoeld. Toen dit amendement de meerderheid der stemmen bekomen had, trok de heer van de Putte zijn ontwerp in. De heer Thorbecke, het is bekend, sprak tegen de bepalingen van het ontwerp op dit punt en behoorde onder de voorstemmers van het amendement.
Nu is het de vraag: behoorden die bepalingen betreffende het grondregt in Indië tot de hoofdbeginselen van de regerings-voordragt? De minister van de Putte heeft het beweerd: aan elke regeling van de cultures moest regeling van den grondeigendom voorafgaan. Maar daar zijn er, die het tegendeel volhouden. Daar zijn Indische mannen, die volkomen in staat zijn, om over de zaak mede te spreken, die beweren, dat de regeling van den grondeigendom de reeks der koloniale hervormingen op Java sluiten en niet voorafgaan moet. Daar zijn mannen, die, met kennis van zaken toegerust, het er voor houden, dat het groote vraagstuk, de regeling der gouvernements- en particuliere cultures in Indië, afgehandeld kan worden, zonder daarin de allermoeijelijkste quaestie van den grondeigendom te betrekken. De oud-gouverneur-generaal van Nederlandsch-Indië, de heer Mr. A.J. Duijmaer van Twist, thans lid van de eerste kamer, zegt in zijne verhandeling, ‘Art. 56 van het Reglement op het beleid der regering van Ned. Indië’: ‘Sommigen zouden thans wel wenschen op eenmaal den westerschen individuëlen eigendom in te voeren, welligt met een kadaster op Nederlandschen voet, en geene noemenswaardige hervormingen toelaten, zelfs niet bij de gouvernements-cultures, voordat dat doel ware bereikt!’ Als nu eene goede regeling der gouvernements- en particuliere cultures in Indië denkbaar is, zonder al aanstonds het vraagstuk van het Indische grondregt op te lossen in den geest van het ontwerp van den heer van de Putte, dan behoorden de bepalingen, daartoe betrekkelijk, ook niet tot de hoofdbeginselen van dat ontwerp. Wat het ontwerp wel behoorde uit te drnkken, was hetgeen de heer Poortman bij zijn amendement uitdrukte. Onder de werking van het cultuurstelsel heeft de Javaan noodig zekerheid voor het gebruik van den grond, heeft hij noodig waarborgen, dat hij het gebruik van dien
grond ongestoord genieten kan. Maar of dat regt heet: regt van eigendom naar westersche beteekenis, regt van gebruik of erfpachtsregt, het moge voor de juristen allerinteressantst zijn

{==667==} {>>pagina-aanduiding<<}
daarover van gevoelen te wisselen, hij heeft er niets aan. ‘Maak het regt van den Javaan op zijn grond tegenover het gouvernement, gelijk westersch eigendom, onaantastbaar, dan znlt gij hem de zekerheid geven die hij behoeft, en al hetgeen gij hem zonder verwarring voor het oogenblik geven kunt,’ zeide de heer Thorbecke zeer juist. Als hem slechts het genot van den grond verzekerd is, hetgeen vooral ook noodzakelijk is voor de particuliere cultuur, dan heeft hij voorloopig genoeg. De quaestie dus, om den Javaan te geven den eigendom, in westerschen-privaatregterlijken zin, van den grond, was geen hoofdbeginsel van de wet van den heer van de Putte. Zij werd langzamerhand een hoofdmoment in het debat, ook door toedoen van den minister van de Putte zelven, maar zij is niet en kan ook niet zijn een hoofdbeginsel van een ontwerp van cultuurwet. Daarom zeide de heer Thorbecke zeer teregt: ‘dat hij wel zou kunnen ondersteunen het denkbeeld, in den loop der discussie reeds door anderen geuit, dat nieuwe eigendomsregeling het onderwerp werd van een afzonderlijke wet.’ De heer Thorbecke was dus in zijn regt, toen hij eene naar zijn oordeel verkeerde regeling bestreed, welke niet gerekend kan worden te behooren tot de hoofdgrondslagen van het ontwerp. En dan was zeker hetgeen de heer Thorbecke wilde, ver verkieselijk boven hetgeen de heer van de Putte voorstelde. De wetsvoordragt wilde in substantie, zoo als de heer van Woudrichem van Vliet teregt opmerkt, toekenning en invoering van burgerregterlijken, individuelen grondeigendom onder de Javanen, maar zij wilde dit zonder afschaffing van cultuur-dienstpligt, zonder afkoopbaarstelling der heeredienst-pligt, zonder conversie der landrente in grondbelasting, of met andere woorden zonder daarbij die bepalingen op te nemen, onder de vigueur van welke de toekenning van privaateigendom alleen van effect kon zijn. De heer van Vliet acht het
dan ook vergelijkenderwijze volkomen juist, wat de heer Thorbecke aanmerkte: ‘niet het vigerend grondregt is den Javaan in den weg, maar de toepassing van dat regt door het Nederlandsche gouvernement, de krachtens dat regt van den Javaan gevergd wordende heere- en cultuurdiensten en landrente-belasting.’ De heer Thorbecke wilde dus de regeling van dit grondregt, welke niet noodig was voor eene doelmatige organisatie der gouvernements- en particuliere cultures, bij afzonderlijke wet.
Maar, laat ik eens redeneren als de juristen in hunne conclusiën: gesteld, de regeling van den grondeigendom behoorde tot

{==668==} {>>pagina-aanduiding<<}
de hoofdgrondslagen van het ontwerp des heeren van de Putte, valt er in dat geval misschien iets aan te merkeu op de houding van den heer Thorbecke? Ik heb reeds gezegd, dat het ontwerp en het amendement van den heer Poortman beide wilden, het onbelemmerd genot van den grond voor den inlander, waaraan het ontwerp den naam van eigendom, het amendement dien van gebruik gaf. Nu is het wel waar, daarom staat regt van eigendom niet gelijk met regt van gebruik, maar aangezien het onderwerp nog niet rijp was voor beslissing en men het daarover eens was, dat het de hoofdzaak was den inlander het genot van zijn grond te verzekeren, deed het er in beginsel weinig toe, of men hier eigendom of gebruik las, want ook bij het genot van eigendom wilde de regering hem toch niet de onbeperkte beschikking da arover geven. Ook dat de conservatieven in de tweede kamer op - stenden, om het amendement te ondersteunen, doet niets af; het bewijst alleen, dat zij de portée er van niet begrepen, niet dat het voorstel ingreep in de oeconomie van de wet. Misschien vermoedden de bedoelde heeren, dat, als zij zich vóór het amendement verklaarden, de minister er dan wel tegen zou wezen, en dan viel het ontwerp van zelf. Ik geloof dus met den heer van Vliet, dat het amendement van den heer Poortman was in het stelsel der wet, en dat de heer van de Putte volstrekt niet handelde als een staatsman, toen hij na de aanneming daarvan zijn ontwerp introk. De heer Thorbecke kon dus behoudens homogeniteit met de hoofdbeginselen van het ontwerp zijn wensch te kennen geven, dat de nieuwe eigendoms-regeling het onderwerp werd eener afzonderlijke wet; de heer Thorbecke had ook volgens het oordeel van een deskundige, als de heer van Vliet, volkomen gelijk, dat het er alleen op aankwam het regt van den Javaan op zijn grond tegenover het gouvernement, gelijk westerschen eigendom, onaantastbaar te maken; eindelijk, de heer Thorbecke kon dus ook stemmen vóór een
amendement, dat het stelsel der wet intact liet.
Ik heb hiermede mijn onderzoek ingesteld, zooals ik mij voorgesteld heb. De inhoud van de geschriften van den heer van Woudrichem van Vliet zal wel niet verder medegedeeld behoeven te worden. Ik heb reeds genoegzaam doen uitkomen, dat zij de strekking hebben, om de houding van den heer Thorbecke tegenover de cultuurwet van den heer van de Putte te motiveren en te regtvaardigen, en de heer van Vliet doet dit in een vorm

{==669==} {>>pagina-aanduiding<<}
zóó uitstekend, dat er lang gezocht zal moeten worden, vóór dat men onder de brochure-litteratuur iets dergelijks vinden zal. Zijn betoogtrant is helder, zijne conclusiën zeer juist, zijne woorden krachtig en goed gekozen, zijn stijl zeer vloeijend. Kon ik mij alzoo bij den inhoud over het algemeen goed neerleggen, ik zal wel niet behoeven te herhalen, dat ik den vorm voortreffelijk geslaagd acht. Ik wensch, al is de quaestie eenigzins verouderd, de lezing zeer aan te bevelen. Daar staan zaken in, welke altijd vernemenswaardig blijven, en, als men iets degelijks op zijn weg ontmoet, moet men het niet voorbij gaan.
Ik wil deze regelen niet eindigen, voordat ik een paar punten, ook door den heer van Vliet behandeld, besproken heb. Vooreerst de bedenking, dat wij met de hulp des heeren Thorbecke en van die hem ondersteunden bij een conservatief ministerie aangeland zijn. Ik zou kunnen zeggen, dat, aangezien niemand eigenlijk een onderscheid tusschen het stelsel van de liberalen en dat van de zoogenaamde conservatieven kent, dat woord conservatief eigenlijk niets beteekent en men er niets uit afleiden kan; verder dat het tegenwoordige kabinet al het mogelijke schijnt te doen, om liberaal te regeren, en zoo verder. 1) Maar ik wil eens aannemen, dat wij tegenwoordig een kabinet hebben, zeer specifiek onderscheiden van een liberaal ministerie - hebben wij dit dan te danken aan den heer Thorbecke, die al zijn best deed, om eene liberale regerings-voordragt aannemelijk te maken, of aan de kortzigtigheid van een deel der liberale partij onder aanvoering van den heer Fransen van de Putte, die zich verzette tegen de opneming van een amendement in zijne wet, waardoor voor die wet de kans van aanneming grooter geworden zou zijn? De heer van de Putte schijnt zich op eens ontzaggelijk sterk gevoeld te hebben, dat hij meenen kon, de hulp van een man als Thorbecke te kunnen missen. De heer van de Putte moet zeker een oogenblik gedacht hebben, dat hij den leider der liberalen heel goed vervangen kon. De oud-ministcr van koloniën zal nu wel langzamerhand begrepen hebben, dat dit zoo niet gaan kan. Hij heeft groote talenten en zal dus ook spoedig weder grooten invloed op den gang der koloniale aangelegenheden uitoefenen, maar hij

{==670==} {>>pagina-aanduiding<<}
is Thorbecke niet en heeft bewezen, dat hij het nooit worden zal. Ik geloof, dat de liberalen, wanneer zij nadenken over de wording van het tegenwoordige ministerie, eindigen kunnen met de heeren Fransen van de Putte, Kappeijne van de Coppello en van Heukelom voor die donatie te danken.
Volkomen te regt zegt de heer van Vliet, er is hervorming in Indie noodig, en wel, voegt de geachte schrijver er volkomen juist bij: die, welke Thorbecke voorstaat. Die hervormen wil, moet het oog op bestaande toestanden gevestigd hebben. Van daar dat Thorbeeke als staatsman zooveel beteekent en zooveel degelijks tot stand bragt. Zulk een staatsman heeft onze koloniale politiek noodig. Wij zijn het er allen wel over eens, dat er dringend noodzakelijk hervormd moet worden, het komt slechts aan op de wijze hoe. Nu acht ik het in de eerste plaats noodig, dat de heer Thorbecke aan het hoofd van 's lands zaken staat, of, - wanneer hij niet langer een publiek man wenscht te zijn, dat dan de man, dien wij eenmaal als den leider der liberalen zullen kunnen begroeten, in staat zij, als de vertegenwoordiger onzer beginselen, deze in toepassing te brengen. Verder hebben wij noodig een minister van kolonien, die onder de leiding van het erkende hoofd der liberale partij, zal kunnen en willen werken.
Ik geloof, dat het vrij algemeen erkend wordt, dat Thorbecke een groot staatsman is, al hebben wij liberalen daarom nog geen vrede met alles wat er onder zijne leiding geschied is. Het beleid der krijgs- en marinezaken onder zijn ministerie geeft ons stof te over tot critiek en ik heb tot nog toe maar niet kunnen begrijpen, hoe de liberale partij in de tweede kamer zich daarbij heeft kunnen nederleggen. Het is ook de vraag, of onze buitenlandsche politiek door hem steeds goed geleid is geworden; het is de vraag, of Nederland niet vrij wat meer gewigt in de schaal kon leggen, of Nederland niet oneindig veel meer te beteekenen kon hebben. Denkt eens aan wat Cavour van het kleine Sardinie gemaakt heeft, en Sardinie had weinig of geen hulpbronnen. Maar er wordt misschien te veel gevorderd: één man kan welligt niet alles. Thorbecke heeft veel gedaan voor ons land; hij heeft ons in menigerlei vooruitgebragt, en dit dienen wij in gedachten te houden.
Deventer,
C. Duymaer van Twist.
September 1866.

{==671==} {>>pagina-aanduiding<<}

MEMORIE VAN BEZWAREN door Kerkvoogden en Notabelen der Hervormde gemeente te Leeuwarden ingediend aan het Algemeen Collegie van Toezigt op het beheer der goederen van de Hervormde Gemeenten tegen artikelen 5, 6, 7, 8 en 9 van het Koninklijk Besluit van 9 Februarij, 1866 (Staatsbl. No. 10) Leeuwarden. Hugo Suringar 1866. Prijs ƒ 0,25.
Hebben de laatste jaren tal van wijzigingen en veranderingen, zoowel in het burgerlijk als in het kerkelijk leven, doen worden, zij hebben zich ook niet tevreden gesteld met den toestand, waarin het beheer van de eigendommen der verschillende hervormde gemeenten in ons vaderland verkeerde. De magt, die de reglementen, dat beheer ordenende, benevens de besluiten, die ordening toelichtende en volmakende, uitvaardigde; de ongelijkmatigheid, die te bespeuren was, zoo vaak men het oog op andere kerken vestigde met het doel om er reglementen en besluiten van dezelfde soort te ontdekken; de misbruiken, die niet in één enkel, maar in vele opzigten, ten spijt of ten gevolge van de reglementen en besluiten, bestonden en voortduurden, waren - om niet meer te noemen - genoeg om naar iets beters, dan het bestaande, te doen omzien. Een vrij lijvig boekdeel zou gevuld kunnen worden, indien men alles bijeen brengen wilde, wat in deze rigting zich heeft opgedaan.
Daartoe behoort 's konings besluit van 9 Feb. 11. Vervat is het in een twaalftal artikelen. Bij deze worden deels de bevoegdheden, die de koning, benevens eenige staatsambtenaren, te voren hadden, terug genomen, deels eenige bepalingen vastgesteld en voor de provinciale collegien van toezigt, en voor een algemeen collegie van toezigt en voor de provinciale kerkbesturen en de algemeene synode der nederlandsche hervormde kerk, deels eindelijk de tijdstippen genoemd, waarop het besluit in werking treedt en de reglementen en besluiten, die sedert jaren gevigeerd hebben, vervallen.
't Heeft hoegenaamd niets bevreemdends, dat, als alle voorslagen ter verbetering, die gedaan zijn, dit besluit bedenking, zelfs tegenspraak heeft uitgelokt, en dat deze op hare beurt niet onopgemerkt en onweêrsproken gebleven zijn. Met de zienswijze van den eenen toch was het onvereenigbaar, dat men het er niet voor hield tabula rasa te hebben, waar men formuleerde, wat men oordeelde in het leven te moeten roepen; de andere meende, dat men niet uit het oog hadde moeten verliezen wat

{==672==} {>>pagina-aanduiding<<}
van de dagen der hervorming af geweest was - deze wilde den gang van zaken door geene bemoeijing van predikanten belemmerd zien; die, zoo niet op den voorgrond geplaatst, dan toch het kerkelijk, godsdienstige element niet miskend hebben, zooals dit met eene hardnekkigheid, eener betere zaak waardig en om weinig beduidende redenen had plaats gegrepen enz. enz.
Kerkvoogden en notabelen der hervormde gemeente te Leeuwarden achtten van hunnen pligt, de memorie, die mij ter aankondiging geworden is, niet slechts aan het Alg. Collegie van Toezigt, door 's konings besluit tot stand gebragt, te moeten indienen, maar haar ook door den druk te moeten brengen ter kennis van anderen in den lande. De slotsom van hetgeen zij er in ter sprake brengen, geven zij zelven met deze woorden: dat de door den koning tot dusverre uitgeoefende bevoegdheid opzigtens het beheer der goederen van de Hervormde kerk, niet bij overdragt door eene andere magt kan worden uitgeoefend;
dat zoodanige magt niet kan geacht worden op wettige wijze te zijn ingesteld;
dat de kerkvoogdijen van Nederland dus onverpligt zijn, zich daaraan te onderwerpen en dat zij de gevolgen van die onderwerping niet mogen dragen, zoodat zij het koninklijk besluit van 9 Februarij 1866, Staatsblad No. 10, voor zooveel betreft artikelen 5, 6, 7, 8 en 9 voor de kerkvoogdij van Leeuwarden onverbindend acht; en dat eindelijk de vergadering zich aan geene verandering van reglementen of vaststelling van geheel nieuwe reglementen, door het in die artikelen bedoelde Collegie onverhoopt te beproeven, zoude kunnen onderwerpen.
Naar aanleiding van de memorie en over haar deed in de Kerkel. Cour. van 23 Juni Il. L. uit W. zich hooren. Op hem heeft de memorie eenen pijnlijken indruk gemaakt. In plaats van de welwillende medewerking met de hooge regering, zijns inziens hoogst noodig, waar deze de hand aan den ploeg der verbetering legt, vindt hij in haar de zucht om aan niets de toestemming te geven, aan niets de goedkeuring te hechten, dan alleen aan hetgeen op het gezag van steeds vigerende wetten en reglementen steunt en waartoe men dan krachtens die wetten en reglementen verpligt is en genoodzaakt kan worden.
Hiertegen en tegen hetgeen daaraan tot toelichting en bestrijding is toegevoegd, verhief in het genoemde weekblad, onder dagteekening van 1 Julij, E. Jongsma uit Leeuwarden zijne stem.

{==673==} {>>pagina-aanduiding<<}
Hij verklaart de memorie uit een ander oogpunt te beschouwen dan L. Naar zijne meening had de koning met de Staten-Generaal de in de memorie betwiste overdragt moeten doen, had deze bij de wet behooren te geschieden.
In weerwil van de bewering der memorie (bladz. 6): ‘de synode is een ligchaam van bloot kerkelijk bestuur en is en behoort te blijven geheel vreemd aan het beheer van de gemeentelijke kerk-goederen’ ben ik, ziende op onze grondwet, van oordeel, dat de hervorming van het beheer der eigendommen van de hervormde gemeenten, onder goedkeuring van den koning, door de synode en niemand anders geschieden moet. Zóó oordeelende, zoowel van de heeren L. en Jongsma, als van heeren kerkvoogden en notabelen te Leeuwarden verschillende, wensch ik toch aller overwegingen door wie de zaak ter harte gaat, naauwgezet overwogen te zien. Hoe vollediger het ware gekend wordt, hoe ligter de strijd zal te voorkomen zijn, die schijnt te worden, of te beslissen, indien zij ontbrand zal wezen - hoe meer het welbegrepen belang behartigd wordt van die kerk, die ons, voor zooveel wij althans tot de haren behooren, om meer dan ééne reden moet ter harte gaan.
R.




IV. Opvoeding en Onderwijs.

RAADGEVINGEN EN WENKEN aan moeders en ziekenverpleegsters, omtrent hetgeen zij in acht moeten nemen bij het verzorgen van zieke kinderen, door Dr. Charles West, geneesheer-directeur van de Zieken-Inrigting voor Kinderen te Londen. Naar de tweede Engelsche uitgave. Utrecht, J.G. van Terveen en Zoon, 1866, kl. 8o, vi en 78. Prijs ƒ 0.75.

KIES- EN TANDPIJN, hoe ze ontstaat en hoe ze voorkomen of genezen kan worden, door Dr. W. Süersen, Tandmeester te Berlijn. Bekroond en uitgegeven door het Genootschap der Duitsche Tandmeesters. Naar den derden druk in het Nederlandsch bewerkt. Leiden, P. Engels, mdccclxvi, kl. 8o., vi en 100. Prijs ƒ 1.00.
Daar de beide bovenstaande, ons gelijktijdig ter aankondiging toegezonden werkjes grootendeels van gelijksoortigen inhoud en strekking zijn, vermits daarin meer over het verhoeden, dan over het genezen van ziekten, meer over het behoorlijk verzorgen van nog gezonde of reeds lijdende personen, dan over het toedienen van geneesmiddelen, gehandeld wordt, zoo zal het gevoegelijk

{==674==} {>>pagina-aanduiding<<}
geschieden kunnen, dat wij den lezer achtereenvolgens met beider inhoud nader bekend maken:
I. De schrijver der Raadgevingen en Wenken, Dr. Charles West, wiens naam ook in ons vaderland met roem bekend is, sedert zijn werk over de ziekten der kinderen, door Prof. Grosshans in het Hollandsch overgebragt werd uitgegeven, was door zijne betrekking als geneesheer-directeur van de zieken-inrigting voor kinderen te Londen, bij uitnemendheid in de gelegenheid om de veelvuldige eischen en behoeften te leeren kennen, waaraan bij het verzorgen en verplegen van zieke kinderen voldaan moet worden. Door zijne uitgebreide op dat gebied verkregene ondervinding tracht hij ook anderen, vooral moeders en verpleegsters van zieke kinderen, van dienst te zijn door de mededeeling van raadgevingen en wenken omtrent hetgeen bij de vervulling van die belangrijke taak moet worden in acht genomen. In eene inleiding, door den schrijver ‘een woord aan mijne vriendinnen’ genoemd, worden de noodzakelijke eigenschappen van eene ziekenverpleegster en de moeijelijke op haar rustende pligten in ernstige en gemoedelijke, in waarheid tot het hart sprekende woorden uiteengezet, zoodat het waarnemen van eene zoodanige betrekking aan alle vrouwen ontraden wordt, die niet, benevens eene goede gezondheid, eene zachte en opgeruimde gemoedsgesteldheid hebben, en in welker hart liefde tot kinderen geene voorname plaats inneemt.
Blijkt uit dit betoog van den schrijver, dat voor het verplegen van zieke kinderen vooral zekere aanleg en natuurlijke geschiktheid gevorderd worden, zoo is het evenwel niet te ontkennen, dat personen, die zich aan dat edel bedrijf wenschen te wijden, groot nut kunnen trekken uit gepaste, door deskundigen gegeven wenken en voorschriften. In die overtuiging deelende heeft de Engelsche auteur op eene allezins populaire wijze de voornaamste zaken, welke door eene verpleegster van zieke kinderen gekend en gedaan moeten worden, uiteengezet. Hij had daarbij echter naar onze meening, geleidelijker kunnen en moeten te werk gaan, vermits de meest ongelijksoortige onderwerpen, in eene bonte reeks, achtereenvolgens door hem besproken worden, en men wederkeerig de voorschriften, die op dezelfde, of op naauwverwante onderwerpen, b.v. op de inrigting der ziekenkamer en op hare verwarming, op de aanwending van warme baden, op de zorg voor reinheid, op het wasschen, van zieke kinderen

{==675==} {>>pagina-aanduiding<<}
enz. betrekking hebben, op zeer verschillende plaatsen van het boekje vindt. Onze tweede aanmerking betreft de onvolledigheid van sommige door den schrijver gegeven voorschriften. Over de applicatie van bloedzuigers b.v. wordt alleen het volgende gezegd: ‘Men kan (daarbij) gewoonlijk alle zwarigheden vermijden, door den eenvoudigen maatregel om de bloedzuigers òf achter één oor, òf op eene plaats van den schedel te zetten, waar het kind ze niet zien, en, wanneer het zijn hoofd omkeert, niet afstooten kan. In geval er vier bloedzuigers zijn voorgeschreven, doet men verkeerd om er achter ieder oor twee te zetten; men doet dit enkele keeren, omdat men meent daardoor aan beide helften van het hoofd afleiding te bezorgen, doch het kind wordt daardoor onnoodig beangst gemaakt.’ De ziekenverpleegster ontvangt echter noch hier noch elders, eenige aanwijzing van de manier, waarop het aanleggen van bloedzuigers geschieden moet, over de wijze, waarop men zorgen kan, dat er geene langdurige ontblooting van het ligchaamsdeel, op hetwelk de applicatie geschiedt, gevorderd worde, over de hulpmiddelen die men tot bevordering der nabloeding of wederkeerig om deze te stuiten, moet aanwenden. - De vertaalster van het boekje, welker naam alleen door de initialen J.H.T. wordt aangeduid, heeft zich loffelijk van hare taak gekweten.
II. Het bezit van goede en gave tanden is niet alleen een groot sieraad, maar ook voor 's menschen levensgenot en gezondheid van onmiskenbare waarde. Wanneer toch de nieuwere physiologie leert, dat de vertering der zetmeelaardige stoffen, die het grootste deel van ons voedsel uitmaken, allezins afhangt van de fijnere verdeeling, welke zij door het kaauwen ondergaan, en van hare vermenging met het speeksel en audere in de mondholte aanwezige vochten, dan mag hieruit de gevolgtrekking worden afgeleid, dat men de tanden geenszins als werktuigen van een ondergeschikt belang, maar als belangrijke en bijna onmisbare organen beschouwen moet. Eene doelmatige verzorging der tanden mag daarom voor geene onverschillige zaak gehouden worden, en de schrijver van het boven genoemde boekje tracht dienaangaande juistere denkbeelden te verspreiden, dan men tot hiertoe bij de meeste menschen vindt. En voor de deugdelijkheid dier denkbeelden en van de daarop gegronde praktische voorschriften meenen wij een behoorlijken waarborg te hebben, eensdeels door de hooge goedkeuring en bekrooning, die

{==676==} {>>pagina-aanduiding<<}
het ‘Genootschap der Duitsche Tandmeesters’ aan Süersen's geschrift, boven alle andere door mededingers ingezonden antwoorden, heeft laten te beurt vallen, en anderendeels door de wijze, waarop die schrijver zich van zijnen arbeid, zoowel wat den vorm als den inhoud betreft, gekweten heeft. Gelijk toch de auteur aan de daarin medegedeelde beschouwingen eene nauwkeurige anatomische en physiologische kennis der tanden, met inbegrip van hunne scheikundige zamenstelling en ontwikkelingsgeschiedenis, tot grondslag legt, zoo moeten zijne praktische voorschriften als de slotsom beschouwd worden van zorgvuldige door hem zelven en door anderen bewerkstelligde waarnemingen. Eene nadere aanwijzing van dit een en ander zou den berigtgever tot te groote uitvoerigheid leiden, en hij acht het daarom verkieslijker, met het overnemen van eenige zinsneden uit het boekje van den schrijver, zijne korte aankondiging te besluiten: ‘Dat men zich tot het reinigen van de tanden van een borstel bedienen moet, spreekt eigenlijk wel van zelf en behoeft niet herinnerd te worden. Den tandmeester wordt dikwijls gevraagd, wat beter is, een harden of een zachten borstel te gebruiken. Ik ben gewoon mijnen patienten te antwoorden: Te zacht reinigt niet genoeg, te hard kwetst op den duur het email, en daaruit volgt, dat men den gulden middelweg moet kiezen. Op een ding echter moet men bij de keuze van den borstel acht geven, namelijk, dat hij, naar mate de tanden weeker zijn, zachter moet wezen. Daarbij denk ik vooral aan de tanden van kinderen, welke altijd een minder hard glazuur hebben dan die der volwassenen. Ten opzichte van de aanwending van den borstel zelven, moet ik op eene fout opmerkzaam maken, die maar al te dikwijls begaan wordt. Zeer vele menschen zuiveren hunne tanden door met den borstel van de eene zijde des monds naar de andere dwars over de tanden te gaan. Daardoor echter wordt vooreerst het slijm van de vooruitstekende vlakten in de
tusschenruimte, waar het juist het gemakkelijkst nadeel veroorzaakt, gedrongen, en ten tweede ontstaan, wanneer de borstel scherp is en het borstelen, zooals gewoonlijk, zeer krachtig geschiedt, langzamerhand in het email dwarsche groeven, die gaande weg zeer diep kunnen worden. De eenige goede manier om de tanden te reinigen is deze, dat men den borstel in de richting der tanden zelven beweegt, en wel van het tandvleesch naar de kauwvlakte. - Een zeer eenvoudig, aanbevelenswaardig tandpoeder is o.a. zuiver krijt (zoo

{==677==} {>>pagina-aanduiding<<}
als het in de apotheek onder den naam van creta praeparata alba verkocht wordt), dat alle noodige chemische en mechanische eigenschappen bezit. - Zwart tandpoeder heeft zijne kleur aan bijgemengd houtskool te danken en zou wegéns het bekende bederfwerend vermogen daarvan een zeer aanbevelenswaardig tandmiddel zijn, als het niet om twee andere redenen te verwerpen ware. De kooldeeltjes namelijk geraken onder het tandvleesch en droogen er zelfs in, zoodat er zich een blaauwachtige en langzamerhand zelfs een zwarte rand vormt, die nooit meer verdwijnt. Daarenboven is juist de houtskool meer dan eenige andere stof in staat om het email af te schuiven.’
L.
S.
JAARBOEKEN VAN HET GODSBESTUUR; algemeene geschiedenis van de schepping der aarde tot op onzen tijd. Door J.H. Sonstral en H.J. van Lummel. Amsterdam, H. Höveker. Prijs per Jaargang ƒ 4,80.

HANDBOEK DER ALGEMEENE GESCHIEDENIS, ook met betrekking tot beschaving, letterkunde en godsdienst. Door Dr. G. Weber. Voor Nederland bewerkt, door Dr. A.W. de Klerk. Amsterdam, J.H. Gebhard & Co., 4 dl. Prijs ƒ 11,50.
Het noemen van deze beide werken in eenen adem, zou zeker zonderling ja ongepast mogen heeten, indien het niet verklaard werd door de omstandigheid, dat de redactie mij verzocht op de verschijning van beiden de aandacht te vestigen. Hoewel ze mij niet gelijktijdig werden toegezonden, mogelijk uit vrees voor het gevaar, dat er zou kunnen ontstaan uit de vereeniging van twee zoo heterogene objecten in hetzelfde pak. Want het zal moeielijk zijn twee zaken aan te wijzen, die meer lijnrecht tegenover elkaâr staan dan deze werken van Weber - de Klerk en Sonstral - Lummel, of liever ze staan rug aan rug. De laatsten zien terug naar een tijdperk van twee à drie eeuwen geleden, toen men elke geschiedenis, zoo de kerkelijke als de vaderlandsche, aanving met de sage van Genesis I en II. De eersten, zich stellende op de hoogte der historische wetenschap in onze dagen, trachten baan te breken voor eene betere opvatting van de geschiedenis in haren aard en omvang. De schrijvers van het oorspronkelijk nederlandsche schijnen soms den draak te steken met alle historische kritiek; de auteur van het duitsche boek en zijn hollandsche vertaler en medewerker daarentegen begrijpen, dat kri-
{==678==} {>>pagina-aanduiding<<}
tiek de grondslag is van alle historie. De hh. Weber en de Klerk (straks zal ik nader toelichten waarom ik beider namen telkens verbind) volgen een systeem, dat van den aanvang reeds eene logische behandeling der historie doet verwachten. De hh. Sonstral en Lummel schijnen hieraan weinig gedacht te hebben. Reeds de titel luidt voor 't minst zeer vreemd. Zij zullen de geschiedenis aanvangen bij de schepping der aarde. Dat heet ik beginnen bij 't vroegste begin. Vroeger sprak men alleen van de schepping van den mensch. Zullen wij dan hier een overzicht ontvangen van de verschillende perioden, waarin de aarde zich gevormd heeft tot een woonplaats voor dit geslacht, gedurende millioenen eeuwen? Stelt u gerust, het is maar grootspraak. De eerste hoofdstukken handelen over de
oude wereld. (1o. Gods methode van opvoeding in het paradijs, 2o. de mensch buiten het paradijs), over de nienwe bevolking en de verwisseling van het ongeloof met bijgeloof, (1o. de nieuwe menschheid, na den zondvloed natuurlijk, 2o. de afgoderij), over de tweede ark der redding en behoudenis, (1o. Abraham, 2o. de Ismaëlieten, 3o. Isaäk en Jakob, 4o. Jakobs zonen). En dan komen de Aegyptenaars. Reeds de aanhef van de inleiding geeft ons geen hoogen dunk van hetgeen er volgen zal. De schrijvers willen eene geschiedenis schrijven voor de school en voor het huisgezin. ‘Dit werk,’ - zeggen zij - ‘zal dus een volksboek worden. Dit is zeer natuurlijk, want zonder volk geene geschiedenis, zoo min als een mensch zonder hart.’ Deze logica is mij wat kras. Misschien ligt het aan mij, maar ook het volgende wil mij niet helder worden! ‘Deze algemeene geschiedenis zal een uittreksel bevatten uit de jaarboeken van het Godsbestuur. Gelijk geen gevolg zonder oorzaak denkbaar is, is er geene geschiedenis zonder God, of hij bestaat niet, en dan was ook de wereld ver te zoeken.’
Het zou mij leed doen, indien men uit deze opmerking de conclusie wilde trekken, dat mijn ongunstig oordeel over dit werk een gevolg is van weinige ingenomenheid met het godsdieustig standpunt der schrijvers, dat zeker het mijne niet is. Integendeel, ik eerbiedig elke godsdienstige overtuiging, maar ik beweer, dat zij geene aanleiding mag worden tot willekeurige aanneming of verwerping van historische feiten; dat zij het recht niet geeft tot geheel subjectieve oordeelvellingen, en allerminst om de waarheid in het aangezicht te slaan. Bepaalt eene zoogenaamde

{==679==} {>>pagina-aanduiding<<}
godsdienstige behandeling van de geschiedenis zich alleen tot enkele uitroepingen en bijbelteksten, die hier en daar tusschen het verhaal worden ingevlochten, dan heb ik er vrede meê, ofschoon ik voor godsdienst onder dezen vorm weinig sympathie gevoel. Maar gaat men, op grond van vooroordeelen, die als godsdienstige overtuigingen gestempeld worden, verder; ontkent men met eene stoutheid die aan onbeschaamdheid grenst, de stellige resultaten der wetenschap; blijft men ziende blind en boorende doof, - dan verklaart men zich hierdoor ten eenenmale onbevoegd, om als geschiedschrijver op te treden. Tot staving zij 't mij vergund deze weinige regels af te schrijven: ‘Niets zoo eenvoudig, zoo beslist waar, als het Mozaïsche scheppingsverhaal. De wetenschap reikt Mozes de eerepalm. De geschiedenis is niet ouder dan zijn verhaal. Hoevele voorvallen heeft hij verduurd, hoe dikwijls waande men hem van zijnen heiligen grond verdreven te hebben; maar hij keert telkens terug met een nieuwen straalkrans getooid. Wie schermt nu nog met de tijdrekening der christenen, sedert men in Egypte zoo deerlijk is uitgekomen. Met triomf beriep men zich op den Dierenriem in de tempels van Denderah en Esné. En dan die tempels in Opper-Egypte, deze moesten naar het verschil in bouworde van zelve eenige duizende jaren ouder zijn. Men lette niet op, dat de bouwstijl van deze beide tempelen modern genoeg was; wat kon dit schelen, indien slechts het gezag van Mozes vernietigd werd! Maar daar komt Champollion, en leest de opschriften, en nu blijkt het, dat de eene in den tijd van Tiberius en de andere in den tijd van Antonius gesticht is geworden. Nu kunnen de oudere tempels zeer wel een paar duizend jaren en meer ouder zijn, en Mozes karakter is gered. Geen anderen uitslag voorspellen wij aan de beweringen, dat de Mozaische schriften voortbrengselen uit den tijd van Ezra zijn. Evenzoo zal eenmaal blijken, dat de hedendaagsche stellingen der geologie ten
aanzien van den ouderdom des menschelijken geslachts, op schijnbare ervaring gegrond, te kort zullen schieten in het leveren van bewijzen tegen de zekerheid van dat woord, dat niet liegen kan. De tijd kan niet uitblijven, dat het gezond verstand, dat zich wel laat bedwelmen maar niet dooden, de overwijze kritiek, die op willekeur en veronderstelling afgaat, als eene nulliteit afwijst.’
Ik heb hier niets bij te voegen. Wie er lust toe heeft make er kantteekeningen op. Uit dit staaltje kan men opmaken hoe

{==680==} {>>pagina-aanduiding<<}
conscientieus en onbevooroordeeld de schrijvers zijn te werk gegaan. Die eerste bladzijden deden mij bijna wenschen dat dit werk in de handen van niemand mocht komen, en ‘gegijzeld worden’ - om eene uitdrnkking der schrijvers te gebruiken, - in het magazijn van den uitgever, ware het niet dat de overige inhoud van dit boek vrij goed is, dank zij het vlijtig gebruik door de auteurs van Schlosser gemaakt. Deze algemeene geschiedenis een uittreksel te noemen uit de jaarboeken van het Godsbestuur, klinkt wel zeer verheven, maar na de lezing gaat de illusie wel een weinig verloren, voor wie het werk van den duitschen geschiedschrijver kent. Dit gunstig oordeel heeft echter zijne grenzen. Men zal een aantal bladzijden niet kunnen lezen zonder ergernis en verontwaardiging over de verwaarloozing van alle nauwgezet onderzoek en over het neêrschrijven van ondoordachte beschouwingen en onnauwkeurigheden. Het zou noodig zijn ze aan te wijzen indien ik kon verwachten dat dit boek het handboek zou worden, waaruit het aankomend geslacht zijne historische kennis zou moeten putten. Ik koester die verwachting niet en acht de aanwijzing overbodig van hetgeen in andere boeken zooveel beter staat. Wie zich overtuigen wil, leze maar eens wat er bijvoorbeeld over de Aegyptische godsdienst gezegd wordt en over de Punische oorlogen. Voorts is het eene verrassende inconsequentie dat zij, die de eerste hoofdstukken van Genesis als historische documenten beschouwen, wel eenigen twijfel durven koesteren aan de waarheid van hetgeen Livius bericht omtrent de stichting en de oudste geschiedenis van Rome, alsmede niet afkeerig schijnen om de vroegste verhalen uit de geschiedenis der Grieken tot het gebied der sage terug te brengen. Eindelijk mag het niet onopgemerkt blijven, dat de hh. Sonstral en Lummel, wier stijl overigens vloeiend is en levendig, zich soms uitdrukkingen veroorloven, die zeker niet fraai zijn te noemen. Het omwerpen der
Hermesbeelden te Athene als een ‘godvergeten enveldaad’ te qualificeren kan er dunkt mij niet door. En Alcibiades zoo maar voor een ‘gewetenloos straatschender’ uit te schelden klinkt niet bijzonder fatsoenlijk.
Laat ik van dit boek afstappen. Ik heb er mij al lang genoeg mede bezig gehouden om het te karakteriseeren. Thans vestig ik de aandacht op het Handboek van Weber.
Het kan echter mijn doel niet zijn de verschijning van dit

{==681==} {>>pagina-aanduiding<<}
werk aan te kondigen of er eene uitvoerige beoordeeling van te leveren. Het is reeds vijf jaren geleden dat het 1ste deel van de nederduitsche bewerking verscheen, en het 4de deel, waarmede dit boek compleet is, werd in 1864 uitgegeven. En wat het laatste betreft, ik onderschrijf aanstonds het gunstig oordeel, dat ginds en elders over deze algemeene geschiedenis is uitgesproken. Ik wensch alleen aan Weber's werk te herinneren. De heer Gebhard heeft het onnoodig geacht door hoogdravende en opgevijzelde advertentiën zijne uitgave aan het publiek op te dringen. Goede wijn behoeft ook geen krans, en deze is van het edelste merk. Een groot debiet, als het gevolg van eene in veler oog onzedelijke exploitatie, van bontgekleurde aanplakbilletten en de toezegging van premieplaten, bewijst voor de degelijkheid van een boek - niets. Ofschoon een Handboek als dat van Weber zijn weg wel vinden zal, en ook reeds gevonden heeft, kan toch eene enkele herinnering geen kwaad. Een boek dat niet alleen in 't Fransch, maar ook in 't Italiaansch, in 't Spaansch, in 't Poolsch werd vertaald, maakt zeker aanspraak op blijvende waarde. In dien omvang en van dit gehalte bestaat er tot nog toe geen beter. Ik aarzel niet het voor het oogenblik het handboek te noemen. Het is geen leerboek maar een leesboek, en als zoodanig moet het allen jongelieden in handen gegeven worden, die aan onze gymnasiën voor de academie worden opgeleid of aan onze burgerscholen eene beschaafde opvoeding ontvangen. En daar de prijs (ƒ 12) misschien voor sommige ouders wat hoog is, mag het in schoolbibliotheken niet gemist worden. ‘Beknopt en toch zaakrijk’ - heeft iemand gezegd - ‘wijsgeerig en toch bevattelijk, didaktisch en toch aangenaam, verschaft Weber's handboek voor den gebruiker een volledig overzicht van de wereldgebeurtenissen, geleidelijk en met goede overgangen geordend, waarin met breede
trekken en op degelijke wijze de volken der aarde in hun staatsleven, hunne beschaving, godsdienst, letterkunde en kunst worden behandeld. Opmerkelijk inderdaad is de begaafdheid van den schrijver, om in zulk een beknopt overzicht zooveel belangrijks aan te stippen, en zóó te vermelden, dat de beoefenaar der historie er een duidelijk begrip van krijgt, en tevens het verband der grooter feiten op verschillend gebied zóó te doen uitkomen, dat het gemakkelijk in de oogen springt.’ Dit alles is volkomen waar. Men heeft slechts den inhoud van elk deel in te zien om aanstonds

{==682==} {>>pagina-aanduiding<<}
overtuigd te worden, dat Weber bij het behandelen der historie eene uitstekende methode volgt. Hij groepeert de feiten van een bepaald tijdvak of van een eeuw rondom de hoofdgebeurtenissen of de hoofdpersonen. Datgene, wat in het voorledene het meest op den voorgrond trad, stelt hij ook in het volle licht. De verschijnselen, die thans blijken van het meeste gewicht geweest te zijn, doet hij ook het scherpst uitkomen. Kleine bijzonderheden veronachtzaamt hij niet, maar ze dienen hem slechts om den totaal-indruk te versterken. Personen van minder beteekenis ziet hij niet over 't hoofd, maar hij stelt ze in den schaduw of op den achtergrond. Hij schildert tooneelen met breede fiksche trekken. Zijne schilderijen bestaan niet uit afzonderlijke, tot in de kleinste détails afgewerkte groepen, maar uit één groot geheel. De opmerking is meermalen gemaakt, dat weinigen de noodige juistheid van oordeel en schranderheid van blik bezitten, om uit het uitgebreide gebied der wetenschap het meest wetenswaardige saam te brengen. Weber bezit zulke gaven. Hij vermoeit niet door overlading maar weet te boeien en u een beeld van ieder gewigtig tijdperk, van elke belangrijke persoonlijkheid in de ziel te prenten. Hij doet u gevoelen, wat eigenlijk geschiedenis is en hoe zij behandeld moet worden. Al valt hij u niet lastig met verwijzingen en het opsommen van bewijzen, het staat bij hem toch tusschen de regels te lezen, dat zijne mededeelingen de vrucht zijn van ernstig onderzoek en nauwgezette bronnen-studie. Aan de grondigheid der bewerking en aan den uitmuntenden vorm is het toe te schrijven, dat van alle handboeken voor de geschiedenis dat van Weber in Duitschland het meest is gezocht. Hoevele drukken zijn er niet reeds van verschenen!
Men zou kunnen vragen of het boek van Weber bij de vertaling niet verloren heeft? Ik antwoord hierop niet alleen ontkennend, maar ik durf ten sterkste verzekeren, dat het er veel door gewonnen heeft. De heer de Klerk heeft begrepen wat hem te doen stond. Hij heeft het handboek niet slechts zeer goed vertaald, maar voor Nederland bewerkt. Hij heeft uitgebreid en aangevuld, waar dit voor onze behoefte noodig was. En waar hij meende voor die taak niet genoeg berekend te zijn, riep hij de hulp in van den hoogl. Brill. Daardoor is de nederduitsche vertolking nog in waarde gestegen, en wij aarzelen daarom geen oogenblik haar boven het oorspronkelijk aan te bevelen.

{==683==} {>>pagina-aanduiding<<}

Zij die zoo terecht ten hoogste ingenomen zijn met het werk van Weber, zullen echter niet beweren, dat het onberispelijk is. Niet overal is de schrijver even gelukkig geweest in zijne behandeling. Door hier nog wat licht aan te brengen, daar de donkere tinten wat aan te zetten, elders de groepen wat anders te schikken zou het geheel nog veel kunnen winnen. Webers oude geschiedenis is het zwakste gedeelte van zijn boek. Dáár zijn zijne kwetsbaarste plaatsen. Ik denk hier niet aan zijn aanhef over de eerste menschen. Dat is een onschuldig preludium. Zijn boek begint met eene flinke anthropologische inleiding. Dat is zeer juist gezien. Doch ik had - om dit alleen aan te stippen - vooral het oog hierop, dat hij de godsdiensten van oostersche en westersche volken als op één hoop werpt, om ze te bespreken geheel afgescheiden van de geschiedenis dier volken. Ondanks zulke gebreken mag echter dit handboek van alle bestaande verreweg het beste genoemd worden, en het zal voorzeker niet tegen ons volk getuigen, zoo de algemeene waardeering van dezen arbeid weldra eene 2de uitgave noodzakelijk maakt.
R.
DE GESCHIEDENIS DER WERELD aan het volk verhaald door Adolf Streckfuss. Naar het Hoogduitsch bewerkt door B. ter Haar Bz. Prijs per afl. ƒ 0.25.
‘Nachdem sich’, schreef in 1824 Dr. J.R. Thorbecke aan Eichhorn, ‘in der Naturwissenschaft die organische Betrachtungsart als diejenige angekündigt hatte, wodurch die Natur ihrem Wesen gemäss als ein wahrhaft Lebendiges begriffen werde hat man in neuerer Zeit angefangen die wesentliche Erkenntniss der Geschichte auf den organischen Charakter zurückzuführen. Durch diese Ansicht, nach welcher die Geschichte sich zeigte als ein in einem Ganzen sich erzeugendes und begrenzendes zeitliches Leben schien es erst in ihrem Bau hell zu werden und ein Licht auf zn gehen über die Gesetzmässigkeit ihrer Gestaltungen worüber man sich seither nur durch von aussen hinzugebrachte Voraussetzungen habe berichtigen können. - Dasz diese (Gesetzmässigkeit), in der vollendetsten Bedeutung aufleuchte, wenn die Historie ihrem Wesen nach als ein Organismus, als ein ganzes sein Leben organisch in der Zeit bildendes Wesen, gleichsam wie eine andre Natur, gefasst werde, konnte keinem Zweifel weiter unterworfeu sein.’ Dit denkbeeld drukt Streckfuss uit in het

{==684==} {>>pagina-aanduiding<<}
motto voor zijn geschiedwerk: de wereldgeschiedenis is het wereldgericht. En werkelijk mogen al nog steeds enkele onzer nieuwere geschiedvorschers dat organische karakter ontkennen, wanneer men niet een groot geheel, een doorloopend proces in de geschiedenis der wereld aanneemt, een strijd ja - maar daardoor juist eene voortdurende ontwikkeling, dan verliest zij ongetwijfeld alle aanspraak op onze belangstelling.
Zoo heeft dan ook Streckfuss zijne taak opgevat. Maar nog een ander doel had hij daarbij voor oogen. Hij wilde, overeenkomstig den geest dezer alles populariseerende eeuw, ook de geschiedenis niet alleen brengen binnen het bereik van 't volk maar ook smakelijk maken aan het volk. Hij wilde als in een bont tafereel de volken, die achtereenvolgens op 't wereldtooneel optraden, aan zijne lezers voorstellen, hen doen mede leven in die overoude tijden en in die verre landen, ‘de helden van den voortijd weêr levend en werkend doen optreden onder de oogen van het nageslacht.’ En in dat gedeelte zijner taak vooral is hij uitnemend geslaagd; zijn verhaal is boeiend, zijn stijl eenvoudig en helder. Ook de Heer ter Haar heeft dienzelfden toon juist en gelukkig gevat, hij geeft, zooals hij in de voorrede belooft, ‘de gedachten van Streckfuss zoo weêr als hij zelf zou gedaan hebben wanneer hij onze landgenoot en niet een Duitscher ware geweest’. Terwijl wij lezen, komt het ons geen oogenblik in de gedachte dat wij eene vertaling lezen en dat is voorwaar geen geringe verdienste; want alleen zoo kon het werk aan zijne roeping beantwoorden en niet alleen in ieders bibliotheek eene plaats vinden, maar ook iedereen een welkome lectuur zijn. Elk, wiens smaak niet totaal door de helaas, tegenwoordig alles-overheerschende roman-manie bedorven is, zal het boek niet halverwege of onbevredigd uit de hand leggen.
Maar terwijl ik gaarne deze hulde breng èn aan schrijver èn aan vertaler, moet ik toch wijzen op een gebrek, dat vooral grooteren Duitschen geschiedwerken bijna altijd eigen en waarvan ook dit werk niet vrij te pleiten is. Prof. Dozy legde den vinger op de wonde toen hij vraagde: 1) ‘Vergelijkt een Franschen geschiedschrijver met een Duitschen. Waarom staat de laatste meestal lager dan de eerste, wanneer beiden

{==685==} {>>pagina-aanduiding<<}
overigens even vlijtig hebben gearbeid? Men antwoordt: omdat bij de Duitschers oordeel en smaak dikwijls ontbreken. Wij geven toe, dat dit in zekere mate de zaak verklaart. Als Schlosser en zijne leerlingen de eene helft van het materieel in den tekst plaatsen en de andere helft in de noten, - als von Raumer twee onderwerpen behandelt in een boek: de geschiedenis der Hohenstaufen en die der kruistochten; - als dezelfde schrijver, in plaats van de geschiedenis op te vatten als een geheel, ze verbrokkelt in verhaal en verhandeling door op vier deelen verhalende geschiedenis nog twee deelen te laten volgen met verhandelingen over den toestand van staat en kerk; - dan moet men zeker erkennen: dit is gebrek aan oordeel en smaak. Maar dit is toch niet de eenige reden. Eene andere moet men daarin zoeken, dat het politieke leven in Duitschland ontbreekt, of althans ontbrak. Waar dit het geval is, zal de historie veelal te bespiegelend, te onpractisch geschreven worden; zelden zal men in zulk een land een helder inzicht hebben in de beteekenis der feiten.’
Ook bij Streckfuss staan m.i. de hoofdfeiten, de hoofdtrekken niet genoeg op den voorgrond; vaak worden ze verdrongen door de uitvoerige mededeeling van kleine bijzonderheden en anecdoten. En natuurlijk: de schrijver is veel te veel compilator, uitvoerig en veelal woordelijk geeft hij de verschillende overleveringen, zooals wij die bij Herodotus, Ctesias, Berosus en anderen of in den Bijbel vinden, achtereen terug. En betrekkelijk kort geeft hij dan zijne eigene conclusie of de resultaten van nieuwer en nauwkeuriger historisch onderzoek. Hoe vrijgevig nu die oude schrijvers met hunne soms vrij absurde anecdoten waren is genoeg bekend; dikwijls, zooals bij den bekenden twist over den besten regeeringsvorm in Herodotus, zijn ze meer karakteristiek voor den schrijver dan voor het volk of den persoon van wien ze verhaald worden; dikwijls ook kan men zonder overdreven pruderie wenschen dat ze in de ernstige geschiedenis geene plaats vonden. Streckfuss is er bijna even mild mede als zijne bronnen; strekt dit al ter bevordering zijner populariteit, ieder zal inzien hoe de historische eenheid er onder lijdt.
Het is natuurlijk dat de poetische legenden, die ons de oude schrijvers of dichters bewaard hebben, voor het gros der lezers veel aantrekkelijks hebben; doch zoo worden maar al te dikwijls

{==686==} {>>pagina-aanduiding<<}
scheve voorstellingen, zeer tegen de bedoelingen van den schrijver, bestendigd.
Zeer te pas heeft dan ook de Vertaler nu en dan uit nieuwere werken passages geciteerd waarvoor ik gaarne menige pagina uit Herodotus c.s. zou missen.
Nog een paar aanmerkingen stip ik hier aan, die mij onder 't lezen in 't oog vielen.
Pag. 71: waartoe die woordelijke oude vertaling van de bijbelsche overlevering? Elders geeft de schr. bij de behandeling van de geschiedeuis der Israëlieten o.a. eene wat vrijere en sierlijker vertaling, hier staat die oude fraseologie minst genomen eenigszins vreemd.
Pag. 196 lezen wij: ‘Evenmin als in Syrië, had zich in de vroegste tijden in Klein-Azië één groote, door één hoofd bestuurde staat kunnen vormen. Vele kleine en groote volksstammen woonden onafhankelijk naast elkaar. Van de afkomst en de geschiedenis dezer volken weten wij weinig. Wat ons van hunne zeden en gewoonten en vooral van hunne taal bekend is, wettigt het vermoeden, dat zij voor het grootste deel tot den semietischen volksstam behoorden.’
Dit moge waar zijn van de Lydiërs en Caziërs, van de meeste andere stammen is hunne Semietische afkomst ver van bewezen. Integendeel komt mij de beschouwing van Ernst Curtius in zijne Griechische Geschichte alleszins aannemelijk voor, waar hij de oude bevolking van Klein-Azië, en met name de Frygiërs een aan de Grieken verwante en tusschen deze en de Ariërs in staande stam noemt; de Lydiërs beschouwt hij als een Semietische stam die zich later met de oude pelasgische stammen heeft vermengd. Deze beschouwing grondt hij hoofdzakelijk op de overblijfselen van taal en schrift bij de Frygiërs. Over 't geheel schijnt Streckfuss Curtius' belangrijk werk niet te kennen en begin ik haast te vreezen of niet bij de Romeinsche geschiedenis Niebuhr en Mommsen eveneens zullen worden gëignoreerd. 1) Mocht dit het geval zijn dan kan ik slechts de hoop uitdrukken dat de heer ter Haar des noods door belangrijke veranderingen daarin zal voorzien. Het werk zal er slechts bij winnen.

{==687==} {>>pagina-aanduiding<<}

Pag. 289: waartoe die bijvoeging van Romeinsche godennamen in de Grieksche mythologie, waar de schrijver te recht zich bij de behandeling der oostersche goden van alle toespeling op de goden van Italië heeft onthouden. Omdat bij de Romeinen de schromelijkste verwarring heerschte aangaande de attributen der vreemde goden en hierop eene vergelijking werd gegrond die menigmalen geheel onjuist was, behoeven wij dat niet na te volgen. Duidelijk genoeg is o.a. door dr. Fruin in zijne verhandeling over de goden die in Italie en Griekenland gelijkelijk vereerd werden het verschil zoowel als de overeenkomst tusschen beide aangetoond, ‘Demeter (Ceres)’ ‘Hera (Juno)’ behoorde men niet meer te vinden.
Pag. 477. Eene zinstorende drukfout is het zeker te lezen, dat Solon ‘zijnen schuldeischers de hun geleende ƒ 18000 kwijtschold’. Ik eindig met den wensch, dat het vervolg dezer zoo leesbare wereldgeschiedenis mijne bezwaren moge opheffen en dat, wanneer eene nieuwe uitgave noodig zal worden, het eene duchtig herziene moge zijn.
D. 16 Sept. 1866.
G.J. Dozy.
ACHT LIEDEREN VOOR MANNENKOOR, door M. Boon. Inhoud: 1. Morgenlied. 2. Bescherm, o God! 3. Waarheen? 4. Herdenkt met trots. 5. Banier der vrijheid. 6. Serenade (Tenor solo). 7. Rijnwijnlied. 8. Ten strijde. Prijs ƒ 0.30. 12 ex. ƒ 3. -.

TWAALF LIEDEREN VOOR MANNENKOOR, door M. Boon. Inhoud: 1. Aan Koning Willem II. 2. Nederland en Oranje. 3. Vlaggelied 4. Sta pal. 5. Korenbloemen. 6. Vreugdelied. 7. Overal. 8. De zonne lacht u uit. 9. Duinlied. 10. Daar zat een jonge zanger. 11. Op zee. 12. Heimwee. - Alkmaar, bij P. Kluitman. Prijs ƒ 0.40. 12 ex. ƒ 4. -.
Vierstemmige liederen met hollandschen tekst en wel van een vaderlandschen componist, - zijn ze met beide handen aangegrepen door de nederlandsche zangers, - zijn ze in hunne waarde getaxeerd door de directeuren onzer liedertafels, - zijn ze af- of goedgekeurd? - We weten het niet. Alleen dit kunnen we zeggen, dat we in geen muzikaal tijdschrift, zelfs niet in de Caecilia eenige melding hebben zien maken van de beide werkjes van den Heer Boon, - dat we dien Heer nimmer hebben hooren noemen, - en dat we hem toch merkelijk hooger stellen

{==688==} {>>pagina-aanduiding<<}
als componist, dan zoovelen, wier lof uitgebazuind wordt in een muzikaal blad door den correspondent van deze of die stad, wanneer ze ten aanhoore van een talrijk en opgetogen publiek eene smeltend zoete, maar meestal zinlooze compositie, die oorspronkelijk moet heeten, hebben voorgedragen. - De Heer Boon schijnt tot die stillen in den lande te behooren, die alleen in beperkten kring werken en goeddoen. Die meening berust op den degelijken aard zijner compositiën, op het ernstig streven, daarin zoo duidelijk zichtbaar.
Hoevele componisten zijn er niet, die voor de kunst verloren gaan door zucht naar eer en roem, die dan gezocht worden door het najagen van het oppervlakkige, het niets zeggende, m.a.w. van alles, wat aan het groote publiek welbehagelijk is.
We wilden de liederen van Boon alleen aankondigen: ze te ontleden laten we over aan de kunstrechters, die in muzikale bladen de produkten van den dag aan hun oordeel onderwerpen. Wij willen ze ook aanbevelen, omdat ze zich onderscheiden door schoonheid van melodie en harmonie en door soliede bewerking.
De druk is zeer goed en de prijs hoogst billijk. Eenige drukfouten en (om te bewijzen, dat we de werkjes goed doorgezien hebben) een paar oetaven en kwinten, kan de componist, bij een' herdruk gemakkelijk veranderen.
Groningen.
J. Worp.
TWEESTEMMIG LIEDEBOEK voor jong en oud door A. de Vletter, hoofdonderwijzer te 's Gravesande. Schoonhoven, bij S.E. van Nooten, 1866. Prijs ƒ 0.40.
Het zangonderwijs behoort tot de vakken, die op de lagere school onderwezen moeten worden. Daargelaten nu de vraag, of men een' onderwijzer, die geen praktisch examen in den zang heeft afgelegd (dit wordt bij de wet niet gevorderd), de verplichting kan opleggen, onderwijs, degelijk ontwikkelend onderwijs in den zang te geven, - daargelaten ook de vraag, of een onderwijzer, ook een, die zingen kan of meent te kunnen zingen, door een verkeerd onderwijs soms de stemmen der kinderen niet even goed bederven, als tot iets schoons ontwikkelen kan, - daargelaten de vraag, wat de regeering niet zou kunnen doen voor de ontwikkeling van volksgezang en daardoor voor muzikale ontwikkeling in 't algemeen, zoo ze afzonderlijke inrichtingen

{==689==} {>>pagina-aanduiding<<}
voor dat onderwijs door het geheele land heen geldelijk ondersteunde - dat alles daargelaten, vragen we met het oog op het tweestemmig liedeboek, dat, zooals de voorrede ons leert, voor de scholen bestemd is en daardoor ons aan de boven aangeroerde zaken deed denken, - of het een geschikt, een doelmatig hulpmiddel is voor de lagere school, of het daar met nut kan gebruikt en daarom mag aanbevolen worden.
We moeten, na het slechte en goede, dat dit boekje eigen is, gewikt en gewogen te hebben, ronduit neen zeggen. We wenschen wat beters voor de school en dat betere kan niet komen uit de hand, al is het dan ook uit het hart van een' onderwijzer, tenzij hij grondig de theorie der muziek, en wel harmonieleer en contrapunct bestudeerd heeft. Zonder studie kan niemand eomponeeren, al heeft hij den schoonsten aanleg, al heeft hij ook het hoofd vol melodiën.
Op gevaar af van een onrechtvaardig, een bevooroordeeld recensent genoemd te worden, moet ik op deze plaats ten ernstigste waarschuwen tegen alle muzikale producten als van den Heer de Vletter, die ja wel aardig klinken, maar dan toch zoovele gebreken hebben als kunstproducten, dat een kenner ze met misnoegen hoort en ze ook op het gehoor van niet kenners indrukken achterlaten, die niet dan schadelijk op de muzikale vorming van een' zanger kunnen werken.
Ziet men het werkje van den Heer de Vletter door en houdt men in 't oog, dat hij een onderwijzer is en zich niet voor componist wil uitgeven, men zal moeten erkennen, dat hij bij zijne meest alle lieve versjes, vele aardige melodiën heeft gevonden; maar hij had zich niet aan eene tweede stem moeten wagen. Ieder musicus, die wat geleerd heeft, ziet met een' oogopslag, dat de man er niets van weet en dat hij zich op glad ijs heeft begeven. Het is zeer te bejammeren, dat de Heer de Vletter zijn werk, voordat hij dit in 't licht gaf, niet eerst aan een degelijk componist zond, om het te zuiveren van de menigte fouten, waarvan het krioelt, fouten tegen alle mogelijke regels van de tweestemmige zetting. Over 't geheel genomen had een goed musicus dit gemakkelijk kunnen doen. - Bejammeren doen we dit, omdat op die wijze vele zangstukjes in bruikbare, lieve liedjes herschapen hadden kunnen worden, die men nu door de tweede stem muzikale onzin noemen moet.

{==690==} {>>pagina-aanduiding<<}

Een herdruk van dit werkje (en zoo er geene groote veranderingen in komen, hopen we dit van harte), zal er wel niet komen; moest echter deze noodig zijn, we wenschen dan, dat een flink musicus het onvolkomene en gebrekkige, dat het ontsiert, moge wegnemen.
Het uiterlijk gewaad van het boekje is net. De plaatsing van de tweede stem onder de eerste had echter veel beter kunnen zijn: veelal staan eerste en tweede stem scheef onder elkander, waardoor de lezing zeer moeielijk wordt.
Groningen.
J. Worp.





{==691==} {>>pagina-aanduiding<<}

Buitenlandsche letterkunde.

Losse schetsen.


Gavarni.

Il est des natures singulièrement organisées qui sont plus vivement impressionées par la peinture, que par l'imprimerie, par le tableau que par le livre. Un simple trait de crayon leur en apprend presque autant que l'histoire.’

Champfleury, Histoire de la Caricature antique.
Tenzij, wat ik natuurlijk bij ons met Illustrations en Charivari's gevoed publiek niet mag onderstellen, bovengemelde naam hun gansch en al onbekend ware, zullen mijne lezers, bij den eersten oogopslag, vermoedelijk een licht gevoel van verbazing niet kunnen onderdrukken.
Hoe! Een caricatnur-teekenaar onder de letterkundigen! Saul onder de profeten! Misschien wel fronst iemand, wien toevallig Lessing's: ‘über Malerei und Poèsie’ door het hoofd soest, eventjes bedenkelijk de wenkbrauwen. Ik erken, er is voor die bevreemding een schijn van grond, hoewel ook niet meer dan een schijn. Het woordeken: ‘caricatuur’ zouden wij vooreerst, als hier min ter snede aangebracht, kunnen laten glippen. Niet alsof Gavarni zich die kwalificatie, indien men ze hem toekende, een oogenblik zou schamen - het tegendeel is waar! maar zij geeft slechts ten halve de maat aan van zijn bevallig talent;

{==692==} {>>pagina-aanduiding<<}
zij drukt niet dan onvolledig het eigenaardig, geheel oorspronkelijk genre uit, waarin hij zulk een onovertroffen meesterschap heeft bereikt.
Dat genre toch - en ziethier meteen u de reden gemeld, waarom wij zonder groot gewetensbezwaar hem desnoods met de gevierdste letterkundigen in éénen adem kunnen noemen - dat genre is, hoewel het de grenzen der ‘beeldende’ kunst in geen enkel opzicht overschrijdt, toch in zeker opzicht aan de litteratuur, aan de historiografie zelfs, zoo gij wilt, nauw vermaagschapt. Gavarni vult een zekere gaping aan, tot wier demping ook de best versneden pen het onmogelijk tegen zijn vlugge, geniale teekenstift zou kunuen opnemen. Hij geeft, in een onafzienbare reeks van onmiddellijk uit het leven gegrepen, met onnavolgbare juistheid weêrgegeven, typen, eene bijkans volledige, op steen gebrachte, Histoire des moeurs ons te lezen; eene geschiedenis, ruim zoo belangwekkend misschien, als de napluizingen van menig doorgeleerd ‘Forscher’, en wier zeldzame plastiek vooral dit voordeel aanbiedt, dat zij, om zoo te spreken, van zelf zich in het geheugen inprent.
Hetgeen hem van schier al zijne broeders van den gilde (en deze zijn te Parijs legio) kenmerkend onderscheidt, is vooral het sérieuse, ik zeg niet van den inhoud zijner schetsen, maar van zijn opvatting der kunst. Geen zijner beeldjes of groepjes, hoe achteloos, hoe los schijnbaar ook op het papier geworpen, waarin de eenigszins ingewijde niet oogenblikkelijk de vrucht proeft van strenge studie en van fijne, nauwgezette waarneming, waarop niet tegelijk dat bij uitnemendheid artistiek eachet staat afgedrukt, waarvan hij zoo bij uitzondering het benijdenswaardig geheim bezit. Wie slechts één van zijn cahier's met een oplettend oog heeft doorbladerd, zal, ook waar hij geen naamteekening ziet, zonder weifelen op elk zijner schetsen den vinger kunnen leggen en uitroepen: ‘Gavarni!’ En dit geldt zoowel van de teekening als van de daaraan toegevoegde bijschriften, welke samen een onafscheidelijk geheel vormen. Gavarni toch is gewoon zijn ‘standjes,’ gelijk men zegt, sur le vif te nemen. De kleine, rijpelijk overdachte, mono- of dialoog, welken hij hun in den mond legt, is gemeenlijk even waar, even sprekend, als hun geste en hun pose. En in Parijs, dat ‘Babel onzer dagen’ gelijk Da Costa het weleer heeft genoemd, is veel te zien en te hooren, vooral voor een fijn opmerker, een bewegelijk kunstenaar

{==693==} {>>pagina-aanduiding<<}
als Gavarni, - getuigen de 15 foliodeelen, waarin zijne werken op de Parijsche Bibliotheek zijn vervat. Gedurende vijf en dertig jaren nagenoeg flaneert hij onvermoeid en artiste, overal een oog in het zeil houdend, rond en luttel geheimen bevat zeker het mondaine Parijsche leven, die zijn argus-oog niet heeft gepeild, waarvan zijn onbegrijpelijk vruchtbaar crayon ons niet in meerdere of mindere mate deelgenooten heeft gemaakt. ‘Tout,’ schrijft Sainte-Benve 1), ‘Tout ce qui a passé et défilé sous nos yeux depuis trente-cinq ans en fait de moeurs, de costumes, de formes galantes, de figures élégantes, de plaisirs, de folies et de repentirs, tous les masques et les dessous de masques, les carnevals et leur lendemain, les théâtres et leurs coulisses, les amours et leur revers, toutes les malices d'enfants petits ou grands, les diableries féminines et parisiennes, comme on les a vues et comme on les regrette, toujours renaissantes et renouvelées, et toujours semblables, il a tout dit, tout montré, et d'une façon si légère, si piquante, si parlante, que ceux même qui ne sont d'aucun métier, ni d'aucun art, qui n'ont que la curiosité du passant, rien que pour s'être arrêtés à regarder aux vitres, ou sur le marbre d'une table de café, quelques-unes de ces milliers d'images qu'il laissait s'envoler chaque jour, en ont emporté en eux le trait et retenu à jamais la spirituelle et mordante légende.’
Misschien zal het mijnen lezers niet ongevallig zijn, als ik, hier en daar gebruik makende van de vingerwijzingen van dezen bekwamen Cicerone, hun een vluchtig overzicht tracht te geven van het leven en de voortbrengselen van den geestvollen teekenaar.

Gavarni is even als Cham, George Sand en diergelijke slechts een nom de guerre, ontleend aan eene kleine schilderachtige vallei (Gavarnie geheeten) in de Pyrenaeën, waar Sulpice-Guillaume Chevallier, want aldus luidt eigenlijk zijn naam, eenige jaren van zijn jeugd doorbracht, en waaruit hij zijn eerste Crayons, wie weet met wat kloppend hart, in de wereld zond. Toen later de Parijsche uitgever Susse een naamteekening onder zijn schetsen verlangde, schoot oogenblikkelijk de gedachte aan zijn geliefd

{==694==} {>>pagina-aanduiding<<}
voormalig woonoord hem te binnen; hij greep de pen en - teekende den, sedert zoo beroemd geworden, nooit weêr door hem afgelegden, psendonym.
Van geboorte is hij een Parijzenaar, maar van vader's zijde stroomt hem Bourgondisch bloed door de aderen, hetgeen 1), gevoegd bij de omstandigheid dat zich onder zijne ooms van moeder's zijde een niet onverdienstelijk schilder heeft bevonden, wellicht (physiologisch gesproken) als een der determinerende oorzaken kan worden beschouwd van zijne bijzondere roeping voor de kunst.
Ofschoon van hetgeen men een ‘klassieke opleiding’ noemt verstoken gebleven, heeft hij zich in zijn jeugd met bijzonderen ijver toegelegd op het rechtlijnig teekenen, in betrekking vooral tot meet-, bouw- en werktuigkunde. Zijn blik heeft daardoor die zeldzame jnistheid en vastheid verkregen, welke Sainte-Beuve van hem doet zeggen: ‘Il eut de bonne heure, comme on dit, le compas dans l'oeil’. Tijdens zijn verblijf in de straks genoemde bergstreek, waar hij een tijd lang met geregelde werkzaamheid zijn brood verdiende, teekende hij onder de hand zoo wat van alles: modes, spaansche kleederdrachten, landschappen, in 't kort al wat zijn oog bijzonder boeide. Die eerste proeven waren ‘d'un soigné naïf.’ Hij telde destijds twintig jaren, droeg lang, blond, krullend haar, en was hetgeen men in de wandeling een ‘mooie jongen’ noemt.
Te Parijs teruggekeerd, maakte hij zijn eersten schitterenden opgang in het vak der Modes. - Risum teneatis! Gavarni behandelde die zaak zeer ernstig. Niets hindert, niets stuit hem gevoeliger, dan wansmaak, in welk opzicht ook. Hij zou met Brillat-Savarin kunnen uitroepen: ‘Zeg mij hoe gij u kleedt en ik zal u zeggen wie gij zijt.’ De meeste menschen nu raadplegen bij de keus van hun kostuum ontegenzeggelijk minder hun eigen smaak, dan wel den heerschenden mode-dwang. - Gavarni bracht eene omwenteling in de mode. In het uitdenken van geestige, bevallige, schilderachtige kostumes heeft hij zijn gelijken niet. Hij bezit op dat gebied een soort van virtuositeit. - Op verkleedingen vooral was hij in die dagen letterlijk verzot. ‘La vie dans la réalité lui paraît plate; elle ne

{==695==} {>>pagina-aanduiding<<}
lui plaît jamais plus que quand il peut l'animer, la poétiser, la travestir; il eût été capable de faire des folies pour cela...! Quant au Carneval, on peut véritablement dire qu'il l'a refait, qu'il la rajeuni.’
Aan hem dankt, om iets te noemen, de Parijsche wereld (en de Parijsche niet alleen!) de schepping van het welbekende Debardeurs-kostuum. Maar niet alleen voor Karnevals, niet slechts ten gevalle van alle mogelijke théater-beroemdheden, Melle. Georges, Déjazet en tutti quanti, ook ten behoeve van den gewonen burger, van ons plebeesch gewaad, scherpte hij zijn uitgelezen artistiek vernuft. ‘Personne de nos jours n'a enveloppé la femme ni habillé l'homme comme Gavarni.’ ‘Er is maar één man - dus luidt het oordeel van een der voornaamste kleermakers te Parijs (en dit weegt): - ‘Er is maar één man, die in staat is het snit van een zwarten rok aan te geven; Gavarni! Daar hangt er b.v. een, die vijf en twintig jaren geleden gemaakt is; hij raakt nooit uit de mode. Zoo dikwijls een man van smaak mij een rok bestelt, maak ik hem onveranderlijk naar hetzelfde model.’
Al zeer spoedig evenwel, binnen een tiental jaren, breidde zijn genre zich uit en begon zijn naam zich te vestigen, niet bloot als costumier, maar als ‘teekenaar’, als werkelijk artiste van den eersten rang. Hij moest toen alle zeilen bijzetten, en deed dit ook wakker, om aan de duizenderlei aanvragen, die hem dagelijks van alle kanten, van l'Artiste, van la Silhouette, van le Charivari, van geïllustreerde weekbladen, van feuilletons, van uitgevers van prachtwerken, enz. enz. bestormden, te kunnen voldoen. Zijn productiviteit was destijds (1832) verbazend. Niets van hetgeen men hem opdroeg, sloeg hij af, veel ook om des lieven broodes wil. De nood werkt wonderen en van dat tijdstip af dagteekent dan ook in zekeren zin de wording van die breede, losse, geheel eigenaardige, schijnbaar gemakkelijke en toch zoo meesterlijke manier, waarin hij uitmunt; quelque chose d'à part et de neuf, waarvan de eer der vinding hem uitsluitend toekomt, en dat den naam Gavarni tot ‘le nom d'un genre’ heeft verheven.
Hoe savant, ondanks het onbeduidende vaak van de gekozen stof, zijn behandeling van het crayon en van 't penseel (hij teekent aquarellen en schildert ook nu en dan) toen reeds was, blijkt ook uit de opgetogenheid, welke groote meesters over zijn

{==696==} {>>pagina-aanduiding<<}
arbeid lieten blijken. ‘Mais voilà un grand dessinateur!’ riep Gros, toen men een van G's teekeningen, eenvoudig met de pen gekrast, onder zijn oogen bracht. Zoo werd de schilder Delacroix eens door een vriend in zijn atelier verrast, bezig zijnde met een blad van Gavarni...na te schetsen. ‘Vous le voyez, zeide hij glimlachend, j'étudie le dessin d'après Gavarni.’ Alleen voor het eigenlijk gezegde ‘Caricatuur-genre’ schijnt hij minder in de wieg te zijn gelegd; niettegenstaande de Charivari en legio andere bladen, reeds sinds volle vijf en dertig jaren, op iedere charge azen, die zij van zijn hand machtig kunnen worden. Hij maakt die echter meer ter wille van het publiek of liever - van zijn beurs, dan uit persoonlijke lief hebberij. De caricaturist ziet gemeenlijk één of meer scherp uitspringende hoeken van de voorwerpen om hem heen, en deze tamelijk vergroot; terwijl Gavarni bij voorkeur er naar streeft om de typen, die hem treffen, zooveel mogelijk zuiver naar het leven, zonder overdrijving terug te geven. Hij heeft over 't geheel meer een opmerkende, dan een spotzieke natuur, is au fond meer philosoof, dan louter jachtmaker op het ridicule. Vooral in zijn latere werken treedt dit op den voorgrond. Als schepper van typen heeft hij zijn wedergade niet, als bloot caricatuur-teekenaar moet hij de vlag strijken voor Daumier 1).
Kiest bijv. een der talrijke séries uit zijn eerste periode: Les lorettes, Les actrices, Les coulisses, Les artistes, l' Ecolier, l' Amoureux, Le provincial, Les étudiants de Paris, Les débardeurs, Les bals masqués, Paris le matin, Paris le soir, Les enfants terribles, Les parents terribles, Les fourberies des femmes, enz., welke gij maar wilt, dan speurt gij in de meesten hunner een zekere wijze van opvatting, waardoor aan het gewone een tint van ongemeenheid wordt bijgezet en die, door het puntig bijschrift niet het minst, de luchtige schets bijkans herschept in een half afgewerkt romannetje. B.v. in ‘La vie de jeune homme,’ waar gij die twee amants na een korten maar wilden roes, in Clichy (de gevangenis om

{==697==} {>>pagina-aanduiding<<}
schulden) ziet aangeland, en Gavarni hem de woorden in den mond legt: ‘Voilà un tilbury, Paméla, qui nous a menés, en moins de trois mois, de la rue Saint-Jacques à Clichy....Hein, le bon cheval!’ - Of neemt in “la fourberie de femmes” die geestige analyse van een jongmeisjes-hart:
- Comment saviez-vous, papa, que j'aimais M. Henri?
- Parce que tu me parlais touiours de M. Paul.’
Of in: ‘les Maris me font toujours rire,’ dien echtgenoot, die met een ietwat bedenkelijk gelaat het openhartig baltoilet van zijn jonge vrouw inspecterende, haar toevoegt: ‘T'as beau dire que-c'est pour un bal de charité...je trouve que t'as là une petite tenue bien charitable.’
Of, in zijn wereldberoemde: ‘Enfants terribles,’ o.a. deze snijdend naïve kindertaal:
- ‘Petit amour, comment s'appelle Madame votre maman?
- ‘Maman n'est pas une dame, Monsieur: c'est une demoiselle.’
Men moet meer dan gewoon begaafd zijn, ook op letterkundig gebied, om soortgelijke sprekende figuren (en Gavarni ontwerpt ze bij duizenden) met die verrassende juistheid te boetseren.
Zijne wijze van arbeiden - arbeid is het in den waren zin van 't woord; van de 24 uren toch wijdde hij er, in zijn jeugd althans, geregeld achttien aan de studie 1); de overigen, een gedeelte van den nacht er bij ingesloten, dienden tot récréatie - teekent ons geheel zijne persoonlijkheid. Reeds vroeg, door den drang daartoe genoodzaakt, heeft hij zich aangewend, om zijne gedachten onmiddellijk, eigenhandig, op steen te brengen. Deskundigen weten wat dit zegt. leder trekje, ieder haaltje staat onuitwischbaar. Maar Gavarni heeft een juist oog, een vaste hand en is een uitnemend lithograaf. Hetgeen hij wil uitdrukken, staat reeds vóóraf met scherpe omtrekken op het netvlies zijner verbeelding. Heeft hij zijn schets voltooid, dan wordt de steen voorloopig ter zijde gezet en alvast een nieuw studietje begonnen; want niet voordat hij de eerste proef onder zijn oogen heeft gekregen, begint hij gewoonlijk te peinzen over een passend bijschrift. Dan eerst vraagt hij, den blik op zijn kinderen

{==698==} {>>pagina-aanduiding<<}
van 't oogenblik geslagen, zich zelven af: ‘Maintenant que se disent ces gens-là?’
Hierin nu, in dit te raden, in van de lippen van het afgebeelde standje ('t zij voor een deel fantasie, 't zij geheel naar de natuur opgenomen) de vluchtig gewisselde woorden als 't ware op te vangen, in het vertolken van die, niet tot zijn oor doorgedrongen, Parijsche saillies, wier zin hij alleen moet opmaken uit de begeleidende mimiek, door hem bespied wellicht, terwijl hij halverwege uit een venster hing of langs de boulevards flaneerde - hierin openbaart zich de merkwaardigste zijde van Gavarni's talent en ook zijn groote letterkundige verdienste. Dit is eene geheele littérature à part, door niemand ooit behandeld, waarvan hij de vader is. ‘Maintenant,’ vraagt hij, que se disent ces gens-là?’ Hij ‘hoort’ hen, om zoo te zeggen, spreken: hij gist hun woorden en - in den regel gist hij juist. Gavarni betitelt die gelithografieerde improvisatie met den naam van la légende. Zij kost hem soms heel wat nadenken, die légende. ‘Un soir,’ - dus verhalen de hh. de Goncourt, - ‘Un soir que nous parlions à Gavarni de ses légendes et que nous lui demandions comment elles lui venaient: “Toutes seules, nous dit-il; j'attaque ma pierre sans penser à la légende, et ce sont mes personnages qui me la disent...Quelquefois ils me demandent du temps...En voilà qui ne m'ont pas encore parlé...” Et il nous montrait les retardataires, des pierres lithografiques adossées au mur, la tête en bas.’

Ook op gewoon letterkundig gebied heeft hij nu en dan kleine uitstapjes gemaakt, Novellettes geschreven, enz.; maar deze pennevruchten schijnen - met zijne légendes althans vergeleken - meer belangwekkende eigenschappen te bezitten voor den Biograaf dan voor het algemeen. Eene uitzondering nogtans hierop maakt de inhoud der weinige bladzijden (door Sainte-Beuve's onverzadelijke weetgierigheid aan het licht gebracht) waarin Gavarni jaren geleden de onafgewerkte, in meer dan een opzicht boeiende, schets heeft neêrgelegd van hetgeen men zou kunnen noemen zijn jongelings-roman. Mijn bestek gedoogt niet die hier mede te deelen. Zij behelst ‘die alte, immer neue Geschichte’ van twee ongelijkslachtige zielen, die plotseling in wederzijdschen gloed ontstoken, beurtelings elkander aantrekkende en afstootende,

{==699==} {>>pagina-aanduiding<<}
eindigen met gefroisseerd weder van elkaêr te worden gedreven; de geschiedenis niet minder van de eeuwigdurende botsing die er zal bestaan tusschen de wereld der welvoegelijkheden, de ingezogen gevoelens van een vrouw van stand, geboorte, opvoeding (uit den faubourg Saint-Germain), en de vurige, geen perken ontziende begoochelingen van een democratisch-idealistisch kunstenaars-gemoed. Merkwaardig is intusschen vooral dit verhaaltje wegens den blik, dien het ons vergunt te slaan in het gemoed van den jeugdigen Gavarni. Veel weeks, veel gevoeligs, veel teders schuilde er in, waarover later zich een korst van ironie en sarcasme heeft gezet 1). Inzonderheid spreekt uit die bladzijden een aangeboren zielen-adel, eene groote mate van kieschheid, van delicatesse, waarvan ook in zijn crayons, in de ongegêneerdsten zelfs, de sporen immer voorhanden zijn. Hieruit laat zich dan ook yerklaren wat ons van hem wordt meêgedeeld, dat, zoo vaak vroeger zijn uitgevers, ten einde aan eene zekere klasse van lieden te behagen, hem lastig vielen met aanzoeken om vooral op meer wulpsche voorstellingen zich toe te leggen, hij, van den nood een deugd makende, dan nog liever in 's hemels naam komiek, koddig, dan gemeen werd. Hij bezit in zeer hooge mate wat men noemt: ‘l'aristocratie du talent’ 2). Thans dwingt geen uitgever hem meer, maar beheerscht hij hen en volgt hij vrij de inspraken van zijn fier en onafhankelijk
genie.
Ten blijke overigens dat wij niet te veel zeiden van zijn letterkundig talent, laat ik hier ten genoegen mijner lezers den aanhef van het bedoelde romannetje volgen. De mise en scène is even geestig als bevallig verzonnen: het stuk begint in een omnibus.
‘Un de ces soirs (verhaalt Gavarni) le Diable, après avoir corrigé dans quelque imprimerie la trente-septième édition de ses Mémoires par M. Frédéric Soulié, grimpa, pour se distraire, sur le marchepied d'un omnibus. Un aigre coup sonna, et l'aiguille de fer dut marquer sur le cadran un voyageur nouveau:

{==700==} {>>pagina-aanduiding<<}
c'était le conducteur stupéfait. Lui-même, il venait de donner six sous au Diable et se laissait conduire.
La casquette sur le coin de l'oeil, Satan regarda donc les piétons d'une manière attentive. Il avisa bientôt dans la foule un homme à gants frais: c'était Miehel (lees: Gavarni), une manière de poëte. Celui-ci mordait machinalement la pomme de sa canne, en comptant les pavés du trottoir au bout de ses bottes vernies. Satan fit un signe, et Michel monta. Le Diable avait une idée.
A quatre pas de là, il aperçut une belle dame et fit un autre signe. La belle dame monta (il pleuvait).
Ceci fait, Satan prit lestement à droite, à gauche, ce qu'il put trouver en voyageurs de plus épais, de plus malplaisant. Après avoir entassé bourgeois sur bourgeois dans son coche et crié: “Complet!” il tira de dessous les jambes d'un électeur éligible le petit tabouret pour s'asseoir. Ici l'Ange déchu se prit à sourire, tout en faisant avec son ongle un trou dans un parchemin. Les yeux rouges de l'omnibus flamboyèrent alors, et les chevaux hennirent.
A l'autre bout de Paris, la voiture s'arrêta; la belle dame descendit d'abord, Michel ensuite...’

Maar wij verliezen zoo ongemerkt te veel Gavarni, den teekenaar, uit het oog. De jaren hebben intusschen niet stil gestaan. ‘Michel’ heeft zijn eerste jeugd - en 't was, met inbegrip zelfs van deze mislukte liefdegeschiedenis, een zonnige, prettige, amusante, poëtische jeugd - achter den rug. Hij teekent nu niet louter étudiants, bals masqués, en lorettes meer. Hij heeft zachtjes aan den middag-leeftijd bereikt, waarop la politique des femmes, la comédie bourgeoise, la Physiologie de la vie conjugale, les invalides du sentiment, en les lorettes vieillies aan de beurt zullen komen. Zijn levenservaring beide en zijn talent zijn aanmerkelijk toegenomen en gerijpt. Hij heeft het leven ook van andere zijden leereu kennen. Bovendien ging het veld zijner studiën een belangrijke uitbreiding te gemoet. In 1847 toch vertrok hij naar Londen en, gedurende de reeks van jaren welke hij daar doorbracht, vond hij voor zijn geest en zijn crayon eene ongeloofelijke, ongedachte, nieuwheid en verscheidenheid van voedsel. 't Opmerkelijkst daarbij was, dat alle

{==701==} {>>pagina-aanduiding<<}
pogingen door de vertegenwoordigers van het Londensche High-Life, door de hoog-adelijke bewoners van West-End en Hanover-Square, door Victoria in persoon, aangewend, om den gevierden artiste, die van de gunstigste aanbevelingen was voorzien, in hun midden te boeien, volkomen schipbreuk leden. Gavarni had toevallig bij zijn aankomst één blik, een enkelen slechts geslagen in de Londensche achterwijken en - van dien oogenblik af was hij met lijf en ziel verkocht. Als Columbus had hij een nieuwe wereld ontdekt. Van nu af doorkruiste hij bij voorkeur de afgelegenste hoeken, de afzichtelijkste holen van de reusachtige wereldstad. Spelonken en tavernen, waar het wemelt van pick-pockets, boksers, virago's, voddenraapsters: waar diefstal en prostitutie, honger en gebrek den bezoeker van alle kanten tegengrijnzen, werden zijn gelief koosd verblijf. In les Anglais chez eux, in Misère et ses petits in Convoitise en diergelijke vindt gij deze zijn Londensche indrukken weêrgegeven. ‘On ne sait pas’ (en dit zegt Gavarni, een Parijzenaar!), ce que c'est que la richesse et la pauvreté, que le luxe et la misère, que le vol et la prostitution, quand on n'a pas vu l'Angleterre.’
In la Convoitise b.v. teekent hij een afzichtelijk, vuil, half naakt, in ondenkbare lompen gehuld menschelijk wezen, dat, achter een heg op de loer liggende, begeerige blikken werpt naar - een van vodden opgerichten vogelverschrikker...‘Il convoitise des haillons un peu moins haillons que les siens’.
Schilderachtig niet minder, schoon van een geheel ander allooi, zijn de groepen door hem ontleend aan de Schotsche Hooglanden. (Rustic groups of figures), b.v. le Joueur de Cornemuse, of la fille des rues à Edimbourg; deze laatste vooral is een waar type van bevalligheid; van eene barrevoets en in lompen gaande elegantie. - Gavarni verstaat de kunst, om het schoone, het pittoresque, overal, onder alle vormen, in de verborgenste schuilhoeken op te sporen. Zij trof hem, zoowel bij de, om haar blankheid en fraaien lichaamsbouw terecht bewonderde, Britsche aristocratie, als waar hij die opmerkte bij het armste, smerigste kind des volks. - Hij heeft de poëzie in het oog en in het hart!
Ongevoelig middelerwijl (zoowel in deze engelsche als in zijn latere schetsen springt zulks in het oog), had Gavarni's manier een merkbare wijziging ondergaan. De kunstenaar was

{==702==} {>>pagina-aanduiding<<}
een nieuwe, een tweede periode ingetreden. Van het frische, het insouciante van voorheen, van le charmant petit maître dont le crayon se jouait aux costumes et aux ridicules zijn luttel sporen meer voorhanden. Hij is van lieverlede meer bitter, sarcastisch, misanthropisch geworden. In zijn ‘Thomas Vireloque’ (een soort van moraliserenden Diogenes) geeft hij ons het kort begrip van zijn meer of min zwartgallig geworden wereld- en menschbeschouwing. In zijn Lorettes vieillies en zijn Invalides du sentiment geeselt hij de rugzijde dierzelfde gebreken, op wier voorzijde hij vroeger lachend den vinger placht te leggen. Hij roept nu sarcastisch uit: ‘l'homme est le chef-d'oeuvre de la création. - Et qui a dit ça? - l'homme.’ Hij stigmatiseert typen van afgeleefde viveurs, b.v. in: ‘le coeur m'a ruiné l'estomac,’ of puinhoopen van voormalige schoonheden:...‘a figuré dans les ballets!’ of de geblaseerdheid van het opkomend geslacht, door aan Vireloque de ironische opmerking in den mond te leggen: ‘La jeune Europe...une jeunesse de soixante ans! et fatiguée;’ enz. In dezelfde evenredigheid is zijn talent, zijn kunstvaardigheid, zijn meesterschap over den vorm, zoo mogelijk, nog gestegen. Tusschen den Gavarni van vroeger en den lateren Gavarni ligt althans ook in dezen zin een klove, dat niemand er thans een oogenblik meer aan twijfelt hem te rangschikken onder de meesters van den eersten rang. Zijn eerzucht (en welk kunstenaar heeft die niet?) is ook op dit punt ten volle bevredigd. ‘C'est un dessinateur vigoureux, coloré, d'un grand caractère, un vrai peintre par le génie du crayon...’ Aldus oordeelen
eenpariglijk de kenners; - en het nageslacht zal gewis niet in gebreke blijven deze uitspraak, ook na nauwkeurige revisie der stukken, met warmte te onderschrijven!

Ik kan Gavarni moeiclijk loslaten, zonder, zij 't ook met een enkel woord, het genre zelf, hetwelk hij in zekeren zin ten doop heeft geheven, nog even ter sprake te brengen.
Boven verreweg het bekendste, het amusantste deel zijner schetsen, zou men, gelijk gij zaagt, als opschrift kunnen plaatsen: ‘Comédie de la vie Parisienne.’ Dat er nu, met name voor aankomende jonge meisjes (ook voor aankomende jonge heeren) uit gezegde Comédie juist bijzonder veel nuttigs, veel ‘stichtelijks’ zou zijn te leeren, zal door niemand in ernst worden beweerd.

{==703==} {>>pagina-aanduiding<<}
Eveneens kan ik mij volmaakt goed voorstellen, dat er menschen zijn, gewoon alleen op de voorstelling te letten, voor wie die onafgebroken, gedétailleerde schildering van zeden zoo lijnrecht in strijd met de onze, hoegenaamd niets aantrekkelijks, ja eer iets stuitends heeft. Sluit dit gevoelen echter eene, zij 't ook gedeeltelijke, veroordeeling in van de keus van het genre zelve? Zou Gavarni b.v. als kunstenaar hooger staan, indien hij zijn crayon aan 't vereeuwigen van meer moreele onderwerpen had gewijd?
Ik neem de vrijheid tegen zoodanig wanbegrip te protesteren, en wel in naam der kunst. La vie Parisienne, zoo als het in allerlei gedaanten door hem op steen is gebracht, (gij moogt er over zuchten, of niet), is eene realiteit, het bestaat; duizenden doortuimelen het dagelijks; voor duizenden omvat het een aanlokkelijk ideaal. De kunst heeft alzoo het recht om, behoudens inachtneming van de regelen van goeden smaak, waartegen gelijk is aangetoond, Gavarni nimmer met opzet heeft gezondigd, zich die stof toe te eigenen, die op haar wijze te verwerken. Gavarni, door de fijnste, de vluchtigste, de, aan ieder ander oog dan het zijne ontsnappende, trekjes en vlekjes van dat leven, met zijn geestig crayon vast te houden en op onnavolgbaren trant te verzinlijken, heeft eenvoudig gehoorzaamd aan zijn innerlijke, onweerstaanbare roeping als kunstenaar. Ziedaar zijne moraliteit 1). Hij heeft waarheid gegeven, gezien door het prisma van den artiste, den dichter. Dat was zijn doel.
Wie voor het geoorloofde, het prijzenswaardige van zulk een streven geen oog heeft, miskent het wezen der vrijgeboren kunst.
En waartoe heeft nu de veelzijdige, de sérieuse aankweeking van dat hem aangeboren talent - wellicht zonder zijne opzettelijke bedoeling - geleid? Tot het ontstaan van eene schetsverzameling, eenig in haar soort, - die, afgezien nog van haar kunstwaarde, eene onschatbare, niet genoeg te waarderen, bijdrage mag worden genoemd tot de Europeesche en met name tot de XIXde eeuwsche Kulturgeschichte! Neemt al die crayons

{==704==} {>>pagina-aanduiding<<}
te samen, en gij hebt eene Histoire des moeurs, waardig eene plaats in te nemen in de Jaarboeken der geschiedenis van de menschelijke beschaving. De wijsgeer, de zedenbeschrijver, de geschiedvorscher zullen later misschien juist over die schetsen gebogen, er de stof voor hun welsprekendste bladzijden aan ontleenen.
‘Les bienfaiteurs,’ meen ik mij te herinneren eens te hebben hooren zeggen - en in mindere of meerdere mate is dit zeker ook op Gavarni van toepassing, of zal het dit later blijken te zijn: ‘Les bienfaiteurs de l'Humanité ont été en tout temps les grands penseurs, les grands politiques, les grands artistes.’
Velp.
P. Bruijn.


















{==705==} {>>pagina-aanduiding<<}

Binnenlandsche letterkunde.

Bibliographie.


I. Fraaie Letteren.

DE JEZUIT door den Abt ***, schrijver van ‘de Vervloekte.’ Twee Deelen. Uitgave en Druk van L.E. Bosch en Zoon. Utrecht 1866. Prijs ƒ 6. -.

DE MONNIK door den Abt ***, schrijver van ‘de Vervloekte, de Non en de Jezuit.’ Druk en Uitgave van L.E. Bosch en Zoon. Utrecht 1866. Prijs ƒ 3. -.
Hoewel de naam van den Abt *** eene ondoordringbare mysterie schijnt te blijven, is toch zijne individualiteit als auteur aan onze lezers niet geheel onbekend. In de Bibliographie van ons tijdschrijft (2de Afl. 1865, bl. 49 verv.) trachtten wij hem te doen kennen als een warm katholiek, die voor de roomsche kerk en hare instellingen met kracht en talent opkomt, - die, juist omdat hij haar waarlijk lief heeft, zich de ondankbare taak getroost, op hare gebreken te wijzen en op verbetering aan te dringen, - maar die ook een gruwel heeft van het theocratisch element, hetwelk als een kanker aan haar bloei, aan haar bestaan zelfs, voortvreet. Tegen dit laatste vooral voert hij een kloeken strijd. Hij haat het ultramontanisme met een volkomen haat om den autocratischen geest, waarmeê het de kerk overheerscht en den armen priester verdrukt. Hij beschouwt het als de woekerplant, die door hare vertakkingen de beste levenssappen van den stam tot zich neemt en de oorzaak is van diens voortdurende kwijning.
Wat er op zulk een standpunt worden moest van zijne literarische producten, liet zich bij voorraad reeds gissen. De ‘Vervloekte’ en ‘de Non’ zijn daar als bewijzen, dat 't zwaard van den aanval goed aan zijne handen is toevertrouwd. Doch datgeen, wat bij 't opstellen van deze twee geschriften slechts als van ter zijde kon worden bestreden, neemt hij thans meer opzettelijk in

{==706==} {>>pagina-aanduiding<<}
behandeling. Door de uitgave van zijn ‘Jezuit’ levert hij meer direct eene acte van beschuldiging in tegen ‘de gevaarlijkste vereeniging, die ooit in de hedendaagsche wereld kon gevormd worden, - gevaarlijk als hybridische verbinding van den wereldlijken priester en den monnik, - gevaarlijk door hare zamenstelling als strijdende orde en door hare eerzuchtige aanmatiging, om het middenpunt der kerk te willen zijn, ten einde beweging te brengen in het hierarchiek ligchaam (zonder zelfs den pans uit te sluiten), en tevens in het groote ligchaam der onderwezene kerk. Deze acte van beschuldiging houdt niets minder in dan: dat het genootschap door zijn systeem, door zijn ontembaren ijver, zelfs door het talent en de deugd zijner leden, een diep indringend kwaad is in de kerk, - dat het de krachten der kerk verdeelt en haar gelijk stelt met elke menschelijke exploitatie, - dat het voor de kerk van groot belang, ja noodzakelijk is om een ligchaam te ontbinden, hetwelk - als een uitgebreid zaakwaarnemerschap verspreid over den geheelen aardbodem - haar noodzakelijk doet afwijken van haar vreedzaam pad en haar verandert in eene oorlogzuchtige instelling, bestemd om ter meerdere eere Gods den vrede aller volkeren te verstoren, - en...dat het eindelijk dringend noodzakelijk is voor alle beschaafde volkeren, om zich door alle wettige middelen te beschermen tegen eene vereeniging, die, wèl beschouwd, eene onbuigzame theocratie onderwijst, die, alle menschelijke vrijheid vernietigt en die in de toekomst, een enkel vorst zigtbaar op aarde wil doen regeren...den paus, of liever, onder dien invloedrijken naam, alleen het genootschap van Jezus.
Uit een en ander kan men gemakkelijk opmaken, hoe de auteur van “de Jezuit” ten aanzien van 't genootschap van Jezus gestemd en gezind is. Men zon zich bedriegen, indien men meende, dat hij voor persoonlijke veeten en grieven voldoening zoekt. Dit zij verre. Hij verklaart zelfs nadrukkelijk, dat hij volstrekt geen haat koestert tegen eenig lid van het genootschap. Degenen, - zegt hij bl. 16, - die ik gekend heb, schenen mij als personen zeer achtenswaardig. Onder hen vond ik mannen, die eenige wetenschap en gewis velen onder hen, die groote deugden bezaten. Ik heb mij nooit te beklagen gehad, noch over eenig Jezuit in het bijzonder, - noch over de orde zelve,’ - en bl. 45: ‘het bewijs zal dáár zijn, dat ik alle regt doe wedervaren aan de verborgen (de stille?) deugden der

{==707==} {>>pagina-aanduiding<<}
leden van het genootschap van Jezus.’ Zijn boek is dus geen oratio pro domo en de strekking er van geenzins eene verdediging van eigene zaak, maar van die der kerk, der ondergeschikte priesterschap, van den nieuwen geest van vrijheid en vooruitgang. Zijn aanval is alleen gerigt tegen den geest van overheersching en de aan banden leggende theocratie, waardoor 't ultramontanisme zich kenmerkt. Hij wil derhalve het zijne doen, ten einde den invloed te fnuiken, dien het op de gansche wereld zoekt uit te oefenen en waardoor het alles, wat de nieuwe maatschappij bezielt, tracht te doeven en te dooden.
Hij kiest ook thans weêr voor zijn werk dien letterkundigen vorm, ‘die het meeste aan onzen tijd behaagt’ en slaat met opzet zulk een toon aan, ‘als 't publiek uit tijdverdrijf of uit zucht tot onderrigt zoekt,’ nam. den vorm en toon van den roman. Hij is tot die keuze gebragt door zijn zucht, om een populair werk te leveren over de ernstige denkbeelden, die de grootste belangen der maatschappij betreffen. ‘Ik kom thans - dus spreekt hij - in handen der denkende menigte in beide wereldronden; ik meng mij in alles, wat vurige sympathie ademt voor den vooruitgang of wat sterke neiging gevoelt naar de nieuwe bestemming der menschheid. Ik ben minder schrijver in den ouden zin des woords; doch ik ben meer mensch. Ik word vleesch, ik word volk.’
En zeker! Zou zijne reformatorische poging eenige kans van slagen hebben, dan kon hij geen beteren vorm voor zijne denkbeelden, - wèl ernstige gedachten, - kiezen. Dat zij helder, verlicht en vrijzinnig zijn, blijkt o.a. uit de navolgende periode aan 't slot zijner inleiding: ‘indien het christendom goddelijk is, zal het eenmaal de groote godsdienst der menschheid worden. Dient men beter de zaak van den vooruitgang door strijd te voeren over de loochening van een leerstuk, welke loochening geen kracht van bewijs in zich bevat, òf...door het terrein der verzoening in de toekomst voor te bereiden, zoowel voor de vrije gedachte als voor het geloof zelf?...Ons dunkt: het laatste.’
Merkwaardig is ook zijn brief aan den heer Louis Veuillot, die in een vervolg op zijne vroeger uitgegevene ‘Vrijdenkers’ den auteur van ‘de Vervloekte’ en ‘de Non’ met smaadredenen overladen had. In dezen brief, zeer scherp en geestig gesteld, rekent de Abt *** duchtig met den heer Veuillot af. Hij begint o.a. de beweegredenen van zijn optreden als

{==708==} {>>pagina-aanduiding<<}
auteur uit een te zetten en doet dit vrij onzacht met de volgende betuiging: ‘het was mij een pligt, om het gevaar te ontsluijeren van den invloed uwer school en den afgrond te toonen, dien het katholicismus te gemoet snelt. Dit heb ik moeten doen, even als alle leden der geestelijkheid, die met smart het diepe verval van het katholicismus hebben aangezien, en vooral van nabij den noodlottigen invloed hebben bestudeerd, dien uwe school op de kerk uitoefent, - eene school, die zich sedert twintig jaren heeft gevestigd als eene overheerschende en haatdragende sekte, die de wereld aan haren leiband wilde doen loopen, even als de Jezuiten de kerk, ja zelfs den paus willen leiden. Deze moeijelijke taak konde ik in schriften van verschillenden aard vervullen: twistschriften, dagbladartikelen, brochures van allerlei soort. Anderen vóór mij hebben dit beproefd, en ik heb gezien, dat die pennestrijd tot niets voerde. Zij stelden de pogingen uwer partij aan de kaak. Zij bestreden met meer of minder kracht enkele uwer paradoxen; maar de sekte wier naam is “legio”, lachte om die op zich zelve staande schermutselingen, waarvan zij de wonden naauwelijks gevoelde.’
Dat men de kracht van zijn aanval zich levendig bewust is geweest en de slagen, die hij aan de secte toebragt, diep, zeer diep gevoelde, bewijst, (behalve de heftige invective van Louis Veuillot), over 't algemeen de wijze, waarop men de beide eerste geschriften van dezen Abt *** in Frankrijk van zekere zijde begroet heeft. Wij willen hiertoe slechts enkele zinsneden meêdeelen uit de ‘Nouveaux Samedis’ door A. de Pontmartin (Première Série p. 28-39). Terwijl deze niet kan ontkennen, dat 't werk van den Abt *** veel opgang gemaakt heeft, zoekt hij dit te verklaren uit de wijze, waarop de verschijning van de ‘Maudit’ was aangekondigd. ‘Avant que nons ayons eu, amis ou ennemis, le temps de nous reconnaître, toutes les fanfares de la publicité à grand orchestre ont retenti assez bruyamment pour emporter le succès d' assaut et forcer l'attention des plus indifférents. Les murs se sont couverts d'immenses affiches annonçant à l'univers, qu'un nouveau chef-d'oeuvre venait d'éclore, et que le mystérieux abbé qui s'en disait l'auteur pouvait bien aussi être le héros et le martyr de ces tragiques aventures...Dans nos villes de province, les mêmes affiches, les mêmes annonces se sont multiplićes à l'infini, et il n'est pas de chef-lieu de département, où la curiosité des oisifs n'ait été surexcitée par ces majuscules

{==709==} {>>pagina-aanduiding<<}
par cette enigme en trois volumes, destinée, disait-on, à en finir avec le vieux abus de l'Église.’ Reeds uit den bitteren toon en de overdrijving, die deze sarcasmen ademen, kan men de verbeten woede opmaken, waarmede men tegen den auteur vervuld is, - wèl een bewijs, dat hij ze op eene kwetsbare plaats en op de regte wijze getroffen heeft. - Dit blijkt nog weder, als men kennis neemt van de volgende beschrijving, waartoe dezelfde kwalijk-gezinde hand zich leent: ‘Pour ma part, je ne me consolerais pas de l'incroyable ennui que m'a causé cette fastidieuse lecture. s'il ne m'était permis, en guise d'indemnité ou de revanche, de vous communiquer là-dessus mes impressions et mes calculs. Rivarol disait des Hambourgeois: ‘Je parle, et ils se mettent vingt pour me comprendre.’ Combien se sont-ils mis, non pas pour avoir de l'esprit comme quatre, mais pour mener jusqu'au bout ces treize cent cinquante pages? Comptons sur nos doigts: un pour les tableaux d'intérieurs d'évêchés, de secrétariats et de séminaires; un autre pour les Pyrénées, un troisième pour l'Italie et pour Rome, un quatrième pour les scènes d'amour, un cinquième pour les digressions, tartines, mémoires, soliloques et sermons du sieur Julio de la Clavière, rival inćdit de Lamennais et de Lacordaire, ainsi que l'on peut en juger par les échantillons de sa prose: total cinq; complétons la demi-douzaine, pour faire bonne mesure. Or, il était facile de prévoir que l'affaire serait bonne: l'enfant se présentait bien: des indiscrétions de sacristie, le cri du coeur d'un prêtre interdit ou défroqué, un beau mélodrame greffé sur un bon plaidoyer contre le pouvoir temporel, le célibat ecclésiastique, le Saint-Siége, la
tyrannie des évêques, les jésuites, les captations d'héritage par les communautés religieuses, les miracles, les vocations forcées, les enlèvements d'orphelines par de grandes dames fanatisées, tout cela flairait comme baume ou comme billet de banque: on devait donc supposer que la fleur des abbés déclassés, la crême des littérateurs à tout faire se seraient mis bravement à la besogne. Quelles fleurs, grand Dieu! Tous les chardons accompagnés de leurs consommateurs naturels, toutes les orties auxquelles furent jetés des frocs de rebut par des interdits de cinquième classe: quelle crême! un mélange de petit-lait aigre, d'eau bénite empoisonnée et d'encre de petite vertu, - voilà où ont abouti les efforts combinés de cette vaste société d'assurance pour l'extinction du monachisme, l'humiliation des Pharisiens et la régénération du sacerdoce; voilà le merveil-
{==710==} {>>pagina-aanduiding<<}
leux produit de la quadruple alliance entre les plagiaires du Juif-Errant, les aumôniers de Garibaldi, les évangélistes de l'école Reniante et les restaurateurs à trente-deux sous de l'Église primitive.’ Ik vraag: kan men zich kleingeestiger taal, kwaadwilliger misduiding voorstellen, dan zulk eene karakteristiek? Voorwaar! men moet wel op de kortzigtigheid zijner lezers rekenen of op hunne onbekendheid met 't streven van den Abt *** bouwen, om zijne geschriften derwijze te kwalificeren. Wijselijk onthoudt hij er zich dan ook van, om den Maudit, waarop hij meer bepaald doelt, te analyseren. Hij maakt er zich van af, door den uitroep: ‘l'analyser, ce serait promener votre imagination sur des aventures pour lesquelles vous auriez, comme Piron, à ôter votre chapeau, s'il n'était
malséant de saluer les mauvaises connaissances. Ici c'est du Stendhal tombé en enfance; là de l'Eugène Sue de chicorée; plus loin, du Michelet délayé dans les phrases à la Prudhomme; ailleurs, du Victor Séjour de la Tireuse de Cartes, avec moins d'atouts que de solécismes; ailleurs encore, du René ou du Jocelyn, descendu des hauteurs de la poésie et de l'idéal sur l'oreiller d'un faux-frère et d'un faux séminariste. L'Ambigu anrait à réclamer des droits d'auteur sur telle scène, les Jesuites dévoilés sur telle page, les Mystères de l'Inquisition sur tel chapitre.’ 't Is zeker gemakkelijker zoo iets te beweren dan te bewijzen. Doch hij, die méér ziet, dan hetgeen op de oppervlakte ligt, erkent hierin eene hopelooze poging om eigene zwakheid te bedekken met sesquipedalia verba en achter een grootspraak, die weêrzin en wantrouwen in plaats van instemming en sympathie wekken moet, te verbergen. Niet anders is het, waar deze zelfde censor de politieke en religieuse denkbeelden van den Abt *** aan zijne toets gaat onderwerpen. ‘Il me suffirait, zegt hij, de constater que, par la façon dont ils présentent les événements et les caractères ils arrivent constamment à prouver le contraire de ce qu'ils voulaient démontrer et à rendre insupportables les personnages auxquels ils prétendent nous intéresser. En outre, on ne saurait lire trente pages de leur récit saus être frappé d'une contradiction singulière, qui réduit à néant toute leur histoire.’ En een paar bladzijden verder: ‘Souvent même il a l'air de respecter ce qu'il déchire, d'honorer ce qu'il
blasphème et d'épargner ce qu'il souille; c'est alors le baiser de Judas, mais d'un Judas costumé en curé de vaudeville, de mélodrame ou de barricades.’

{==711==} {>>pagina-aanduiding<<}

't Komt ons voor, dat, waar men zóó heftig te velde trekt tegen een schrijver, het à priori reeds mag worden ondersteld, dat er een teedere snaar door hem werd aangeroerd. En als wij bovendien in aanmerking nemen, dat de oppositie, die men tegen hem voert, overvloeit - niet van degelijke argumenten - maar van edik en galle, dan is de stap niet te gewaagd tot de bewering, dat er veel waarheid moet zijn in hetgeen deze zegt. Met opzet hebben wij ons de moeite getroost, om méér dan een enkelen zin uit de Pontmartin's artikel over te schrijven. Niet iedereen heeft dit deeltje van de ‘Bibliothèque Contemporaine’ bij de hand. Daarom moesten wij zelfs den minsten schijn vermijden, dat wij de zaken uit haar verband rukten of ze van zulk eene zijde vooorstelden, als 't best met ons tegenwoordig doel overeenkomt. 't Is waar: de Pontmartin spreekt alleen van den ‘Maudit’, - doch aan den voet der laatste bladzijde, geeft hij in een noot toch ook nog het navolgende te kennen: ‘ces pages - zegt hij van zijn opstel - pourraient, avec de très-légères variantes, s'appliquer à “la Religieuse,” du même auteur, ou plutôt de la même officine: refaire deux fois le même article uous a paru inutile; lire un second ouvrage des auteurs du “Maudit” nous a été impossible.’
Wàt zou hij wel zeggen, indien hij den moed bezat, om ‘de Jezuit’ ter hand te nemen? Wàt, indien hij in den brief van dien mysterieusen abt 't betoog aantrof, dat het hem volstrekt niet te doen is, om de godsdienst aan te vallen, maar cenvoudig de gevaarlijke bent van den hr. Veuillot te ontmaskereu en in 't licht te stellen?...
Men heeft het den kloekmoedigen bestrijder dier bent ten kwade geduid, dat hij met gesloten vizier en door 't schild der anonymiteit gedekt, is opgetreden. Men heeft hierin aanleiding gezocht en gevonden om den argwaan tegen hem op te wekken. Men heeft voor de 3 sterretjes achter 't eenvoudige ‘Abt’ allerlei namen gedacht. ‘Ces trois étoiles sont devenues aussitôt le sujet de mille commentaires; des noms propres ont été murmurés à l'oreille ou criés sur les toits; les journaux spécialement affectés à la surveillance des scćlératesses cléricales ont habilement risqué des demi-confidences.’ M. de Pontmartin gaat zelfs nog een stap verder en noemt de namen van Guilbert Pixérćcourt en den abt Châtel. Anderen hebben gesproken van den abt Migeon. Venillot heeft zelfs, naar ik meen, 't eerst spottender-
{==712==} {>>pagina-aanduiding<<}
wijze hem ‘de nederige drie sterren’ genoemd; - althans onder dezen titel een artikel tegen hem geschreven. Doch hoe dit ook zij: wij begrijpen het, dat deze abt reden heeft, om zijn naam geheim te houden en wij billijken dit te meer, nadat wij hem zelven daarover in genoemden brief gehoord -, maar niet het minst, nadat...wij van zijn beide laatste romans kennis genomen hebben.
't Scheen ons overbodig onzen lezers den hoofdinhoud weêr te geven van ‘de Vervloekte,’ die reeds een geruimen tijd geleden verschenen was - en van ‘de Non,’ die een protest in romantischen vorm heeten kon tegen het bestuur en den verderfelijken invloed der kloosters. Doch een eenigzins ander geval doet zich ditmaal voor. Wij gaan van de veronderstelling uit, dat ‘de Jezuit’ en vooral ‘de Monnik,’ waarvan wij pas sedert weinige maanden eene nederduitsche overzetting bezitten, nog niet zoo algemeen bekend zijn, als de beide eerste geschriften van dezen auteur. En als wij daarbij nagaan, op welke wijze ‘de Non’ is ontvangen, dan hebben wij zelfs reden tot vreezen, dat de eerste opgewondenheid met de boeken van den abt *** eenigermate geweken is. Het ligt thans niet op onzen weg te beoordeelen, in hoeverre het laatstgenoemde geschrift hiervan de schuld heeft te dragen. Zeker is het, dat het de tongen niet zóó algemeen en zóó sterk in beweging gebragt heeft, als de verschijning van 't eerste. Maar het zou in elk geval zeer te bejammeren zijn, indien hierdoor de belangstelling voor de zaak, die in den abt *** zulk een welsprekend pleitbezorger heeft gevonden, ware verminderd. Ten einde dit te verhoeden, willen wij ons dan ook gaarne de moeite getroosten, om een zoo beknopt mogelijk verslag te leveren van den inhoud der beide nieuwe geschriften en in losse omtrekken den gang der zaken, die daarin ter sprake komen, te schetsen. Onze lezers, wien wij hiermede zeker geen ondienst bewijzen, kunnen hieruit dan zien, dat zij bij de lektuur van des abt's werken geen diminuendo te duchten hebben.
‘De Jezuit’ is in de vijf volgende hoofdafdeelingen gesplitst: I. de bekoringen, II. de schoone Jezuit, III. de klip, IV. het groote geheim, V. de hervormer.
De eerste afdeeling wordt geopend met een hoofdstuk, waarin de auteur zijn onpartijdig standpunt tegenover 't genootschap van Jezus kenbaar maakt. Hij noemt zich ‘verrader noch

{==713==} {>>pagina-aanduiding<<}
vijand’ en verklaart, de orde lief te hebben, al werd ook het genootschap door hem verlaten. Hij levert voorts de noodige waarborgen, dat het hem niet te doen is, om een requisitoir of schotschrift in de wereld te zenden - maar...om zijne grieven zoo objectief mogelijk te beschouwen en tegelijk eenig licht te verspreiden over 't streven, de zamenstelling, de drijfveeren enz. van 't genootschap. ‘Ik schrijf deze bladen, zegt hij, omdat zij der geschiedenis behooren en omdat geen ander lid der orde er toe zou gebragt worden om ze te schrijven. Het is eene schuld aan mijne eeuw, waarvan ik mij kwijt. Ik zou mij door mijn zwijgen schuldig gevoelen, even als ik mij thans groot gevoel door eene goede handeling.’...
Na deze trouwhartige en gemoedelijke verklaringen ten aanzien zijner bedoelingen, gaat hij er in 't 2e Hoofdst. toe over, zijne afkomst en de huiselijke omstandigheden zijner ouders te verhalen. Zijn vader, de markies de St. Maure, kamerheer van Z.M. den koning Lodewijk XVIII, was een vriend der Bourbons. Geëmigreerd naar Engeland had deze zich daar heldere en liberale begrippen en beginselen eigen gemaakt. Zijne moeder was, hoewel geenszins van verstand ontbloot, toch gedurende de emigratie van haren echtgenoot zóó geheel onder den invloed van haren biechtvader, den Pater Jezuit Romanet, gekomen, dat deze ten slotte de eigenlijke meester werd in 't hôtel St. Maure. Al spoedig ontstond er tusschen vader en moeder een hevige strijd over de opvoeding hunner beide zonen, - en wel bepaaldelijk over den persoon, aan wien zij deze taak zouden toevertrouwen. De eerste wilde een onderwijzer van de akademie, de tweede een abt. Eindelijk werd de strijd zóó beslecht, dat de jongste zoon aan de hoede der eerwaarde vaders toevertrouwd, de oudste evenwel op een instituut de Parijs gedaan werd. Die jongste is de hoofdpersoon (misschien ook de schrijver) van dezen roman. In het 3e Hfdst. geeft hij verslag van zijn ervaren op de school te Saint-Acheul, waar door de Jezuiten een stelsel van opvoeding gevolgd werd, hetwelk de huichelarij zeer moest in de hand werken - en 't bespionneer-systeem tot grondslag had. In 't 4e Hfdst. brengt de lezer, in gezelschap met den heer Dupin, een bezoek aan genoemd gesticht en wordt, als onzigtbaar gast rondgeleid, tevens met 't inwendige bekend gemaakt. Men ontwaart, dat Mr. Dupin geen vriend was der Jezuiten en zijne komst op de school te St.-Acheul eene vijandige strekking heeft; - maar door tallooze beleefdheden

{==714==} {>>pagina-aanduiding<<}
en vleijende attentiën vermogten de superieur en rector pater Loriquet, gesteund door fijne wijnen, godsdienstig gezang in de kapel enz. enz., de oppositie van dezen anti-jezuitischen advokaat voor eenigen tijd krachteloos te maken.
Het volgend hoofdstuk levert ons een kort overzigt van de geschiedenis der H. Congregatie en van 't lot, haar in Frankrijk ten deel gevallen, sints zij daar tijdens het keizerrijk onder den naam van ‘Paters van het geloof’ weêr was binnengeslopen. Het herinnert ons, hoe 't genootschap in 1814 door Pius VII hersteld, door de vrijzinnige dagbladpers bestreden, door de koningsgezinden verdedigd en eindelijk in Mei 1826 als godsdienstige instelling crkend is geworden, nadat er in de kamer der afgevaardigden hevige beraadslagingen over hadden plaats gehad. Uit de mededeeling dezer redevoeringen en voorts uit de correspondentie van pater Romanet leeren wij de antiphatie, die er bij velen tegen de congregatie bestond, goed kennen. Na dezen uitstap keert de abt *** tot zijne eigene geschiedenis weêr terug in een hoofdstuk, waarvan de details prachtig geschreven zijn, - ik bedoel het 6e, onder den titel ‘mijne roeping.’ Hier legt hij de omstandigheden bloot, die op zijne keuze invloed uitoefenden. Bekend is het, dat er in de R. kerk een scherpe grenslijn getrokken wordt tusschen de priesters der orde van Jezus en de wereldlijke geestelijkheid. De Jezuit ziet uit de hoogte op die ondergeschikte parochiepriesters met eene zekerc minachting neêr. Hij acht ze ‘te zeer verdiept in de bezigheden van hun ambt, om ooit tot groote heiligheid te geraken.’ Hij gaat dan ook uit van dezen stelregel: ‘dat alleen de Jezuiten goede priesters zijn.’ Toch oefenen zij geen onmiddelijken invloed uit, om de jongclieden, die zich aan den geestelijken stand willen wijden, niet naar 't seminarie eener diocese maar naar hunne noviciaten te doen gaan. Dit laten zij met voordacht na. De ondervinding heeft hen geleerd, dat men door die handelwijze zelden slaagt. Neen! ‘De luister, waarmeê zij zich omgeven, de schitterende rol, die zij schijnen te spelen als 't keurkorps van het
katholicismus, de prachtige ceremoniën, waarmeê zij hunne eeredienst overladen, en hunne boeken, met zoo bekwame pen geschreven’ - dit alles werkt in den regel magtiger dan 't beroep, hetwelk namens de behoeften der kerk door de wereldlijke geestelijkheid wordt gedaan. Bedrogen ze zich hierin zeer zelden, zij werden evenmin in hunne goede verwachting aangaande den jongen Saint-Maure teleurgesteld. Maar 't welslagen

{==715==} {>>pagina-aanduiding<<}
van dit middel werd ook in de hand gewerkt door een ongeval, dat zijn eenigen broeder trof en hetwelk den dood van dezen ten gevolge had. Belangrijk is het te lezen, hoe de Jezuiten dat voorval wisten te utiliseren, om den éénigen erfgenaam van het geslacht St. Maure voor goed aan zich te verbinden en dezen jongeling alzoo in zijne keuze te bevestigen. Maar...die dood zijns ouderen broeders heeft in de wenschen en plannen der moeder een belangrijken ommekeer te weeg gebragt (Hfdst. VII). Zij, die eerst halstarrig heeft doorgedreven, dat haar jongste zoon tot den geestelijken stand zou worden opgeleid, bidt en smeekt hem thans, dit voornemen vaarwel te zeggen en haar geslacht niet te laten uitsterven. 't Is evenwel te laat. Hij, blakende van liefde voor 't priesterambt, meent Gode meer te moeten gehoorzamen dan den menschen, dan zijner moeder. En verre van 't kasteel, waar de vader wegkwijnt van droefheid over 't verlies van zijn oudste, wordt de bange strijd door moeder en zoon gestreden, doch helaas! ten nadeele der eerste beslecht. De wanhopige pogingen, door haar aangewend om haren zoon van besluit te doen veranderen en de redelooze tegenstand van dezen jeugdigen dweeper worden met aandoenlijke waarheid en toch zonder overdrijving geteekend. Waarlijk! wel een hoofdstuk, dat met belangstelling verdient gelezen te worden, omdat het ons leert, hoe 't Jezuitisme zelfs 't heiligste tot een slagtoffer zijner bedoelingen weet te maken.
Eene nieuwe beproeving wordt weldra der arme vrouwe bereid (Hfdst. VIII) in den dood van haren echtgenoot. Moeder en zoon kecren naar Parijs terug, waar de eerste, in plaats van den overleden Pater Romanet, een ouden en fanatieken kapucijner tot biechtvader kiest, - en nog een laatsten doch vruchteloozen aanval op 't hart van haren zoon beproeft. Doch zelfs haar voorstel, dat hij haar slechts deze ééne concessie doe en wereldlijk priester worde, vindt geen gehoor.
Niet tot eene wereldlijke orde, maar bij de paters Jezuiten wil hij zich aansluiten. Dit besluit staat vast en...hiermede is hij geheel voor haar verloren. Tot de uitvoering van dit besluit (Hfdst. IX) komt het evenwel nog niet. De eerste maanden van rouw worden gewijd aan studiën, die te St. Acheul onafgedaan waren gebleven en...met 't rangschikken van zijns vaders papieren. Edoch: den 16. Junij 1828 wordt er eene verordening uitgevaardigd, waarbij de scholen van 't Genootschap

{==716==} {>>pagina-aanduiding<<}
van Jezns worden opgeheven - en hiermede nam de tijd des toevens een einde. De verbanning der welbeminde Paters ergerde hem. Zonder te wachten, tot de rouwdagen over den dood zijns vaders verstreken waren, liet hij zich door één der Paters - te Parijs nog achtergebleven - als novice in de heilige orde opnemen (Hfdst. X). Het verlokkend uitzigt, om op deze wijze de millioenen schats der familie St. Maure eenmaal in de kas der orde te doen vloeijen, maakte het gemakkelijk, om aan het vurig verlangen van den jongeling te voldoen. Men bragt er hem zelfs toe, dat hij den volgenden dag reeds, zonder zelfs afscheid van zijne moeder te nemen, heimelijk naar Brigues vertrok. - Hoe hij het gedurende de twee jaren van zijn verblijf aldaar had, deelt hij ons in 't XI. Hfdst. mede. Grenzeloos was zijn ijver, om een volmaakt Jezuit te worden. Bij al zijn streven bleef hij intusschen een gevoel van ledigheid in zich betreuren. Dat ledig werd maar niet aangevuld - en toch, hij had er behocfte aan. Hierdoor ontstond in sommige heldere oogenblikken een bange strijd in zijn binnenste, - een strijd met zich zelven, geprikkeld bovendien door de strenge en raadselachtige regelen der orde, welker kweekeling hij was. Die strijd wordt eindelijk besloten (Hfdst. XII) met het afleggen der drievoudige geloften als geestelijke, de eed nam.: van kuischheid, armoede en gehoorzaamheid. Hiermede is hij van novice tot lid der heilige orde opgeklommen. Als zoodanig moet hij zich twee jaren lang aan de studie der welsprekendheid en letterkunde toewijden. Welk een heilzamen invloed de bcoefening der oude klassieken op hem uitoefent, wordt nu duidelijk uiteengezet en tegelijkertijd de verhouding omschreven, waarin de Jezuiten zich tot de letterkunde geplaatst zien. Een blik op 't Jezuitisme besluit deze boeijende afdeeling.
De volgende is goeddeels gewijd aan eene hoogst belangwekkende figuur in dezen roman: Pater de Montgazin, bijgenaamd ‘de schoone Jezuit’, wiens succès als prediker te Parijs veler afgunst gaande maakte, en die daarom naar F....werd gezonden, ten einde er philosophie te onderwijzen. Op deze wijze komt onze jongc jezuit onder de leiding van iemand, wien hij te Saint-Acheul reeds had lceren achten en liefhebben. Intusschen wordt hij dingen gewaar, die hem nopen, den achtenswaardigen vader te waarschuwen tegen de verraderlijke wijze, waarop hij bespionneerd werd. Deze omstandigheid wordt de aanleiding tot een verhaal, hetwelk de eigenlijke hoofdzaak van deze afdeeling uitmaakt.

{==717==} {>>pagina-aanduiding<<}
Het behelst de aandoenlijke geschiedenis eener ongeoorloofde liefdesbetrekking van Pater de Montgazin met Mevrouw de gravin de Flaviac. 't Is eene vertrouwelijke mededeeling van al de smarten, den diepen val, den strijd en de teleurstellingen van diens geschokte leven. Niet alleen 't verhaal op zich zelf, maar ook enkele bijzonderheden moeten dienen, om den jongeling bekend te maken met de mysterieuse machinatiën der orde. De sluijer wordt opgeligt van vele zaken, die hem nog onbekend zijn en die ook door 't publiek wel eens mogen gekend worden. Wil men b.v. weten, wat de orde van den H. Ignatius in vroeger dagen verrigt heeft, - men leze het 5e Hoofdstuk. Wil men zien, wat magt de superieuren over inferieure geestelijken uitoefenen, men raadplege het 6e Hoofddeel. Wil men zich overtuigen, dat men niet ten onregte den Jezuiten verwijt, dat zij geen vaderlandsliefde bezitten, - dat zij vreemdelingen zijn in hun eigen land, - vrienden der regering, indien de regering zich door hen wil laten leiden, - onverzoenlijke vijanden, indien de regering daarentegen een weg wil inslaan, afwijkende van hun staatkundig en godsdienstig programma, men sla bl. 338 en 339 op. Wil men kennis nemen van de taktiek, die de orde volgt, om zich eene soort van reputatie te verwerven en het gerucht van zich te doen uitgaan, dat al hare leden uitmunten door bekwaamheid, men raadplege deze afdeeling. 't Blijkt dan, dat het niet te veel gezegd is, wanneer hij bl. 378 en 379 deze slotsom trekt: ‘dat, zoodra een Jezuit zich een weinig op een of andere tak der wetenschap toelegt, zijne collegas hem onmiddelijk een naam maken. Hij, die een weinig hebreeuwsch of arabisch heeft bestudeerd, is dadelijk een kenner van oostersche talen. Men behoeft slechts nu en dan een blik te slaan in een teleskoop, om sterrekundige te heeten. Een kruisboog te onderscheiden van een romeinsche boog maakt u tot een archeoloog. Op die wijze telt de orde
altijd een menigte geleerden. - IJdelheid is de groote feil der orde. Zij is de ijdelste, die op aarde bestaat. Met den stelregel: een Jezuit moet alles kennen, moest men eindelijk wel tot die kinderachtige aanmatiging geraken, waardoor men waarlijk medelijden krijgt met dien geest van ijdele roemzucht, die aan alle congregatiën eigen is.’...Maar wij kunnen bezwaarlijk alles opsommen, wat door pater de Montgazin wordt aangevoerd, om den jeugdigen Saint Maure op 't wezen en de werkzaamheid der Jezuiten-orde een

{==718==} {>>pagina-aanduiding<<}
meer onpartijdigen blik te doen slaan. Zijne opmerkingen en waarschuwingen zijn door geheel zijn verhaal als heengestrooid. Dit verhaal zelf willen wij laten rusten, hoe leerrijk en treffend het zij. Wij doen slechts opmerken, dat de jonge St. Maure er zóó door geschokt was, dat eenige rust in 't Zuiden van Italië hem voorgeschreven werd. Na een vertoef te Napels van ongeveer 6 maanden, wordt hij als leeraar in de philosophie te Brugelette aangesteld. En daar heeft hij gelegenheid, om 't stelsel van onderwijs, door de orde aangenomen, te leeren kennen.
't Is der moeite waard, het 15e Hoofdst. hierop na te lezen. Men ziet er uit, hoe ook deze hoogst belangrijke zaak aan de bedoelingen der orde wordt dienstbaar gemaakt, zelfs met verzaking van de godsdienstige en zedelijke leiding der aan haar toevertrouwde jongelingschap.
Wij hebben gezegd, dat Pater de Montgazin in deze afdeeling eene hoofdrol speelt. De persone, die naast hem op den voorgrond staat, is de reeds vermelde Gravin de Flaviac. Deze vrouw weet hem in hare strikken te lokken en brengt hem tot diepen val. Zij vervolgt hem, werwaarts hij ook gezonden wordt. Niets kan hem in staat stellen, om zich van haar te ontslaan. Zelfs zijne superieuren werken hiertoe mede, vermits zij de vriendschap der familie de Flaviac voor de orde noodig achten. De vrucht eener misdadige liefde wordt te Napels geboren, waar de gravin door een zamenloop van omstandigheden met Mad. Saint Maure, die haren kranken zoon derwaarts vergezeld had, zamen woonde. Dit kind vond reeds van zijne geboorte af een natuurlijken beschermer in den jongen St. Maure, die het op verzoek zijner moeder besteedde, en het later, - vermits de gravin zich weinig om haar dochtertje bekreunde, en dit aan de leiding van Mad. St. Maurc (die Parijs had verlaten om zich te Brugelette in de nabijheid haars zoons op te houden) werd toevertrouwd -, als zijn pleegkind verzorgde, ontwikkelde en liefhad. Het waren gelukkige jaren, die het drietal hier doorbragt.
Dit geluk was evenwel van korten duur. Toen zich bij den jeugdigen Jezuit de onwederstaanbare neiging ontwikkelde, om het genootschap, waarvan hij novice was, aan een streng onderzoek te onderwerpen, lcerde hij de fouten er van kennen, begon zijne bewondering voor de orde te dalen en nestelde zich de eerste twijfeling in zijne ziel. Dit werd vooral het geval, toen hem toevallig 't werk, ‘over de Jezuiten’ door Michelet en Quinet

{==719==} {>>pagina-aanduiding<<}
tegen de orde geschreven, in handen kwam. Hierdoor ontstond een hevige strijd in zijne ziel. Naauw had de krisis haar hoogste toppunt bereikt, of hij werd naar Parijs gezonden, ten einde aldaar zijne theologische studiën te beginnen. Doch toen men ontdekte, dat hij zich met 't onderwijs der kleine Margaretha (zoo heette de dochter van de gravin de Flaviac) bemoeide, ontving hij last, om naar Rome te vertrekken. In 't Gesù aldaar aangekomen maakte hij weldra kennis met de bekrompen en eenzijdige manier, waarop er theologie en wijsbegeerte werden beoefend. Hierdoor ontstonden allerlei vragen bij hem, waarop geen voldingend antwoord te vinden was. De spanning, hieruit ontstaan, werd nog verhoogd door 't berigt van den dood zijner moeder, die hij krank te Parijs had achtergelaten. Vreeselijk was zijn toestand. Hij verweet zich, dat hij tot haren dood in geen geringe mate had bijgedragen, - en verkeerde in een wanhopigen strijd met zich zelven (Dl. II. bl. 61). Zijn biechtvader begreep hem niet. Slechts de kennismaking met Pater Mazzonelli verschafte hem eenige afleiding, tot hij geroepen werd om zijne groote geloften als geordend geestelijke af te leggen. Broeder St. Maure was Pater St. Maure geworden - en werd als zoodanig naar Parijs gezonden, ten einde daar als kanselredenaar te schitteren. Hier bevond hij zich naauwelijks een jaar, toen hij bevel ontving, om naar Rome terug te keeren, waar hij, als bij gunstige uitzondering tot den rang van geordend geestelijke van vier geloften toegelaten werd.
Bij den Pater-Generaal Roothaan ontboden, werd hem door dezen meêgedeeld, dat hij tot een Jezuit van den eersten rang was verheven en van nu aan tot dat kleine getal van ingewijden behoorde, aan wie de hoofdgedachte en de intiemste geheimen der orde werden meêgedeeld. Als zoodanig werd hem achtereenvolgens in vertrouwelijke gesprekken opening van zaken gedaan ten opzigte der organisatie der regeringsmachine en van den intiemen gang der zaken. Ook werd hij bckend gemaakt met den geest, waarin de orde gedurende den loop der eeuwen werkzaam geweest was. Voorts werd hem inlichting verstrekt nopens de betrekking, waarin het genootschap stond tot den Paus, nopens het theocratisch stelsel, door hetzelve gevolgd en de alleenheerschappij van den Pater-Generaal. Eindelijk werd hem een alphabethisch woordenboek in cijferschrift ter hand gesteld, met behulp waarvan men gewoon was de briefwisseling te voeren. Dit

{==720==} {>>pagina-aanduiding<<}
‘duivelsch tooverboek’ verschafte hem den toegang tot vroegere correspondentiën, waaruit hij gewaar werd, waarom de Jezuiten onder Karel III uit alle Spaansche landen en onder Lodewijk XV uit Frankrijk verdreven zijn. Doch genoeg...De bloote opgave dezer punten doet reeds duidelijk uitkomen, dat de acht eerste hoofdstukken dezer 4e afdeeling zeer belangrijke zaken behelzen en den lezer een blik vergunnen in de weinig bekende en toch goed ingerigte regeling van de huishouding der Jezuitenorde.
Aldus toegerust zou hij Rome verlaten, na evenwel vooraf een bezoek bij den Paus te hebben afgelegd, hetwelk niets bijzonders opleverde, dan dat hij er kennis maakt met zekeren Pater Ventura, die hem te overtuigen zoekt, dat een liberale Paus inderdaad behoefte was. Nog wordt hij getuige van de lage middelen, die door sommige Paters Jezuiten worden aangewend, ten einde zich meester te maken van erfenissen en erfgenamen ten bate van 't genootschap op bedriegelijke wijze van hun regtmatig deel te berooven. Den laatsten avond vóór zijn vertrek ontvangt hij van den Pater-Generaal de gewigtige lastgeving, om naar Venetië te vertrekken en aldaar den graaf de Chambord te bezoeken. Dezen had hij voorstellen te doen bij de ophanden zijnde revolutie in Frankrijk. Wilde de kleinzoon van Karel X zich verbinden, alle vrijheden aan de orde toe te staan, dan zou zij op hare beurt de legitimistische partij steunen en haar aan 't bewind zoeken te brengen. Sloeg daarentegen de graaf haar aanbod van de hand, dan moest Pater St. Maure zich naar Parijs begeven, en daar hetzelfde voorstel aan 't hoofd der republikeinen doen. Monarchie of republiek - aan regeringsvorm hechtte zij niet. Haar eigenbelang sprak slechts in dezen. Zij schonk hare hulp en ondersteuning alleen aan die partij, die zich verbinden wilde, om haar te beschermen en te begunstigen.
Met dit mandaat vertrok hij naar Venetië - doch zijne zending bij het hoofd der legitimiteit mislukt ten eenen male. Zelfs ontvangt hij daar teregtwijzingen, die hem doen inzien, dat 't standpunt, door zijn genootschap ingenomen, niet houdbaar is. Eenig nadenken over hetgeen hij daar vernomen heeft, brengt hem tot de overtuiging, dat het theocratisch streven der orde eene dwaasheid is. Een nieuw denkbeeld dringt zich bij hem op. Hij begint te begrijpen, dat de orde haren weg verlaten, zich aan de dienst der moderne beschaving toewijden en de voorschriften van den nieuwen tijdgeest, scheiding van kerk en staat, huldigen

{==721==} {>>pagina-aanduiding<<}
moet. Hij ziet in, dat zonder zulk eene hervorming 't bestaan der orde eene onmogelijkheid is geworden. En aangezien 't persoonlijk gevoel, gelijk in alles, zich ook hierin mengt, begint hij zich te verbeelden, dat hij in de toekomst de roemrijke rol van hervormer der orde van Jezus te vervullen heeft.
Een nieuwe toekomst, een schoone roeping ligt van nu aan vóór hem. Zóó gestemd komt hij te Parijs, alwaar hij ten huize van haar moeder de jeugdige Margaretha aantreft en verneemt dat zij besloten heeft, zich aan den geestelijken stand toe te wijden. Ter voldoening aan den hem opgedragen last brengt hij weldra een bezoek aan 't hoofd der democraten, bij wien zijne zending...gelukt. Intusschen ziet hij in, dat hij, zal zijn plan tot hervorming slagen, de uitvoering er van op diplomatieke wijze beproeven moet. - 't Scheen evenwel, dat men hem te Rome begon te wantrouwen; want hij wordt door den Pater-Generaal teruggeroepen. Toen hij daar aankwam, had Paus Gregorius XVI juist den laatsten adem uitgeblazen. Een nieuwe paus moest dus worden verkozen. Twee partijen stonden tegenover elkander. De absolutisten, die ook de Jezuiten aan hun zijde hadden, wilden Lambruschini. De liberalen zochten van 't conclave een man van vooruitgang, van verbetering en hervorming te verkrijgen. De korte tijd, die vóór de verkiezing overbleef, werd dus gewijd aan wederzijdsche intrigues. Wat men ook sprcke over de tusschenkomst van den Heiligen Geest in de keuze van een paus, de jammerlijke tooneelen, die Rome in zulke dagen oplevert, bewijzen dat het Veni Creator Spiritus slechts een ijdele formule is. Wij zien althans onzen Pater Saint-Maure eerst ingeleid in een aristocratisch comité van mannen, die geavanceerde denkbeelden koesteren. Deze éérste onvoorzigtigheid bragt al terstond eene verandering teweeg in zijne verhouding tot 't genootschap, waarvan hij lid was. Doch bij deze éérste voegde hij welhaast een tweede, door ook een vergadering bij te wonen van Carbonari, - 't volkscomité nam. dat evenzeer als 't aristocratische zich verbond, om de oude partij te bestrijden, welke voor Gregorius XVI een absolutistischen opvolger wenschte. Hij is er verder oog- en oorgetuige van, wat al
krachten er in beweging gebragt worden, om de kandidatuur van den één te bevorderen en die der tegenstanders te bestrijden. Nog wordt hij door Pater Roothaan zelven in een bijeenkomst van Ferdinandisten geintroduceerd, - één van de

{==722==} {>>pagina-aanduiding<<}
geheime genootschappen, door de regering-zelvc in 't leven geroepen en bestuurd, om hare bedoelingen langs slinksche en oneerlijke wegen te bereiken, - wèl een bewijs, dat men tot een zeer laag peil van politieke moraliteit gezonken is. Van de andere zijde wist men door vreesaanjaging zóó grooten invloed op de stemmen der kardinalen uit oefenen, dat den 16. Junij 1846 de kardinaal Mastaï-Ferretti tot Paus verkozen werd, als degeen, die het minst ingenomen was met de oude ideeën van de routine der theocratische regering. Deze keuze was inderdaad een nederlaag voor de absolutisten en Jezuiten.
Wat nu te doen? Welke gedragslijn te volgen?
Ziedaar de groote vraag, welke in de geheime genootschappen, die zoo behendig de italiaansche omwentelingen weten te leiden, behandeld werd.
Het aristocratisch comité gaf met 't comité der cabonari op die vraag hetzelfde antwoord. 't Eerste besloot tot eene agitazione amorosa, het tweede tot eene zamenzwering der toejuichingen. Onder deze verschillende namen bedoelde men dezelfde zaak. Door toewijding en liefde wilde men namelijk den nieuwen Paus op den weg der hervorming doen volharden; en gelijk meer andere middelen werd hiertoe ook de liberale dagbladpers gebezigd. 't Plan gelukte volkomen. Pius IX nam aanvankelijk de beste maatregelen. Hij schonk vrijheid aan de drukpers, voerde belangrijke administratieve hervormingen in, verleende publieke audientiën, zond prelaten uit, om de klagten en grieven van 't volk te leeren kennen en beloofde een consulta, een staatsraad, die hem zou vóórlichten.
Geen wonder, dat de reformatorisch-gezinde partij in 't Gesù thans den tijd gekomen achtte, om haar propaganda van hervorming te vervolgen, - zij 't dan ook met de grootste voorzigtigheid. Pater St. Maure bragt daartoe een bezoek bij den ministersecretaris van staat, die Pius IX in zijne liberale rigting getrouw bijstond, den kardinaal Feretti. Door diens bemiddeling verkreeg onze Pater zelfs audientie bij den Paus, die evenwel te bevreesd was, om doortastende maatregelen te nemen. Op deze zwakke zijde van 't karakter zijner Heiligheid zocht de reactionaire partij te werken. Het waren Metternich, de kardinaal Lambruschini en Roothaan, die besloten hadden: òf den paus van zijn liberalen weg te doen terugkeeren, òf Z.H. tot troonsafstand te noodzaken. Alle krachten werden hiertoe in beweging gezet. Het

{==723==} {>>pagina-aanduiding<<}
ferdinandistisch genootschap zou een oproer zien te bewerken in de provinciën, grenzende aan Lombardije, ten einde aan Oostenrijk gelegenheid tot interventie te verschaffen en den Paus een les te geven. In de Romagua en de Legatiën werd gestookt, gestreden en gemoord. De diplomatie van Frankrijk, Napels en Oostenrijk stapelde nota's op nota's en voegde dreigementen bij zijn vertoogen. Ja! tot nog schandelijker middelen nam men de toevlugt. Zelfs een gewaande profetes, Catarinella, wist men te exploiteren, ten einde op den geest van 't bijgeloovige volk te werken, den paus de genegenheid der Romeinen te ontrooven en eene zamenzwering tegen hem te organiseren.
Zóó was de stand der zaken, toen Pater de Sint-Maure door den generaal gelast werd, Rome met Parijs te verwisselen. Geschiedde dit, omdat hij aan den inferior twijfelde - of den voortgang van diens reformatorische denkbeelden in 't Gesù wilde stuiten...Of achtte hij diens tegenwoordigheid te Parijs noodzakclijk?...'t Was en bleef een geheim. Hoe 't zij, kort na zijn komst in de wereldstad ontving de Pater reeds brieven uit Rome, die hem meldden, dat de paus begon te wankelen, dat Z.H., zwak van karakter als hij was en uit zucht tot zelfbehoud, de goede liberale beginselen vaarwel zeî en aan 't drijven der reactionaire partij begon toe te geven.
Op dit tijdstip werd er in Frankrijk een nieuwe toestand geboren. De koningstroon werd omvergeworpen, Louis Philippe weggejaagd en de republiek uitgeroepen. Dit scheen eene gunstige wending in den gang der zaken te beloven,...en hiervan moest worden gebruik gemaakt. De openbare pers werd dus in den arm genomen en met den redacteur van l'Univers beraadslaagd, om door krachtige leading-artikelen ten gunste der Jezuiten te werken. - In Italië stonden de zakeu anders. Men wilde een oorlog tegen Oostenrijk, ten einde de nationale onafhankelijkheid terug te erlangen. De Paus beging regeringsfeil op feil, inconsequentie op inconsequentie, gaf de leiding van zaken aan zijne onderdanen over en lokte daardoor een crisis uit, die eindigen moest met 't inroepen van vreemde tusschenkomst. Deze moest 't juk van 't hersteld absolutisme op nieuw op de schouders van die volken leggen, waaraan de Paus zelf zóó schoone verwachtingen van vrijheid had voorgespiegeld.
De democratie, hierdoor ontstemd en vertoornd, rigtte àl het vuur van haar toorn tegen 't Gesù. Als concessie aan de

{==724==} {>>pagina-aanduiding<<}
romeinsche democratie werden de Jezuiten verdreven; maar het bleek weldra, dat 't pausdom hiermeê ook zich-zelf verbannen had.
Nu geloofde Pater St. Maure 't uur gekomen, waarop hij den grooten slag wagen en den reactionairen Roothaan treffen moest. Hiertoe schreef hij een memorandum, een eenvoudige brochure, waarin hij de noodzakelijkheid eener hervorming van 't genootschap aantoonde en punt voor punt alle instellingen naging, welke dringend wijziging behoefden. Anoniem uitgegeven en in Engeland gedrukt, werd het boekje aan alle leden der orde zorgvuldig ter hand gesteld. Het maakte een ongeloofelijken indruk. Pater Roothaan kwam te Parijs, stelde overal een scherp onderzoek in naar den schrijver van dit vlugschrift, doch kon niet slagen. Hij verliet zelfs Parijs, overtuigd naar 't scheen, dat St. Maure niet het minste aandeel had in 't oproerig plan van dit memorandum.
Nog altijd bevond zich Pius IX te Gaëta en werd de pausselijke magt te Rome door drie kardinalen vertegenwoordigd. Deze, door 't fransche leger gesteund, hadden al dadelijk besloten, dat de Jezuiten in alle veiligheid naar 't Gesù konden terugkeeren. En zoo spoedig Pater Roothaan vermogt, vaardigde hij een dekreet uit, waarbij de congregatie der Procurators werd bijeengeroepen.
Behalve St. Maure werd ook Montgazin derwaarts gezonden. Te Marseille bijeengekomen, besloot de partij van den vooruitgang manmoedig voor hare meening uit te komen. Eindelijk brak de plegtige dag der eerste zitting aan. De Pater-Generaal opende haar met eene rede, waarin hij de nieuwe denkbeelden, heftig bestreed. In antwoord hierop betoogt de Montgazin op welsprekende wijze, van hoeveel belang het was, dat 't genootschap de vrijzinnige praktische denkbeelden der moderne maatschappij aannam. Bijna algemeen had dit zijn voorstel tot verbetering en hervorming der orde een gunstigen indruk gemaakt. De Pater Generaal stelde evenwel de behandeling er van tot den volgenden dag uit - en deed dit blijkbaar met 't doel, om deze nieuwigheidszucht bij hare eerste uiting reeds te smoren. Hij maakte van dit uitstel dan ook gebruik, door een dekreet aan de 3 kardinalen, die gedurende de afwezigheid van den paus regeerden, te ontlokken, waarbij de gehouden vergadering der congregatie nietig verklaard en hare bijeenkomst volgens besluit van den H. Stoel tot een volgend jaar verdaagd werd.

{==725==} {>>pagina-aanduiding<<}

Door zulk een coup d'état wist Roothaan elke poging tot hervorming in het Gesù te verijdelen, - ja! méér nog dan dit. Ieder lid vond, toen hij in zijne cel teruggekeerd was, op zijn tafel een bij voorbaat geschreven briefje, waarin hem een nieuwe bestemming werd aangewezen. De vrijzinnigen werden natuurlijk op duizend of twee duizend mijlen afstands van Rome gezonden. Pater Montgazin moest naar de Levant. Doch...voor St. Maure was iets anders bewaard.
Des nachts te 2 ure werd hij van zijn leger geligt en voor het geheim gerigt, dat tot eeuwigdurende gevangenschap of ter dood veroordeelt, gebragt. 't Laatstgenoemde vonnis trof hem. Reeds was hij in een onderaardsch kot neêrgelaten, toen hem door toedoen van pater Mazzonelli de gelegenheid werd gegeven tot ontvlugten. Weinige dagen daarna zat hij in veiligheid te Parijs - en daar heeft hij dit boek geschreven, ten einde de wereld op te wekken, dat zij den laatsten strijd voor de zegepraal der vrijheid voere tegen de fanatieke dienaren der H. Orde van Jezus. Dit boek is geen roman, doch een getrouw verslag van feiten, door officieele stukken gestaafd. Het mag daarom - en hiermede stappen wij van ‘de Jezuit’ af - op vrij wat meer belangstelling en behartiging rekenen dan andere geschriften, waarin dezelfde zaak op veel heftiger en minder afdoende wijze behandeld en besproken wordt. -

Wie aan eene romantische voorstelling van zaken de voorkeur geeft, neme het tweede boek van den Abt ***, aan 't hoofd dezes vermeld, ter hand. Het zal hem niet teleurstellen, vermits het aan al de eischen eener boeijende en schilderachtige inkleeding, vooral van een goeden dialoog, voldoet. Wat den vorm betreft, stellen wij ‘de Monnik’ veel hooger dan de twee deelen van ‘de Jezuit.’ Met name maken wij er melding van, dat het uitmunt in kernachtigen stijl, vooral in krachtige en vernuftige gezegden en dat de sarkastische geest van den auteur zich hier op onderscheidene plaatsen helder en scherp uitspreekt. Men kan het uit alles zien, dat hij zijn onderwerp geheel en al meester is. Blijkbaar heeft hij zich op een langdurig onderzoek en een ernstig nadenken over de zaak, die hij bespreken wilde, toegelegd, eer hij zich tot schrijven neêrzette. Wij gelooven zelfs te mogen beweren dat - hoezeer aan ‘de Jezuit’ geen tüchtige historische Grundlage ontbreken, zijn ‘Monnik’ van vrij wat

{==726==} {>>pagina-aanduiding<<}
meer bronnenstudie getuigt (Vergel. Hoofdst. III, XVIII, XX, XXX enz.) Dit alles zamen genomen, twijfelen wij er dan ook niet aan, of dit boek zal algemeen met genoegen worden gelezen en het doel, hetwelk er meê beoogd wordt, beter bereiken, dan de wel ietwat breede en omslagtige bestrijding van 't Jezuitisme.
Dit doel zet hij in eene uitvoerige voorrede uiteen. Hij zegt daar - wat trouwens uit den titel reeds op te maken valt - dat zijn boek tegen de monniken geschreven is. Als zoodanig is het volstrekt niet overbodig. Want ‘men moet deze eeuw al zeer weinig bestudeerd hebben, om niet te begrijpen, dat de herrijzing van de kloostergestichten, zoo als wij ze sinds twintig jaren onder onze oogen zien plaats hebben, slechts berekend is, om als een vernielingswerktuig te worden opgesteld, als een verborgen mijn tegen de nieuwe citadel, die de jongere beschaving heeft opgebouwd, - bij gevolg als een oorlogsmiddel, om den grooten slag van de alles verzwelgende magt des pausdoms op de burgerlijke wereld te winnen.’ 't Is verre van hem, dat hij de individueele vrijheid beperken wil of de gemoedelijke overtuiging bespotten van dezulken, die de wereld moede zijn en behoefte gevoelen, om zich met gelijkgezinden te vereenigen, - die zich willen terngtrekken van 't woelige leven, om met anderen gezamentlijk te arbeiden en te bidden. Hij begrijpt, hij eerbiedigt, hij waardeert dit zelfs. Maar wat hij wèl bestrijdt, is: het aanmatigend streven ‘om het eerste aller goederen van 't menschdom, zijne gewetensvrijheid, te vernietigen,’ - 't is: dat men vereenigingen vormt, waarin en waardoor men den nieuwen geest van beschaving en vooruitgang zoekt tegen te gaan, ja! uit te dooven op de meest stelselmatige wijze en met de gewelddadigste middelen, - 't is: dat men niets te goed en te heilig acht, om op de puinhoopen der ware menschheid de theocratie te grondvesten. En met de herrijzing der kloostergestichten treden - behoudens enkele eerlijke, regtschapene en vrome mannen, die door een godsdienstig denkbeeld tot het herstellen van oude en verouderde orden gedreven worden, - zulke lieden weder te voorschijn, - lieden, die in alle woningen doordringen, die door 't biechtgestoelte beslag leggen op alle angstvallige en zwakke gewetens,
die den heiligen vrede in 't gezin verstoren en de minverlichte geesten met vrees vervullen. Tegen deze lieden nu, de nieuwe organen der dwalingen, bijgeloovigheden en geweldenarijen van het verleden, verheft hij in dit boek met nadruk zijne

{==727==} {>>pagina-aanduiding<<}
stem. Hij protesteert tegen hun drijven en wroeten, tegen de wederinvoering van toestanden uit de middeneeuwen, waaraan wij, Gode zij dank! reeds lang ontwassen zijn en die zij met bedreiging en banbliksem willen doen terugkeeren. Hij protesteert er tegen in den naam en 't belang der kerk, vermits hij in hen hare meest-geduchte tegenstanders ziet, - de verstoorders van haren vrede en van hare weldadige werking onder de volken, - de woekerplanten, die haar de beste levenssappen ontstelen en aan haar bloeijend bestaan voortknagen. Hij protesteert er tegen ten gevalle van den Paus, - dien hij een grijsaard noemt, verzwakt door de jaren en verbitterd door de ongelukken eener magtelooze staatkunde, - en wiens gewetensbezwaren, ja, wiens magt zij misbruiken, om nieuwe uitdagingen te doen aan de menschelijke rede. 1)
Dit protest tegen deze gevaarlijke vijanden onzer moderne beschaving is op de overtuigendste wijze gemotiveerd. De auteur heeft zich geenszins aan grootspraak schuldig gemaakt, toen hij verklaarde: ‘het is de uitkomst van ernstige, gemoedelijke studiën, niet alleen met behulp van de groote en schoone werken onzer boekverzamelingen, voor of tegen de kloosterlijke instellingen geschreven, maar ook met naauwgezette raadpleging van de ongedrukte archicven, die Frankrijk en elke hoofdplaats van onze prefecturen bezit.’
En bij al 't degelijke van den inhoud en 't overtuigende zijner bewijsvoering heeft hij zich een vorm gekozen, die - wij zeiden dit reeds - de meesterhand verraadt. Wij zullen de schilderij, die hij ons ophangt, niet ontleden. Wij zullen 't historisch schouwspel, waarvoor - neen! te midden waarvan hij - ons plaatst, niet stuk voor stuk, stap voor stap aan onze lezers verhalen, omdat wij 't verrassende er van hun liever besparen. Slechts dit weinige zij voldoendc, dat hij doet zien, hoe de herstelling eener oude en geslechte abdij - die van Charroux - tot stand komt, - welke de motieven zijn, waardoor wereldgeestelijken (met name de abt Boissier, Guillart en Cabrier) er toe gebragt worden, om der monniken gewaad aan te nemen, - welke kunstenarijen er al worden in 't leven geroepen, om de jeugdige stichting in stand te houden en te doeu bloeijen, - hoe men er tot verkrijging

{==728==} {>>pagina-aanduiding<<}
van de noodige financiën op uit is, om bij den eenvoudigen leek 't bijgeloof te voeden en de ijdelheid te streelen, - hoe schaamteloos de speculatiegeest zich openbaart in de wonderdadige fontein van St. Sauveur, in heilige relikiekassen, in geheimzinnige verschijningen en, - en wát al industriën men uitdenkt, om de godsdienst van 't vrome volk ten bate der kloosterbeurs te exploiteren, - zóó dat men zich zelfs niet ontziet, om zich tot kooplieden in versterkende dranken (karrofine) en tooverkoekjes (van Umbilicus) op te werpen. Het afschuwelijkst van alles is: de middeneeuwsche regtspleging en inquisitie, die men er op nieuw invoert, als b.v. de barbaarsche gruwelen der pijnbank-kwellingen en andere straffen, - het levend begraven, - 't ontwijden van doode misdadigers - en al dergelijke afschuwelijke dingen meer. En wanneer men hierbij nu er opmerkzaam op wordt gemaakt, dat de hoofdpersonen van dit drama door eerzucht en égoïsme gedreven worden en slechts dáárom de monnikspij aanvaarden, omdat dit kleed, dit leven, in één woord: deze weg 't naaste en gemakkelijkste spoor tot wereldsche grootheid voor hen is, - dan meenen wij genoeg te hebben opgesomd, om onze gunstige meening over dit boek te regtvaardigen en anderen tot de lezing er van op te wekken.
't Wordt tijd, dat wij eindigen. Vermoedelijk zal ons eerlang wederom de gelegenheid worden geopend, om op den abt *** als auteur terug te komen. Aanvankelijk althans heeft hij door het schrijven van zijn ‘Confesseur,’ de stilzwijgende belofte, die wij meenden te lezen in de voorrede van de ‘Monnik’ bl. XII, vervuld. Hij verklaart daar trouwens: ‘Wij hebben slechts het hartstogtelijke streven aangeduid van de hedendaagsche monniken, om de middeneeuwen weêr in het leven te roepen met hare afzigtelijkste dwalingen en hare domste theoriën. Wij hebben, om het woord van den bisschop van Belley te bezigen, alleen éénige der neringen (industries) van de monniken ten tooneele gevoerd. Wij zullen hen weldra aan het werk zien in hunne overige verhoudingen, inzonderheid tot de wereldlijke geestelijkheid, die zij overal verdringen, waar zij zich vestigen, of wier invloed zij vernietigen, als zij geen buigzame bisschoppen vinden, die hun het volk overleveren.’ Ziedaar een stuk van zijn programma, hetwelk den anteur zeker stof te over geeft, om ons een hoogst interessant boek te leveren. Want hoezeer hij de onderlinge verhouding der wereldlijke en der

{==729==} {>>pagina-aanduiding<<}
geordende geestelijkheid tot dusver niet onaangeroerd heeft gelaten, toch heeft hij dit in de vier geschriften, die hij ons gaf en die wij bij onze lezers mogten inleiden, slechts in zóó ver behandeld, als voor 't historisch element zijner tafereelen of het verband der zaken noodig was. Eene afzonderlijke bewerking van dit onderwerp is niet slechts der moeite waard, maar ook stellig aan geen beter handen toevertrouwd, dan de zijnen. Wij hopen, dat de uitgevers, die eene hollaudsche uitgave van des abt's geschriften, bezorgden, lust en opgewektheid zullen gevoelen, om ook van het volgende boek eene vertolking te leveren, zóó goed als de vertaling van ‘de Monnik.’ De heer Chremes of liever S.F.W. Roorda van Eysinga - want hij heeft zich zijn naam als vertaler van dit werk volstrekt niet te schamen, - moge zich dan wederom met zooveel zorg kwijten van zijne taak, als hij dit hier deed. En...wat elders tot welverdienden lof van de typographische uitvoering dezer boekwerken gezegd werd, zouden wij gaarne overnemen en bevestigen, indien de uitgevers dier werken niet tevens de uitgevers van dit tijdschrift waren. Hoezeer er alle regt en reden bestaat, om op grond dezer uitgaven een woordje tot eere der pers van de hh. L.E. Bosch en Zoon te zeggen, houden wij dit derhalve hier liever terug, maar spreken daarentegen den wensch uit, dat zij den corrector van de ‘Monnik’ eens eene goede correctie toedienen, of...hem door een ander en beter vervangen. Intusschen vleijen wij ons, dat wij weldra met een nieuw product van dezelfde pen en pers mogen worden verblijd.
v.E.
VIJFTAL LEZINGEN over de wording en ontwikkeling der stàd en gemeente Deventer door Dr. J. van Vloten, met bijlagen, waaronder het tot dusver onuitgegeven oudste stadsboek (1381), Zutphen, W.J. Thieme en Co. 1866. Prijs ƒ 2. -
‘Het is een oud en goed gebruik onzer doorluchtige school’ aldus vangt de hoogleeraar zijne voorlezingen aan, ‘dat zij, die aan haar werkzaam zijn, zich, bij de voordracht hunner lessen, niet tot hunne meer onmiddelijke hoorders bepalen, maar ook hun overigen belangstellenden stadgenooten de gelegenheid openen, nadere kennis te nemen van enkele belangrijke punten uit de vakken van hun studie en onderricht.’ Dat voorzeker zeer prijzenswaardig gebruik, vroeger eene wettelijke verplichting, waardoor het licht der wetenschap zoo weldadig op de ontwikkeling

{==730==} {>>pagina-aanduiding<<}
en beschaving der ingezetenen van de stad en het gewest, waar hoogescholen zijn gevestigd en bloeijen, kan werken en inderdaad werkt, heeft de heer van Vloten te regt ingezien nog te moeten in acht nemen. In een vijftal lezingen heeft hij op eene aangename en bevattelijke wijze aan zijne hoorders medegedeeld de wording en ontwikkeling der stad en gemeente Deventer. Het doel, 't welk de hoogleeraar meer bepaald daarbij op het oog heeft gehad, was de ontwikkeling der inwendige geschiedenis, van het innerlijke leven der gemeente van Deventer, opdat door die kennis, door die herdenking, bij zijne toehoorders mogt worden bewerkt, hetgeen de hoogleeraar H. Beijerman eens heeft uitgesproken als het doel der beoefening van de geschiedenis voor ieder volk, te weten: ‘dat de overleveringen van 's lands geschiedenis moeten worden, wat ieder mensch de herinneringen uit zijn eigen leven zijn; een deel van zijn wezen.’ In deze vijf voorlezingen is daarom ook minder de uitwendige dan de innerlijke geschiedenis en ontwikkeling der stad en gemeente nagegaan. ‘Het innerlijke leven der gemeente, hare verschillende, steeds degelijker en krachtiger bewerktuiging, van vóór haar eersten wankelen en afhankelijken toestand af, door de dagen harer zelfstandigwording heen, tot op den tijd harer eerst eenzijdige, ten slotte meer algemeene zelfstandigheid, - als zelfbewust lid van een Nederlandsch gewest en den Nederlandschen staat - in onze dagen toe.’
De eerste voorlezing bevat de vroegste berigten en ontwikkeling van Deventer's gemeente, tot dat zij wereldlijk en kerkelijk werd vereenigd onder den bisschop van Utrecht, Bernolph. De hoogleeraar wijst hier op de blijken van handel reeds in 886, op den oorsprong van de stads gemeenteweiden, die zoo bekende twistappel voor Deventer's ingezetenen nog in deze dagen, op de oude buurschap en marken, die aanwijzingèn van de Oud-Saxische instellingen enz. - Eene nadere overweging zal wel verdienen des hoogleeraars hier gegevene naamsafleiding van Deventer. Die naam, Daventre, Daventere later Deventer moet, volgens den hoogleeraar, worden afgeleid van tere, ter Saxisch, treow Angelsaxisch, tree Engelsch, boom en van het Gothische woord, divan, dau, divans, deven, (ge)deven, sterven, slierf, gestorven, zoodat Deventer zoude beteekenen een gestorven of doode boom. Ofschoon wij ons met den hoogleeraar zouden kunnen vereenigen in de stelling, dat er weinig of liever geen historische grond is voor het vroeger

{==731==} {>>pagina-aanduiding<<}
bestaan van een Davo, wiens burgt de oorsprong van Deventer zoude zijn geweest, evenmin als er die zoude zijn voor een Gruno als den stichter van Groningen, zoo is toch niet voorbij te zien, dat het zoo oude wapen van Deventer, een burgt, op de algemeen aangenomene afleiding vrij wel past. Ook is met de in deze lezing gegevene afleiding geenzius opgehelderd noch aangewezen de reden, waarom een doode boomstam den naam aan de stad Deventer heeft gegeven. - In de tweede voorlezing over het bisschoppelijk tijdvak tot aan Frederik van Blankenheim, worden behandeld de verdere ontwikkeling van Deventer, het oude stadrecht, vermoedelijk van 1212, 't welk wel niet meer aanwezig is maar is vermeld in dat van Zwolle van 1233; het latere stadrecht van 1381; de benoeming van regeringsleden; de uitbreiding van handel; de gilden, over welke de opmerking juist is, dat zij ‘in dien tijd vormden den noodzakelijken grondslag, de onmisbare voorwaarde voor eene rustige ontwikkeling en degelijke handhaving der vrijheid, die zulk een steun van onderlingen waarborg, met uitsluiting van anderen, behoefde.’ Verder vindt men in deze lezing mededeelingen over den aanleg der stad, over de straten, de kerken, enz.; over Geert Groote en zijne op de ontwikkeling en beschaving van het volk zoo gunstig gewerkt hebbende broederschap; over het regt van gruit enz. - Het in dit tijdvak tot een zelfstandig burgerlijk en rechtsbeheer gekomen bestuur wordt in de derde voorlezing in alle zijne deelen ontvouwd. De verkiezing door het trekken van zwarte en witte boonen herinnert ons diezelfde wijze van verkiezing der gezworene gemeente vroeger te Groningen. Voorbeelden worden bijgebragt, bij de mededeeling der lijfstrafregtspleging, van straffen, die ook te Deventer in die dagen al even barbaarsch waren als elders en,
gelijk de hoogleeraar te regt opmerkt, overeenkomen met de Westfaalsche meening, dat, ‘hangen, worgen, branden, steken en is geen zonde.’ Vervolgens worden in deze lezing nog behandeld de keuren en ordonnantien op het houden van bruiloften en andere gasterijen en maaltijden, terwijl ten slotte het zoo netelige weide-vraagstuk hier vrij uitvoerig wordt besproken en daarbij wordt aangetoond de groote waarde dier weiderijen voor de inkomsten van Deventer. - In de verdere mededeeling van Deventer's lotgevallen wijst de hoogleeraar in de vierde voorlezing onder anderen op de boekdrukkunst daar reeds in 1477 uitgeoefend, op het onderwijs, de versterking der stad, de Geldersche

{==732==} {>>pagina-aanduiding<<}
twisten, de vereeniging met de overige Nederlandsche gewesten, de Lutherie, de hervorming, het verraad van Stanleij, den achteruitgang van Deventer, de verovering der stad door prins Maurits. Met eene beschrijving van den toestand der stad en gemeente in het laatst der zestiende eeuw, ontleend uit de beschrijving van Deventer door Sylvanus, wordt deze voorlezing besloten. - Eindelijk wordt in de vijfde voorlezing gegeven eene beschouwing van Deventer als deel der republiek, waarbij worden besproken de twisten tusschen de ridderschap en steden, de kerktwisten in het begin der zeveutiende eeuw, de oprigting der doorluchtige school, het nieuwe stadrecht van 1644, de regtsbedeeling, de verkiezing der regeringsleden op St. Pieter stoeldag, de plegtigheden daarbij in acht genomen, de koninkjes, als de aanleiding en oorzaak van Deventer's tegenkanting tegen het nieuwe reglement, de omwenteling van 1787. - Eenige bijlagen zijn achter de voorlezingen gevoegd, waarmede dit buitendien reeds belangrijk boekje veel in waarde is vermeerderd. Onder deze verdienen bijzondere opmerking lo. het tot dusver onuitgegeven stadrecht van 1381 met eenige den tekst ophelderende en toelichtende aanteekeningen van den hoogleeraar, 20. de uittreksels uit de oude stadsrekeningen van Deventer van 1344-1432, waarin uitgaven voorkomen betreffende de lijfstrafregtspleging, die eene belangrijke bijdrage voor dit onderwerp opleveren. Mogten wij bij de lezing soms hier en daar wenschen eenige onderwerpen wat meer ontwikkeld te zien, zooals de handelsbetrekkingen, het hooger onderwijs, het muntregt, waarbij in aanmerking komen de daarover gesloten overeenkomsten met Campen, Zwolle en Groningen, de heimelijke gerigten enz., desniettemin zijn wij zeer ingenomen met de verschijning van dit boekje. De hoogleeraar deed, naar onze overtuiging, inderdaad een goed werk met de uitgave van zijne voorlezingen, waardoor aan een
uitgebreider publiek eene voortdurende gelegenheid is verschaft om met zulk een goed bewerkt overzigt van het inwendige leven van Deventer's vroegere ingezetenen in kennis te komen. De inhoud regtvaardigt allezins de uitgave.
H.O. Feith.

{==733==} {>>pagina-aanduiding<<}

BAZAR EENS DICHTERS door H.C. Andersen, vertaald door T.R. Dijkstra en D. Bouma Nieuwenhuis, 2 deelen. Gorinchem, bij J. Nieuwenhuis, 1866. Prijs ƒ 4.50.
Of iemand nu aan dezen letterlijk uitgeschreven titel zou kunnen zien, welk soort van boek hier wordt aangekondigd, zou ik, en ik geloof niet zonder reden, durven betwijfelen; ja, honderd tegen één, men zou niet licht raden, wat deze bladen te lezen geven. - Bazar eens Dichters! Men zou al licht voor 't naast denken aan Poëzij, en het boek is toch (een paar versjes uitgenomen) geheel Proza, ja, zelfs is het werk zelf dikwijls hoogst prozaïsch. - Nu! om den lezer, maar niet langer in 't onzekere te laten: 't is eene Reisbeschrijving!
Eene Reisbeschrijving van den bekenden (ik mocht wel zeggen beroemden) Deenschen schrijver Andersen, die echter meer door zijn Improvisator, Het was maar een speelman, en door zijne Sproken en verlellingen, dan door zijne gedichten onder ons bekend is.
Hij beschrijft, en schildert, of wil men liever, hij bezingt, soms in poëtisch proza, (wat dan toch altoos nog ver te verkiezen is boven prozaïsche poëzij) zijne reis die hij ondernam van Koppenhagen, door Duitschland, Italië, Griekenland, Turkije, Servie, Hongarijen en Oostenrijk weêr naar zijn geliefd vaderland, en beschrijft dien tocht, op zijne, dat is op voortreffelijke wijze. Alleen meene niemand, dat hij uit dit boek kan leeren, hoe het tegenwoordig in die landen gesteld is, en dat hij zich de gelegenheid geopend ziet, van, onder het geleide des Dichters, kennis te maken met de celebriteiten van den dag, zoo wel in het staatkundige als in kunsten en wetenschappen; want de Corijfeën die ons (of aan wie wij) worden voorgesteld, zijn, voor een goed deel, zooal niet vergeten, dan toch deels gestorven, deels door anderen in de schaduw gesteld, naardien de reis dagteekent van het jaar.....1840! Zonderling is het dan ook, den reiziger een spoorweg en de spoorwagens te hooren beschrijven, als had nooit iemand onzer van zoo'n ding gehoord of gezien! Het schelle signaal fluitje, ja de wachters met vlaggetjes en wachthuisjes worden zelfs in zijne schets niet gemist. Dit alles maakt zeker eene aardige vertooning in een boek in 't Nederduitsch gelezen in 1866, maar bedenken we, dat het bijna een kwart eeuw geleden geschreven was, zoo is de zaak ten volle natuurlijk. Alleen, het zal den toenmaligen lezer van het

{==734==} {>>pagina-aanduiding<<}
oorspronkelijke werk meer geïntresseerd hebben, dan den tegenwoordigen.
Dat er ook in de landen, door den dichter bezocht, groote veranderingen zijn gekomen, dat in den polit ieken toestand, om van Denemarken zelven niet te spreken! van meer dan één, door hem bezocht rijk, vele gedaantewisselingen hebben plaats gegrepen, behoeft geen betoog. Men ziet die rijken niet gelijk ze zijn, maar zoo als ze vijfentwintig jaren geleden waren. - Daar echter de natuurtooneelen door hem geschilderd, en de steden, waarin hij een tijd lang woonde, voor een groot deel dezelfde bleven, heeft deze reisbeschrijving nog altoos waarde en is het zelfs wel belangrijk de beroemde mannen van die dagen, weêr eens ten tooneele gevoerd te zien; ofschoon 't soms wel iets heeft van het bladeren in oude couranten!
Met dat al, indien men al meenen mocht, dat dit (betrekkelijk) oude reisverhaal, verouderd kon heeten in onzen stoom-tijd, men vergete niet, dat Andersen er de schrijver van is, Andersen in ons land gunstiger bekend dan (toen) in zijn eigen vaderland. Hij beklaagt zich toch herhaaldelijk, vooral over Heiberg's ongenadige kritiek; en zegt onder anderen: ‘In ons klein Denemarken dringt, helaas! het eene talent zoo zeer het andere, dat zij elkander gedurig stooten en op de teenen trappen, om toch maar plaats te krijgen. En wat mij betreft, heeft men er slechts oogen voor mijne gebreken. Mijn weg gaat in het vaderland dwars door een sterken zeestroom heen, en menige golf - dat weet ik - zal nog boven mijn hoofd breken, eer ik in de haven ben. Eene troost is het evenwel, dat de nakomelingschap mij niet strenger kan beoordeelen, dan de tijdgenooten het reeds doen.’ - De schrijver zal zich niet beklagen, in ons land niet gewaardeerd te zijn.
In plaats dan van te achten, dat de vertaling van dit boek zou wezen hors de saison, hebben wij veeleer den Heer Bouma Nieuwenhuis te danken, dat het onafgewerkte stuk der overzetting, van zijn vriend Dijkstra (Archivaris-bibliothecaris der provincie Friesland), in 1862 overleden, door hem voortgezet en voleindigd is. Hij heeft het schilderachtige en dichterlijke reisverhaal van den beroemden Deenschen Romanschrijver ook voor Nederlanders genietbaar gemaakt, - wat het nog meer zou zijn als het niet zoo van drukfouten krioelde.
Rosendaal, 1866.
H.W.T. Tydeman.


{==735==} {>>pagina-aanduiding<<}

II. Godgeleerdheid.

OUD EN NIEUW uit de geschiedenis der Nederlandsch-Luthersche kerk, door J.C. Schultz Jacobi. Rotterdam 1865. Prijs ƒ 1.60.

OUD EN NIEUW 1866, na den dood van den verzamelaar uitgegeven en met eene levensschets van den schrijver door F.J. Domela Nieuwenhuis, hoogleeraar te Amsterdam. Prijs ƒ 1.60.
Toen ik in den vorigen jaargang van dit Tijdschrift (bl. 189 en volg.) den vroegeren arbeid van Schultz Jacobi besprak, was het vooral 's mans stalen vlijt, die ik meende te moeten bewonderen en zulks te meer daar mij bekend was, dat noch een goede gezondheid, noch aangename levensomstandigheden, noch ook een groote mate van belangstelling bij het publiek, den waardigen man bij zijne inspanning ondersteunden. Bij klimmend, steeds klimmend lijden heeft hij volhard in den arbeid, zoolang het dag voor hem was. En toen hij eindelijk bezweek, - het was op den 10den September des vorigen jaars, ongeveer drie maanden na de verschijning van het voorlaatste stukje van ‘Oud en Nieuw’, uitgegeven in Junij 1865 - lag alweder stof genoeg voor eennieuwen bundel op zijn schrijftafel gereed. Zijn vriend en voormalig medewerker Domela Nieuwenhuis, nam de zorg der uitgave op zich en deed ze vergezeld gaan van een korte levensschets des overledenen, waarbij hem niet alleen eigen herinneringen ten dienste stonden, maar ook de aanteekeningen van de hand des overledenen zelven, en door hem voor zijne beide zonen bestemd, waarvan den biograaf een ‘bescheiden’ gebruik was vergund, maar die slechts over de eerste 40 jaren van 's schrijvers leven gaan.
Al bood het stille leven van den Lutherschen predikant, die het liefst tusschen zijn boeken en papieren zat, weinig verrassende ontmoetingen, men zal niet zonder belangstelling met het eenvoudig berigt hem aangaande kennis maken en erkennen, dat de werkzame, gemoedelijke man, de bescheiden geleerde onder die z.g. vergeten burgers behoorde, die verdienen niet vergeten te worden.
In alle opzigten mogen de beide aan het hoofd dezes vermelde jaargangen vervolgen heeten op het ten vorige jare aangekondigde ‘Oud en Nieuw.’ Behalve de dorre naamlijsten, die ook hier een tamelijke ruimte innemen, bevatten de beide stukjes de navolgende opstellen.

{==736==} {>>pagina-aanduiding<<}

Jaargang 1865. a. Een Klaag-, Maan- en Bedelbrief. Het is een dringende bede aan allen, wien het aangaat, om toch niets te laten verloren gaan van 't geen voor de geschiedenis der Luthersche kerk in ons Vaderland van eenig belang kan geacht worden, maar het liever beschikbaar te stellen voor de bibliotheek van het Seminarie, waar reeds eene niet onbelangrijke verzameling van Oud-Luthersche documenten is bijeengebracht. Het slot van dezen brief is te karakteristiek en in vele opzigten te aandoenlijk, dan dat ik de verzoeking kan weêrstaan ze hier meê te deelen.
‘Nog eene bede ten slotte. Ik heb met mijnen arbeid een Jaarboekje voor de Nederlandsch-Luthersche kerk in het leven geroepen, maar ik wensch dat leven te verzekeren voor langeren tijd, dan die mijzelven misschien nog maar openstaat. Wat ik aangaande den inhoud er van heb bedoeld, ligt reeds in den titel begrepen, en is nu ten vierdenmale openbaar. Verlengt God mijne dagen en laat Hij mij helderheid van geest behouden, dan wensch ik te blijven voortwerken. Maar eens, en bij de herhaling der aanvallen die mijn leven bedreigen, welligt spoedig, zal ik de pen moeten nederleggen, of zal zij mij uit de hand worden geslagen door den laatsten vijand, die aan alle werk onder de zon een einde maakt. De arbeid op het gebied onzer kerkgeschiedenis is evenwel nog in lang niet afgedaan, en alle bouwstoffen zijn nog in lang niet verzameld. Er ligt nog veel en velerlei verborgen in de archieven van het Rijk. Er valt nog veel te vergaderen. Tot dat alles word ik telkens minder geschikt en moed alleen is niet voldoende. Maar als ook anderen willen medewerken, zullen wij telkens eenige schreden vorderen. Welnu, die medewerking roep ik met bescheiden aandrang in. Mogt ik intusschen worden afgeroepen, dan vermaak ik aan dengene, die mijn begonnen werk zal willen opvatten, niet alleen mijn daaraan bestede zorg, maar ook de voldoening die ik daarvan reeds in ruime mate gehad heb.’ Ik weet niet, of deze bede verhoord zal worden. Maar ik acht het niet waarschijnlijk dat de ontslapene ooit een opvolger zal vinden, die bij dezelfde verdiensten dezelfde kinderlijke bescheidenheid zal voegen.
b. Onder den titel tijdrekening worden eenige mededeelingen ten opzigte van de berekening van den tijd naar den ouden en nieuwen stijl met een paaschtafel van het jaar 1501 tot en met

{==737==} {>>pagina-aanduiding<<}
1920 gegeven, terwijl ook omtrent andere bewegelijke en onbewegelijke tijden eenige opmerkingen voorkomen. Een lijstje van de namen der maanden gedurende den fransch republikeinschen tijd met de overeenkomstige datums van onzen kalender besluit dit van veel vlijt getuigende en veel moeite aan anderen besparende opstel.
c. Eenige niet onaardige bijzonderheden uit de voormalige kerkelijke tucht in de Luthersche kerk hier te lande werpeu een eigenaardig licht over dien ‘goeden ouden tijd’ en zijn formeel christendom.
d. Minder algemeen zullen de medegedeelde berigten omtrent de Luthersche gemeenten in de 17e eeuw de belangstelling gaande maken, ofschoon het ook hier niet ontbreekt aan merkwaardige bijzonderheden van het destijds hier heerschende despotisme, waaronder de dissenters te lijden hadden.
e. Ds. Sonstral leverde een beknopt verhaal van de zamenstelling en invoering van den nieuwen bundel der christelijke gezangen in de hersteld Luthersche kerk. Hij nam die gelegenheid waar, om zijne bij die gelegenheid gehouden lange feestrede in haar geheel te laten afdrukken. Liefhebbers van den sinds Génestet beroemd geworden ‘preektoon’, kunnen hier hun hart ophalen.
De laatste jaargang, 1866, wordt geopend met een merkwaardig document van het jaar 1566, waaruit blijkt niet alleen dat er toen te Breda zoowel een Luthersche als een Gereformeerde gemeente bestond, maar ook dat er in dat jaar reeds hoogloopende geschillen tusschen die beide gezindten waren gerezen.
b. De geschiedenis der christ-broederlijke (sic!) of Haagsche Unie is een bijdrage, hoe ook in het Luthersche kerkgenootschap hier te lande zich de democratische geest heeft doen gelden bij de kleinere gemeenten, die liever zich bij elkander aansloten, dan zich door de vermogende Amsterdamsche broeders de wet te laten voorschrijven.
c. en d. korte mededeelingen over zegels en avondmaalsviering.
e. Levensschets van Johannes Schultz in leven Haagsch predikant en oom van den verzamelaar. Ofschoon niet ontbloot van eenige interessante opmerkingen over den geest van den tijd, waarin Schultz leefde en het rationalisme waarvan ook hij een aanhanger was, kan men het nauwelijks billijken, dat aan een zoo weinig boeiende stof een zoo groote ruimte (90 bladz.) werd toegewijd. - Maar laat ons het
‘de mortuis nil nisi bene’ hier vooral niet vergeten, waar het een hulde geldt van een ontslapene aan een ontslapen weldoener.
Om dezelfde reden willen wij de gedachten onderdrukken, die er

{==738==} {>>pagina-aanduiding<<}
bij ons rezen bij het lezen van de hulde, door prof. Nieuwenhuis gebragt aan de nagedachtenis van zijn' trouwen gezel bij den arbeid op het ondankbare veld - de b eoefening eener zoo weinig belangwekkende geschiedenis als die van het Luthersche kerkgenootschap hier te lande. - Wij voelen onze kritiek ten eenemale ontwapend tegenover een man zóó nauwgezet in zijn werk, zóó gemoedelijk in zijn overtuiging, zóó bescheiden van aard als S.J.; maar ontveinzen kunnen wij het niet, dat de indruk, dien wij van deze levensschets bij ons ontwaarden geen andere was dan die van diepe deernis met den man, die dit distychon tot zijn eigen grafschrift had bestemd:

Hier ligt een krummelaar, bedekt door 's aardrijks nacht, 
Die altijd werkzaam was, maar nooit iets groots volbragt; 

en die er, blijkens alles wat wij van hem opgeteekend vonden door zijn biograaf, volkomen van overtuigd was, dat dit versje niets dan waarheid bevatte. Gelukkig dat het graf, waarvoor dit opschrift bestemd was niet alleen aan het werk, maar ook aan het lijden van den brave een eind maakte. En al heeft hij niet door schitterende gaven uitgeblonken, in de stilte zal zijn naam door menigeen gezegend worden, wien hij in smart tot troost en steun, in nood tot een trouwen vriend was. Zijn asch ruste in vrede!
Quintus.

III. Wis- en Natuurkunde.

ARCHIVES du Musée Teijler. Vol. 1. Fascicule premier. Harlem. - Les héritiers Loosjes. VIII & 56 pages grand in 4o. Prix ƒ 1. -.
Is de stemming dezen zomer zeker overal gedrukt door de geruchten van oorlogen buitenslands, met al den vreeselijken aankleve daarvan; door het woeden binnenslands van hevige epidemieën bij vee en mensch, met verlies van have en goed of van bekenden en bloedverwanten; en door nog zooveel treurigheid bovendien; - verkwikkend daarentegen is het voorwaar, wanneer van tijd tot tijd blijkt, dat het liefderijke, gezonde en opwekkende licht der wetenschap in ons kleine land nog niet is uitgedoofd, maar van tijd tot tijd zich ook naar buiten vertoont.
Immers, hoezeer ook die gloed de borst van den beoefenaar der wetenschap moge doen. ontgloeien: tot het verspreiden van die vlam in het openbaar is eene brandstof noodig, die gewoon-
{==739==} {>>pagina-aanduiding<<}
lijk den man van wetenschap ten onzent ontbreekt. Het geldt hier toch die onderzoekingen, die niet door het gesproken woord behooren verbreid te worden, maar die men door de drukpers tracht bekend te maken aan het grooter of kleiner publiek, dat zich daaraan gelegen laat liggen. En dan is in ons geval dit publiek dikwerf grootendeels nog buitenslands te zoeken; zij wenscht die lectuur, weder uit gebrek aan de bedoelde brandstof, liefst zoo goedkoop mogelijk te genieten, kan het zijn, in de openbare bibliotheken om niet. Dit heeft noodzakelijk ten gevolge, dat de uitgave op vele, soms te vele bezwaren stuit; en deze verminderen niet, wanneer de aard van het onderwerp of meer kosten voor den druk zelven, of, wat nog erger is, platen vordert, die soms niet mogen gemist worden.
In vroeger jaren konde de koninklijke akademie van wetenschappen haar wettig mandaat vervullen, om hier bemiddelend tusschen beide te treden: den man van wetenschap in de gelegenheid stellen, de vruchten van zijnen arbeid te zien drukken vóór dat zij, door te verouderen, soms een groot deel hunner waarde verloren hadden; - en aan het wetenschappelijk publiek, ook buitenslands, bekend maken, wat er hier in ons land alzoo gedaan werd. Op deze wijze werd de wetenschap dubbel gebaat. Dan, die tijden zijn voorbij; de akademie moet zich wegens gebrek aan inkomsten beperken in hare uitgaven, en het bij de goede bedoeling laten.
Des te aangenamer is het dus, als die taak, - al zij het dan ook, uit den aard der zake, slechts voor een klein gedeelte, - door eenig ander ligchaam wordt op zich genomen. Het hierboven aangehaalde geschrift is daarvan een bewijs: en juichend begroet de wetenschap het nieuwe tijdschrift, al kan dit slechts zeer enkele onderzoekers bijstaan. Ja, ik ben er zeker van, dat moge al de een of ander denken: ‘de gelukkigen, die hunnen arbeid in die Archives mogen gedrukt zien! zulk een voorrecht valt mij niet te beurt’ - het gevoel van jaloerschheid spoedig plaats zal maken voor dat van dankbaarheid, dat althans de eer van ons vaderland in de wetenschappen toch zal gehandhaafd worden: want dat daartoe goede kans bestaat, daarvoor zijn het genootschap en de schrijvers ons borg.
Maar bovendien is er nog een andere reden, waarom dit Archief en hetgeen ons daarin gemeld wordt, aan de wetenschappelijke wereld welkom zal wezen. Men ziet toch daaruit, hoe HH. Direc-
{==740==} {>>pagina-aanduiding<<}
teuren dezer inrichting, - die bij al het schoone, dat haar kenmerkt, ook de kiemen van mindere vruchtbaarheid in zich omdroeg, - er op uit zijn, om de verzamelingen, zoo te recht vermaard, aan de wetenschap zooveel mogelijk dienstbaar te maken.
Vandaar de uitbreiding van de reeds zoo beroemde verzameling voor mineralogie en palaeontologie door zulke belangrijke voorwerpen, en het opdragen van de zorg daarover aan dr. T.C. Winkler, reeds van elders aan onze landgenooten gunstig bekend. Bij de bekende onbekrompenheid van HH. Directeuren is het te verwachten, dat deze verzameling haren roem zal handhaven en op dit gebied een eersten rang zal blijven innemen. Een supplement van den catalogus dezer verzameling is, naar het voorbericht der genoemde aflevering, in volgende afleveringen te wachten.
Deze levert ons daarentegen een eerste supplement op den catalogus der bibliotheek. Aan iederen wetenschappelijken onderzoeker in ons vaderland is haar rijkdom bekend: rijkdom, zoowel in vroegere en latere verhandelingen van geleerde genootschappen en academieën binnen- en buiten 's lands; - alsook in zulke kostbare werken, die wegens hunne wijze van uitgeven, rijkdom in platen, enz. slechts zelden ergens elders worden aangetroffen. Ook dit supplement levert wederom het bewijs, hoe men, wanneer de geldmiddelen geen beletsel vormen, goeden smaak en boekenkennis kan toonen in het meer volledig maken van zulk eene verzameling. Deze taak is een veel omvattende, doch wel toevertrouwd aan de zorgen van dr. L. Lubach.
Die bemoeiingen van HH. Directeuren hadden ook ten gevolge het bouwen van een geheel nieuw natuurkundig kabinet en werkplaatsen, die onder de handen en oogen van den welbekenden directeur, Dr. V.S.M. van der Willigen, het middelpunt beloven te worden, waaruit voor de natuurkundige wetenschap nieuw licht zal uitstralen, een bron van nieuwe krachten zal ontspringen: nieuwe krachten, in zoo verre met groote zorg bepaalde standvastigen hun onmiskenbaar nut in die wetenschappen hebben, en wederom op hun beurt het punt van uitgang tot nieuwe onderzoekingen vormen. Tot zulke standvastigen-bepaling is evenzeer noodig de noodzakelijke vrijheid van tijd en een onbezorgd leven, als ook volkomen vrijheid in het aanschaffen, beproeven, verbeteren van de noodige werktuigen. Deze drievoudige behoeften hebben H.H. Directeuren terecht begrepen, en zijn daarin op onbekrompen wijze te gemoet gekomen.

{==741==} {>>pagina-aanduiding<<}

En hiervan is reeds eene vrucht de verhandeling, die ons in deze aflevering der Archives blz. 3-34 wordt aangeboden: Mémoire sur la détermination des longueurs d'onde du spectre solaire, présenté à Ms. les Directeurs de la fondation par M.V.S.M. van der Willigen, Directeur du cabinet de physique de Teyler, met vier tabellen en twee zeer fraai uitgevoerde platen. Op de eerste plaat komen het klassieke spectrum van Frauenhofer (Fig. 1) en dat van van der Willigen (Fig. 2) onder elkander voor; zoodat men ze tamelijk gemakkelijk kan vergelijken, hoezeer ze niet juist dezelfde grootte hebben. Schrijver heeft met vier plaatjes de plaats in het zonnespectrum bepaald van vier en zestig donkere strepen, en die uitkomsten getoetst aan twee formulen van Cauchy en van Christoffel en Briot: hij leidt hieruit af, dat die van Cauchy de beste zijn.
Algemeen wordt zeker de wensch gekoesterd, dat deze aflevering spoedig door andere zal worden gevolgd. Wat den heer van der Willigen betreft, op bladz. 4 belooft hij ons spoedig een nieuw opstel; op bladz. 34 schijnt hij echter die belofte wederom in te trekken.
Gelukt het echter den onverdroten natuurkundige, alzoo door HH. Directeuren gesteund en geholpen, nog meer belangrijke bijdragen te leveren tot de kennis van de natuur: voorzeker het nageslacht zal die steun dankbaar erkennen; en des schrijvers woorden, aan het slot van zijn opstel geplaatst, zullen waarheid worden: ‘que je travaille pour accumuler des données et pour déterminer des constantes, qui devront faire l'honneur de l'Institution Teylerienne, à la gloire de laquelle dorénavant j'ai voué mon temps.’
‘Noblesse oblige’ ook op wetenschappelijk gebied: dit wordt door schrijvers en Directeuren naar waarheid ingezien en opgevolgd; wij mogen ons dus ook veel goeds van de volgende afleveringen voorstellen.
D. Bierens de Haan.




IV. Opvoeding en Onderwijs.

WAT IS ER VAN DE KLAGTEN 1) OVER HET LAGER ONDERWIJS? Proeve van antwoord door den schoolopziener Mr. P. Romeijn. Schoonhoven, S.E. van Nooten. 1866. 64 bl. prijs ƒ 0 60.
Na de tallooze aankondigingen en recensiën over deze brochure in zoovele dag- en weekbladen en in de meeste tijdschriften reeds

{==742==} {>>pagina-aanduiding<<}
verschenen, doch vooral na de zoo uitvoerige en gunstige beoordeeling in April jl. door den ‘Wekker’ gegeven, zal wat ik er hier over in het midden kan brengen, voor het onderwijzend personeel zeker geheel overbodig zijn. Ik kan mij toch niet voorstellen dat er één onderwijzer is, die liefde voor zijn vak koestert, die er iets meer dan eene kostwinning in ziet, en dit geschrift nog niet gelezen en herlezen heeft. De brochure van mijn' geachten collega, thans (helaas voor het lager onderwijs) oudcollega is echter van dien aard, dat ze verdient ook buiten den kring der onderwijzers en van het schooltoezicht gekend te worden door velen die nimmer een aan schoolzaken gewijd blad in handen krijgen. Burgemeesters, leden van gémeenteraden, ouders, vóór- en tegenstanders der schoolwet, gij allen hebt er belang bij te weten, hoe deze belangrijke vraag: ‘Wat is er van de klachten over het lager onderwijs?’ door een zoo kundig man en een zoo ervaren en met ons lager onderwijs zoo bekend paedagoog beantwoord wordt. Ik acht mij verplicht, al zij het wat laat (de brochure verscheen in het begin dezes jaars), het mijne bij te dragen om de aandacht van hen aan wie dit juweeltje mogt ontgaan zijn er nog op te vestigen en wil dus met de lezers van de ‘Letteroefeningen’ kortelijk nagaan, tot welke conclusie de heer Romeijn gekomen is en hoe hij daartoe geraakt.
Dat er werkelijk klachten over het lager onderwijs gehoord worden, gegrond of ongegrond, dit is algemeen bekend. Schrijver ontkent het niet, doch stelt zich de vraag: Waarover klaagt men? en brengt die klachten tot drie hoofdpunten; de klagers zeggen namelijk:

‘1.het onderwijs is niet praktisch genoeg.’

‘2.de onderwijzers zijn niet knap genoeg.’

‘3.de scholen zijn niet godsdienstig genoeg.’

De 1e klacht geeft den schrijver aanleiding tot eene beschouwing van de beteekenis der woorden ‘praktisch onderwijs;’ wanneer elk deel van het onderwijs dienstbaar wordt gemaakt om te vormen niet alleen den knappen ambachtsman of fabrikant, maar den knappen burger, den knappen mensch, zoo noemt schr. dat onderwijs: praktisch.
Lezen, schrijven, rekenen enz. zijn maar middel, geen doel.
Bij de beantwoording der vraag of de lagere school al de middelen aanwendt die tot dat doel kunnen leiden, en of zij dit goed doet? stelt de oud-schoolopziener Romeyn op den voorgrond dat het gros der natie met onderwijs weinig op heeft en dat,

{==743==} {>>pagina-aanduiding<<}
getuige het schoolverzuim, getuige het meestal te vroeg verlaten der school, de ouders, zelfs dikwijls gegoede boeren, nog niet begrijpen dat onkunde eene ramp is. Dit in aanmerking nemende, zegt schr. ‘dwingt de onverschilligheid van het volk voor onderwijs of liever voor kennis onze eischen niet te hoog te stemmen.’
Die onverschilligheid is dan ook oorzaak dat ons lager onderwijs niet die resultaten geeft welke het zou kunnen opleveren.
Dat die onverschilligheid niet alleen bij het gros van het volk maar ook, ‘de goeden niet te na gesproken, bij het gros onzer gemeente-besturen, gemeente-raden, plaatselijke-schoolcom-missiën’ bestaat, bewijst schrijver uit verschillende feiten; vooral toont hij aan hoe de meeste gemeenten genoeg meenen te doen, ‘als zij op de begrooting een som voor kosten van het onderwijs uittrekken, groot genoeg om aan het minimum der wet te voldoen, of ietwat daarboven,’ - hoe er van maatregelen tegen schoolverzuim, van beraadslaging zelfs daarover bij de gemeenteraden in den regel geen sprake is; - hoe er maar al te dikwijls zelfs bekrompene maatregelen worden genomen om de overbevolking der school tegen te gaan, ten einde niet in de kosten te vervallen van een ondermeester meer te moeten aanstellen of een schoolgebouw te moeten vergrooten. Kunstmatig wordt dan dikwijls de school ontvolkt.
Ten einde niet te worden verdacht tegen onze nederlandsche gemeenteraden de zware beschuldiging van onverschilligheid jegens het onderwijs lichtvaardig ter neder te hebben geschreven, somt de heer R. nog verscheidene zichtbare bewijzen dier onverschilligheid op; over eenigen daarvan ook hier een enkel woord.
Die onverschilligheid openbaart zich o.a. nog in: ‘ontoereikend hulppersoneel. De wet gebiedt, dat er een hulponderwijzer zal komen, als er gemiddeld 100 kinderen - twee hulpen, als er 200 kinderen in de school zijn, enz. Bijna overal wordt die hulp geweigerd, als er aan die honderdtallen één ontbreekt.’
Hierin is mijne ondervinding deels treuriger, deels gunstiger dan die van den geachten schrijver. Treuriger, daar ik gemeenten heb leeren kennen waar die hulp geweigerd wordt niet alleen als er aan die honderdtallen één ontbreekt, maar waar men, uitgaande van eene met den geest der schoolwet ten eenenmale strijdige uitlegging der bewoordingen van art. 18 dier wet, weigert een tweeden hulponderwijzer aan te stellen zoolang het middencijfer der schoolgaande kinderen het cijfer van 250 niet

{==744==} {>>pagina-aanduiding<<}
bereikt heeft. Gelukkig voor het onderwijs hebben Gedeputeerde Staten van Overijsel onlangs beslist dat die gemeenten tot de aanstelling van een tweeden hulponderwijzer gehouden zijn, zoodra het middencijfer der leerlingen 200 bedraagt.
De klacht des schrijvers is dus waarlijk niet ongegrond!
Gelukkig echter vindt men ook verlichte gemeentebesturen die niet vragen: voldoen wij aan het minimum der wet? maar: voldoen wij aan de behoeften der school? In de gemeente mijner inwoning kan men de gunstige resultaten van het stellen der laatste vraag zien; dáár kan men scholen vinden waar het aantal hulponderwijzers en kweekelingen verre het minimum der wet overschrijdt. Daar valt men waarlijk niet in de dwaling, die ik eens hoorde uiten door een lid eener plaatselijke schoolcommissie, een man zich bewegende in de hoogste kringen der maatschappij, die in art. 18 een maximum in plaats van een minimum zag, die ter goeder trouw meende, dat, zoo er bijv niet meer dan 200 leerlingen op eene school waren, de wet verbood een tweeden hulponderwijzer aan te stellen!
Zóó zijn er.
Die onverschilligheid openbaart zich ook: ‘in ontoereikende leermiddelen en gebrekkig ingerigte schoollokalen; in ontoereikende bezoldiging van het gros der hoofdonderwijzers, en daardoor gebrek aan beschaving vooral bij de hulpen.’
Wie twijfelen moge aan de gegrondheid dezer klacht, leze wat de schr. daarover in het midden brengt, of vrage het aan den eersten den besten onderwijzer of schoolopziener, en hij zal hooren hoe veel moeite het dikwijls kost om zelfs de meest hoodige hulpmiddelen, de geringste traktements-verhooging, te verkrijgen.
Schrijver wenschtte, dat hij hiermede de breede ceel onzer schoolrampen kon sluiten, doch moet er nog één onderschrijven, die, volgens hem, ‘als en altijd bloedende wonde de beste sappen van ons onderwijs doet wegvloeijen’, t.w. de vele zoogenaamde fransche scholen. Hoewel ik nu veel van het daartegen door mijn geachten ambtgenoot aangevoerde volmondig moet toegeven, zoo kan. ik hem hierin toch niet geheel van eenige overdrijving vrijpleiten
Wanneer de ouders slechts zoo verstandig zijn de hersenen hunner kinderen niet met het aanleeren van vreemde talen te plagen, voordat zij eene degelijke lagere school geheel en met vrucht hebben afgeloopen, dan zal dit onderwijs, oordeelkundig door goede flinke onderwijzers, (niet door brekebeenen, die eerst na her-
{==745==} {>>pagina-aanduiding<<}
haalde pogingen eindelijk eene acte voor fransch, duitsch of engelsch zijn magtig geworden), gegeven, eer tot ontwikkeling van het verstand, tot verruiming van den blik strekken, dan tot verstomping van den geest.
Dat vele hulponderwijzers, vooral zij, die vroeger eene minder beschaafde opvoeding genoten, zich door het aanleeren van vreemde talen, waarvan zij veelal niet meer dan de spraakkunst en eenige bloemlezingen leeren kennen, dikwijls in den grond bederven, en hun leven lang middelmatige onderwijzers blijven - wie zal dat ontkennen?
Hen echter, die bij vlugheid van geest en gezondheid van verstand, het voorrecht hebben van hunne eerste kindschheid af eene grondige en beschaafde opvoeding te hebben genoten, zal waarlijk de kennismaking met de letterkunde onzer naburen, zelfs al blijven zij zich geheel wijden aan het L.O., in 't minst niet schaden. Tegen oppervlakkige studie echter der nieuwere talen zij een ieder gewaarschuwd. Zoo voor den leerling als voor den onderwijzer is de tijd daaraan besteed geheel vermorst.
Vervolgens gaat onze schrijver, om het onderzoek over de klacht: ‘het onderwijs is bij ons niet praktisch genoeg’ ten einde te brengen, de verschillende middelen na, welke de lagere school in haar bereik heeft om tot genoemd doel te geraken.
Deze zijn volgens den heer Romeyn:

‘A.Zedelijke en godsdienstige opvoeding.

B.Oefening in mondelinge en schriftelijke uitdrukking der gedachten.

C.Oefening van oogen, ooren en handen, en van den smaak.

D.Lezen.

E.Onderrigt in aardrijkskunde, natuurkennis en geschiedenis.

F.Onderrigt in wiskunde.

G.Onderrigt in vreemde talen.

H.Onderrigt in de hoofdwaarheden van staats- en volkshuishoudkunde, gezondheidsleer, kennis der grondwet.

I.Oefening des ligchaams; nuttige handwerken voor meisjes.’

Het oordeel des schr. over elk dezer punten is hoogst lezenswaard. Daar ik echter de lezing van zijne brochure, door de belangstelling daarin op te wekken wensch te bevorderen, - niet door eene mededeeling van den geheelen inhoud overtollig te maken, moet ik mij het genoegen ontzeggen des lezers weetgierigheid in dezen te bevredigen. Voor weinige stuivers kan hij het boekske

{==746==} {>>pagina-aanduiding<<}
zelf bekomen. Een twintigtal bladzijden worden alleen aan de behandeling dier punten gewijd. Iedereen die met onderwijs ook maar iets heeft uit te staan zal daarin de meest nuttige wenken vinden. Vooral wijs ik daarbij op hetgeen door een zoo uitnemend deskundige als de oud-schoolopziener Romeyn gezegd wordt over het opvoeden in de school, over de vormleer, over geschiedenis, aardrijkskunde en natuurkennis, over volkshuishoudkunde en gezondheidsleer, doch vooral over gymnastiek en nuttige handwerken voor meisjes.
‘Onderwijs in handwerken, in enkele gemeenten nu reeds aan de meisjes der volksschool gegeven, is een ware weldaad,’ ‘...zoo te eeniger tijd de school overal gelegenheid geeft, om aan meisjes handwerken te leeren, dan zal zij wel meer dan nu populair en door het volk gezegend worden.’ Dat ik deze stellingen des schrijvers ten volle beaam, behoeft geen betoog voor hen, die mijne in Mei jl. ter opening der jaarlijksche vergadering van overijselsche onderwijzers, gehoudene rede gehoord hebben, waarin ik over de vrouw in verband met het onderwijs gesproken heb.
Ook het middel om bijna overal, zelfs ten platten lande, die gelegenheid te geven meen ik te hebben aangewezen: t.w. het verbinden van hulponderwijzeressen aan de lagere scholen, of waar dit niet kan, het opdragen van dit onderwijs aan de vrouwen, zusters of dochters van onderwijzers. Wanneer daar eene slechts matige belooning aan verbonden wordt, zullen vele jonge vrouwen en meisjes zich de moeite getroosten een examen voor nuttige handwerken af te leggen.
En thans nog in 't kort een woord over de tweede beschuldiging: ‘de onderwijzers zijn niet knap genoeg.’ 't Is eene zekere soort van mode geworden den onderwijzers die beschuldiging, vereenigd met die van pedanterie en oppervlakkigheid, naar het hoofd te slingeren; och, of zij die daar zoo vlug mede zijn, zich eens met den schrijver afvroegen: ‘Zijn er alleen onder den onderwijzersstand brekebeenen?’ ‘Wie zijt gij, die dit durft beweren?’ ‘Kent gij den onderwijzersstand in ons land zoo door en door?’ ‘Hebt gij de gegevens, om hem zoo fijn met andere standen te vergelijken?’ ‘Wie is lid van eenigen stand, of oefent eenig vak uit in de maatschappij, die niet menig collega kent, over wiens twijfelachtige begaafdheden of pligtsbetrachting hij met min of meer regt de schouders ophaalt?’
Aan hen, die met zooveel leven enkele bêtises door adspirant

{==747==} {>>pagina-aanduiding<<}
hoofd- of hulponderwijzers op hun examen gedebiteerd, rondbazuinen en daaruit gevolgtrekkingen tegen een geheelen hoogstachtenswaardigen stand maken, zoude ik willen vragen: Hebt gij u op uwe examens immer zoo op uw gemak gevoeld? Hebt gij daar nimmer, dikwijls tegen beter weten in, ergerlijke domheden gezegd? Hebt gij wel overwogen, dat wanneer ook van uwe academische of andere examens eens een verslag was opgemaakt, gij er geen zier beter zoudet afkomen?
Wanneer men de moeielijkheden, grooter dan bij schier elken anderen stand, in het oog houdt, waarmede zoo menig toekomstig onderwijzer moet worstelen, - hoe hij dikwijls, wanneer hij het meest leiding en hulp bij zijne studiën noodig heeft, op eigen wieken moet drijven, - aan hoe weinigen wordt aangetoond dat niet zoozeer de hoeveelheid, dan wel de hoedanigheid hunner kennis hen tot goede onderwijzers moet vormen; waarlijk dan moet men het mij toegeven dat er veel, zeer veel te prijzen valt in den onderwijzersstand, een stand, waarvan zoo vele leden zulke groote moeielijkheden met zulk goed gevolg hebben overwonnen, en...dan gevoelt men zich gedrongen met den schrijver openlijk te verklaren dat men onzen onderwijzers hooge achting toedraagt! Hunne gebreken, - och zij kennen ze zelven en streven, meer misschien dan menig ander, naar verbetering.
Als laatste punt behandelt de schrijver de klacht: ‘Onze scholen zijn niet godsdienstig genoeg!’ Die netelige kwestie wordt met uitstekenden tact en geheel onpartijdig besproken; thans nu men meer dan ooit met zooveel heftigheid die klacht te berde brengt, mogen de klagers wel overwegen, wat een zoo bezadigd man als de heer Romeyn daarover schrijft; het is te hopen dat er onder de bestrijders der schoolwet menschen te vinden zijn, die nog op een genoegzaam onpartijdig standpunt staan, om de laatste bladzijden dezer brochure in kalme en ernstige overweging te nemen.

Deventer, September 1866.
Mr. R.C. Nieuwenhuijs.
DE EERSTE TRAP VAN HET LEESONDERWIJS in aanschouwings-oefeningen. Platen met Handleiding door H. Bouman, Hoofdonderwijzer te Beerta. Groningen J.B. Wolters 1866. Prijs ƒ 2.50.
De dertien platen, waarvan het doel en gebruik in de handleiding worden beschreven, moeten dienen om ‘het eerste leesonderricht aan doelmatige aanschouwings-oefeningen vast te

{==748==} {>>pagina-aanduiding<<}
knoopen.’ Zij zijn dus niet uitgegeven om enkel voor verstandsoefening te dienen en men heeft evenmin het oog gehad op een stel aanschouwingsplaten. Hiervoor zou het onvolledig en iedere plaat niet doelmatig wezen. Dertien platen, van welke de meeste slechts één voorwerp bevatten, leveren immers te weinig stof, om als zoodanig te dienen. De uitvoering is zeer net, de afbeelding vrij natuurlijk. Bijna elk kind zal, op niet te grooten afstand, terstond de voorwerpen noemen. Mocht men in sommige streken van ons land op plaat no 11 geen korf maar eene mand zien; op no 12 een anderen vorm voor de wieg verkieslijk achten; een enkel woord kan de zwarigheid uit den weg ruimen. Het is gemakkelijk in te zien: de keuze der stof was verre van onverschillig. Véél voorwerpen zouden het getal platen vergrooten en daardoor den prijs (ƒ 2.50 voor de platen met de handleiding) verhoogen. Eene gepaste keuze moest geschieden: eenvoudige, het kind bekende voorwerpen, in wier namen alle spraakgeluiden, die wij door teekens kunnen voorstellen, worden gevonden. Daar het niet te doen was om stof voor aanschouwelijk onderwijs of een stel platen voor verstandsoefening, maar om op aanschouwelijken weg tot de bestanddeelen der woorden te komen, maken de platen van den heer B. die van den heer Brugsma of den heer van Lummel niet overtollig. In elke school wenschten wij ze nevens een der beide laatste stellen aan te treffen, daar deze door veelheid en verscheidenheid van stof, door rangschikking, enz. opzettelijk, en afgescheiden van het leeren der letters in hare eenvoudigste verbindingen, voor het aanschouwelijk onderwijs zijn ingericht.
Onder al de grepen, die er gedaan zijn naar den tooverstaf, waardoor men de aandacht der kleinen kan geboeid houden, is die van den heer B. zeker niet een der ongelukkigste. Zonder andere overtollig te maken, (de heer B. spreekt ook van het reeds lang bekende sissen der koekepan, het rateltje, het blazen der kat, de tweebeen, enz.) meenen wij toch, dat de zijne alle aandacht verdient. Of het kind de elementen wel zóó gemakkelijk in het voorgesproken woord opmerkt, als men bij oppervlakkige lezing der handleiding zou kunnen meenen, betwijfelen wij op grond der ondervinding. De klanken zijn het eerstbeginnende kind onbekend en men zal menig niet bedoeld antwoord krijgen; doch het terechtwijzen en voordoen is immers vooral in de laagste afdeeling op zijne plaats. Bij de keuze der woorden, om het

{==749==} {>>pagina-aanduiding<<}
zelfde geluid er in te doen opmerken, moet men omzichtig zijn; veer en leest; zeer en zweep in een adem te noemen om den ee-klank te doen hooren, keuren wij af, althans in den beginne. In deur en neus, en dor en zon, bot en lot zijn almede de klanken niet geheel eensluidend. De sch wordt in twee klanken ontleed. Staat zij gelijk met sm, sn, sp, dan is zij hier niet op hare plaats; ook vinden wij de theorie over de sch aan 't slot van een woord wel wat vroeg. B. laat de, te, enz. eerst wel als dè, tè, enz. uitspreken. Als men nu later mag afleeren wat men eenmaal geleerd heeft, dan kan de ch als slotletter er ook wel door. Wij laten die moeijelijkheid nog eenigen tijd achterwege en leeren het woord de zonder ontleding; dit woordje moet het kind, als geloovige, op gezag aannemen. Ware het niet, dat men het woordje de al spoedig noodig had, wij zouden het weglaten, dat wij met te en alle dergelijke bepaaldelijk doen, totdat wij later aanwijzen, dat e, aan 't slot van eene letterpreep, als u (kort) kan klinken (de, ze, te, tegelijk, begeleiden).
Wij zien het: onze aanmerkingen bestaan hier in zoogenaamde kleinigheden; doch wij stellen er prijs op, dat ze bij onze methode, die op natuurlijke, ware uitspraak gebaseerd is, als grootigheden worden beschouwd. Dat natuurlijke, dat ware is het vooral ook, wat ons in des heeren B. aanschouwelijk leesonderwijs zoo bevalt. De oude spelmethode is sedert lang bijna overal verbannen. De methoden, die er voor in de plaats gekomen zijn, gaan hier en daar min of meer mank aan het euvel der oude. Het bé-a-el = bal is veranderd in be-a-le = bal of a-le-al, be-al = bal, of.......?; ká, pé, ef enz. heeft men verworpen omdat de á-, é-, è- klank vreemd zijn aan de uitspraak in het woord; doch men heeft een anderen klank in de plaats toegelaten en wel de zoogenaamde stomme e, die intusschen uitgesproken wordt als u (kort) en evenmin met de ware uitspraak iets te maken heeft. Wel tracht men dien indringer te loochenen door hem ietwat in miniatuur te laten optreden, hij is en blijft toch de moordenaar van het natuurlijke, en wij noemen geen uitspraak natuurlijk, die in strijd is met de ware. Alleen de vocalen en diphthongen hebben klank; iedere andere letter, als klankwijziging, is bloot een geruisch, doch dat evengoed van elk ander te onderscheiden is als de nagemaakte be of bu (u = kort) van pe of pu (u = kort), daar het binnengeslopen toevoegsel toch bij alle letters hetzelfde is, en dus

{==750==} {>>pagina-aanduiding<<}
geen middel ter onderscheiding kan zijn. Genoeg - de heer B. gebruikt eene natuurlijke leesleerwijze, minstens wat de benaming der letters aangaat; eene leerwijze, die wij, in handen van iemand, die haar begrijpt, boven elke andere voorstaan. Bij haar vervalt alle dreun en het kind leert met bewustzijn zijner spreekorganen, die op uitmuntende wijze geoefend worden. Dat de door ons aanbevolen leerwijze ook hare eigenaardige moeijelijkheden medebrengt, behoeft niet gezegd te worden; de ondervinding en het gezondverstand zijn daar, om de zwarigheden uit den weg te ruimen of te boven te komen.
B. wil ook schrijfoefeningen met het leeren lezen in verband hebben gebracht. Ook wij willen het. En toch wijken wij op dit punt van den schrijver af. Wij brengen ze er nog naauwer mede in verband. Dit is ook een van de redenen, waarom we in leergang eenigszins met hem verschillen.
Op bl. 12 der handleiding lezen wij terecht, dat het verschil in vorm van druk- en schrijfletters niet groot is. Hierdoor komt het dan ook voornamelijk, dat de kinderen duidelijk geschreven schrift bijna ongemerkt leeren lezen, indien ze dit in drukletters kunnen. Omgekeerd zal een kind, dat in schrijfletters lezen kan, gemakkelijk de drukletters leeren. De cursieve letter is een geleidelijke overgang in beide gevallen. De schrijver der handleiding plaatst schrijf- en drukletter naast elkander, en laat ze zoo beide te gelijk aanleeren. Hier stemmen we: tegen. Wij beweren, dat dit het aanleeren der letters vertraagt, hoe ze ook op elkander mogen gelijken. Wanneer we onze oogen sluiten, zien we in onze verbeelding nog gemakkelijk onze moeder, ons kind, of eenig ander bekend voorwerp. Die moeder, dat kind, of wat ook, kwam ons steeds onder dezelfde gedaante voor den geest en van hier de juiste en spoedig verkregen voorstelling. Een ander kleed, een andere vorm, beletten het gemakkelijk herkennen. Juist door het herhaald ontvangen van denzelfden indruk is het, dat ons het voorwerp helder voor den geest staat, en door twee verschillende afbeeldingen van hetzelfde voorwerp zal men, dunkt ons, de opneming er van niet bevorderen. Daarom houden wij het voor eerstbeginnenden met één letterteeken voor één klank. Willen wij dus voor elk geluid steeds denzelfden lettervorm; de vraag is dan nog: zullen wij de drukof schrijfletter kiezen?
Lezen en schrijven tegelijk - dat wil niet zeggen: op een

{==751==} {>>pagina-aanduiding<<}
en denzelfden dag lezen en schrijven beide onderwijzen, maar zooveel mogelijk het een door, en gelijktijdig met het ander, zonder nimmer een les uitsluitend in het lezen of in het schrijven afzonderlijk te geven. Zoo ergens, dan kan hier het eene leervak het andere ondersteunen. Het resultaat moet zijn: wanneer onze kinderen lezen kunnen, kunnen ze ook dragelijk schrijven, en wat ze zonder voorbeeld opschrijven bevat veel minder fouten (in spelling zoowel als lettervorm) dan dat van kinderen, die gelijktijdig de woorden (in schrijfletters) hebben leeren schrijven, die ze lazen. En als de methode goed onderwezen wordt, zijn dit de resultaten ook. Al ware het, dat wij een weinig langzamer vorderden dan anderen (iets dat nog aan twijfel onderhevig is) dan geeft ons lezen en schrijven te gelijk nog een belangrijke aanwinst. De zamenstelling der woorden geschiedt met meer bewustzijn en is meer ontwikkelend. Eene zuivere spelling wordt zeer bevorderd, de uitspraak beter, en wij krijgen eene betrekkelijk volmaakte letter, bij opwekking van zin voor regelmaat en orde. Dat een en ander gunstig werkt op het taalonderwijs en het schrijven op papier is duidelijk.
Door onze methode leert het kind soms verrassend netjes op de lei schrijven, voordat het eene pen in handen krijgt; en bijna zonder uitzondering krijgt men goede schriften van kinderen, die goed op de leijen schrijven, hoezeer de harde lei en griffel ook van het zachte papier en de veerkrachtige pen mogen verschillen. Vraagt men wááraan we die goede uitkomst toeschrijven?...Wij gebruiken van den beginne slechts schrijfletters, altijd den zelfden vorm van letter, op het bord door den onderwijzer voorgeschreven en gebruikt bij het aanvankelijk lezen, in de leesboekjes van den heer Allan zoo keurig gelithographeerd 1) en door de kinderen zoo goed en zoo kwaad als 't wil, maar zoo goed mogelijk, nageschreven. Al doende leert ook dit, en ‘men stelle zich ook met minder volkomen vormen te vrede’ zegt B. op bl. 37. Evenals deze, laten wij de beoefening der elementen voorafgaan; daarop volgt het noemen en schrijven der letters, waarin die elementen voorkomen. Aangezien wij nu met de eenvoudigste grondtrekken en zamenstellingen moeten beginnen, is het bij onze methode een vereischte, dat b.v. m, n, r, uu, i, u, ui, oo, aa, o, a, vóór letters als s, z, b, k en andere

{==752==} {>>pagina-aanduiding<<}
komen. Omdat wij de medeklinkers bloot als geruisch beschouwen, moeten we nog ééne zaak in acht nemen, namelijk: dat niet alle letters even gemakkelijk als klank of geruisch in het woord worden opgemerkt. De heer B. zegt op bl. 12 ‘van de medeklinkers dienen de slotletters voor te gaan omdat ze het gemakkelijkst worden onderscheiden.’ Wij zouden gezegd hebben: van de medeklinkers moeten die voorgaan, welke als geruisch het best zijn aan te houden, dus de halve klinkers, en deze als slotletters gebezigd.
Met het oog op de meerdere of mindere eenvoudigheid van grondtrekken voor het schrijven en van geschiktheid om onder de gezamenlijke klanken, waaruit een woord bestaat, als een enkelvoudig geluid, een spraakelement, te worden onderscheiden, bepalen wij met welke letters wij zullen aanvangen. De s in roos, plaat 1, komt ons te vroeg met het oog op de schrijfoefeningen; een raam of moor zou ons beter passen. Plaat 7, de muur, zou geheel voldoende zijn als no. 1; doch met het oog op den minder helderen klank der uu en de mindere aantrekkelijkheid van het voorwerp is zij als zoodanig weder verwerpelijk.
Voor ónze methode bestaan er dus aanmerkingen op de volgorde der platen of de keuze der voorwerpen. Wie de schrijfoefeningen buiten rekening laat, mag de keuze der roos voor plaat no. 1 zeer gelukkig noemen. De roos toch boeit de aandacht; kinderen houden van bloemen en kennen en beminnen de roos bij uitnemendheid; oo, s en r behooren onder de letters, die het gemakkelijkst te onderscheiden zijn en het aangenaamst besproken worden. Het eerste, dat wij in de school van plaat 2 hoorden was ‘dat is een kalebas!’ en bij eene vertelling over den hoed, no. 3, willen de kinderen wel eens lagchen om den knaap, die er tot over neus en ooren inzit. Wie er meer van wil vernemen, raden wij, de platen aan zijne leerlingen voor te stellen en het zal niet ontbreken aan liefhebberij voor een praatje.
Wij noemen het een gelukkig denkbeeld het aanvankelijk lezen zoo vast te knoopen aan spreek- en aanschouwingsoefeningen. Versjes-leeren, zingen en vertellen moet het werk almede veraangenamen. De handleiding getuigt er van, dat haar vervaardiger daartoe den weg weet te wijzen. Daarom is zij ook een belangrijk boeksken voor menig hulponderwijzer en kweekeling, die zich wel eens niet recht op zijn gemak bevindt, als de tafel van werkzaamheden van vertellen, spreek- of aanschouwings-
{==753==} {>>pagina-aanduiding<<}
oefeningen gewaagt - of voor anderen, die den weg tot het kinderhart nog niet gevonden hebben. Met hen is onze laagste klasse den heer B. verplicht, omdat zijn arbeid het uur van letters leeren, dat in een uur van kwelling kan ontaarden, zoo niet in een uur van uit-, dan toch in een van genoegelijke inspanning heeft herschapen.
R. de Wal.

Sint Nikolaas letters.

Aldus noemen we misschien niet kwaad die boeken en boekjes, welke voor de grootere en kleinere jeugd bestemd, zeker best tegen den St. Nikolaasdag worden aangekondigd, al zijn de ‘letters’ niet van amandelgebak of borstplaat of chocolade. Dat deftige ‘recensie’ voor zulk kleingoed niet te pas komt spreekt van zelv'.
De wakkere Arnhemmer uitgever D.A. Thieme, de man van de groote-menschen ‘Guldens-editie’, heeft ook eene, gelijk hij het noemt ‘jongens’ guldens-editie, of eigenlijk ‘Bibliotheek’ aangelegd, die geopend wordt met een herdruk der vertaling van Marryat's Lotgevallen van Pieter Simpel, te volgen door Jakob Eerlijk van denzelfden schrijver. Het denkbeeld van ‘jongen’ is nog al rekbaar, indien men die romans van den vroeger verslonden en nog altijd met onderscheiding genoemden auteur tot de schriften ‘voor de jeugd’ rekent. Doch waar is het ook, dat wat tusschen knaap en jongeling inschiet, wat te groot is voor een servet en te klein voor een tafellaken, den Pieter Simpel best begrijpen kan en met genoegen lezen zal. Van den reeds voor bijna 30 jaren (1837) in drie deftige groot 8vo's vertaald verschenen roman zelven behoeven we niets meer en niets anders te zeggen dan indertijd in dit Tijdschrift er van gezegd is, dat ‘hier vooral, in het meesterstuk, dat Marryat's roem door geheel Europa heeft gevestigd, zijne gaaf van karakterteekening, zijne levendige en belangwekkende beschrijvingen van het zeeleven, zijne onuitputtelijke luim zich in haren groot sten rijkdom vertoonen. Simpel zelf in zijne onnoozelheid en onkunde van de wereldsche zaken, maar tevens met zijn goed gezond verstand en welgeplaatst hart, welke hem die onnoozelheid trapsgewijze doen overwinnen; zijn vriend O'Brien met zijne Iersche naïviteit, en bijna ieder der scheepsmakkers van de beide vrienden - men ziet hen als 't ware voor zich, en volgt hen in hunne verschillende avonturen met onafgebroken belang-
{==754==} {>>pagina-aanduiding<<}
stelling’ 1). De smaak van het publiek nu moge in dertig jaren vrij wat gewijzigd zijn, maar waar blijft waar, natuurlijk blijft
natuurlijk, geestig blijft geestig. Daarom zij ook deze nieuwe uitgave aanbevolen ook aan hen, die geen ‘jongens’ zijn. De vorige uitgaaf niet bij de hand hebbende, kan ik niet beoordeelen of sommige feilen van de eene in de andere zijn overgegaan; appointés kennen wij op onze oorlogschepen niet, 't schijnen eene soort van adelborsten te zijn, ‘midshipsmen’ zal echter waarschijnlijk in het oorspronkelijke niet staan. Voor ƒ 2. - heeft men nu wat in 1837, en denkelijk minder fraai van uitvoering, ƒ 7.20 kostte! Wij wenschen den uitgever even goeden uitslag van deze Guldens-editie als aan de eerste is te beurt gevallen.
J.J.A. Goeverneur is een naam, voor het jonge volkje van te guten Klang om veel aanbeveling noodig te hebben. Een woord dus slechts ter aankondiging van
PRETTIGE DEUNTJES EN LIEDJES, te lezen, te zingen en van buiten te leeren in huis en school. Hoffman von Fallersleben nageschreven. Groningen, J.B. Wolters, 1866. Prijs ƒ 0.75.

J.J.A. GOEVERNEUR'S LAATSTE SINT NICOLAAS. Nieuwe prettige versjes, vertelseltjes en liedjes, vreemden gevolgd en eigen; te lezen, te zingen en van buiten te leeren in huis en school. Bij denzelfden, tezelfden prijze.

NIEUWE FABELEN EN VERSJES voor kinderen, voor huis en school. Met 21 plaatjes. Vierde druk. Bij denzelfden, tezelfden prijze.
Drie aangename kinderboekjes met omslagen en plaatjes in gekleurden steendruk. De ‘deuntjes’ op den titel van het eerste, en de ‘vertelseltjes’ op dien van het tweede zijn ook ‘versjes’, en voor zoover het sprekend invoeren van dieren tot de ‘fabelen’ behoort, zijn het ver de meeste. 't Zijn inderdaad ‘prettige’ boekjes voor kinderen die pas kunnen lezen en nog niet neuswijs zijn. Slechts enkele, b.v. in No. 3: ‘Hoelang zou toch de Eeuwigheid wel zijn?’ zonderen wij uit. Dat versje is eene mislukte proeve om het onbegrijpelijke begrijpelijk te maken voor kinderen. En het volgende: de ‘Engelen’ zweeft ook te hoog boven de kinderlijke bevatting. Doch zulke uitzonderingen zijn schaarsch.
Van No. 1 en 3 ontvingen we ook eene goedkoope uitgaaf zonder de plaatjes, à 20 c.
v.O.





{==755==} {>>pagina-aanduiding<<}

Buitenlandsche letterkunde.

Losse schetsen.


Edmond Scherer 1).

‘L'usage de réunir en volumes les essais publiés dans les récueils périodiques, usage que plusieurs personnes regardent comme signalant une tendance fâcheuse dans la littérature contemporaine, est la suite inévitable de l'importance qu'ont prise depuis quelques années les travaux de revues et la partie litteraire de certains journaux quotidiens...Peut-être ce genre nouveau de littérature sera-t-il envisagé dans l'avenir eomme celui qui appartient le plus essentiellement à notre époque, et par conséquent comme celui où notre époque a le mieux réussi.’

Ernest Renan.
Wat is 't geen men noemt: ‘een Publicist?’ - Een soort van schrijver (antwoordt u een van hun voortreffelijkste woordvoerders 2), die geheel en uitsluitend is geboren en te huis behoort in den nieuweren tijd; geen eigenlijk vakgeleerde, geen opzettelijk rechtsgeleerde, wijsgeer, geschied- of taalvorscher en toch soms al deze tegelijk; een man van uitgelezen smaak en kunde, gevormd door degelijke studie en wijsgeerig denken, maar die daarbij de zeldzame gave bezit om den hoofdinhoud van alle groote en belangrijke vraagstukken van den dag, op staat- of

{==756==} {>>pagina-aanduiding<<}
letterkundig gebied, juist opgevat, in enkele, korte, sprekende trekken en op boeienden, geestvollen trant voor den lezer te vertolken; - ‘un écrivain’, om de Mazade's eigene woorden te bezigen, ‘condensant parfois en quelques pages la vie d'une époque ou la vie d'un homme, suivant d'un esprit, préparé par l'étude, les luttes de l'intelligence, les évolutions de la pensée aussi bien que les évènements, mettant enfin un art invisible dans cette oeuvre toujours nouvelle d'un enseignement substantiel et varié.’
Alleen onze tijd, onze stoom- en telegrafen-eeuw, waarin het woord, 's morgens soms neêrgeschreven, 's avonds reeds verduizendvoudigd, langs de ‘gladde tweelingbaan,’ naar alle streken der bekende wereld zich voortspoedt, is bij machte geweest om eene zoodanige litteratuur, - waarin op het voetspoor van Renan (zie den als ‘motto’ uitgeschreven volzin) ook de Mazade ‘la forme la plus originale’ meent te speuren ‘de l'intelligence de notre temps’ - in het leven te roepen en vooral...te houden. Schijnbaar zeker is de arbeid van den publicist in den hoogsten graad ondankbaar. Dagelijks voortgezweept langs den weg van noeste, niet altoos genoegzaam gewaardeerde geest- en lichaams-inspanning: onverpoosd geroepen tot het samenstellen van doorwrochte, fiks doordachte en daarbij puntig, smaakvol geschreven vertoogen: bij afwisseling, vorscher, boekwurm en bellettrist: al zijn beste en eêlste krachten wijdende aan een genre, hetwelk zoo ephemerisch mogelijk is - moet hij nog bovendien met de gedachte zich troosten, dat misschien de vaklieden, de geleerden van beroep met een zekere Vornehmheit, met een ietwat medelijdend schouderophalen op zijn sloven zullen neêrzien. Edoch, gelijk ik zeide, hoewel ondank in den regel 's werelds loon is, hier bestaat die slechts in schijn. In wezenlijkheid weten de kinderen onzer eeuw, voor zooveel het hun aan hoogere geest- en zielbeschaving niet te eenenmale hapert, den geestvollen arbeid van mannen als: de Mazade, Saint-René Taillandier, Louis Blanc, Prevost-Paradol, Lemoinne, Laboulaye, e tutti quanti wel degelijk te waardeeren.
Wij, in ons kleene Vaderland, kennen eigenlijk noch den naam, noch de zaak, en dit heeft zijn zeer geldige reden. Publicist te zijn levert elders, te Parijs vooral, niet slechts een hoogst eervol, maar ook een winstgevend bestaan op. Het vertegenwoordigt eene betrekking, welke jongelieden van talent en studie boven alles begeeren, waarvoor zij zich van jongs af zorgvuldig

{==757==} {>>pagina-aanduiding<<}
voorbereiden, maar die dan ook, eens verkregen, hun een naam, een maatschappelijken rang, een fortuin verzekert, in staat om de wenschen, zelfs van den eerzuehtigste, te bevredigen. Heeft een jeugdig schrijver, na lang en moeizaam worstelen, van sport tot sport opgeklommen, eindelijk de gewenschte hoogte bereikt, dat namelijk een der grootere dagbladen: le Moniteur, le Constitutionel, le Temps, la Presse, les Débats, of wel een der toongevende tijdschriften geregeld hun kolommen voor zijn artikelen openstellen, onder hun vaste medewerkers hem opnemen, dan is, gelijk men zegt, zijn weg gebaand. Hij heeft een vast en veelgelezen orgaan, waarin hij zijne denkbeelden naar lust en keuze kan ontwikkelen; een kieschkeurig, op de hoogte zich bevindend publiek, hetwelk, pas houdend met eene bedachtzame kritiek, nauwlettend al zijne schreden bewaakt; hij behoort tot de erkende leiders der openbare meening, tot de aangewezen contrôleurs van de voortbrengselen van den dag op het gebied van kunst, litteratuur of politiek; hij mag rekenen op een aan zijne behoeften geëvenredigd inkomen, wordt toegelaten in de beste kringen, maakt deel uit van eene corporatie van mannen wier naam met eere wordt genoemd, wier grooter meesterschap zijn ijdelheid en jeugdigen overmoed zoo noodig in toom houdt; in één woord, hij heeft hetgeen men in de wereld heet: eene positie.
't Is waar: ‘Noblesse oblige!’ Tegenover de lusten staan ook de lasten. De voldane eerzucht wordt meer dan opgewogen door de gebiedende noodzakelijkheid om den verworven naam niet slechts op te houden, maar ook gestadig te doen rijzen. Boven den tredmolen der periodieke litteratuur prijkt als opschrift: Zelden rust! Altoos, jaar in jaar uit, frischheid aan degelijkende en verscheidenheid te paren, is eene afmattende, hoofdbrekende bezigheid. Dagelijksche herziening en toetsing van eigen inzicht en meening is voor den publicist een eerste en onverbiddelijke eisch. Hij mag niet stilstaan, geperst, voortgestuwd als hij onophoudelijk wordt door een nieuw, een opkomend geslacht, hetwelk een gelijksoortig doel als het zijne, met frischer krachten, nastreeft - maar in die bewustheid zelve, in het besef van het eervolle van zijn taak, van het onberekenbaar nut, hetwelk hij sticht, ligt ook tevens een krachtige, een aanhoudende prikkel...
Zoo iets kennen wij ten onzent, gelijk ik zeide, niet. Het behoort dan ook tot de zeldzaamheden op letterkundig ge-
{==758==} {>>pagina-aanduiding<<}
bied, dat Nederlandsche schrijvers hunne, vroeger hier en daar geplaatste, opstellen de eer waardig keuren, van later, bijeengevoegd in afzonderlijke boekdeeltjes, andermaal het licht te zien. In de meeste gevallen zou dit zeker ook niet raadzaam zijn. Doorgaans zijn die opstellen òf te weinig in den eigenlijken zin ‘letterkundige gewrochten,’ òf zij missen genoegzame oorspronkelijkheid, òf hebben te weinig om, juister gezegd in, het lijf, dan dat het noodig ware ze uit hun ephemerisch verband los te rukken. Wil ik hiermeê geacht worden over alle onbekookte gerechten, die onder het merk van Essais de politique, de littérature enz. enz., b.v. door de Fransche keuken dagelijks ter tafel worden gebracht, onvoorwaardelijk de loftrompet te steken? De hemel beware mij - en doeme niemand tot de straf, om al die stroomen van onbeduidendheden te moeten doorzwelgen. Maar even dwaas zou het zijn den staf te breken over de gewoonte zelv' der buitenlandsche journalisten en publicisten (ik denk hier bloot aan de coryphaeën in het vak) om hun geestesvoortbrengselen, voor zooveel ze het wezenlijk verdienen, door eene hernieuwde en afzonderlijke uitgave, aan eene anders wisse vergetelheid te ontrukken en ze zoo tevens voor een uitgebreider kring van lezers toegankelijk te stellen. Zeer dikwijls toch behandelen die Essay's gewichtiger stoffe, dan vervat is in menig lijvig boekdeel. Soms onthalen ze ons op de quintessence van hoogstbelangrijke boekwerken. Of wel, zij maken ons bekend met het intieme leven en de denkwijze van een gevierd tijdgenoot; zij verhelderen en verruimen ons inzicht in de beteekenis van de groote tijdvragen op het gebied van kunst, litteratuur, of
politiek; zij leiden ons rond op het gebied der gedachten onzer eeuw; zij fluisteren ons toe wat de tijdgeest spreekt; in één woord, zij vertolken ons de taal der wereld, waarin wij leven, der zichtbare zoowel als der onzichtbare, - der wereld van stoom en industrie en van getrokken kanonnen, als ook dier andere, waarover poëzie en wijsbegeerte heur beschermende vleugelen uitbreiden.
Ware het billijk, zoo de vrucht van zooveel inspanning vaak, van zooveel kunde en pluizens, meêdogenloos door den breeden plas van periodicals werd verzwolgen? Ware het niet te bejammeren, indien eene dusdanige, soms bij uitnemendheid leerzame kritiek haar stem slechts voor ééne maand, één dag bloot, deed hooren? De algemeene ervaring knikt op laatstgemelde vraag bevestigend.

{==759==} {>>pagina-aanduiding<<}
De Essay, in dien gediegen vorm, waarin zij uit de pen der hedendaagsche Engelsche, maar vooral Fransche, Reviewers vloeit, is waard, langer dan een enkel vluchtig oogenblik te blijven leven. En, tengevolge der ernstige zorg aan haar gewijd, is hare moeder de kritiek, wier geboorte om zoo te spreken eerst van gisteren dagteekent, gaandeweg van dienares tot meesteres, van bijloopster tot hoofdfiguur verheven: ziet zij, de vroeger dorre methode in een keurig uitgedoscht letterkundig genre zich herschapen.
Oudbakken waarheden, zal men zeggen. 't Is mijne bedoeling ook niet ze als kersversch of vonkelnieuw voor te dragen; maar, bij wijze van inleiding op het drietal bundeltjes: Études critiques sur la littérature contemporaine van den man, wiens naam aan het hoofd van dit schetsje prijkt, - boekdeeltjes welke men gevoegelijk eenigermate als illustratie van het bedoelde genre zou kunnen aanhalen - is hun vermelding hier misschien niet te eenenmale misplaatst. Goed voorgaan doet goed volgen en niet bijster veel moeite zou het inhebben, om den invloed met de stukken aan te toonen, welken de verbreiding dier legio boekskes in citroengeelen omslag, waarmede Michel Lévy Frères sinds jaren onze lees- en schrijftafels overstroomen, op den vorm en het gehalte ook van onze Nederlandsche litteratuur gaandeweg als onwillekeurig hebben geoefend.
Is die invloed als een vooruitgang, dan wel als een betreurenswaardig teeken des tijds te beschouwen? Moeten wij hem met verheuging des harten of veeleer met een bedenkelijk hoofdschudden zien veld winnen...? Dit alles zal de toekomst aan het licht brengen! - Voorshands vergenoeg ik mij eenvoudig met mijne lezers te herinneren, dat het verschijnsel bestaat ‘brutal wie eine Thatsache.’ ‘Misschien, hoorden wij Ernest Renan zeggen: Misschien zal dit nieuwe genre van litteratuur eenmaal in vervolg van tijd worden beoordeeld ‘comme celui où notre époque a le mieux réussi.’

Edmond Scherer - voor geen mijner lezers, vertrouw ik, een volslagen vreemdeling - was vroeger theologant.
In den kring dier mannen, wier naam ('t zij als van stichters of van sieraden) met dien der nieuwe, vrijzinnige, dusgenaamd ‘Straatsburgsche’ school voor altoos vereenigd blijft, zal ook de zijne steeds met eere worden genoemd. Later heeft hij zich, ik meen van Genève, metterwoon naar Parijs begeven, waar hij,

{==760==} {>>pagina-aanduiding<<}
als vast en geregeld medewerker aan het dagblad Le Temps (waarvan Nefftzer hoofdredacteur is), reeds sinds geruimen tijd, (sedert 1860 geloof ik) met geen minderen ijver en liefde aan zuiver letterkundigen arbeid zijne uitstekende gaven toewijdt. Toch is hij steeds in zooverre godgeleerde in zijn hart gebleven (want niemand kan ooit aan de eenmaal in zijn jeugd met liefde gekozen roeping geheel zich ontscheuren), dat de studie der letteren hem niet alleen als ‘doel’, maar eenigszins, zoo gij wilt, ook als ‘middel’ geldt! Men vatte dit gezegde niet op in den ongunstigen zin van het woord, als wilde ik er meê te kennen geven, dat zijne kritieken ooit een zekere bekrompen, moraliseerende tendenz zouden verraden: hiertoe is Scherer een te oprecht kunsten vrijheidlievend man; maar meer in dien zin, dat al wat uit zijn pen vloeit, al zijn oordeelen en beschouwingen, onmiskenbaar den geest ademen van een universeel gevormd denker, den stempel dragen van een gemoed dat zich partij stelt voor de hoogste en heiligste belangen der menschheid. Indien men zijn richting zou willen karakteriseeren, indien men den weg zou willen aanduiden, dien hij, in onderscheiding van andere, voor 't overige ‘ihm ebenbürtige’, critici, eenigszins afzonderlijk bewandelt, het zou deze zijn, dat het hem niet alleen te doen is, om ‘menschen’ maar ook om ‘den mensch’ (en niet louter den vleeschen bloedmensch à la Henri Taine) te doorgronden, dat de richting in welke de tijdgeest zich voortbeweegt hem in geen enkel opzicht onbewogen laat, dat hij door den hof der letteren wandelt, geenszins met de koelbloedigheid van een natuuronderzoeker die de planten eenvoudig indeelt in klassen en soorten en ze bloot naar het getal meeldraden rangschikt, maar met het oog en den zin van een liefhebber, wien het ter harte
gaat of zijn bloemen bloeien dan verwelken, en die bij de eene plant langer en met beslister voorliefde verwijlt dan bij de ander.
Ware hij van een tegenovergestelden geest doortrokken, hij zou dan, sinds hij de baan van letteren en journalistiek is ingetreden, ook te gelijkertijd moedwillig met zijn gansche verleden hebben moeten breken; - want hoe geavanceerd ook in richting, ten allen tijde heeft ‘het haantje in de borst’ bij hem luide gekraaid. Scherer behoort - getuige zijn schoon geschreven boek: ‘Mélanges d'histoire religieuse’ (eene verzameling van vroeger in de Revue des deux Mondes en elders geplaatste opstellen) - tot die verkwikkelijke soort van menschen, van wie helderheid en

{==761==} {>>pagina-aanduiding<<}
warmte tevens, als in een stralenbundel vereenigd, vriendelijk u tegenstroomen. Wat hij als schrijver der ‘Mélanges’ en vroeger als medearbeider aan Colani's ‘Revue de théologie’ zich heeft betoond, dat is hij ook nog: een man van groote, edele beginselen, met een fijn hoofd, een warm hart; geen vriend van het clairobscur; iemand, die, 't geen hij doet, à coeur neemt, die gelooft au règne de l'esprit: in alles een kind onzer eeuw, maar die zich daarbij niet schaamt waar het pas geeft te bewonderen, zijn hart te luchten, flinkweg te zeggen wat hij denkt; bovenal iemand - die zich niet wijzer, grooter, of belangwekkender wil voordoen dan hij is. Zulke mannen zijn tegenwoordig dun gezaaid en Scherer mag te dien aanzien aan velen ten voorbeeld strekken!
Hoe weinig aanmatiging of overschatting b.v. van het gewicht van zijn arbeid spreekt er uit hetgeen hij drie jaren geleden, bij de uitgave van het eerste gedeelte der hier bedoelde Études (altegader overdrukjes uit le Temps), schreef: ‘Comment ces articles sont-ils arrivés à faire un livre? Pourquoi l'auteur a-t-il cru devoir les réunir et les présenter de nouveau au public? A vrai dire, je n'en sais trop rien. Peut-être faut-il regarder le besoin de produire comme l'un des instincts fondamentaux de notre nature. Quant à analyser bien rigoureusement cette démangeaison, à distinguer, dans un auteur, la part du zèle pour les idées et celle de la force qui cherche son exercice, celle aussi du moi qui cherche sa satisfaction, mon avis est qu'il est des choses en ce monde qu'il ne faut pas examiner de trop près.’
Op even anspruchlosen toon laat hij zich uit over het al of niet wenschelijke van de uitgave van zulke boeken als de zijne in 't algemeen. ‘Que n'a-t-on pas dit pour ou contre l'usage de réunir en volumes des essais écrits au jour le jour, des morceaux de critique surtout, qui ont souvent pour sujet des recueils de critiques, et qui, devenant un livre, vont être eritiqués à leur tour, si bien que la littérature, à force de passer d'un alambic (retort) dans un autre, risque de se voir réduite à un insipide résidu? Il semble, puisque je réunis mes articles, que je me sois formé une conviction à cet égard. Il n'en est rien. L'exemple général suffit pour me mettre la conscience en repos. Se tromper avec le gros du public, c'est encore une monière d'avoir raison, car tout le monde ne se trompe pas tout à fait’...Peut-être (aldus gaat hij intusschen met fijne zinwending voort) ces innombrables volumes sont-ils destinés à ramener la littérature, par quelque vigoureuse réaction,

{==762==} {>>pagina-aanduiding<<}
à des oeuvres plus mûres, plus solides, de plus longue haleine...Je serai charmé d'avoir contribué pour quelque chose à ce résultat.’
Evenmin als tot die der bazuinblazers en kemphanen, behoort Scherer, gelijk anders bij zijne confrères zeer aan de orde is, tot de klasse der stijfhoofdige doktrinairen. Hij geeft zich niet uit voor een man van geijkte theoriën, maar voor een ‘libre chercheur.’ - Je vois beaucoup de sujets traités dans les pages suivantes: philosophie et religion, littérature et histoire politique et morale 1), il y a un pen de tout...Eh bien, au milieu de tout cela, j'ai beau chercher, je ne trouve pas la plus petite doctrine à dégager.’ -
Toch verzwijgt hij niet dat in zijn gemoed ééne gezindheid alle anderen, om zoo te zeggen, overschaduwt: ‘un certain fond moral, qui perce malgré tont. Ce fond de mon livre (zegt hij), son inspiration secrète, si j'osais me servir d'un si grand mot,...c'est le goût de la liberlé. Liberté des esprits et des caractères, liberté des idées et des actions, liberté pour tous, sans autre limite, que les intérêts mêmes de la liberté, voilà, si je ne me trompe, la passion, que j'éprouve le plus profondément. Als waardig geestverwant, reikt hij hier de hand aan Edouard Laboulaye, den welbekenden schrijver van Paris en Amérique. Ieder moet geheel vrij, onomwonden zijne meening uitspreken. ‘Les luttes de la parole et de la plume, les opinions qui s'opposent et se rapprochent, les erreurs et les retours, les excès et les réactions’: deze en deze alleen banen den weg langs welken de menschheid voetje voor voetje voortsukkelend der waarheid langzaam nader kan komen. Dwaas doet dan ook hij die er zich over

{==763==} {>>pagina-aanduiding<<}
bekommert of de denkbeelden welke hij heden uit, misschien, werkelijk of schijnbaar, met door hemzelv' vroeger verkondigde meeningen in tegenspraak zijn. ‘Une grande âme (het woord is van Emerson) n'a absolument rien à faire avec la conséquence. Exprimez ce que vous pensez aujourd'hui avec des paroles rudes, et demain ce que vous penserez demain: ‘Une vérité, (hier hooren wij weder Scherer) pour rester vraie, a besoin d'être constamment renouvelée, d'être limitée par des exceptions, d'être contemplée par ses contraires. Isolez-la, vous la faussez, fixez-la, elle vous échappe, et vous ne tenez plus qu'un mensonge.’
Voegt bij de hier aangestipte karaktertrekken een zekere natuurlijke fijnheid en beschaafdheid van uitdrukking, l'aversion pour la phrase purement sonore, le goût natif pour ce qui est décent et correct, le sentiment de la nuance enz. (eigenschappen door den schrijver toegekend aan Prevost-Paradol 1); een over 't geheel liberalen geest, die de meeningen van anderen, ook de meest afwijkende, met onthouding van kwetsende ironie en van kleingeestige vitzucht, weet te waarderen, zonder daarom (een niet minder te vermijden klip) in een vaag en kleurloos indifferentisme te vervallen; een blakende geestdrift voor de idee, ook bij het eerlijk onder de oogen zien van alle problemen dezes tijds; eindelijk eene aangename frischheid, het onmiskenbaar sieraad van ieder helderen weldenkend man, die voor eene zekere overtuiging, welke dan ook! leeft en kampt - en gij hebt in grove, ruwe omtrekken eene voorstelling, die eenigszins u den smaakvollen mederedacteur van Le Temps voor den geest brengt.
Eenigszins! - Afdoender middel toch, om u tot een oordeel over zijn persoon in staat te stellen, zou zijn: eenige proeven van zijn kritischen arbeid zelve onder uwe oogen te brengen. Maar welke daartoe te kiezen? - Onder de Fransche Schrijvers van naam, wier geest op onzen tijd machtigen invloed heeft geoefend, is er één, aan wiens voeten een groot gedeelte van het jonge Frankrijk ligt geknield, aan wien als grootmeester der nieuwere letterkunde door allen stilzwijgend de palm wordt toegekend, wien ook Scherer niet dan met eerbied nadert, ‘le Frince de la critique moderne’ - de welbekende auteur van de, schier in ieders handen zich bevindende: Causeries du Lundi.

{==764==} {>>pagina-aanduiding<<}
Welnu - aan het hoofd van een der talrijke opstellen, in de aangekondigde Études vervat, leest men ook den naam van Sainte-Benve. Die naam is eenigermate een Schibboleth. Even als die van den dichter van den Faust mag hij beschouwd worden als vertegenwoordigende eene richting, een beginsel op aesthetisch en in zekeren zin ook op ethisch gebied, vóór of tegen hetwelk in den regel met felheid, met hartstocht partij wordt getrokken. Er zijn er, die den Franschen Criticus hemelhoog verheffen, afgodisch bewonderen, voor wie elk zijner woorden als een orakel geldt; er zijn er anderen daarentegen, die, behoudens passenden eerbied voor zijn talent, zijn persoon, zijne richting liever gezegd, in den grond van hun hart verfoeien, in wier oog deze de verpersoonlijking is van een troosteloos, marmerkil, verderfelijk Scepticisme.
De taak der kritiek, waar ze aan een zoodanige sommiteit zich waagt, is geen kinderwerk. Men gevoelt dus een billijken aandrang van nieuwsgierigheid om te weten hoe Scherer, de man van warme overtuiging, maar tevens van het vrije denken, zich van de opgevatte taak zal kwijten: in hoever het hem zal gelukken, om eerlijk, juist, zonder hartstocht en toch niet zonder bezieling, het beeld te schetsen van den meester, wien hij ter eener zijde onbegrijpelijk hoog stelt, maar met wien hij toch, krachtens zijn natuur, zijn aanleg, au fond onmogelijk kan sympathiseeren.
Gunt mij, al behoort het bedoelde opstel juist niet tot de jongste zijner pennevruchten 1), den zakelijken inhoud er van met u te doorloopen. Gij zult er, beter dan door vele woorden, Scherers geest uit proeven, en zijne manier uit leeren kennen. Na een overzicht te hebben gegeven van Sainte-Beuve's bontgekleurde litterarische loopbaan, en bij den inhoud van de voornaamste van diens vroegere geschriften te hebben stil gestaan; na er op te hebben gewezen hoe, alvorens den schepter der kritiek voor goed in handen te nemen, deze moderne Proteus, onophoudelijk van richting en denkwijze (voor 't uitwendige althans) veranderende; gedurig, gelijk de slang, van huid verwisselende, - aan de beoefening van schier alle vakken van letterkunde: politiek, poëzie, roman, historie enz. achtereenvolgens zelf zijne krachten heeft beproefd, zonder naar 't scheen ooit zijne ware vocatie te kunnen vinden, tot dat deze ten laatste in de Causeries du Lundi duide-
{==765==} {>>pagina-aanduiding<<}
lijk en onwedersprekelijk aan het licht trad...verzuimt hij niet u opmerkzaam te maken op al de belangrijke voordeelen, welke, voor zijne vorming tot criticus, Sainte-Beuve uit dit veelzijdig streven van zijn jongelingsleeftijd heeft getrokken. In zijn hart van meet af reeds min of meer positivist, ietwat sensueel van nature, toegerust met eene onverzadelijke weetgierigheid en eene onbegrensde begeerte om den diepsten bodem van alle dingen te peilen, avide de tout regarder de près, de trouver le vrai relatif de chaque chose et de chague organisation, blakende tegelijk van eene eerlijke en oprechte liefde voor kunst en letteren, heeft Sainte-Beuve (volgens Scherer) er steeds
zooveel hij kon naar getracht, zijn uiterste best gedaan, om geloovig Katholiek, welgemeend Republikein, opgewonden Romantikus te zijn, zonder dat hij echter hierin ooit naar wensch is geslaagd. Hij kon zich wel tijdelijk van zich zelv' losmaken, maar onvoorwaardelijk een richting, een geloof, een overtuiging te omhelzen, zulks ging zijne krachten te boven. Hij was te veel een ‘curieux,' te sceptisch, te zeer Goetheaan in zijn hart, om ooit onverdeeld aan iets zijn liefde te geven. Intusschen juist diezelfde eigenschap, die hem verhinderd heeft naar ééne zijde zich met kracht te ontwikkelen, die specialiteit waarin hij reeds vroegtijdig uitmuntte, van zich in alle toestanden, alle denkwijzen gelijkelijk te kunnen verplaatsen, is de oorzaak tevens geworden van zijne bewonderenswaardige alzijdigheid. ‘S'enrichissant ainsi peu à peu de bien des expériences précieuses; fouillant tous les secrets de la vie, rapportant de ces excursions dans toutes les régions mille découvertes...il se trouve ainsi pourvu, - au jour où il revient à lui-même et se possède enfin tout entier - de tout ce qui lui est nécessaire pour devenir le plus exercé des critiques, le mieux rompu à la réalité, le plus doué de dexterité et de souplesse, le plus versé dans les choses de la littérature et du monde, le plus désenchanté des penseurs et le plus équitable des juges.’
Gij bemerkt, lofspraak en kritiek, afkeuring en bewondering zijn hier reeds op niet onduidelijke wijze dooreengemengd. Scherer voor zich dweept niet met zulke buigzame naturen als die van Sainte-Beuve, maar hij weet die toch in haar volle waarde te schatten. Hij koestert eerbied voor de genialiteit, die er zich in openbaart en die eerbied stijgt, naarmate hij den gevierden schrijver meer uitsluitend op kritisch gebied, schitterend in al de kracht, al de rijpheid van zijn talent, gaat beschouwen.

{==766==} {>>pagina-aanduiding<<}

‘Nous voici arrivés (zegt hij) aux Causeries du lundi...On est à la fin de 1849....C'est alors que M. Sainte-Beuve revient à la critique; il va parler désormais chaque semaine, à jour fixe.

L'histoire des Causeries formera un chapitre dans l'histoire de notre littérature. Commencées au Constitutionnel, elles se continuèrent au Moniteur, elles se succédèrent sans intervalle jusqu'en Janvier 1865. Pendant cinq ans, l'auteur a donné chaque lundi un article long, nourri, charmant, sur les sujets les plus divers: passant de la critique à l'histoire, mêlant les anciens aux modernes et les étrangers aux Français, associant aux noms les plus illustres bien des renommées secondaires, également à l'aise dans tous les genres, dissertant de Saint-Martin après avoir parlé de Beaumarchais, aussi familier avec Bourdaloue ou Daguesseau qu'avec Stendhal ou Musset, toujours prêt, toujours compétent, ayant tout lu, tout vu de près, inépuisable en réflexions, ne se répétant jamais,...Qu'on veuille bien réfléchir un instant à tout ce que suppose un travail de ce genre, l'étendue des connaissances acquises et des recherches nouvelles, la fécondité de l'esprit, la force même du tempérament, et l'on conviendra que les causeries sont une oeuvre extraordinaire...’
En dat buitengewone wordt tot in bijzonderheden toegelicht. ‘De vastes connaissances, une exactitude extrême, une vive et souple intelligence, que ne voile aucune passion: la plus haute équité! deze zijn de grootsche eigenschappen, welke hij aan Sainte-Beuve boven alle anderen toekent. Hij eert in hem den stichter eener nieuwe kritische School. ‘Il a mis l'étude de l'homme dans l'étude des ouvrages de l'esprit humain; il a cherché l'auteur sous ses écrits.’ - Van zijn stijl gewagende, zegt hij: ‘il ne burine pas, il esquisse et estompe...il est tout trempé aux sources les plus pures de la langue...son style est celui de la pensée’ ne faisant qu'une avec elle, en suivant toutes les ondulations...Zijn trant wordt geprezen zoo niet als simple, toch als sain. Voor Sainte-Beuves moreel karakter als schrijver, gelijk dit in diens schriften uitkomt, heeft hij niets dan lof. ‘Où trouver une admiration plus cordiale de tous les mérites, un hommage plus spontané rendu à toutes les supériorités? On pourrait presque taxer de faiblesse l'indulgence qui s'y montre pour tout ce qui manifeste quelque sève, ou promet quelque avenir....On peut le blesser

{==767==} {>>pagina-aanduiding<<}
mais non fausser son jugement. Il a des susceptibilités, mais point de rancunes....’
Inderdaad! Wat zou men billijkerwijze meer kunnen verlangen? - En toch......, toch..., ondanks al dien lof zoo mildelijk, zoo luide er aan toegezwaaid, ziet, voelt men onwedersprekelijk, dat Sainte-Beuve's manier niet die is, welke Scherer boven alles lief heeft. - Om de eigene woorden, waarmede hij zelf in zijn jongste série Louis Blanc's oordeel over Engeland karakteriseert, te bezigen: ‘il l'admire, plus qu'il ne l'aime.’ - 't Is waar, hij maakt slechts eenige weinige réserves, maar...die réserves zijn in de hoogste mate veelzeggend!!
Wat is er (roept hij uit) waaraan het Sainte-Beuve hapert? - ‘Il ne lui manque qu'une faculté, celle qui manquait à Goethe, la faculté de l'émotion. Il n'a rien qui sente l'âme. Dans ses appréciations même, il jouit, il goûte, plutôt qu'il n'admire. On ne montrerait pas de lui une page trempée de larmes ou frémissante de colère. Il a trop d'expérience pour s'étonner beaucoup de rien. Il excuse tout parce qu'il comprend tout. Il a quelque chose de l'indifférence, j'allais dire de l'immoralité de la nature elle-même!...’
Welnu, deze beide elementen: ‘l'âme....l'émotion’, (naar het oordeel van Scherer, aan Saint-Beuve's kritiek ontbrekende) zijn het, welke juist de zijne in bijzondere mate kenmerken. - Zijn gemoed, met warmer gloed bezield, met andere behoeften toegerust, verkwikkender idealen najagende dan die eener Skepsis, welke bij de gedachte van misschien als aardbewoner niets meer te zijn dan: ‘une illusion des plus fugitives au sein de l'illusion infinie’ (S-B.) zich weemoedig, maar berustend kan nedervlijen, zou alle veerkracht missen, indien het de hoop, om een deel, eene zijde althans der eeuwige waarheid zich voor zijn blik te zullen zien ontsluieren, als volslagen ijdel moest beschouwen. Scherer is niet louter kunstenaar, maar ook mensch; niet uitsluitend hoofd, maar ook hart. Van hier zijn charme, zijn kleur en voor een deel ook - zijn kracht!
Vraagt gij of op zijn beurt hèm niets ontbreekt?...Een oogenblik slechts Saintes-Beuve's klare, afgeronde, geen spoor van inspanning verradende, prachtig geciseleerde meesterwerken, ons voor den geest gebracht: een oogenblik diens bewonderens-waardige, oneindig gevariëerde reeks van opstellen, wier karakter ik niet beter weet te vergelijken dan bij dat van ragfijn kantwerk, in

{==768==} {>>pagina-aanduiding<<}
onze gedachte naast de zijne gelegd: een oogenblik ons gezet tot de studie van beide kunstrechters over een en dezelfde persoonlijkheid (b.v. Veuillot, Sismondi, Guérin enz.) en - wij voelen, duidelijker dan woorden het kunnen beschrijven, waarin de een de meerdere is boven den ander. Beide critici trekken ons aan, maar met geheel verschillende draden. Faalt het Scherer aan scherpzinnigheid, ontledingsgave, vernuft, stijl? Geenszins. Toch is de auteur van de Causeries over 't geheel genomen, scheppender, genialer, en als kunstrechter...leerzamer. - Maar Scherer bevredigt weêr andere behoeften. Wij zouden zijn welluidende, mannelijke, zuiverklinkende stem in het koor van de coryfaeën der moderne kritiek, ongaarne missen. Wel beschouwd, vullen beide persoonlijkheden elkander aan. Gelukkig wie voor beider begaafdheden een oog en een hart heeft. ‘In de ruime wereld ook van kunst en letteren is oneindig meer overvloed, dan waarvan eenzijdige bekrompenheid vaak droomt.’

In de nieuwst uitgekomen série der Études, wanneer die hun bijgeval in handen mocht komen, zullen mijne lezers o.a. met degelijke en frissche beschouwingen kennis maken over: Erckmann-Chatrian, Louis Blanc, mevrouw de Gasparin (de auteur van de Horizons prochains), Octave Feuillet en andere bekende schrijvers van dezen of vroegeren tijd.
Velp.
P. Bruijn.






{==1==} {>>pagina-aanduiding<<}

[Lijst van boeken en geschriften in Nederland verschenen.]

Lijst van boeken en geschriften, van 15 nov.-15 dec. 1865 in Nederland verschenen.

DEZE LIJST WORDT IN ELK NOMMER VERVOLGD.

Agenda voor het jaar 1866 onder redactie van J.D. Doorman. 12mo. Utrecht, J. van Boekhoven. In leer.................ƒ 1,30.

Almanak, Dames, voor 1866, 32o. Utrecht, J. van Boekhoven. Verguld op sneê, in étui........................ƒ 0,50.

Almanak, Miniatuur, 1866. 4to (1 bl. gouddruk). 's Gravenhage, B.J. Dona Pieck. Op glacé carton..................ƒ 0,60.

Almanak, Porte-Monnaie, 1866. 64o. (12 bl. lithogr. in gouddruk, 4 gelith. platen en gelith. spoorwegkaartje.) Utrecht, J. van Boekhoven.......ƒ 0,20.

Almanak, Regerings-, voor Nederlandsch Indië. 1865. Gr. 8o. Batavia, Landsdrukkerij. ('s Gravenhage, Martinus Nijhoff.)............ƒ 4, -.

Almanak, Naamlijst der Europesche inwoners van Nederlandsch Indië en opgaven omtrent hun burgerlijken stand, voor het jaar 1865. Gr. 8o. Dezelfde..ƒ 2, -.

Almanak en Naamlijst te zamen...............ƒ 5, -.

Aurora. Jaarboekjen voor 1866; uitgegeven door W.J. Hofdijk. Post 8o. (Met 4 platen, portr. en titel.) Amsterdam, J.H. Laarman. In linn. verg. op sneê. ƒ 4,90.

Bakkes, H., De vormleer, methodisch en praktisch bewerkt voor de lagere school. 4to (Met 31 platen ) Schiedam, H.A.M. Roelants........ƒ 2,90.

Barytho, Opmerkingen. No. 1. Post 8o. Leiden, Jac. Hazenberg Corn.Zoon. ƒ 0,10.

Bekeering van eenen Poolschen graaf. 12mo. 's Gravenhage, H.J. Gerretsen. ƒ 0.03; 50 ex. ƒ 1,20; 100 ex................ƒ 2,20.

Belinfante's goedkoope spoorweglectuur. 12mo. 's Gravenhage, Gebr. Belinfante. ƒ 0,15.

Berlage, Dr. H.P. Wilt gij ook niet heengaan? Eene vraag des tijds in twee leerredenen met de gemeente besproken. Gr. 8o. Amsterdam, H.W. Mooij. ƒ 0,40.

Bleeker, Dr. P., De cholera. Wenken voor allen. Roy. 8o. 's Gravenhage, Martinus Nijhoff........................ƒ 0,15.

Bobeldijk, P., De luchtbal van 11 Sept. 1865. Eene nuts-bijdrage. Post 8o. Medemblik, K.H. Idema...................ƒ 0,15.

Bray, Ch., Ons ligchaam en zijne verrigtingen met betrekking tot onze gezondheid. Naar het Engelsch. Kl. 8o. (Met 2 uitslaande platen.) Leiden, T. Hooiberg en Zoon. 1866.......................ƒ 0,70.

Brief, Open, aan den algemeenen kerkeraad der Hervormde gemeente te Utrecht. Gr. 8o. Zierikzee, S. Ochtman Jz..............ƒ 0,12½.

Brug, S.L., Natuurkundige leesboekjes. II. De zee. Een leesboek voor scholen en huisgezinnen. Kl. 8o. Rotterdam, Hendrik Altmann........ƒ 0,15.

Cats, Vader, in miniatuur. De houwelijksfuyck. Een geschenk voor vrijers en vrijsters, bruidegoms en bruiden, enz. 2e druk. Kl. 8o. Utrecht, C. van der Post Jr.........................ƒ 0,40.

Christiaan, De geest van het kasteel Xhenemont. Gr. 8o, Rotterdam, G.W. van Belle.......................ƒ 2,40.

Ciceronis, M. Tullii, Epistolarum ad T. Pomponium Atticum II XVI. Recensuit et adnotatione illustravit J.C.G. Boot. Vol. I. Gr. 8o. Amstelodami, C.G. van der Post.......................ƒ 4,50.

Dekker, D., 26 April 1865. Een namiddag op en naast het burcau van den rijks-telegraaf eener provincie-stad; luimige schets voor rederijkers, in 2 afdeelingen. Gr. 8o. Nieuwediep, A.A. Bakker Cz................ƒ 0,75.


{==2==} {>>pagina-aanduiding<<}

Denis, F., en V. Chauvin, De nieuwe Robinsons. Naar het Fransch door S.J. van den Bergh. Post 8o. (Met 10 gekl. pl.) Leiden, D. Noothoven van Goor. ƒ 0,75.

Doedes, Dr. J.I., De leervrijheid in de kerk eene kerkelijke absurditeit, leidende tot vernietiging van de vrijheid der kerk. Openbare brief aan Dr. W. Muurling. Gr. 8o. Utrecht, Kemink & Zoon..............ƒ 0,30.

Doedes, Dr. J.I., De leer der zaligheid. Verkorte leiddraad voor katechetisch onderwijs, ten behoeve van mingeoefenden. Kl. 8o. Dezelfde.....ƒ 0,12½.

Doedes, Dr. J.I., Verkorte handleiding bij het onderwijs in de bijbelsche geschienis, voor minder geoefenden. Kl. 8o. Dezelfde..........ƒ 0,15.

Doornbos, J., Leesboek over de landbouwkunde. Post 8o. Assen, J.O. van Houten ƒ 0,75.

Duys, P., Deugd en ondeugd. Een verhaal voor de jeugd. Kl. 8o. (Met 4 plaatjes). Kampen, I.M.J. van Nes. In carton. ƒ 0,90, in linnen......ƒ 1,20.

Duys, P., Vermaarde Nederlanders, geschetst voor de jeugd. Kl. 8o. (Met 3 plaatjes). Dezelfde. In carton. ƒ 0,90; in linnen.............ƒ 1,20.

Dijk, J.A. van, Nederlandsche spraakkunst voor inrichtingen van middelbaar en lager onderwijs. Naar de handleiding en met voorbericht van Dr. Kern. Kl. 8o. Krommenie, J. de Haan.................ƒ 0,35.

Dijk, J.A. van, Beknopte Nederlandsche spraakkunst voor lagere scholen. Naar de handleiding van Dr. H. Kern. Kl. 8o. Krommenie, J. de Haan...ƒ 0,12.

Geschiedenis, De, van klein duimpje. Kl. 4to. (Met 8 pl.) Leiden, D. Noothoven van Goor.....................ƒ 0,75.

Groen van Prinsterer, Mr., Parlementaire studiën en schetsen. I. Post 8o. 's Gravenhage, Gebr. van Cleef...................ƒ 0,25.

Groen van Prinsterer, Mr., Parlementaire studiën en schetsen. II. Post 8o. 's Gravenhage, Gebr. van Cleef.................ƒ 0,20.

Hofdijk, W.J., Geschiedenis der Kennemer vrijbuiters. Opgedragen aan Z.K.H. den Prins van Oranje. 1e stuk. Gr. 8o. Amsterdam, L.F.J. Hassels..ƒ 2,00.

Holland. Almanak voor 1866. Uitgegeven door Mr. J. van Lennep. Post 8o, (Met 5 platen en titel.) Amsterdam, Gebr. Kraay..........ƒ 3,90.

Howard en Ida, of gevolgen van een scheepsbrand. Uit het Engelsch. Post 8o. (Met gekl. plaatjes). Utrecht, W.F. Dannenfelser. In linnen........ƒ 1,90.

Hugenholtz, Ph.R., Het recht der kerk en het vrije onderzoe. Een woord naar aanleiding van twee redevoeringen van Dr. J.I. Doedes. Post 8o. Amsterdam, H.W. Mooy......................ƒ 0,25.

Huisboek, Het gulden, voor alle standen. Voor Nederland bewerkt door G. van der Schraft. 1e gedeelte. Huishoudelijke recepten. Post 8o. Haarlem, Erven F. Bohn........................ƒ 0,75.

Janet, Paul, Kritiek van het moderne materialisme. Uit het Fransch. Post 8o. Utrecht, J.J.H. Kemmer.................ƒ 1,40.

Jezuit, De, door den Abt ***, schrijver van ‘de Vervloekte.’ Uit het Fransch. 2 deelen. Gr. 8o. Utrecht, L.E. Bosch & Zoon. 1866.......ƒ 6, -.

Jonckers, Joh. Hk., Tafereel der Noord-Nederlandsche geschiedenis. Goedkoope bibliotheek. Afd. II. Geschiedenis, reizen, werken voor jonge lieden, enz. XIX en XX. 2. deelen. Post 8o. (Met platen en titelvignet.) Sneek, van Druten en Bleeker......................ƒ 2,80.

Jorissen, Theod., Over het begrip van algemeene geschiodenis. Rede, ter aanvaarding van het hoogleeraarambt aan het Athenaeum illustre te Amsterdam, den 25en September 1865 gehouden. Gr. 8o. Amsterdam, Frederik Muller....ƒ 0,40.

Keert weder tot mij, en ik zal tot u wederkeeren, zegt de Heer. Post 8o. 's Gravenhage, H.J. Gerretsen. ƒ 0,03; 50 ex. ƒ 1,20; 100 ex......ƒ 2,20.

Kern, Dr. H., Het aandeel van Indië in de geschiedenis der beschaving en de invloed der studie van het sanskrit op de taalwetenschap. Redevoering ter aanvaarding van het gewoon Hoogleeraarsambt aan de hoogeschool, den 18en October 1865 uitgesproken. Gr. 8o. Leiden, Jac. Hazenberg, Corn.zoon....ƒ 0,50.

Klein, Hendrik Harmen, Montigni. Treurspel. 3e druk. Post 8o. Amsterdam, M. Westerman & Zoon..................ƒ 0,90.

Laurillard, Dr. E., Twaalf leerredenen. No. 2. Lukas XXIV:29b. Het beste gezelschap. Gr. 8o. Amsterdam, D.B. Centen. Pro compleet.....ƒ 2,50.

Leer om u zien! Een leesboekje voor de laagste klas der volksschool. Kl. 8o. Venlo, Wed. H.H. Uyttenbroeck..............ƒ 0,10.

Linnen boek, Nieuw, geschenk voor jongens en meisjes. Kl. 4o. (Met gekl. platen op linnen gedrukt.) Leiden, A.W. Sythoff...........ƒ 0,70.

Lit, R.R., Opgaven over de goniometrie en platte trigonometrie. Post 8o. Deventer, Jac. van der Meer....................ƒ 0,50.


{==3==} {>>pagina-aanduiding<<}

Lübker, Dr. Friedrich, De laatste strijd eens afvalligen. Een verhaal uit de vierde eeuw onzer christelijke jaartelling. Uit het Hoogd. met aanteekeningen door W.L.F. Moltzer. Post 8o. Leiden, de Breuk & Smits......ƒ 1,50.

Machielsen, Mr. H., De Nederlandsche strafregtstheorie. Gr. 8o. Zwolle, Erven J.J. Tijl.......................ƒ 0.60.

Maronier, J.H., De ware rechtzinnigheid, een toespraak aan mijne gemeente. Gr. 8o. Leiden, T. Hooiberg & Zoon.............ƒ 0,30.

Meinesz Gz., Mr. J., Afstand en gemeenschap. Naar aanleiding van art. 187 c.a. B.W. Gr. 8o. Groningen, H.R. Roelfsema...........ƒ 1,25.

Neukirch, J.C.L., De insektenwereld. Voor de Ned. jeugd bewerkt door M.J. van Nieuwkuijk. Post 8o. (Met 84 afbeeld.) Leiden, D. Noothoven van Goor ƒ 1,60.

Opwekker, De, allerlei, inzonderheid ter bevordering van godsdìenstige volksontwikkeling. Onder redactie van J. van der Ven, en H. Vrendenberg Cz. 1e deel, 1e afl. Kl. 8o. Hengelo, J. van der Ploeg. Per jaarg......ƒ 2,50.

Oven, Dr. A. van, Leerboek der werktuigkunde, ten gebruike bij het middelbaar onderwijs. 1e deel, 1e afl. G. 8o. (Met figuren tusschen den tekst.) Dordrecht, P.K. Braat......................ƒ 1,20.

Plantentuin, Neêrland's, afbeeldingen en beschrijvingen van sierplanten voor tuin en kamer. Opgedragen aan H.M. de Koningin. Onder redactie van Dr. C.A.J.A. Oudemans, en onder medewerking van C. Glym, J.B. Groenewegen, J.H. Krelage en H. Witte. Roy. 8o. Groningen, J.B. Wolters. 1e jaargang. ƒ 7,50.

Quint, Dr. P.J. Gouda, Woordenboek des bijbels, inzonderheid ten gebruike bij de statenvertaling, naar de beste bronnen bewerkt. Gr. 8o. Haarlem, Erven F. Bohn. 1866.......................ƒ 2, -.

Raadgever, De goede, Almanak voor vrienden van orde en welvaart voor het jaar 1866. 13e jaarg. Kl. 8o. (Met plaat.) Amsterdam, P.M. van der Made. ƒ 0,07½; 100 ex.....................ƒ 6, -.

Reactionairen, De, en conservatieven hier te lande, sedert de grondwetsherziening van 1848. Alles woordelijk ontleend en met naauwkeurigheid bijeenverzameld en geordend uit de openbare gedrukte geschriften van Iz. J. Lion, thans Hoofdredacteur van het Dagblad van 's Gravenhage. 1 afl. Gr. 8o. Kampen, K. van Hulst. Bij inteek. ƒ 0,25; buiten inteek...............ƒ 0,30.

Réville, A., Nous maintiendrons. Lettre au Dr. A. Pierson à l'occasion de ses adieux à sa dernière église. Post 8o. Arnhem, D.A. Thieme.......ƒ 0,40.

Réville, A., Wij blijven. Brief aan Dr. A. Pierson, naar aanleiding van zijn schrijven: ‘aan zijne laatste gemeente.’ Uit het Fransch door J.F.C. Kronenberg. Post 8o. Dezelfde........................ƒ 0,40.

Rigting, De, en uitvoerbaarheid van het wetsontwerp tot vaststelling der gronden waarop ondernemingen van landbouw en nijverheid in Nederlandsch-Indië kunnen worden gevestigd. Gr. 8o. 's Gravenhage, Gebr. van Cleef....., ƒ 0,50.

Sandwijk, G. van, De kleine reiziger door ons vaderland en onze buitenlandsche bezittingen. Post. 8o. (Met 20 gekl. pl. en 2 kaarten.) Leiden, D. Noothoven van Goor. ƒ 2,50; in linnen..................ƒ 2,90.

Sandwijk, G. van, De dierenwereld of beschouwingen der levende bezielde wezens onzer aarde. Post 8o. (Met 20 gekl. pl.) Dezelfde. ƒ 2,50; in linnen..ƒ 2,90.

Sandwijk, G. van, Geschiedenis van ons vaderland van de komst der Batavieren hier te lande tot op onzen tijd. Post 8o. (Met 12 gekl. pl.) Dezelfde. In linnen ƒ 1,90.

Scheerer, G., Nieuw raadselboekje. Kl. 8o. (Met 8 gekl. pl.) Leiden, D. Noothoven van Goor.......................ƒ 0,90.

Smits, Hendrik, Het handschrift. Schetsen der Vle eeuw. Gr. 8o. Rotterdam, G.W. van Belle.......................ƒ 2,40.

Steen, Gruis van, 12mo. 's Gravenhage, H.J. Gerretsen. ƒ 0,02; 50 ex. ƒ 0,75; 100 ex........................ƒ 1.20.

Stoopendaal, D.W., Waar is de brand? of het belagchelijk uitgevoerd raadsbesluit. Kluchtig blijspel met zang, (vaudeville) in twee bedrijven. 2e druk. Kl. 8o. Amsterdam, M. Westerman en Zoon. 1866.............ƒ 0,40.

Verslag over het jaar 1864, zamengesteld door de Kamer van Koophandel en Nijverheid te Batavia. Gr. 8o. Batavia, Bruining en Wijt. (Rotterdam, M. Wijt en Zoon.).....................ƒ 6, -.

Verslag Algemeen, van den staat van het schoolwezen in Nederlandsch Indië, afgesloten onder ultimo 1863. Gr. 8o. Batavia, Landsdrukkerij. ('s Gravenhage, Martinus Nijhoff.)....................ƒ 2, -.

Verslag omtrent den staat der zeevisscherijen over 1864. Roy. 8o. 's Gravenhage, van Weelden & Mingelen..................ƒ 0,70.


{==4==} {>>pagina-aanduiding<<}

Vodderaper, De, een Amerikaansche roman. 2e druk. (Volksuitgave.) Post 8o. Amsterdam, Wed. L. van Hulst en Zoon............ƒ 1,90.

Volks-almanak, voor het jaar 1866, uitgegeven door de Maatschappij: tot Nut van 't algemeen. Post. 8o. Amsterdam, G.L. Funke........ƒ 0.75.

Woord, aan de weezen van 's Gravenhage, bij het geopende graf van wijlen Ds. Dirk Molenaar. 13 Oct. 1865. Post 8o. 's Gravenhage, H.J. Gerretsen.ƒ 0,03.

Wijck, H.C. van derl, Onze koloniale staatkunde. Een beroep op het Nederlandsche volk. Gr. 8o. 's Gravenhage, Martinus Nijhoff..........ƒ 0.75.

Zeeyers, L.Th., Practische oefeningen in de kennis van de voornaamste regels der Nederlandsche taal, ten gebruike van leerlingen der tweede klasse eener lagere school. Kl. 8o. Amsterdam, Weytingh & Brave..........ƒ , .

Zimmermann, Dr. W.F.A., De mensch. De raadselen en wonderen zijner geestelijke en ligchamelijke natuur. Naar het Hoogd. door Dr. A.W. van Campen. 2 dln. Gr. 8o. (Met vele houtgrav. tusschen den tekst.) Rotterdam, H. Nijgh..ƒ 7,50.


Ter beoordeeling ontvangene boeken.


Bloemlezing uit de nagelaten werken van Theod. Parker, 2e afl.

Borssele, Wolferd van, Treurspel.

Buddingh, D., Nieuwe Wandelingen door de Bemwe.

Bijblad van de Economist, 4e afl. 1865.

Cornelia, De Dwaallichtjes.

Cremer, J.J., Frederik Hendrik Hendriks, de schilder van Wolfhezen.

Degenhardt, W., Vaderlandsche Geschiedenis.

Dickens, Charles, Onze Wederzijdsche Vriend, 3e deel.

Hartman, H.H., Neêrlands Taal.

Hasebroek, J.P., De Liefde in het Huwelijk.

Kops, Mr. J.L. de Bruijn, Beginselen van Staathuishoudkunde, 1e deel.

Krom, P., Beoefenend Rekenboek voor Meisjes ¼.

Lennep, Mr. J. van, Klassje Zevenster, 1e deel.

Möllhausens, B., Avonturen in en verhalen uit het verre Westen.

Mulock, Miss, Christina's Misslag.

Nederlandsche Boomgaard, 11e afl.

Oud en Nieuw op het gebied der prakt. genees- en heelkunde, 11 afl.

Peerlkamp, P. Hofman, S. Aurelii Propertii, Libri IV, Elegia XI.

Poll, Mr. W. van de, Geïllustreerde Almanak. 1866.

Praktisch Volksboek. 1866. No. 1.

Rijnhart, R.P., Alg. Woordenboek van het praktische leven, 13e afl.

Stemmen voor Waarheid en Godsdienst 1/6.

Swiers, J.J., De godsdienst van Jezus.

Tinarlo, Frans, Knutselwerk.

Vrieze, J.G., Leesboek over de Algemeene Geschiedenis, voor de hoogste klasse der lagere school.

Wildenhahn, Dr. A., Hans Sachs.

Worp, J., De Melodiën der Psalmen, benevens der Lof- en Bedezangen, vierstemmig gezet, 1e afl.







{==5==} {>>pagina-aanduiding<<}

Lijst van boeken en geschriften, van 15 dec.-15 jan. 1865/66 in Nederland verschenen.

DEZE LIJST WORDT IN ELK NOMMER VERVOLGD.


Aanwijzing der schilderijen, modellen, enz zich bevindende op het Raadhuis te Amsterdam. Post 8o. Amsterdam, ter Stadsdrukkerij........ƒ 0,30.

Afschaffing, De aanstaande, der doodstraf. Kl. 8o. Amsterdam, E.S. Witkamp.......................ƒ 0,10.

Agenda voor 1866. Post 8o. Zwolle, W.E.J. Tjeenk Willink. In linnen ƒ 0,60.

Album van ijzerwerken, metaalwerken, machineriën, enz. enz. enz., vervaardigd in de ijzergieterij, fabriek van stoom- en andere werktuigen, ‘de prins van Oranje,’ van de Wed. A. Sterkman & Zn. te 's Gravenhage. No. 1. Gr.fol. (60 gelith. platen.) Rotterdam, H. Nijgh. In half lederen band...........ƒ 10, -.

Almanak van de Nederlandsche vereeniging tot afschaffing van sterken drank. 9e jaargang. 1866. 4e duizend. Post 8o. (Met gelith. plaatje.) Amsterdam, H.W. Mooij. ƒ 0,10; 25 ex. ƒ 2, -; 100 ex..............ƒ 7,50.

Almanak voor de jeugd voor 1866. Onder redactie van A. Ising. Nieuwe serie. 1e jaargang. Post 8o. (Met 6 gekl. plaatjes.) Amsterdam, H.J. van Kesteren. ƒ 0,90; in linnen....................ƒ 1,25.

Almanak voor den Nederlandschen landman voor het jaar 1866. 19e jaar, door Dr. W.C.H. Staring. Post 8o. Zwolle, W.E J. Tjeenk Willink. In pergament. ƒ 0,50; in linnen. ƒ 0,75; in leer ƒ 1,25; in leêr verguld op sneê...ƒ 1,75.

Almanak Miniatuur, Cornelia. 1866. 12mo. (Met 12 staalgrav.) Utrecht, C. van der Post Jr.......................ƒ 0,50.

Almanak (Portefeuille) voor 1866. Kl. 8o. W.E.J. Tjeenk Willink...ƒ 0,05.

Almanak Nederlandsche residentie- en 's Gravenhaagsche stads-, voor het jaar 1866, 41e jaarg. Post 8o. 's Gravenhage, Gebr. Belinfante. In half linnen. ƒ 4, -.

Almanak voor Christelijke huisgezinnen in het jaar 1866, door A.M. Dijkveld. 2e jaarg. Kl. 8o. (Met gelith. portr.) 's Hertogenbosch, Henri Bogaerts..ƒ 0,25.

Almanak Geïllustreerde, onder redactie van Mr. W. van de Poll. Post 8o. Leiden, A.W. Sythoff......................ƒ 0,60.

Almanak Geïllustreerde, voor jongelieden door henzelf bewerkt onder redactie van P.J. Andriessen. 2e jaarg. Post 8o. (Met 4 gekl. pl. en houtgrav. tusschen den tekst.) Amsterdam, C.L. Brinkman. 1866...........ƒ 0,90.

Almanak voor Hollandsche blijgeestigen voor het jaar 1866. Nieuwe serie. 20ste jaarg. Kl. 8o. (Met 2 pl.) Schoonhoven, S.E. van Nooten. ƒ 0.60; in cart.......................ƒ 1,20.

Almanak, Bouwkundige, voor het jaar 1866. Door G.D. Scheffelaar. 17e jaarg. Post 8o. (Met uitsl. plaat.) Gorinchem, A. van der Mast. In linnen. ƒ 1, -.

Almanak, Nieuwe Noord-Hollandsche, voor het jaar 1866. 11e jaarg. Post 8o. Purmerende, L.G. Post. In linnen ƒ 0,60, in parkament......ƒ 0,50.

Amstel, J.J.A. Ploos van, Het profetische woord dat zeer vast is. Leerrede over 2 Petrus I:19-21. Gehouden in de Galileër kerk te Leeuwarden, den 30en Nov. 1864. Gr. 8o. Sneek, J. Campen...............ƒ 0,25.

Amstel, A. van den, Maarten van Rossum. Historisch-romantisch tafereel, uit het begin der zestiende eeuw. 2 deelen. Gr. 8o. (Met platen.) 's Gravenhage, J.M. van 't Haaff. 1866......................ƒ 6,50.


{==6==} {>>pagina-aanduiding<<}

Andreä, Dr. Victor, Levensvragen voor de Kerk van Christus. No. 1. Het kenmerk van een apostel van Jezus Christus, en de verhouding van den geloovige tegenover gewaande apostelen. Naar het Hoogd. door J.A. Schuurman, Johzn. Met een brief van J.H. Gunning Jr. aan J.A. Schuurman, Johzn. Gr. 8o. 's Gravenhage, M.J. Visser......,...............ƒ 0,25.

Anti-cultuurwet, De, van den Minister Fransen van de Putte. Gr. 8o. 's Gravenhage, H.C. Susan, CHz..................ƒ 0,40.

Backer Dirks, J.J., De Nederlandsche zeemagt, in hare verschillende tijdperken geschetst. Van de vroegste tijden tot aan den vrede van Munster. Gr. 8o. (VIII en 336 bl.) Rotterdam, H. Nijgh................ƒ 4, -.

Baumgarten, Dr. M., De geschiedenis van Jezus naar de behoeften van dezen tijd. Voorlezingen, uit het Hoogd. vertaald door H.V. Hogerzeil, met een woord van aanbeveling door D. Chantepie de la Saussaye. 1e afl. Gr. 8o. Rotterdam, E.H. Tassemeijer. Compleet in 5 à 6 afl..............ƒ 0,75.

Bedarschi, Abraham, ans Beziers. (XIII Jahrh.), Chotam Tochnis. (Hebraeische synonymik.) Nach der einziger Leydener Handschrift, mit Einleitung, Indieibus, Quellennachweis und verschiedenen Anmerkungen versehen von G.J. Polak. Gr. 8o. Amsterdam, I. Levisson, firma D. Proops Jz...........ƒ 4, -.

Beets, P., Zes nuts-voorlezingen over verschillende onderwerpen. 1e afl. Gr. 8o. Nieuwe Niedorp, J. Groot.................ƒ 0,30

Berlage, Dr. H.P., Oudejaarsavond, Post 8o. Amsterdam, H.W. Mooij. ƒ 0,30.

Beschouwingen omtrent sommige hoofdgrondslagen der voorgedragen wet op de vestiging der ondernemingen van landbouw en nijverheid in Neêrlands Indië door N.N. Gr. 8o. 's Gravenhage, A. van Hoogstraten & Zoon....ƒ 0,35.

Beschouwingen over den tegenwoordigen toestand der militaire geneeskundige dienst in Nederland. Gr. 8o, 's Gravenhage, P.J. Kraft.......ƒ 0,40.

Bethel. Christelijke stads- en dorpsalmanak, voor het jaar 1866, onder redactie van O.G. Heldring. 4e jaarg. Kl. 8o. Rotterdam, M. Wijt & Zonen. ƒ 0,40, 100 ex.........................ƒ 30.

Biervliet, Mélanie van, De wetenschap van het ware geluk. Naar het Fransch door Mej. G.E. Fölling. Gr. 8o. (Met 4 platen.) Rotterdam, G.W. van Belle.........................ƒ 1,90.

Boekeren, R. Koopmans van, Mensch en ezel. Eene vertelling. Post 8o. (Met 4 platen.) Schiedam, H.A.M. Roelants. In linnen............ƒ 1,90.

Boeser, A.L., Nieuw rekenboek voor de lagere scholen. 3e stukje. Kl. 8o. Weesp, G.G. Brugman.....................ƒ 0,15.

Boon, M., Twaalf liederen voor mannenkoor. Post 8o. Alkmaar, P. Kluitman. ƒ 0,40; 12 ex......................ƒ 4, -.

Borssele, Wolferd van, Treurspel. Post 8o. Amsterdam, C.M. van Gogh. ƒ 1, -.

Brink, Dr. R.C. Bakhuizen van den, Rede ter nagedachtenis van Mr. John Bake. Vermeerderd met toespraken van Mr. G. Groen van Prinsterer, Mr. J. Bake, Dr. J. Geel en Dr. R.C. Bakhuizen van den Brink. Gr. 8o. Amsterdam, C.C. van der Post......................ƒ 0,75.

Buren Schele, A.D. van, Maria Stuart. Historische roman. 1e dl. Gr. 8o. Amsterdam, Wed. D. Knnst. Pro 2 dln. compleet.............ƒ 5,40.

Buys, A. Antiek of modern? Twee brieven aan Ds. Blaauw en Dr. Meijboom, Gr. 8o. Utrecht, J.J.H. Kemmer..............ƒ 0,30.

Bijbel, De, prachtuitgave van al de kanonyke boeken van het oude en nieuwe testament. (Met 40 staalplaten van Nederlandsche graveurs). 1e afl. Gr. 4to Tiel, H.C.A. Campagne...................ƒ 0,70.

Bye-Koer, De, Frisk jierboekje for 1866. 21ste jiergong. Kl. 8o. Freantsjer, T. Telenga.......................ƒ 0,30.

Calcar, Mevr. van, De kleine papierwerkers. III. Het prikken. Kl. 4o. (Met 8 platen.) Amsterdam, K.H. Schadd..............ƒ 0,90.

Cartouche, Louis en zijne rooverbende. Een geschiedkundig romantisch tafereel. (Naar het Hoogd.) (le afdeeling.) 2 dln. Gr. 8o. (Met titelvignet.) Amsterdam, B. Eisendrath. 1866....................ƒ 5, -.

Casper's, J.L., Practisch handboek der geregtelijke geneeskunde, verkort bewerkt naar de 4e Hoogd. uitgave door C.J. van der Burcht van Lichtenbergh. Post 8o. Tiel, H.C. A Campagne. 1866...............ƒ 4,20.

Chantepie de la Saussaye, D., Brief aan Mr. G. Groen van Prinsterer, ten geleide van eene tweede uitgave van ‘De nood der kerk,’ ‘Brief aan het gezelschap Ernst en Vrede,’ Post 8o. Rotterdam, E.H. Tassemeijer........ƒ 1, -.


{==7==} {>>pagina-aanduiding<<}

Chevalier, H. Emile, Het Huronmeisje. Naar het Fransch. 2 deelen. Gr. 8o. (Met titelvignet.) Amsterdam, Wed. D. Kunst............ƒ 5, -.

Cock, H. de, Kort overzicht van de geschiedenis der chr. afg. ger. kerk tot op den tegenwoordigen tijd. Kl. 8o. Kampen, S. van Velzen Jr. ƒ 0,20; 35 ex ƒ 4, -; 50 ex.........................ƒ 7,50.

Cramer, A.M., Weest toch onpartijdig! Beschouwing en beoordeeling van verschillende onlangs uitgekomene vlugschriften. Gr. 8o. Middelburg, van Benthem & Jutting........................ƒ 0,30.

Crump, William Hanby, English, as it is spoken; being a series of familiar dialogues on various subjects. Post 8o. Leiden, van den Heuvell en van Santen..ƒ 1, -.

Dagboek, Bijbelsch, of godsdienstige overdenkingen ter bevordering van evangeliekennis en godsvrucht. Naar aanleiding van de dagteksten, voorkomende in den Bijbelschen almanak van 1866, door Dr. B. Rienstra 1e afl. Gr. 8o. (Met titelvignet.) Leiden, D. Noothoven van Goor. Kompleet......ƒ 3,65.

Dickens, Charles, Onze wederzijdsche vriend. Naar het Eng. door Mevrouw van Westrheene. 3e deel. Gr. 8o. (Met gelith. plaat.) Sneek, van Druten & Bleeker. 1866......................ƒ 3,90.

Doedes, Dr. J.I., ‘Oud en nieuw!’ De leus der christelijk-orthodoxe theologie. Inlichtend en teregtwijzend schrijven na Mr. C.W. Opzoomer's uitval en beschuldiging in zijn ‘oud of nieuw?’ Gr. 8o. Utrecht, Kemink & Zoon...ƒ 0,60.

Dorper, B. de, Een uurtje in een Amsterdamsch koffiehuis. Blijspel voor rederijkers in één bedrijf. Post 8o. Nieuwe Niedorp, J. Groot.........ƒ 0,40.

Dupanloup, Mgr., en Graaf de Montalembert, De Generaal Léon Christophe de la Moricière. Verrijkt met den troostbrief van Z.H. Paus Pius IX, aan Mevr. de Wed. de la Moricière. (Uit het Fransch.) Post 8o. Amsterdam, C.L. van Langenhuysen.......................ƒ 0,40.

Dwaallichtjes, De, eene vertelling in den trant van Andersen. Naar de 8ste Hoogd. uitgave door Cornelia. Met eene inleiding van D. Buddingh. Post 8o. Arnhem, J. van Egmond Jr. 1866..............ƒ 1, -.

Eigeman, J.J., Blijven bij het geleerde. Afscheidsleerrede over 2 Thim. 3, vers 14, gehouden te Hengelo. 8o. Hengelo, H.W. Künen.........ƒ 0,20.

Engelbregt, Dr., lets over Mirabeau, voornamelijk betreffende zijne gevangenneming te Amsterdam. Gr. 8o. Middelburg, van Benthem & Jutting......ƒ 1,20.

Faber, F.W., Alles voor Jezus of gemakkelijke wegen tot de goddelijke liefde. Naar het Engelsch door een R.K. Priester. Kl. 8o. (Met titelvignet). 's Hertogenbosch, Henri Bogaerts...................ƒ 0,75.

Fergusson, A., 's Levens kronkelwegen, en wat ik daarop aantrof. Verhalen uit het werkelijk leven. Met eene voorrede door C.H. Spurgeon. Uit het Engelsch door Ga. Jaspers. Post 8o. (Met plaat.) Amsterdam, H. Höveker...ƒ 1,50.

Freytag, Gustav, Het verloren handschrift. Uit het Hoogd. 1e afl. Gr. 8o. Amsterdam, Wed. D. Kunst. Prijs per afl.................ƒ 0,30.

Gedachten, Vrijmoedige, over het aan de Tweede Kamer der Staten-Generaal aangeboden wets-ontwerp: tot vaststelling der gronden, waarop ondernemingen van landbouw en nijverheid in Neêrlandsch-Indië kunnen worden verkregen. Gr. 8o. Kampen, K. van Hulst..................ƒ 1, -.

Geer, Dr. L. de, Twaalf tafcreelen uit het leven van David. Uitgegeven ten voordeele der Normaalschool te Nijmegen. Post 8o. Zwolle, J.P. van Dijk. 1866. ƒ 1,50.

Gerdes, E., Jan van Diemen. Een verhaal uit den tijd van de oorlogen tusschen de Hollandsche republiek en Engeland. 1665-1672. Post 8o. (Met 4 platen.) Gorinchem, C. Schook. In linnen...............ƒ 1,65

Gerdes, E., De geschiedenis van den armen Hans. Uit den vreemde. 12mo. Amsterdam, H. Höveker. ƒ 0,20; 25 ex..............ƒ 4, -.

Gezwegen. 1812-1832. In 4 bedrijven, voor rederijkers, door den schrijver van ‘'t Is een boer niet wijs te maken’ enz. Post 8o. Gorinehem, J. Noorduyn & Zoon. 1866......................ƒ 0,75.

Gispen, W.H., Volharden in de leer. Hervormings-preêk. Gr. 8o. Kampen, G.Ph. Zalsman........................ƒ 0,20.

Goffine, P. Leonard, Volledig handboek om de zon- en feestdagen van het geheele jaar te heiligen. Uit het Hoogd. door een R.K. Priester. 1e afl. Post 8o. Roermond, J.J. Romen....................ƒ 0,60.

Goszner's, M., Gulden spreuken voor elken dag des jaars. Den christenen in Nederland aangeboden door B.J. Adriani. 64o. Amsterdam, H. Höveker, ƒ 0,15; geb. in étui........................ƒ 0,40.


{==8==} {>>pagina-aanduiding<<}

Gravemeijer, H.E., Afscheid van Midwolda. Preek uit 1 Joh. 2:28, gedaan den 25. Junij 1865. Gr. 8o. Winschoten, P. Huisingh.........ƒ 0,20.

Gravemeijer, H.E., Gereformeerde geloofsleer. Katechetisch onderwijs met aanteekeningen. Post 8o. Dezelfde.................ƒ 0,30.

Groen van Prinsterer, Mr., Parlementaire studiën en schetsen. IV. Post 8o. 's Gravenhage, Gebr. van Cleef.................ƒ 0,30.

Groen van Prinsterer, Mr., Parlementaire studiën en schetsen. III. Post 8o. 's Gravenhage, Gebr. van Cleef...................ƒ 0,25.

Guizot, De liefde in het huwelijk. Naar het Fransch, met een inleidend woord van J.P. Hasebroek. Post 8o. Amsterdam, G.L. Funke. 1866......ƒ 0,90.

Handboek der algemeene en bijzondere heelkunde. Uit het Hoogd. door E. Hanlo. 1e deel, 1e afl. Roy. 8o. Schiedam, H.A.M. Roelants. Bij inteekening ƒ 1,62; buiten inteekening. Compleet in 20 afl.............ƒ 1,80.

Hartman Jzn., H.G., De broederschap des gemeenen levens, in biographien geschetst. Met eene voorrede van Alb. van Toorenenbergen. 1e afl. Gr. 8o. Zutphen, W.J. Thieme & Co. Compleet in 4 à 5 afl.............ƒ 0,75.

Herfstbladen door A.V.H. Gr. 4o. (12 gelith. platen en titelvignet.) Amsterdam, Gebr. van Es......................ƒ 1, -.

Herwerden, J.D. van, Het tweede wets-ontwerp tot regeling van ondernemingen van landbouw en nijverheid in Nederlandsch-Indië, in zijne strekking en werking beoordeeld. Gr. 8o. 's Gravenhage, H.C. Susan CHzn........ƒ 1, -.

Heije, J.P., Asschepoester. Een sprookje uit de onde doos. Met Hoogd. vertaling door Mevr. Henriette Heinze-Berg. Ets-photogrammen door Hein J. Burgers: photo-lithographie van A. Kroon, volgens de vinding van Mr. E.J. Asser. Kl. 4o. Amsterdam, J.H. & G. van Heteren. In linnen.........ƒ 4,90.

Hoogendam, J., Oranje en Nederland. Levensschetsen der vorsten uit het huis van Oranje-Nassau, in verband met de geschiedenis des vaderlands; bestemd voor christelijke scholen en huisgezinnen. Kl. 8o. Mathenesse, J. Vons. ƒ 0,35; met plaatje........................ƒ 0,45.

In huis en buiten. Leesboekje met prentjes voor de laagste klasse. 3 stukjes. Kl. 8o. (Met houtgrav.) Roermond, J.J. Romen............ƒ 0,12.

Ising, A., Nederlandsch prentenboek. fol. (Met houtgr.) Amsterdam, Gebr. van Es. ƒ 0,75.

Joffers, H., De kinderdoop, met zijn grond en vrucht. Gr. 8o. Kampen, S. van Velzen Jr........................ƒ 0,30.

Jonge, W.A.C. de, Administratie en justitie. Staatsregtelijke proeve. Gr. 8o. 's Gravenhage, Gebroeders Belinfante........,,...ƒ 1,50.

Joosten & Co., J.A., Een woord over koffij. Gr. 8o. Amsterdam J.H. Scheltema. ƒ 0,20.

Jorissen Mzn., W.J., Onze biduren voor de zending. Toespraak gehouden in de Bedestond van de Utrechtsche zendingsvereeniging den 25sten November 1865. Gr. 8o. Utrecht, Kemink & Zoon...............ƒ 0,20.

Keyser, J.P. de, De kerk leidsvrouw tot humaniteit. Een tijdvraag, beantwoord in drie leerredenen. Post 8o. Arnhem, D.A. Thieme.........ƒ 0,50.

Kluizenaar, De, een verhaal uit den dertigjarigen oorlog. Post 8o. Gorinehem, C. Schook.......................ƒ 0,95.

Koop een china's appel, Mijnheer? of hoe Jacob Woudstee tot zijne bestemming kwam. (Naar het Fransch) door H.N. van Til. Post 8o. (Met gekl. plaatjes.) Amsterdam, H. Höveker. ƒ 0,75; in linnen...........ƒ 1, -.

Kouwens, A.C., Adres aan de Tweede Kamer der Staten-Generaal, behelzende bedenkingen tegen het ontwerp van wet tot regeling der schutterijen. Gr. 8o. 's Gravenhage, Erven Doorman...............ƒ 0,20.

Laurillard, Dr. E., Twaalf leerredenen. No. 3. Psalm CXXXIX; 14a. Ons wonderbaar maaksel. Gr. 8o. Amsterdam, D.B. Centen. Pro compleet...ƒ 2,50.

Lautenschlager, Otmarus, Volledige verzameling van verhalen voor de christelijke jeugd en het christelijk volk. Uit het Hoogd. door een R.K. Pr. Met eene voorrede van J.H. Wensing. 20e deeltje. Mathilde. Uit het leven van een vroom kind. Post 8o. (Met staalgrav.) 's Hertogenbosch, Henri Bogaerts......ƒ 0,50.

Lawrence, G.A., Wat vrienden vermogen. Een verhaal. Uit het Engelsch. Gr. 8o. (Met plaat.) Culemborg, A.J. Blom.............ƒ 3, -.

Leeuwen, J. van, Toespraak tot de Remonstrantsche gemeente te Berkel, gehouden op 1 Oct. 1865, ten besluite zijner evangeliebediening in haar midden. Gr. 8o. Amsterdam, Ipenbuur & van Seldam.............ƒ 0,30.

Lennep, Mr. J. van, De lotgevallen van Klaasje Zevenster. 1e deel. Gr. 8o. 's Gravenhage, Leiden, Arnhem, Martinus Nijhoff, A.W. Sythoff, D.A. Thieme. ƒ 3,40.


{==9==} {>>pagina-aanduiding<<}

Lichtbode, De, Bijdragen op godsdienstig gebied, bijeenverzameld en wekelijks uitgegeven door J.P. Heukelom. Roy. 8o. Amsterdam, Jan Leendertz. Per jaarg.......................ƒ 3, -.

Liefde, J. de, De jongen Samaritaansche en de jongen in het veldleger. Twee verhalen. Kl. 8o. (Met gekl. plaatje.) Amsterdam, H. Höveker. Arnhem, J.W. Swaan.........................ƒ 0,15.

Liefde, J. de, De Savoijaard en de aartsbisschop en de bijbelcolporteur onder de roovers. Twee verhalen. Kl. 8o. (Met plaat.) Dezelfde.......ƒ 0,15.

Liefde, J. de, De jeugdige plantenkundige en de zangeres. Twee verhalen. Kl. 8o. (Met gekl. plaatje.) Dezelfde..............,..ƒ 0,20.

Liefde, J. de, De rots der moeder en de drie jongens. Twee verhalen. Kl. 8o. (Met gekl. plaatje.) Dezelfde...................ƒ 0,20.

Liefde, J. de, De bedelknaap, klein en toch groot en de kleine Martijn. Drie verhalen. Kl. 8o. (Met gekl. plaatje.) Dezelfde...........ƒ 0,20.

Liefde, J. de, Een corrector. Een verhaal. Kl. 8o. (Met gekl. pl.) Dezelfde. ƒ 0,35.

Liefde, J. de, De zwarte ziel en de blanke huid. Kl. 8o. (Met gekleurd plaatje.) Dezelfde........................ƒ 0,40.

Liefde, J. de, De jonge scheepstimmerman. Een verhaal Kl. 8o. (Met gekl. plaatje.) Dezelfde........................ƒ 0,40.

Luctor et emergo. Open brief aan den Heer Hammacher op zijn schrijven in No. 40 en 41 van het Sluisch weekblad 1865. Gr. 8o. Oostburg, A.J. Bronswijk. ƒ 0,10.

Lijsten van geneesmiddelen voorgeschreven in art. 7 en 30 der wet, regelende de uitoefening der artsenijbereidkunde. Post 8o. Tiel, H.C.A. Campagne. ƒ 0,30.

Lijsten van geneesmiddelen en van vergiften, bedoeld in het vierde lid van art. 9 der wet regelende de uitoefening der geneeskunst. Gr. 8o. Groningen, Gebroeders Hoitsema........................ƒ 0,25.

Magdalena. Evangelisch jaarboekje; uitgegeven ten voordeele van het Asyl Steenbeek onder redactie van M. Cohen Stuart. 14e jaarg. Post 8o. (Met 2 staalgravuren en titelvignet.) Amsterdam, W.H. Kirberger. In linnen verguld op sneê.........................ƒ 2,90.

Manhattan, Marion, Beelden uit het leven te New-York. Naar het Engelsch. 2 deelen. Post 8o. (Met platen.) Leiden 'firma van den Heuvell & van Santen. 1866.........................ƒ 3,80.

Memorandum-boek, Dagelijksch, benevens almanak, wissel-, aanteekening- en dagboek. 4o. Amsterdam, Gebr. van Es. In carton.........ƒ 1, -.

Meulevelt, W.G., Handboekje der spelling en spraakkunst voor de leerlingen der lagere scholen. Kl. 8o. Amsterdam, W.H. Zeelt.........ƒ 0,12.

Montalembert, de, De Generaal de la Moricière en lijkrede uitgesproken op den generaal de la Moricière door Mgr. Dupanloup. Vertaald door Louis Philippona. Roy. 8o. Haarlem, A.B. van den Heuvel...........ƒ 0,50.

Mulock, Miss, Christina's misslag. Uit het Engelsch. Post 8o. (Met plaat.) Haarlem, Erven F. Bohn. 1866...................ƒ 2,25.

Nahuys, Maurin, De l'établissement d'une monnaie universelle. Gr. 8o. Utrecht, Kemink et fils......................ƒ 0,30.

Nicoud et Hakkert, Choix de morceanx en prose et en vers, à l'usage des classes supérieures. Post 8o. Zwolle, les héritiers J.J. Tijl........ƒ 1, -.

Oginsky, Graaf, De schim van Polen of de treurtooneelen in Warschau. Een roman uit het Hoegd. door S.J. van den Bergh. 4 doelen. Gr. 8o. (Met platen.) Amsterdam, Gebr. Binger..................ƒ 14,14.

Oliphant, Laurence, Reis door China en Japan. Bijdragen tot de kennis van den aard, de zeden, gewoonten en gebruiken dezer landen. (Uit het Eng.) vertaald door Mr. J. van der Leeuw. 2 deelen. Gr. 8o. (Met gekl. platen en 3 kaarten.) Amsterdam, K.H. Schadd..................ƒ 3, -.

Panthéon, Klassiek, letterkundig, No. 9, 25, 79, 80. Korenbloemen van Const. Huygens. Met inleiding en aanteekeningen van Dr. J. van Vloten. 1e-4e deel. 12mo. Schiedam, H.A.M. Roelants. Per No...........ƒ 0,30.

Parijs, Het nieuwe, kunstschatten, gedenkteekenen, merkwaardigheden en typen der wereldstad. Naar de nieuwste bronnen bewerkt door Johan Gram. Roy. 8o. (Met 16 staalgravuren.) Leiden, D. Noothoven van Goor. In linnen, verguld op sneê........................ƒ 7,70.

Parijs, Het moderne, typen en tafereelen. Naar de nieuwste bronnen bewerkt door Johan Gram. Roy. 8o. (Met 12 staalgravuren.) Dezelfde. In linnen, verguld op sneê........................ƒ 6,60.


{==10==} {>>pagina-aanduiding<<}

Philpot, J.C., Tiende zestal leerredenen. Uit het Engelsch vertaald door J. Nieuwland. No. 3 en 4. Gr. 8o. Sneek, J. Campen. Per No........ƒ 0,08.

Pické, Mr. C.J., Schets der algemeene geschiedenis: een leiddraad voornamelijk voor hen, die acten voor 't lager onderwijs wenschen te bekomen. 1e gedeelte. Oude en middeneeuwsche geschiedenis. Post 8o. (Met 10 kaartjes.) Schoonhoven, S.E. van Nooten...,...................ƒ 1,60.

Polak, Mr. A., Historisch-juridisch onderzoek naar den aard van het cognoscement. Gr. 8o. Amsterdam, Gebr. Binger...............ƒ , .

Renssen, Dr. W.J.A., Woordenboekje der Nederlandsche taal, ingericht volgens. de spelling van het Nederlandsch woordenboek, met regels voor de geslachten en de spelling. Post 8o. Groningen, H. Geertsema Jr.........ƒ 1, -.

Réville, Dr. A., Een tiental leerredenen. (Uit het Fransch.) No. 8 van Neêrlands Kansel, preekbundels. Post 8o. Arnhem, D.A. Thieme......ƒ 1,50.

Reynoso, Don Alvaro, Verhandeling over de cultuur van suikerriet, met eene voorrede van graaf de Pozos-Dulces. Uit het Spaansch vertaald door Servaas de Bruin, en voor het wetenschappelijke en praktische nagezien door Dr. J.E. de Vrij en J. Millard. Gr. 8o. Rotterdam, H. Nijgh. In linnen........ƒ 6,60.

Roorda van Eysinga, S.E.W.. Trekt Nederland batige saldoos ten koste van Java? Tweede adres aan de Tweede Kamer. Een getuigenis a décharge. Kl. 8o. Amsterdam, J.C. Schlömann.................ƒ 0,20.

Sandwijk, G. van, Groote mannen van Nederland. Vertellingen voor de Nederlandsche jeugd uit het leven van Floriszoon, H. Boerhave, H. de Groot, J. Cats en H.C. Poot. Op nieuw bewerkt door P.J. Andriessen. Post 8o. (Met 4 platen.) Leiden, D. Noothoven van Goor..................ƒ 0,50.

Schat, Kleine geestelijke, of verklaringen over de Scapulieren, Rozenkranzen en verschillende voorwerpen van devotie, met de aflaten en andere gunsten welke er aan verbonden zijn. Door een pater redemptorist. 12mo. 's Hertogenbosch, Henri Bogaerts........................ƒ 0,10.

Schiller. Tafereelen uit Schillers Willem Tell, voor rederijkers overgezet en gerangschikt door W.A. Elberts. Post 8o. Zwolle, Erven J.J. Tijl...ƒ 0,60.

Schwartz, Marie Sophie, Goud en naam. Roman. (Uit het Hoogd.) 2 deelen. Gr. 8o. (Met vignet.) Zutphen, W.J. Thieme & Co...........ƒ 6, -.

Simons, G.J., Herinneringen uit vroegere dagen. Post 8o. Oosterwolde, G.S. de Tempe........................ƒ 0,60.

Spoorweg-delirium (door Flavius). Gr. 8o. (Amsterdam, Wed. J. Ellerman.)..,.....................ƒ , .

Staatkunde, Koloniale, door een Oost-Indisch oud-hoofdambtenaar; naar aanleiding van een gelijk schrift, waarin een beroep op het Nederlandsche volk wordt gedaan. Gr. 8o. Aruhem, W.H. Stenfert Kroese.........ƒ 0,30.

Staatsalmanak voor het Koningrijk der Nederlanden. 1866. Met magtiging van de Regering uit officiële opgaven zamengesteld (door W. Six en A.W. Philipse). Gr. 8o. 's Gravenhage, Martinus Nijhoff; Utrecht, J.G. Broese....ƒ 4, -.

Staatsregeling, Geneeskundige, besluiten betreffende de geneesmiddelen bedoeld in art. 9, al. 4 der wet, regelende de uitoefening der geneeskunst, de vergiften en de minima voor den alg. handel. Gr. 8o. Arnhem, J. van Egmond Jr.......................ƒ 0,40.

Stamkart, Dr. J.A., De tachtigjarige oorlog met Spanje. 1568-1648. 1e deel. Gr. 8o. (Met 4 uitsl. platen.) Amsterdam, D. Allart. Compleet in 4 deelen..ƒ 2, -.

Staring, W.C.H., Verklaring van de schoolkaart voor de natuurkunde en de volksvlijt in Nederland. 1e afl. Gr. 8o. Haarlem, A.C. Kruseman...ƒ 0,65.

Station, Het centraal, in het open havenfront nog eens van eene andere zijde beschouwd, door een nieuweling. Gr. 8o. Amsterdam, Loman & Verster........................ƒ 0,25.

Stephens, A.S., Mahaska, of de wraak eener Indiaansche. Historische tafereelen uit de wouden van Canada; vrij vertaald naar het Amerikaansch. 1e deel. Post 8o. Arnhem, J. van Egmond Jr. 1866..............ƒ 1,20.

Stieltjes, T.J., Iets over onderwaterzettingen en meer bepaaldelijk over die der Grebbe-linie. Gr. 8o. 's Gravenhage, Erven Doorman........ƒ 0,50.

Suringar, G.T.N., Jancko Douwama uwt syn finsenis to Vilvoarden oan syn wijf. Nei it Hollansk trog W. de Jong, Jacobsz. (Met een voorberigt van J.G. van Blom.) Post 8o. Ljouwerd, G.T.N. Suringar..........ƒ 0,40.

Swiers, J.J., De godsdienst van Jezus. (Eene schets.) Post 8o. Meppel, H. ten Brink.........................ƒ 0,10.


{==11==} {>>pagina-aanduiding<<}

Tractaatjes voor de jeugd. No. 1. Kl. 8o. Rotterdam, E.H. Tassemeijer. ƒ 0,01½ 25 ex. ƒ 0,30; 50 ex. ƒ 0.55; 100 ex. ƒ 0,90; 1000 ex.......ƒ 7.50.

Trekking der obligatie-loterijen. 1866. No. 28. Gr. fol. Amsterdam, Weijting & Brave........................ƒ 0,40.

Tuininga, F.J., Kaa, Kee en Koo, of eerste leesboekje voor de jeugd. Kl. 8o. Heereveen, F. Hessel..................ƒ 0,05.

Tuininga, F.J., Kees en Koos, of tweede leesboekje voor de jeugd. Kl. 8o. Dezelfde........................ƒ 0,05.

Tuininga, F.J., Klaas en Kris, of derde leesboekje voor de jeugd. Kl. 8o. Dezelfde........................ƒ 0,07½.

Tuininga, F.J., Betje en Koosje, of vierde leesboekje voor de jeugd. Kl. 8o. Dezelfde........................ƒ 0,07½.

Tuininga, F.J., Hendrik en Anna, of vijfde leesboekje voor de jeugd. Kl. 8o. Dezelfde........................ƒ 0,10.

Tuininga, F.J., Frederik en Willem, of zesde leesboekje voor de jeugd. Kl. 8o. Dezelfde........................ƒ 0,10.

Uilenspiegel, Tijl, Kl. 4to. (Met gekleurde platen en verzen.) Amsterdam, G. Theod. Bom. In carton.....................ƒ 1,80.

Veenendaal, Jzn., E.J., Alle dingen nieuw. Een verhaal uit het Engelsch, naverteld. Kl. 8o. Arnhem, J.W. en C.F. Swaan. ƒ 0,15; 25 ex. à.....ƒ -, 10.

Ventje, Het aardig oud, met zijn hop-sa-sa. Roy. 8o. (8 gekl. platen met bijschrift.) 's Gravenhage, Gebr. Belinfante...............ƒ 1,30.

Vereeniging voor christelijk-nationaal schoolonderwijs. Leiddraad en eerste bouwstoffen voor eene boekenlijst, door M.D. van Otterloo, H.J. van Lummel, J.P. Schaberg en H.A. Gerritzen. Gr. 8o. Utrecht, Kemink & Zoon....ƒ 0,75.

Verenet, George, Causeries enfantines, à l'usage de la conversation Française. Ouvrage rédigé en faveur des élèves Hollandais. Post 8o. Utrecht, C. van der Post Jr. 1866......................ƒ 0,90.

Vestinglitteratuur. Gr. 8o. 's Gravenhage, Erven Doorman....ƒ 0,25.

Vloten, Dr. J. van, Levensbode II. Tijdschrift op onbepaalde tijden. Post 8o. Zutphen, W.J. Thieme & Comp...............ƒ 1,50.

Volksalmanak voor Nederlandsche Katholieken, in O.H. jaar 1866, door Jos. Alb. Alberdingk Thijm, 12mo. (Met portr. en plaat.) Amsterdam, C.L. van Langenhuysen.......................ƒ 0,50.

Volksalmanak Geldersche, voor 1866. Redacteur Gerard Keller. Post 8o. (Met 3 staalgravuren en 1 lithogr.) Arnhem, D.A. Thieme. 1866. ƒ 1,25; in linnen........................ƒ 1,90.

Vriese, J.G., Leesboek over de algemeene geschiedenis, voor de hoogste klasse der lagere school. Zwolle, Erven J.J. Tijl. 1864.........ƒ 0,30.

Wildenhahn, Dr. August, Hans Sachs. Een familie-verhaal naverteld. Naar het Hoogd. door W.D. Statius Muller. Post 8o. (Met titelvignet.) Rotterdam, W.L. Stoeller. ƒ 1,80; in linnen.................ƒ 2,20.

Witkamp, P.H., Wandelingen op de tentoonstelling van tuinbouw, gehouden te Amsterdam, 7-12 April 1865, in het paleis voor volksvlijt. Met 12 platen naar de natuur geteekend door W. Hekking Jr. en J.C. Greive Jr. Gr. 8o. Amsterdam, Gebr. van Es......................ƒ 1,20.

Woord, Een, aan het Amsterdamsche Handelsblad. Gr. 8o. Rotterdam, M. Wijt & Zonen........................ƒ 0,25.

Woorden uit den bijbel, voor elken dag van het jaar 1866. 26e jaarg. Met bijschrift door M.A. Amshoff. 64o. Groningen, R.J. Schierbeek. ƒ 0,25; in zwart of paarsch linnen. ƒ 0,40; in rood of blaauw linnen verg. op sneê...ƒ 0,70.

Worp, J., De melodiën der Psalmen benevens de lof- en bedezangen, bij de Nederlandsche Hervormde gemeente in gebruik, vierstemmig gezet met voor- en tusschenspelen voor orgel, met of zonder pedaal, piano of gemengd koor. 1e afl. Langw. 4o. Groningen, J.B. Wolters................ƒ 0,90.

Wijck, Jhr. Mr. H.C. van der, Onze koloniale staatkunde. Vervolg. Vel 1-3. Gr. 8o. 's Gravenhage, Martinus Nijhoff.............ƒ 0,50.

Wijfje, Het olijk oud, met haar tra-la-la-la. Roy. 8o. (8 gekl. platen met bijschrift.) 's Gravenhage, Gebr. Belinfante................ƒ 1,30.

Zwart, A.C. de, Twee ellendigen op kersfeest. Voor groote en kleine kinderen. Kl. 8o. Groningen, R.J. Schierbeek. ƒ 0,12½; 25 ex........ƒ 2,50.

Zijnen, Dr. Sibmacher, Stemmen voor waarheid en godsdienst. No. 6. Kl. 8o. Middelburg, van Benthem & Jutting...............ƒ 0,02½.



{==12==} {>>pagina-aanduiding<<}

Ter beoordeeling ontvangene boeken.


Abt***, De Jezuit. 2 deelen.

Ainsworth. (W. Harrison.) Geld en Crediet. 2 deelen.

Ben-Onie, door L. de Leeuw. Afl. 6 en 7.

Bernstein, A., Het Leven der Planten, Dieren en Menschen.

Beijschlag, W., De Opstanding van Christus.

Braddon, M.E., Een ruwe diamant. 2 deelen.

Brug, S.L., Natuurkundige Leesboekjes. II. de Zee.

Brug, S.L., Idem III. De scheikunde der Jaargetijden. Lente en Zomer.

Brug, S.L., Idem IV. Idem. Herfst en Winter.

Campen, Dr. A.W. van, Kijkjes in het leven van een Dorpspredikant.

Clumper, Dr., en Schaefer, Eerste Oefeningen in de Hoogduitsche taal.

Cosijn, Dr. P.J., Cacograhpie, ten gebruike bij het Middelbaar Onderwijs.

Dapperen, D. van, Handleiding voor Onderwijzers, voor de Vormleer. 2 stukken.

Dekker, D., De Gemeenteraad van Wielewaal. Blijspel.

Dekker, D., 26 April 1865, een namiddag op en naast het Bureau van den Rijks-Telegraaf eener Prov. Stad. Schets voor Rederijkers.

De Economist, December.

Eenige resultaten van Prof. Muurling, getoetst door Dr. A.W. Bronsveld.

Guldens-editie: Poëzie. (No. 2.)

Hissink, L.H., Deuxième livre de Lecture et de Traduction.

Jongh, Alb. de, Pindari Carmina Olympia.

Keijser, De, de Kerk, leidsvrouw tot humaniteit.

Koetsveld, C.E. van, Toespraken. II, 10.

Lans, Symposionomie, Tafelwet voor de Akademische jeugd.

Lennep, Mr. J. van, Klaasje Zevenster, II.

Maronier, J.H., Bibliotheek van moderne Theologie, VII, 4, 5.

Mühlbach, L., De Groote Keurvorst en Zijn Tijd. III. 1.

Nederl. Tijdschrift voor de praktische beoefening van de Fransche, de Engelsche en de Hoogduitsche taal en letterkunde, VIII, No. 4.

Nieuwe Friesche Volks-almanak.

Oudemans, Dr. C.A.J.A., Neêrlands Plantentuin, 1866, I.

Prinsterer, Mr. G. Groen van, Handboek der Geschiedenis van het Vaderland, 4.

Rau, Heribert, Populaire Natuurkunde in gesprekken. 5. Chemie.

Réville, Dr. A., Een Tiental Leerredenen. No. 8 van Neêrlands Kansel.

Rijnhart, R.P., Alg. Woordenb. van het Praktische Leven, 14e afl.

Scheltema, C.S. Adama van, Wat goeds ik in den vreemde zag. 2e deel.

Sonstral en van Lummel, Jaarboeken van het Godsbestuur. afl. 5-7.

Taschenbuch für fahrende Liedertäfler.

Utrechtsche Volks-almanak.

Verslagen en Mededeelingen der Kon. Akademie. Afd. Letterkunde IX, iii.

Westerman, W. Marten. Bato, 1865, 12; 1866, 1.

Wiskemann, Dr. H., Die Selaverei.

Witkamp, P.H., Gedenkboek van Neêrlands vijftigjarig grondwettig Volksbestaan.

Zijnen, Dr. F.P.J. Sibmacher, De bezoldigde hoogleeraar en de bezoldigde predikant, beide evenzeer geroepen tot vrijheid en eerlijkheid.







{==13==} {>>pagina-aanduiding<<}

Lijst van boeken en geschriften, van 15 jan.-15 febr. 1866 in Nederland verschenen.

DEZE LIJST WORDT IN ELK NOMMER VERVOLGD.

Aimard, Gustave, De graaf de Lhorailles. Naar het Fransch door L.C. Cnopius. Gr. 8o. (Met titelplaat). Leiden, van den Heuvell & van Santen....ƒ 3,25.

Alliantie, Evangelische, berichten en mededeelingen. No. 1-3. Gr. 8o. Rotterdam, Verbruggen & van Duym. Per nummer..........ƒ 0,05.

Almanak, Amsterdamsche, voor het jaar 1866, meerendeels uit officiële bronnen zamengesteld. 8e jaar. Smal 8o. Amsterdam, Gebr. Koster......ƒ 0,30.

Almanak Dubbeltjes, voor het jaar 1866. Met bijdragen van vaderlandsche dichters en letterkundigen. Kl. 8o. (Met houtgrav.) Amsterdam, D. Allart..ƒ 0,10.

Almanak van het Leidsche studentencorps, voor het jaar 1866. 52e jaarg. Post 8o. (Met groote plaat, gegrav. portr. van Prof. van Boneval Faure en titelvignet.) Leiden, P. Engels en de Breuk & Smits. In linnen........ƒ 2,80.

Almanak Utrechtsche, provinciale en stads, voor het jaar 1866. Post 8o. Utrecht, (J.G. van Terveen & Zoon en J. de Kruijff.)..........ƒ 1,40.

Aloysius. Verzameling van alle schriften van den engelachtigen jongeling, den H. Aloysins Gonzaga, voor het eerst door den druk verspreid in het jaar 1862. Uit het Italiaansch en Latijn door een R.C. Priester. Kl. 8o. 's Bosch, G. Mosmans. (1865.)....................ƒ 0,40.

Benedix, Roderich, Een vrouw die den baas speelt. Blijspel in 2 bedrijven. Naar het Hoogd. Voor rederijkers, enz. door Ferdinand. Post 8o. Gorinchem, G.C. van der Mast......................ƒ 0,60.

Beyschlag, Willibald, De opstanding van Christus en hare jongste bestrijding door Strausz. (Uit het Hoogd.) door F.J.P. Moquette, met eene aanbeveling van W.H. Krijt. Post 8o. Groningen, P. Noordhoff.........ƒ 0,75.

Bopp, Eerste onderrigt in de natuurleer. Naar het Hoogd. bewerkt door P.D. Scheffelaar. Volksuitgave. Post 8o. Gorinchem, G.C. van der Mast. ƒ 0,50.

Bos, G., Geschenk voor kinderen die trouw de zondagschool bezoeken. Kl. 8o. Sneek, J. Campen. ƒ 0,12 ½; 25 ex..............ƒ 2 50.

Braat's geïllustreerde familie-bibliotheek, onder redactie van Servaas de Bruin, met oorspronkelijke staalgravures van Ed. Taurel. 1e afl. Post 8o. (Met 6 staalgrav.) Dordrecht, P.K. Braat. 1866. Per jaarg. (4 deelen)........ƒ 5, -.

Bronsveld, Dr. A.W., Eenige resultaten van Prof. Muurling getoetst. Post 8o. Rotterdam, E.H. Tassemeijer............,....ƒ 0,25.

Bruin, Servaas de, List van vrouwen. Oorspronkelijk blijspel met zang in een bedrijf. Bewerkt voor rederijkers, enz. Post 8o. Gorinchem, G.C. van der Mast. ƒ 0,35.

Buyn, Mr. L.A.P.F., Het ontwerp van wet tot vaststelling der gronden, waarop ondernemingen van landbouw en nijverheid in Nederlandsch-Indië kunnen worden gevestigd, beoordeeld. Gr. 8o. Breda, Broese & Co.........ƒ 0,50.

Cohen, Mr. S.J., De constitueerende vergadering voor de beide Israëlietische kerkgenootschappen in Nederland Een ernstig woord naar aanleiding van de jongste bijeenkomst dier vergadering op den 16., 17. en 19. November 1865. Gr. 8o. Maastricht, Emile Roberts. (Amsterdam, J.B. de Mesquita.)....ƒ , .

Dekker, D., De gemeenteraad van Wielewaal, blijspel voor rederijkers in 2 bedrijven. Gr. 8o. Helder, S. Giltjes..................ƒ , .


{==14==} {>>pagina-aanduiding<<}

Denis, A., Nieuwe officiën van het heillg hart van Jezus, of: teedere en gemakkelijke godsvrucht. Kl. 8o. 's Bosch, G. Mosmans.........ƒ 0,10.

Eigeman, Jakob, Een gouden feest. Christelijke terugolik, vóór het eindigen des jaars, op het vaderlandsche feest, den 18en en 27en Junij binnen Leiden gevierd. 12mo. Zevenbergen, C.L. Heijl...............ƒ 0,30.

Fock, H.C.A.L., Anatomie canonique on le canon de Polyclète retrouvé. Gr. fol. (Met 15 platen.) Utrecht, Kemink et fils............ƒ 20, -.

Giltay, K.M., Arago. Redevoering gehouden bij het Bataafsch genootschap van procfondervindelijke wijsbegeerte te Rotterdam, den 10en November 1865. Gr. 8o. Rotterdam, M. Wijt & Zonen................ƒ 0,30.

Gramberg, J.S.G., De inlijving van het landschap Pasoemah. Gr. 8o. (Met uitsl. kaartje). Batavia, H.M. van Dorp. (Amsterdam, J. Noordendorp)...ƒ 2,40.

Groen van Prinsterer. Mr., Parlementaire studiën en schetsen. V. Post 8o. 's Gravenhage, Gebr. van Cleef...................ƒ 0,30.

Groen van Prinsterer. Mr., Parlementaire studiën en schetsen. VI. Post 8o. 's Gravenhage, Gebr. van Cleef..................ƒ 0,30.

Gij en uw huis. Een woord aan het hoofd des gezins, dat ook de leden wel lezen mogen. Post 8o. Amsterdam, H. Höveker. ƒ 0,20; op minder papier ƒ 0,10; 25 exemplaren......................ƒ 2, -,

Hackländer, F.W., De verloren zoon. Tooneelspel in drie bedrijven. Naar het Hoogd. Voor rederijkers. enz. door Ferdinand. Post 8o. Gorinchem, G.C. van der Mast.......................ƒ 0,75.

Hahn, J.G. von, Sprookjes uit den vreemde. Post 8o. (Met titelvignet.) Leenwarden, A. Akkeringa. ƒ 0,60; in linnen...............ƒ 0,90.

Handboekje voor de zaken der Roomsch katholijke ecredienst. 20e jaarg. 1866. Post 8o. 's Gravenhage, Gebr. J. & H. van Langenhuysen......ƒ 2,50.

Handelingen van het VIIIste Nederl. taal- en letterkundig congres, gehouden te Rotterdam, den 11., 12. en 13. Sept. 1865. Gr. 8o. Rotterdam, M. Wijt & Zonen. ƒ 2,50.

Hartog, Mr. L. de, De gronden van de staats-, provinciale- en gemeente inrichting van Nederland. Gr. 8o. Leiden, A.W. Sythoff..........ƒ 1,25.

Jaarboekje voor de christelijk afgescheidene gereformeerde kerk in Nederland, 1866. 11e jaargang. Kl. 8o. Kampen, S. van Velzen Jr.......ƒ 0,30.

Jaarboekje der koninklijke militaire Akademie. 16e jaarg. 1866. Post 8o. Breda, Broese & Co.......................ƒ 1, -.

Jaarboekje voor rederijkers en minnaars der poëzy, onder hoofd-redaetie van F.H. Greb, 10e jaarg. Post 8o. (Met gekl. insigne-plaat.) Amsterdam, L.F.J. Hassels........................ƒ 2,25.

Jaarboekje der afdeeling 's Gravenhage, van de Vereeniging: Het Metalen Kruis. Post 8o. 's Gravenhage, J.K. de Liefde. Niet in den handel.

Kaiser, J.W., Curiosités du musée d'Amsterdam. Fac-similé d'estampes de maîtres inconnus du 15e siècle. 1e gedeelte. Gr. fol (33 platen op 28 bladen.) Utrecht, Kemink & Zoon. Compleet in 2 gedeelten...........ƒ 40, -.

Kersfeest. Gr. 8o. 's Gravenhage, H.J. Gerretsen.........ƒ 0,20.

Kinderalmanakje voor het jaar 1866, met bijdragen van H.J. van Lummel, J.P. Schaberg en anderen, 12mo. (Met houtgrav.) Kampen, G.Ph. Zalsman, ƒ 0,05. 25 ex. ƒ 1,10; 50 ex. ƒ 2, -; 100 ex......,....ƒ 3,75.

Klitsche de la Grange, A. von, Graaf Bernard van Sarriano. Episode uit den tijd der Sieiliaansche Vespers. Post 8o. 's Hertogenbosch, P.N. Verhoeven. No. 8 uit de Leesbibliotheek voor christelijke Huisgezinnen. Per jaarg. van 8 deelen. ƒ 3, -

Körner, Duitsche trouw. Tooneelspel in één bedrijf. Naar het Duitsch voor rederijkers bewerkt door H. Snellen. Post 8o. Nieuwe Niedorp, J. Groot..ƒ 0,40.

Landolt, H.M.F., Dictionnaire polyglotte de termes techniques militaires et de marine. 2e partie. Allemand-Neêrlandais Français-Anglais. Roy. 8o. Leiden, E.J. Brill......................ƒ 4.40.

Laurillard, Dr. E., Twaalf leerredenen. No. IV. Lukas III:38c" Oude adel. Gr. 8o. Amsterdam, D.B. Centen. Pro compleet............ƒ 2,50.

Lion, Iz., J., Mijn staatkundig leven. Bijdrage tot de kennis der dagbladpers in Nederland. Roy. 8o. 's Gravenhage H.C. Susan CHzoon.......ƒ 2,25.

Morgenlicht, Het, Stichtelijk dagboek voor het christelijk gezin. Afl. 1: Januarij en Februarij. Gr. 8o. Arnhem, D.A. Thieme. Per jaargang.....ƒ 4,80.

Mouchard, Eene besparing van zes millioen (op het budget van oorlog,) of de afschaffing der nationale militie in verband met de zoo zeer gewenschte reorganisatie onzer armee. Gr. 8o. Amsterdam, Jan Leendertz.......ƒ 0,30.


{==15==} {>>pagina-aanduiding<<}

Mühlbach, L. (C. Mundt.), Graaf von Benjowsky. Historische roman. (Uit het Hoogd.) vertaald door J.M. Anne. 2 deelen. Gr. 8o. Utrecht L.E. Bosch & Zoon........................ƒ 4,30.

Ovidius Eerste heroïde, geordend door Dr. J.G. Ottema. Gr. 8o. Leeuwarden, H. Kuipers.......................ƒ , .

Postwijzer voor 1866. Amsterdam, Gebr. Binger.........ƒ 0,10.

Regt, Het, der gordel- of zoom onteigening (L'expropriation par Zones), in verband met de toekomstige ontwikkeling der hoofdstad, en andere groote gemeenten van Nederland. Gr. 8o. Amsterdam, Jan Leendertz........ƒ 0,40.

Ris Lambers, J.A.P., getuigenissen en roepstemmen. Zestal leerredenen. No. 2. De mensch en zijn eeuwig huis. Pred. XII:5b. No. 3. De roede Gods. Micha. VI:9b. Aan Neêrland's volk, met het oog op de bezoekingen Gods, inzonderheid die der heerschende veeziekte. Gr. 8o. Rotterdam, G.B. Poeschmann. Bij int. per No. ƒ 0,12 ½: afzonderlijk................ƒ 0,15.

Rogge, H.C., Bibliotheek der contra-remonstrantsche en gereformeerde geschriften. Gr. 8o. Amsterdam, J.H. Schcltema............ƒ 3,80.

Salia, Kunst en adeltrots. Drama voor rederijkers, in vijf bedrijven. Post 8o. J.G. Lankelma.....................ƒ 0,45.

Sandberg, M.A.J., verloren oogenblikken op het gebied van regt en filosofie. Gr. 8o. Utrecht. G.F. Koch................ƒ 0,40.

Scheppler, Louise, dienstmaagd van den predikant Oberlin, en getrouwe discipeline des Heeren. Uit het Hoogd. met een voorwoord van L.J. van Rhijn. Kl. 8o. (Met portr.) Amsterdam, H. Höveker.............ƒ 0 40.

Schöttelndreier, C.F., en E.J. Veenendaal Jz., De vriend der jeugd. Maandschrift voor jonge lieden. Ie afl. Post 8o. Nijkerk, G.F. Callenbach. Per jaarg. ƒ 1,80.

Simplieii Commentariustin IV libros Aristotelis de Caelo. Ex. recensione S. Karstenii mandato regiae Academiae diseiplinarum Nederlandicae editus. Gr. 4to. Traiecti ad Rhenum, apud Kemink et filium.,........ƒ 11,25.

Snieders, Aug. Jr., De dorpspastoor. Historische tafereelen uit den tijd der Fransche overheersching. Post 8o. 's Hertogenbosch, Henri Bogaerts. Uit de Leesbibliotheek voor christelijke buisgezinnen. Per jaarg. van 8 dln. met premieplaat (het portret van Z.H. Pius IX.)...................ƒ 3, -.

Sovan's zak-almanak voor 1866. 12mo. Zutphen, B.H. Colenbrander...ƒ 0.05.

Stolz, Alban, A.B.C. voor volwassenen. Kalender voor tijd en eeuwigheid. Naar de 4e Hoogd. uitgaaf. Post 8o. 's Bosch, G. Mosmans........ƒ 0,60.

Studenten-almanak, Delftsche, voor 1866. Post. 8o. (Met photogr portret van Prof. C.P. Burger.) Delft, J. Waltman Jr...........ƒ 3, -.

Studenten-almanak, Utrechtsche, voor het jaar 1866. Post 8o. (Met photogr. portret van Prof. J.A. Fruin.) Utrecht, Post Uiterweer & Co. In linnen. ƒ 2,80.

Swanneblummen. Jierboekje for it jier 1866. Utjown fen 't ‘Selseip foar Frysce Tael in Seriftenkinnisse. Post 8o. Liowerd, H. Kuipers.,.....ƒ 0,30.

Vivia Perpetna, eene zuster van Fabiolo door een R.K. Priester. 1e deel. Post 8o. 's Gravenhage, T.C.B. ten Hagen. (1865.)..........ƒ 0,70.

Volks-almanak, Christelijke, 1866. Proza en poëzij. Verzameld door Dr. E. Laurillard. Post 8o. (Met 4 staalgrav. en gelith. titel.) Amsterdam, K.H. Schad. ƒ 0,90; in linnen.....................ƒ 1,50.

Volks-almanak, Nieuwe Friesche, voor het jaar 1866. 14e jaarg. Post 8o. (Met plaat.) Leeuwarden, H. Kuipers.............ƒ 0,60.

Volks-almanak Utrechtsche, voor het jaar 1866. Post 8o. (Met 2 plaatjes en 2 portretten.) Utrecht, L.E. Bosch & Zoon............ƒ 1,20.

Volks-bibliotheek, Praktische, bevattende: bijdragen tot verspreiding van algemeen nuttige kundigheden uit de natuur-en staathuishoudkunde, mededeelingen aangaande nienwe ontdekkingen en uitvindingen, opstellen ter uitroeijing van schadelijke en verderfelijke vooroordeelen, opwekkingen tot het zich eigen maken van algemeen nuttige kundigheden, enz. enz. Uitgegeven onder redactie van D. Lubach en W.M. Logeman. 10 deelen. Post 8o. (Met pl. en portr. en houtgrav. tusschen den Tekst.) Amsterdam, K.H. Schadd............ƒ 2,90.

Vries, Dr. M. de, en Dr. L.A. te Winkel, Woordenlijst voor de spelling der Nederlandsche taal, met aanwijzing van de geslachten der naamwoorden en de vervoeging der werkwoorden. Post 8o. 's Gravenhage, Leiden, Arnhem, Martinus Nijhoff, A.W. Sijthoff, D.A. Thieme. In linnen.........ƒ 1,70.

West-Frisius. Miskenning. Tooneelspel in vijf bedrijven. Voor rederijkers bewerkt. Post 8o. Hoom, P.J. Persijn................ƒ 0,90.


{==16==} {>>pagina-aanduiding<<}

Wiskemann, Dr. H., Die Sclaverei. Eine von der Haager Gesellschaft zur Vertheidigung der Christlichen Religion gekrönte Preisschrift. Gr. 8o. Leiden, D. Noothoven van Goor......................ƒ 2.10.

Witmond, J., Kerstliederen voor de zondagscholen. Post 8o. Haarlem, J.P. Nobels.....,..................ƒ , .

Yonge, Miss, Rachel Curtis. Een verhaal. Uit het Engelsch door Mej. J.C. Kapteyn. 2 deelen Gr. 8o. (Met gelith. titelplaat.) Amsterdam, P.N. van Kampen. ƒ 6,50.

Zak-bibliotheek. No. 1. Menschkundige ontdekking van een geheimzinnigen moord. Naar het Fransch van Henri Rivière. Kl. 8o. Kampen, J.M.J.v. Nes. ƒ 0,40.

Zakboekje, Onmisbaar, voor alle standen, ook tot huishoudelijk gebruik voor het jaar 1866. Smal 8o. 's Hertogenbosch, W.C. van Heusden. In carton.ƒ 0,60.

Zijnen, Dr. F.P.J. Sibmacher, De bezoldigde hoogleeraar en de bezoldigde predikant evenzeer geroepen tot vrijheid en eerlijkheid. Openbare brief aan den Hoogl. Dr. J.I. Doedes. Post 8o. Schoonhoven, S. & W.N. van Nooten. ƒ 0,25.


Ter beoordeeling ontvangene boeken.


Amstel, A. van den, Maarten van Rossum, 2 deelen.

Asschepoester, op rijm gebragt door J.P. Beije, met Hoogd. Vertaling door Mevr. H. Heinze-Berg.

Berghuis, S., Nederlandsche Boomgaard, afl. 12.

Beyschlag, Dr. Willibald, Frans Wilhelm Traugott Beyschlag.

Economist, De, 1866. Jan.-nommer.

Goeverneur, J.J.A. en J. Worp, Zingende Kinderwereld, tweede twaalftal.

Het Oordeel van het Bataviaasch Handelsblad over de Cultuurwet.

Konters, W.A., Leeslesjes voor de lieve kleinen, le stukje.

Leeuw, Louis de, De Nederlandsche Jood, zooals hij thans is.

Lennep, Mr. J. ran, Klaasje Zevenster, 3e deel.

Lion, Jz. J. Mijn staatkundig leven.

Matthes, Dr. J.C., De Nieuwe Richting, 1e afl.

Mededeelingen van wege het Nederlandsche zendelingsgenootschap.

Praktisch Volksboek, Museum voor Natuur, Kunst en Wetenschap. II, vi, 2, 3.

Schwartz, Marie Sophie, Goud en Naam, 2 deelen.

Siccama, O.W. Hora, Twee Stelsels.

Sonstral, J.H. en H.J. van Lummel, Jaarboeken van het godsbestuur, le en 2e afl.

Straatman, J.W., De ware Levensbeschouwing.

Vloten, Dr. J. van, Vijftal Lezingen over de wording en ontwikkeling van Deventer.







{==17==} {>>pagina-aanduiding<<}

Lijst van boeken en geschriften, van 15 febr.-15 maart 1866 in Nederland verschenen.

DEZE LIJST WORDT IN ELK NOMMER VERVOLGD.

Aanbevelingen tegen de runderpest. Gr. 8o. Zutphen, W.J. Thieme & Co. ƒ 0,03.

Aarsen, A., Wiskundige opgaven. Ter oplossing voorgesteld aan beoefenaars der wiskunde, aankomende onderwijzers, leerlingen van gymnasiën, hoogere burgerscholen en normaalinrichtingen kl. 8o. Utrecht, Kemink & Zoon....ƒ 0,25.

Almanak ten dienste der zeelieden, voor het jaar 1868, door Jacob Zwart. Gr. 8o. Amsterdam, wed. G. Hulst van Keulen. 1865.........ƒ 2,40.

Almanak voor landbouwers en veehoeders, voor het jaar 1866. 20ste jaarg. Kl. 8o. Leeuwarden, W. Eekhoff...............ƒ 0,30,

Alphen, Jhr. Mr. D.F. van, In de grot van Han en door het Noord-Oosten van Zwitserland. (‘Bodensee’, ‘Via Mala’, - ‘Bad-Pfäfers’ en ‘Glarus.’) Nieuwe reisverhalen en indrukken. Post. 8o. Leiden, van den Heuvell en van Santen. ƒ 2,25.

Als de eene hand de andere wascht, en zoo voort. Blijspel in 6 bedrijven. Voor rederijkers bewerkt door den vertaler van ‘de vrek,’ ‘wie is 't’ enz. Post 8o. Purmerende, J. Schuitemaker.........,......ƒ 2,90.

Archief, Nederlandsch, voor genees- en natuurkunde, uitgegeven door F.C. Donders en W. Koster. 1e jaarg. Gr. 8o. met 4 gelith. platen en houtgrav. tusschen den tekst. Utrecht, W.F. Dannenfelser. 1865..........ƒ 6,50.

Beek, J. van der, Verzameling van gebrekkige opstellen, in den vorm van brieven, ter verbetering en beantwoording. Kl. 8o. 's Hertogenbosch, W.C. van Heusden. 1865.......................ƒ 0,20.

Beissel, Ignaz, Ueber die Bryozoen der Aachner Kreidebildung. Herausgegeben von der Holländischen Gesellschaft der Wissenschaften zu Haarlem. Gr. 4to. (Met X gelith. platen.) Haarlem, Erven Loosjes............ƒ 4,30.

Bernard, Mevr. L, Korte schets van de Indische, de Egyptische en Perzische godenleer, voor de beschaafde jeugd, door H.M.C. van Oosterzee. Post 8o. (Met plaatjes.) 's Hertogenbosch, W.C. van Heusden. 2 stukjes......ƒ 1,50.

Beschouwingen en opmerkingen aangaande de schulden van wijlen de geconfedereerde staten van Noord-Amerika door Theodoor. Gr. 8o. Amsterdam, C.G. van der Post......................ƒ 0,25.

Boek, Het, der Psalmen, benevens de formulieren en liturgie der Nederlandsche Gereformeerde Kerk naar Hendrik, Jacob en Pieter Keur. 1e. afl. Gr. 8o. (fol. 1-12.) Kampen, S. van Velzen Jr. Compleet in 12 afl.,.....ƒ 0,25.

Braddon, Mrs. M.E., Een ruwe diamant. 2 dln. Gr. 8o. met titelplaat. Haarlem, Erven F. Bohn ƒ 5,80.

Brakel, J., De nationale militie. Gids voor militie-pligtigen en hunne ouders of voogden. Gr. 8o. 's Gravenhage, Erven Doorman.........ƒ 0,20.

Bijbel, met de Psalmen en Liturgie, ten gebruike in kerk, school en huisgezin. Nieuwe onveranderde volksuitgave. 1e afl. Post 4to. Utrecht, J.J.H. Kemmer. Compleet in 24 afl......................ƒ 0,25.

Callenbach, C.C., Inwijding van W. Callenbach, in de h. dienst des evangelies bij de gemeente van Gastmcer en Nieuwenhuizen, den 22 October 1865. Gr. 8o. Nijkerk, G.F. Callenbach.................ƒ 0,20.

Cats, Jakob, Alle dichtwerken, bezorgd en met aanteekeningen voorzien door Dr. J. van Vloten. Met 400 staalplaten gegraveerd door J.W. Kaiser. 1e deel, 1e afl.

Gr. 4to. Kampen, S. van Velzen Jr. Compleet in 40 afl......ƒ 0,40.

Cock, H. de, De feitelijke to stand van christendom en kerk in Nederland. Toespraak gehouden den 6den December 1865, bij het nederleggen van het rectoraat der theologische school te Kampen. Gr. 8o. Kampen, S. van Velzen Jr. ƒ 0,20.

Conrad, J.F.W., Verhandeling over de Hondsbossche zeewering. Tot beantwoording der door Dijkgraaf en Hoog-Hecmraden van den Hondsbossche en Duinen tot Petten in 1864 uitgeschreven prijsvraag, en welke verhandeling, uitgegeven door voornoemd dijksbestnur, is bekroond met den eersten prijs. Gr. 4to. Met kaarten. (Alkmaar, Coster en Zoon.).................ƒ 6, -


{==18==} {>>pagina-aanduiding<<}

Cosijn, Dr. P.J., Cacographie ten gebruike bij het middelbaar onderwijs. Post 8o. Haarlem, Erven F. Bohn..................ƒ 0,60.

Dambeck, Carl, Beginselen der wiskundige aardrijkskunde voor hoogere burgerscholen en aankomende onderwijzers. Naar het Hoogd. door J.L. Terwen. Post 8o. Met 3 gelith uitsl. platen. Utrecht, Kemink & Zoon........ƒ 1,00.

Doedes, J.I., Drie tijdpreken. De prediking van de wijsheid Gods. De verdeeldheid door Jezus. De onafhankelijkheid van den christen. Post 8o. Utrecht, Kemink en Zoon.....................ƒ 0,60.

Dumaniant, De edelmoedige Dragonder. Tooneelspel. Naar het Fransch, door A.J. Zubli. 2e drek. Kl. 8o. Amsterdam, M Westerman en Zoon. ƒ 0.30.

Eekhoff, W., Friesland in 1815. Historische bijzonderheden omtrent de deelneming der Friezen aan de volkswapening en de krijgsbedrijven bij Quatrebras en Waterloo. Naar officiële bescheiden en berigten van tijdgenooten bewerkt. Met talrijke bijlagen, levensschetsen, enz. Gr. 8o. Leeuwarden, W. Eekhoff. 1865...ƒ 1, -.

Eekhout, Mr. R.A., Opmerkingen over het kultuurstelsel en bedenkingen tegen de afschaffing der heerediensten enz. Met eene voorrede van Mr. M.A. Eekhout, Gr. 8o. Heereveen, F. Hessel...............ƒ 0,30.

Economist, De, Tijdschrift voor alle standen, tot bevordering van volkswelvaart, door verspreiding van eenvoudige beginselen van staathuishoudkunde. Onder redactie van Mr. J.L. de Bruyn Kops. 15e jaarg. No. 1. Gr. 8o. Amsterdam, J.H. Gebhard en Co. Per jaarg...............ƒ 3.80.

Fransche, Koopmans-correspondentie, bevattende eene in vorm en bewoordingen aan het werkelijk handelsverkeer ontleende verzameling van 199 modelbrieven. 3e druk. Post 8o, Leiden, D. Noothoven van Goor....ƒ 0.75.

Frijheid, lîkheid en broerskip. Foanielstik in trye ûtkomsten, opmakke fen de skriuwer fen ‘Rabbery biskamme en woldwaen bileanne,’ en în 't liocht jown mei in foarwird fen Waling Dijkstra. Kl. 8o. Leauerd, H. Kuipers....ƒ 0,30.

Gemeentewet, De, regelende de zamenstelling, inrigting en bevoegdheid der gemeentebesturen met aanteekeningen door Mr. W.C.I.J. Cremers. Post 8o. Groningen, J.B. Woltcrs..................ƒ 1,90.

Getuigenis der waarheid. Gereformeerd tijdschrift. 1e afl. Gr. 8o. 's Gravenhage, H.J. Gerretsen. Per jaarg...............ƒ 2.50.

Gobius du Sart, G.J., Zevental nagelaten leerredenen. Ten voordeele van het op te rigten Oranje Weeshuis te Huizen. Gr. 8o. Utrecht. J J H. Kemmer. ƒ 0.80.

Groen van Prinsterer, Mr., Parlementaire studiën en schetsen. VI. Post 8o. 's Gravenhage, Gebr. van Cleef.................ƒ 0,25.

Grout, Corns. de, Eene bijdrage tot de kennis van de Nederlandsch Indische steenkolen. Met vijf bijlagen. Gr. 8o. Rotterdam, H.A. Kramers.....ƒ 0,75.

Hartsen, F.A., Aanteekeningen over godsdienst. le stukje: het begrip ‘Godsdienst.’ Het begrip ‘God.’ Het deisme. Post 8o. Zalt-Bommel, Joh. Noman & Zoon. ƒ 0,80.

Hartsen, F.A., De onsterfelijkheid volgens de atomistiek van Maximilian Droszbach. Vervolg op de ‘aantcekeningen over godsdienst.’ Post 8oo. Dezelfde...ƒ 0,60.

Hartsen, F.A., Immanuel Hermann Fichte als anthropoloog en psycholoog in hoofdtrekken geschetst. Post 8oo. Dezelfde............ƒ 0,90.

Hartsen, F.A., Over de wijze, hoe men behoort de dwaling te keer te gaan. Zielkundig onderzoek. Post 8o. Dezelfde............ƒ 0,75.

Helm, De oude door de schrijfster van ‘de wijde, wijde wereld.’ Uit het Engelsch. Met een voorbe igt van J.J.L. ten Kate. 2 deelen. Post 8o. Arnhem, J.W. en C.F. Swaan. In linnen.................ƒ 3.75.

Is onze ziel onsterfelijk? Zoo ja, waar blijft zij dan? Uit de nagelatene papieren van een beroemd natuur- en stcrrekundige. Uit het Hoogd. Post 8o. Utrecht, C. van der Post Jr.....................ƒ 0,50.

Jaarboekje voor de leden van het koninklijk instituut van ingenieurs. 1866. Post 8o. 's Gravenhage, Gebr. J. en H. van Langenhuysen. (in leer, verguld op sneê.) ƒ 2, -.

Jaarbockje voor de ambtenaren der directe belastingen in- en uitgaande regten en accijnsen in Nederland. 54c jaarg. 1866. Post 8o. Gorinchem, J. Noorduyn en Zoon........................ƒ 1.25.

Jan, Pennekrassen op ‘Mijn staatkundig leven,’ Bijdrage tot de kennis der dagbladpers in Nederland, van Iz. J. Lion. Gr. 8o. Leeuwarden, A. Akkeringa ƒ 0.50.

Kirberger's English and American literary record. A monthly register of the most important works published in England and America. No. 1. Gr. 8o. Amsterdam, W.H. Kirberger. Per jaarg.................ƒ 0,75.

Kultuurwet-litteratuur, De, door een veteraan, Roy. 8o. Zalt-Bommel, Joh. Noman & Zoon...................ƒ 0,30.


{==19==} {>>pagina-aanduiding<<}

Landsberg, Dr. L., De ziekte en het geneesmiddel. Gr. 8o. Amsterdam, J.H. Gebhard & Co.......................ƒ 0,25.

Maurice, M., en W. Andresse, De bekwame tandmeester, Kl. 8o Utrecht, C. van der Post Jr.......................ƒ 0,75.

Mallner, A., De vloek. Drama in vier bedrijven. Bewerkt naar aanleiding van het treurspel. ‘Die Albaneserin.’ Post 8o. Purmerende, J. Schuitemaker..ƒ 0,75.

Naam- en ranglijst der officieren van het Koninklijke leger der Nederlanden 1866. 35e jaarg. Kl. 8o. Gorinchem, J. Noorduijn en Zoon. Bij int. ƒ 0.90; in carton ƒ 1,20; verguld op sneê in étui. ƒ 1,70; buiten int.........ƒ 1,20.

Navorscher, De, Een middel tot gedachtenwisseling en letterkundig verkeer, tusschen allen die iets weten, iets te vragen hebben of iets kunnen oplossen. Onder redactie van P. Leendertz Wz. Nieuwe serie. 1866. Roy 8o. Amsterdam, C.M. van Gogh. Per jaarg.................ƒ 5,90.

Oordt, Dr. J.W.G. van, Tijdrekenkundig overzigt der algemeene geschiedenis. Post. 8o. Haarlem, A.C. Kruseman.............ƒ 0,30.

Pierson, Dr. A., De moderne richting en de kristelijke kerk. (Antwoord aan Dr A. Réville op diens brief getiteld: Nous maintiendrons.) Post. 8o. Arnhem, D.A. Thieme........................ƒ 0.65.

Pütz, W., Grondbeginselen der vergelijkende aardrijkskunde onder medewerking van Dr. J.J. Kreenen. Naar het Hoogd. door J. Jurrius. Post 8o. Deel VIII en IX van v. Druten, en Bleeker's Goedkoope bibliotheek. Sneek, van Druten en Bleeker. ƒ 2,80; in linnen................ƒ 3,20.

Rapport van de jury ter bevordering van de ingezonden ontwerpen voor een paleis, bestemd voor de vergaderingen der Staten-Generaal. Gr. 8o. 's Gravenhage, Martinus Nijhoff.....................ƒ 0,30.

Ritter, Carl, Algemeene aardkunde. Voorlezingen gehouden aan de Berlijnsche hoogeschool. Naar de uitgave van H.A. Daniel. Uit het Hoogd. door Corstiaan de Jong. Gr. 8o. Utrecht, Kemink & Zoon............ƒ 2, -.

Sartorius von Waltershausen, W., Untersuchungen über die Klimate der Gegenwart und der Vorwelt, mit besondere Berücksiehtigung der Gletscher-Erscheinungen in der Diluvialzeit. Eine von der Holländischen Gesellschaft der Wissenschaften zu Haarlem 18 Mai 1861 gekrönte Preisschrift. Gr. 4o. (Met kaart, plaat en houtgr. tusschen den tekst.) Haarlem, Erven Loosjes. 1865.........ƒ 8,40.

Schmiedl, Dr. A., Sansinnim, stichtelijke overdenkingen over de vijf boeken Mozes. Uit het Hoogd. door M.M. Cohen Jr. 1e afl. Gr. 8o. Assen, C. van Goreum Braaksma. Pro compleet..................ƒ 2, -.

Schotel, Dr. G.D.J., De bibliotheek der hoogeschool te Leyden. Eene historische schets. Gr. 8o. Leiden, E.J. Brill.............ƒ 0,65.

Schwartz, C., Het heil van vroegtijdige godsvrucht. Kinderpreek ten geschenke aan de kinderen in het huis van barmhartigheid te Ermelo. Post 8o. Verkrijgbaar aan het zendingshuis; Middelburg, P.J. Melborn en Utrecht, H. Melder. ƒ 0,15.

Scribe, -Eugène, De Afrikaansche Opera in vijf bedrijven, muzijk van Giocomo Meyerbeer. Uit het Fransch. Post 8o. 's Gravenhage, J. van Weerden....ƒ 0,25.

Spoorwegstelsel, Nieuw, ontworpen door eene vereeniging natuur- en werktuigkundigen. Gr. 8o. Kampen, K. van Hulst............ƒ 0,20.

Statistiek, Over geneeskundige, door een Med. doct. Uit het Hoogd. Gr. 8o. Heerenveen, F. Hessel...................ƒ 0,15.

Straatman, J.W., De ware levensbeschouwing. Eene toespraak op den laatsten avond des jaars. Post 8o. Groningen, L. van Giffen........ƒ 0,25.

Stuivers preeken, tot bevordering van ehristelijke kennis en christelijk leven, door chr. afg. geref. predikanten onder redactie van L.J. Hulst. No. 1. Gr. 8o. Coevorden, P. de Carpentier Wildervanck. per jaarg.........ƒ 1,20.

Thieme, J.F., Begin met God! Morgen-overdenkingen op elken dag des jaars, ter lezing bij de huiselijke godsdienst. Volks-uitgave. Afl. 1 en 2. Gr. 8o. Arnhem, J. Voltelen. Per afl....................ƒ 0,15.

Twijfel, achtervolgd door wat varia enz., in verband met een woord over stoom-, lederen-, kleps- en gewone brandspuiten, tot narigt van deskundigen en helderzienden. Gr. 8o. Rotterdam. W. Wenk.............ƒ 0,10.

Verenet, George, Snpplément de3 on dit et des on ne dit pas. 2e partie. Post 8o. Bois-le-Duc, W.C. van Hensden. 1865............ƒ 0,75.

Voorhoeve, H.C., Dit is Gods vinger. Een tijdwoord bij gelegenheid van de te Klundert uitgebroken runderpest. Post 8o. Rotterdam, E.H. Tassemeijer. ƒ 0,25.

Volks-editie. Keur van novellen en verhalen uit het buitenland. Post 8o. 's Gravenhage, Kuypers & van Duyl. Per jaarg............ƒ 2,60.


{==20==} {>>pagina-aanduiding<<}

Waterstaatskaart van Nederland, op de schaal van 1:5000. Vervaardigd op last van Z.E. den Minister van Binnenl. Zaken. Onder toezigt van den inspecteur van den waterstaat in algemeene dienst F.W. Conrad en den luitenant-kolonel van den Generalen staf J.A. Besier. Gr. fol. (blad Haarlemmermeerpolder.) 's Gravenhage, Martinus Nijhoff.....................ƒ 1,50.

Zborzill, Ed., De kunst om honden te dresseeren, naar eene gemakkelijke nieuwe methode. Met een aantal plaatjes, door Servaas de Bruijn. Post 8o. Utrecht, C. van der Post Jr....................ƒ 0,90.


Ter beoordeeling ontvangene boeken.


Abbing, Dr. C.A., Letterkundig leven van Marcus Tullius Cicero.

Als de eene hand de andere wascht, enz. Blijspel.

Amshoff, M.A. en W. Muurling, Bijdragen ter bevordering van het christelijk leven. 1866. le stukje.

Andersen, H.C., Bazar eens dichters, 2 deelen.

Beima, Dr. E.M., De aarde voor den Zondvloed, 4e afl.

Berghuis, S., Nederlandsche Boomgaard, 13e afl.

Bosch, D.v.d. en C. Ekama, Wetenschappelijke zaken van Algemeen Nut, 4e afl.

Bijblad van de Economist, 1e afl.

Cramer, Dr. J. en Dr. G.H. Lamers, Bijdragen op het gebied van godgeleerdheid en wijsbegeerte, I, 3.

Dale J.H. van, Tijdtafel van de Geschiedenis der provincie Zeeland.

De Economist, Februarij en Maart.

De Kerk en de Moderne Maatschappij. Volgens Heinrich Lang.

De Vloek, (Drama).

Doedes, Dr., J.I., Hermeneutiek voor de schriften des Nieuwen Verbonds.

Doedes, Dr., J.I., Oud en Nieuw, de leus der christelijke orthodoxe theologie.

Duparc Jr., J., De gevolgen eener Preek.

Een Oude Rot in den Val. Poets.

Groot, C.P. Hofstede de, De Runderpest, Leerrede.

Hartog, Mr. L. de, De Gronden van de Staats-, Provinciale- en Gemeente-Inrichting van Nederland.

Hiel, Emanuel, Lucifer, Oratorio (Muziek van Pierre Benoît).

Hoekstra, Bz., Dr. S., De benaming ‘de Zoon des Menschen.’

Jonckbloet, Dr. W.J.A., De schoolwet-agitatie.

Jonge, Mr. W.A.C. de, Administratie en Justitie. Staatsregt. proeve.

Kasteel, B.M. Kool van, Allereerst fransch lees- en lesboekje.

Koetsveld, C.E. van, Toespraken. 1 1/12.

Leopold, L., Stofgoud.

Manhattan, Marion, 2 deelen.

Maronier, J.H., Bibliothe k van Moderne Theologie VIII, 1 en 2.

Matthes, Dr. J.C., De Nieuwe Richting, 2e afl.

Moll, Prof. W., Kerkgeschiedenis van Nederland vóór de hervorming, II, 1.

Nederlandsch tijdschrift. Nieuwe serie, 1e deel.

Opmerkingen van een corrector over de nieuwe spelling.

Opzoomer, Mr. C.W., Oud of Nieuw? Redevoering.

Opzoomer, Mr. C.W., Nog eens: Oud of Nieuw? antwoord aan Dr. J.I. Doedes.

Oudemans, Dr. C.A.J.A., Neêrlands Plantentuin, afl. 2 en 3.

Pécant, F., Is de Moderne richting bestaanbaar met godsdienst en kerk.

Rap, Jan, Heeft Pierson gelijk?

Romeijn, Mr. P., Wat is er van de klagten over het Lager Onderwijs.

Rijnhart, R.P., Algemeen Woordenboek van het praktische leven, 15e afl.

Schuttevaêr, W.J., De tolquestie van het Zwolsche Diep, ten negenden male toegelicht.

Schwartz, Dr. C., Licht en Leven! Godsdienstig huisboek.

Schwartz, M.S., Huwelijken uit berekening.

Sonstral, J.H. en H.J. van Lummel, Jaarboeken van het Godsbestuur, 8e afl.

Streckfuss, A., Geschiedenis der wereld, 3e afl.

Westerman, W. Marten, Bato, 3e afl.

Wiarda, Dr. J., Tot aan het uiterste der Aarde! Zendingspreek.

Worp, J., De Melodiën der Psalmen, benevens de Lof- en Bedezangen; vierstemig gezet met voor- en tusschenspelen. 2e afl.

Yonge, Miss, Rachel Curtis, 2 deelen.







{==21==} {>>pagina-aanduiding<<}

Lijst van boeken en geschriften, van 15 maart-15 april 1866 in Nederland verschenen.

DEZE LIJST WORDT IN ELK NOMMER VERVOLGD.


Aanteekeningen op Levitikus. Uit het Eng. vertaald. Post 8o. Rotterdam, W. Wenk.........................ƒ 1,50.

Aarts, A.F., Wandplaat van de Nederl. maten en gewigten volgens het metriek stelsel en vastgesteld bij de wet van 21 Augustus 1816. Leeuwarden, Hugo Suringar. Op doek met rollen...............ƒ 16,50.

Abbing, Dr. C.A., Letterkundig leven van Marcus Tullius Cicero, in zijne kindschheid en eerste jongelingsjaren. Gr. 8o. Hoorn, Gebr. Vermande....ƒ 1,80.

Alliantie, Evangelische, Berichten en mededeelingen. IV. Gr. 8o. Rotterdam, Verbruggen en van Duym.................ƒ 0,10.

Andreä, Dr. Victor, Levensvragen voor de kerk van Christus. No. 2. Geen nieuwe apostelen meer. Naar het Hoogd. door J.A. Schuurman, Johz. Gr. 8o. 's Gravenhave, M.J. Visser....................ƒ 0,15.

Apostelen of niet? Eene vraag des tijds. Met een voorwoord van J. Ruijs THz. Kl. 8o. Amsterdam, P.M. van der Made............ƒ 0,60.

Astié, J.F., De Godsdienstige opwekking in Amerika, ten tijde van Jonathan Edwards. Uit het Fransch. Post 8o. 's Gravenhage, H.J. Gerretsen..ƒ 0,25.

Beraadslaging over het gouvernements-kultuurstelsel op Java, ook in verband met het wets-ontwerp tot regeling der grondslagen voor de vestiging van ondernemingen van landbouw en nijverheid in Nederlandsch Indie. Roy. 8o. 's Gravenhage, Martinus Nijhoff.....................ƒ 1,50.

Berkhout, Mr. J.J. Teding van, Gedachten en wenken omtrent de inrigting van het wiskundig onderwijs op de scholen, waar middelbaar onderwijs en voorbereiding voor hooger onderwijs gegeven wordt. Gr. 8o. Amsterdam, C.M. van Gogh.........................ƒ 0,25.

Beschouwingen, Financiëele, Het op beleening of prolongatie uitzetten van gelden. Gr. 8o. 's Gravenhage, Erven Doorman...........ƒ 0,30.

Bevolking en indeelingstaat van Java en Madura, volgens officiële opgaven. Gr. 8o. 's Gravenhage, Martinus Nijhoff..............ƒ 0,40.

Bierbrouwer, De practische, bewerkt door een oud-brouwer. Gr. 8o. (Met platen.) Amsterdam, C.L. Brinkman................ƒ 2,25.

Boeser, A.L., Eerste rekenboekje. Verzameling van voorstellen, ter toepassing van de hoofdregels met geheele benoemde getallen. 14e druk. Kl. 8o. Amsterdam, A. Hoogeboom......................ƒ 0,12½.

Boeser, A.L., Tweede rekenboekje. Verzameling van voorstellen ter toepassing van de leer der tiendeelige breuken en van ons maten, gewigten en muntenstelsel. 12e druk. Kl. 8o. Aldaar................ƒ 0,12½.

Boeser, A.L., Handleiding bij het rekenen uit het hoofd in de middelste en hoogste klasse eener lagere school. 2e stukje 4e druk. Kl. 8o. Aldaar....ƒ 0,12½.

Borski, Dr. G. van Wieringhen, De programma's voor de acten van bekwaamheid tot het geven van lager schoolonderwijs toegelicht. Post 8o. Schiedam, H.A.M. Roelants.......................ƒ 0,25.

Brief, Open, aan den WelEd. Gestr. heer Mr. J. Messchert van Vollenhoven, betreffende het geprojecteerde Amstel-hôtel. Gr. 8o. Amsterdam, R.C. Meijer. ƒ 0,10.

Brief, Open, aan A.A. Kingma, te Birdaard, over de vereeniging voor christelijk schoolonderwijs te Amsterdam en hare hulpvereeniging te Bergum, door den vroegeren voorzitter, seeretaris en zes leden dier vereeniging. Kl. 8o. Groningen, O.L. Schildkamp....................ƒ 0,60.

Brill, Dr. W.G., Stijlleer. (Rhetorica. Letterkundige encyclopedie en kritiek.) Ten vervolge van de Nederlandsche spraakleer, ten gebruike bij inrichtingen van hooger onderwijs. Gr. 8o. Leiden, E.J. Brill...........ƒ 2,20.

Buitenland, Het, No. 1. De zwerveling. Naar het Fransch door Gerard Keller. 12mo. Arnhem, J. van Egmond Jr Per jaarg. van 10 deelen....ƒ 3, -.

Bijleveld, Mr. II J.J., Verhandeling over de geschillen met Frankrijk betrekkelijk Vlissingen sedert 1795 tot op den afstand dier vesting in 1807. Akademisch proefschrift. Roy. 8o. Middelburg, J.C. en W. Altorffer. 1866....ƒ 2,30.


{==22==} {>>pagina-aanduiding<<}

Calcar, Elise van, De kleine papierwerkers. IV. Knippen en plakken. K. 4to. (met platen.) Amsterdam, K.H. Schadd...............ƒ 0,90.

Cartouche, Louis, en zijne rooverbende. Een geschiedkundig romantisch tafereel. 2e afd. 2 deelen. Gr. 8o. Amsterdam, B. Eisendrath........ƒ 5, -.

Cool, P., Iets voor uw stem. Een surprise. Kl. 8o. Leeuwarden, A. Akkeringa. ƒ 0,30.

Crisis, De Ministeriëele, Wat nu? door een Nederlander. Gr. 8o. 's Gravenhage, J.M. van 't Haaff..............ƒ 0,30.

Cumming, Dr. John, De verloren Zoon. Uit het Eng. vertaald. Post 8o. Amsterdam, H. de Hoogh......................ƒ 0,30.

Dale, J.H. van, Tijdtafel van de gesebiedenis der provincie Zeeland. Een leerboekje voor onderwijzers en kweekelingen. Post 8o. (met uitsl. tabellen). Schoonhoven, S.E. van Nooten..................ƒ 0,65.

Degenhardt, W., Vaderlandsche geschiedenis, een leesboek, ingericht met het oog op de behoefte der volksschool. Kl. 8o. Amsterdam, C.L. Brinkman. 1865. ƒ 0,35.

Deventer JSz., S. van, Bijdragen tot de kennis van het landelijk stelsel op Java, op last van Z. Exc. den Minister van Koloniën J.D. Fransen van de Putte bijeenverzameld. 2e deel. De werking van het stelsel. 1819-1836. Roy. 8o. Zalt-Bommel, Joh. Noman & Zoon ƒ 12,50.

Dieudonné, De eerste Nederlandsche stroovlechterij te Amsterdam practisch toegelicht in de vergadering van de afdeeling Utrecht, der vereeniging ter bevordering van fabriek- en handwerksnijverheid. Gehouden te Utrecht den 5. Maart 1866. Gr. 8o. Utrecht, L.E. Bosch en Zoon...............ƒ 0,10.

Doedes, Dr. J.I., Hermeneutiek voor de schriften des Nieuwen Verbonds. Gr. 8o. Utrecht, Kemink en Zoon.................ƒ 1,25.

Doorninck, J.J. van, De staatkunde der Nederlandsche republiek van 1697 tot 1795 in betrekking tot het evenwigt van Europa. Gr. 8o. Aldaar....ƒ 2,50.

Druten en Bleeker's, van, Goedkoope bibliotheek voor alle standen. Afd. III: Verzameling van werken voor opvoeding en onderwijs. Deel V. Leer- en leesboek der algemeene geschiedenis. Naar het Hoogd. bewerkt door Dr. W.J.A. Huberts. Post 8o. Sneek, van Druten en Bleeker. ƒ 1,30; in linnen......ƒ 1,70.

Duparc, Jr., J., De gevolgen eener preêk. Blijspel voor rederijkers in twee bedrijven. Post 8o. Gorinchem, G.C. van der Mast..........ƒ 0,50.

Duyck, Anth., Journaal. Uitgegeven op last van het departement van oorlog, met inleiding en aanteekeningen door Lodewijk Mulder. 3e. deel. Roy. 8o. 's Gravenhage, Martinus Nijhoff; Arnhem, D.A. Thieme...........ƒ 5,25.

Duijvis, Jakob, Open brief aan de directie der Amsterdamsche kanaal-maatschappij over de richting van den Noord-Hollandschen spoorweg. Gr. 8o. Zaandam, P.N. Sombeek.........................ƒ 0.50.

Dijk Mz., J. van, Toespraak naar aanleiding van Zondag XXXVIII. Mijn driejarig zijn te Doetinchem herdacht, in verband tot het christelijk nationaal schoolonderwijs en tevens collecte voor die vereeniging. Gr. 8o. Amsterdam, II. de Hoogh. ƒ 0,20.

Een oude rat in de val. Poets in één bedrijf. Voor rederijkers bewerkt, door den vertaler van ‘de vrek,’ ‘wie is 't?’ enz. Post 8o. Purmerende, J. Schuitemaker. ƒ 0,50.

Ekama, Dr. C., Het beleg van Haarlem door vrouwe Jacoba in 1426. Geschiedkundige bijdrage. Post 8o. Haarlem, A.C. Kruseman.........ƒ 0.40.

Essink, J.G.H.C., Een zevental kruisweg oefeningen. 12mo. Utrecht, Dekker en van de Vegt. In linnen.................ƒ 0,40.

Evangeliën, De apokryfe, naar de nieuwste uitgaven van C. Tischendorf en M. Enger. Vert. door L. van Cleeff en C.P. Hofstede de Groot. Afl. 1. Het Voor-Evangelie van Jakobus. Post 8o. Amsterdam, C.L. Brinkman........ƒ 0,30.

Faure, Rembertes van Boneval, Oratio de iis quae Academiae Lugduno Batavae anno 1865-1866 tristia et laeta acciderunt, quam habuit die 8 Februarii 1866 in Academia Lugduno-Batava quum magistratum academicum deponeret. Gr. 8o. Lugduni-Batavorum, Jac. Hazenberg, Corn.fil..........ƒ 0.40.

Fock, Dr. H.C.A.L., Open brief aan den WelEd.Gestr. Heer Mr. C. Vosmaer, in antwoord op zijn beoordeling van mijne anatomie canonique ou le canon de Polyclète retrouvé, voorkomende in den Nederlandschen Spectator van den 24. Februarij 1866. Gr. 4to. (met 2 platen.) Utrecht, Kemink en Zoon..ƒ 0,80.

Fort, O., en O. Schlömilch, Leerboek der analytische meetkunst. Naar de 2e uitgave bewerkt en verm. door Dr. P. van Geer. 2 deelen. Gr. 8o. (Met figuren tusschen den tekst.) Leiden, A.W. Sijthoff...........ƒ 5, -.

Frankenhuysen, van, Mijne maatregelen tegen de runderpest; de ziekte-verschijnselen; aangewende middelen; teekenen van herstelling, en toestand der koe na de herstelling. Gr 8o. Utrecht, J.G. Broese...........ƒ 0,15.


{==23==} {>>pagina-aanduiding<<}

Freyss, J.P., Overeenstemming van de stellige natuurwetenschap met den letterlijken zin van het schepping- en zondvloedverhaal uit de H. Schrift. Post 8o. Utrecht, Kemink en Zoon.....................ƒ 0,80.

Gärtner, J.M., Het morgenlicht van den wereldsabbat en de dingen die voorafgaan. De profeet Daniël en de Openbaring van Johannes in overeenstemming met de gebeurtenissen op het gebied van wereld- en kerkhistorie. Roy. 8o. Amsterdam, H. de Hoogh......................ƒ 3, -.

Geldeirculatie, De, in Suriname. (Overgedrukt uit de Amsterdamsche Courant van 27 Febr. 1866.) 8o. Amsterdam, Jan Leendertz........ƒ 0,10.

Gennep, Mr. J. van, Het ontwerp van wet tot vaststelling der gronden, waarop ondernemingen van landbouw en nijverheid in Nederlandsch Indië kunnen worden gevestgd. (Overgedrukt uit het Indisch Weekblad van het Regt, van 16 en 30 December 1865 en 6, 13 en 22 Januarij 1866.) Gr. 8o. Amsterdam, J. Noordendorp. Batavia, H.M. van Dorp...............ƒ 0,50.

George, Een ongeluksvogel. 2 deelen. Gedrukt voor rekening van den auteur. Gr. 8o. (met titelvignet.) Utecht, Kemink en Zoon............ƒ 5,90.

Gerdes, E., Handleiding tot het spoedig leeren der Engelsche taal. 2e druk. Post 8o. Amsterdam, P.N. van Kampen...............ƒ 0,90.

Gerdes, E., Handboek voor de huiselijke godsdienst. Met bijdragen van J. de Liefde en anderen. Post 8o. Leiden, A.W. Sythoff...........ƒ 4,20.

Geschiedenis van den kleinen Johannes. 12mo. Schiedam, J. Vons. ƒ 0,06; 25 ex..........................ƒ 1,25.

Gesprekken, Hoogst interessante, komieke en politieke, tusschen twee oude dames, over allerhande zaken die er dagelijks geschieden en geschied zijn. 1e en 2e gesprek. Kl. 8o. Amsterdam, J.A. Schnurmans. Per no......ƒ 0,05.

(Gouw, J. ter,) Nalezing op mijne Amstelodamiana. Post 8o. (met plaat.) Amsterdam, C.L. Brinkman.....................ƒ 1,25.

Graafland, N., De Minahassa, haar verleden en haar tegenwoordige toestand. Eene bijdrage tot de land- en volkenkunde. 1e afl. Gr. 8o. (met 1 plaat.) Rotterdam. M. Wijt & Zonen. Compleet in 10 afl. à............ƒ 0,60.

Graafland, N., Wat is waarheid ten aanzien van de zending in de Minahassa? Ophelderingen voor belangstellenden met begeleidend schrijven van H. Hiebink. Gr. 8o. Zutphen, A.E.C. van Someren............ƒ 1,15.

Groe, Theodorus van der, Toetssteen der ware en valsche genade. Getrouw gevolgd naar den laatsten oorspronkelijken druk. 1e deel, 1e afl. Post 8o. Nijkerk, J.J. Malga. Duitsche letter. Compleet in 2 deelen of 15 afl. à......ƒ 0,20.

Groen van Prinsterer, Mr., Parlementaire studiën en schetsen. X en XI. Post 8o. 's Gravenhage, Gebr. van Cleef...............ƒ 0,50.

Groen van Prinsterer, Mr., Idem. No. XII. Aldaar.........ƒ 0,25.

Groen van Prinsterer, Mr., Idem. No. XIII. Aldaar........ƒ 0,20.

Groot, C.P. Hofstede de, De runderpest. Rede naar aanleiding van Jesaja XXVI:9b. Uitgesproken te Purmerende, den 21. Januarij 1866. Post 8o. Purmerende, J. Schuitemaker. ƒ 0,20; 25 ex. ƒ 3, -; 50 ex..........ƒ 5, -.

Gunning, Jr. J.H., Blikken in de openbaring. Afl. 1. Gr. 8o. Amsterdam, H. Höveker. Per jaarg...................ƒ 3,60.

Handboek voor den graanhandel. Verhouding van graanprijzen op en per verschillend gewigt. Kl. 8o. Rotterdam, van Meurs en Stufkens.....ƒ 0,75.

Hardenberg, H., Het nationaal feest te Leiden, ter eere van oudstrijders van de jaren 1813 en 1815, en ter viering van het halve eeuwfeest der Militaire Willemsorde, op den 27. Junij 1865. Gr. 8o. 's Gravenhage, Gebr. van Cleef. ƒ 1,50; op best papier......................ƒ 2, -.

Hartsen, F.A., Geloof en weten, volgens G.Th. Fechner. Post 8o. Zalt-Bommel, Joh. Noman & Zoon...................ƒ 1, -.

Hartsen, F.A., Gedachten over wijsbegeerte en openbaring. Post 8o. Amsterdam, Jan Leendertz......................ƒ 0,75.

Heeg, Emile, F., Onder-onsjes. Indische krekelzangen. 12mo. Padang, van Zadelhoff en Fabritius. 1865. Amsterdam, J. Noordendorp.......ƒ 3. -.

Heer, De, en zijne gemeente. I. Godsdienst boven geloofsverdeeldheid op het ware gebied van den strijd. Gr. 8o. Zuid-Beijerland, L. Rijsdijk......ƒ 0.35.

Helena, De Heer is waarlijk opgestaan! Eene paaschviering. Ingeleid door C.H. van Herwerden CHz. 12mo. Groningen, F. Wilkens. ƒ 0,15; 25 ex......................ƒ 3, -; 50 ex. ƒ 5, -.

Henket, N.H., De aanleg van spoorwegen op Midden-Java. Gr. 8o. (Met kaart.) Amsterdam, J.C. Schlömann................ƒ 0,90.


{==24==} {>>pagina-aanduiding<<}

Heynsius, A., Over het tegenwoordig standpunt der physiologie en haar verband met de geneeskunde. Redevoering ter aanvaarding van het hoogleeraarsambt aan de hoogeschool te Leiden, den 7en Maart 1866 uitgesproken. Gr. 8o. Amsterdam, C.G. van der Post....................ƒ 0.50.

Hoekstra Bz., Dr. S., De benaming ‘de zoon des menschen.’ Een historisch-kritisch onderzoek. Post 8o. Amsterdam, P.N. van Kampen........ƒ 0,75.

Hoelayat of grondontginning in Nederlandsch Indie en de regten daardoor geboren. Voor rekening van den schrijver. Gr. 8o. Groningen, Gebr. Hoitsema. ƒ 0,40.

Hoeven, Mr. H.A. des Amorie van der, De cultuurwet. (Overgedrukt uit het Bataviaasch Handelsblad.) Gr. 8o. Batavia, Bruining en Wijt. (Rotterdam, M. Wijt en Zonen).....................ƒ 1,25.

Huber, Dr. W.J., en Dr. P.H. Asman, Beschouwingen over de scarlatina, volgens waarnemingen. Gr. 8o. (met tabel.) Leeuwarden, A. Akkeringa....ƒ 0,75.

Huet, Cd. Busken, Ada van Holland. Historisch-Litterarische schets. Post 8o. Leiden. A.W. Sythoff......................ƒ 1,25.

Husen, R., Kennis der natuur. Een leesboek voor de scholen. 1e stukje. Kl. 8o. (Met houtgravuren.) Kampen, G.Ph. Zalsman..........ƒ 0,25.

Iets over muziek. Eene bijdrage voor allen die het ernstig meenen de toonkunst te beoefenen, door P.F.B. Gr. 8o. (met 19 bl. muziek.) Breda, J. Hermans en Zoon.........................ƒ 2.40.

In den kinderkring. Kinderfelicitatiën bij gelegenheden van verjaar- en echtfeesten enz. in familiekringen. Post 8o. 's Gravenhage, T.C.B. ten Hagen..ƒ 0,40.

Inventaris van het archief der gemeente Dordrecht. 2e gedeelte, 1e stuk. Gr. 8o. Dordrecht, H.R. van Elk.................ƒ 0,75.

Jaar, Het eerste, van school. Uit de huiskamer. Post 8o. Zutphen, W.J. Thieme & Co.........................ƒ 0,30.

Jaarboekje der maatschappij van weldadigheid voor 1866. Post 8o. Steenwijk, Hovens Greve. ƒ 1, -; in linnen. ƒ 1,35; in prachtb. verguld op snede. ƒ 2, -.

Jan Rap, Heeft Pierson gelijk? Eene vraag tot de aanhangers der moderne theologie gericht. Post 8o, 's Hertogenbosch, Gebr. Muller.........ƒ 0,30.

Jessen, P., De runderpest, hare kenteekenen en bestrijding. Naar het Hoogd. vertaald door B.J. Snellen. Gr. 8o. Gouda, J. van Bentum en Zoon...ƒ 0,35.

Jonckbloet, Dr. W.J.A., De schoolwet-agitatie. Eene studie. Gr. 8o. Amsterdam, P.N. van Kampen....................ƒ 2,90.

Jungius, E.C., De publieke opinie. Een voorlezing. Uitgegeven ten voordeele van eenige onlangs zwaar beproefde huisgezinnen te Zierikzee. Post 8o. Zierikzee, S. Ochtman Jz.....................ƒ 0,50.

Kalvijn, Johannes, De verklaring op het Nieuwe Testament. Op nieuw uit het Latijn vertaald ondcr toezicht van A. Brummelkamp. De Harmonie der Evangeliën. 1e deel, 1e afl. Gr. 8o. Kampen, S. van Velzen, Jr. Compleet in 14 deelen elk van 5 à 6 aflevcringen à................ƒ 0,25.

Kanters, W.A., Leeslesjes voor de lieve kleinen. le stukje. (Eenlettergrepige woorden.) K1. 8o. Zutphen, W.J. Thieme & Co.........ƒ 0,08.

Karsen, J., Drietal leerredenen, ten voordeele der hulpbehoevende gemeente te Hoogkerk. Groningen, G.J. Reits..............ƒ 0,45.

Kattendijke, Huissen van, Eik-en-Duinen. 9 Februarij, 1866. Gedicht door NN. EE. Post 8o. 's Gravenhage, A.J. van Tetroode...........ƒ 0,05.

Kinderboeken, Geïllustreerde, 1e afd. De vertellingen van Moeder de Gans; naar het Fransch van Charles Perrault door J.J.A. Goeverneur. 1e afl. Kl. 4to. Arnhem, J. van Egmond Jr. Compleet in 4 à 5 afl. à......ƒ 0,35.

Klinkert, P., Klassikaal rekenen. II. Telling. Kl. 8o. Purmerende, J. Schuitemaker.........................ƒ 0,15.

Koot, Jr. A., Verklaring der afbeeldingen ten gebruike bij het onderwijs in de natuurkunde, enz. Voor meer uitgebreid lager onderwijs. Kl. 8o. Haarlem, Erven Loosjes. 1865......................ƒ 0,90.

Kotzebue, A. von, Het eerwaardig gezelschap, kluchtig blijspel, in één bedrijf. Naar het Hoogd. 2e druk. kl. 8o. Amsterdam, M. Westerman & Zoon.

Kuitert, Cz. B., Photographiën en phantasiën. Gedichten en rijmen. Post 8o. Groningen, J.B. Huber...................ƒ 1,25.

Kwartierstaten, Genealogische, van Nederlandsche geslachten. 2e jaarg. 1e en 2e afl. Gr. 4to. (6 gelith. platen met wapens.) 's Gravenhage, C. van Doorn en Zoon. Per afl......................ƒ 0,75.

Ledderhose, K.F., Het leven van Johannes Jaenicke, Leeraar aan de Betlhehemskerk te Berlijn. (Uit het Hoogd.) Post 8o. Zeist, J.W. Eversz. ƒ 1,40, inlinnen. ƒ 1,75.


{==25==} {>>pagina-aanduiding<<}

Ledeboer, L.G.C., Sions lof- en treurzangen, benevens eenige gelegenheidsgedichten. Kl. 8o. 's Gravenhage, J. van Golverdinge........ƒ 0,40.

Leopold, L., Stofgoud. Weinig en veel, saamgelezen van eigen en vreemden bodem ten dienste der volksschool. Kl. 8o. Groningen, J.B. Wolters....ƒ 0,30.

Lion, Iz. J., Mijn staatkundig leven. Bijdrage tot de kennis der dagbladpers in Nederland. Goedkoope uitgave. Post 8o. 's Gravenhage, H.C. Susan C.H.zoon. ƒ 1, -

Los Gz., P., De zegen der moderne leer en de vruchten die zij afwerpt. 2e 1000. Post 8o. Dordrecht, P. Los, Gz...............ƒ 0,10.

Lummel, H.J. van, De gezondheid in de school. Naar aanleiding van Dr. L. Guillaume's Hygiène scolaire. Post 8o. (Met pl.) Utrecht, Kemink & Zoon. ƒ 0,90.

Mac Leod, Norman, Eene herinnering aan het jaar 1830. Gr. 8o. Breda, Broese & Co.........................ƒ 0,60.

Maria, De diefachtige Anna, of zoo komt men van kwaad tot erger. Uit het Engelsch vrij gevolgd. 12mo. Groningen, R.J. Schierbeek. ƒ 0,05; 25 ex. ƒ 1. -; 50 ex.........................ƒ 1,80.

Matthes, Dr. J.C., De nieuwe richting. Een leesboek voor de gemeente van dezen tijd, 1e afl. Post 8o. Groningen, J.B. Wolters..........ƒ 0,25.

Merens, F.W., Wat willen de voorstanders van christelijk onderwijs? Open brief aan A.M. Cramer, naar aanleiding van zijn brochure: Weest toch onpartijdig. Gr. 8o. Vlissingen, P.G. de Veij Mestdagh...........ƒ 0.20.

Meijer, J.H., Résumé de l'histoire de la littérature francaise, depuis la formation de la langue jusqu'à nos jours. Illustré de nombreux exemples de célébrités littéraires; compilé expressément à l'usage des écoles moyennes supérieures, des gymnases, pensionnats, etc. vol II. Post 8o. Deventer, J. de Lange..ƒ 1,25.

Middel tegen de veepest, zonder voorbedachtzaamheid, door een landbouwer. Gr. 8o. Utrecht, J.J.H. Kemmer.............ƒ 0,12½.

Moens, W.J.C., Een Engelschman onder Italiaansche roovers. Een verhaal zijner gevangenschap. Uit het Engelsch door S.J. van den Bergh. Met platen. 1e afl. Gr. 8o. (met plaat.) Schoonhoven, S. & W.N. van Nooten. Compleet in 7 à 8 afl. à......................ƒ 0,45.

Molenaar, D., Gedachten van een bijna tachtigjarig grijsaard over sterven en sterfbedden, naar den Bijbel. Met een inleidend woord van Z.W. Eerw. zoon A.J. Molenaar. Gr. 8o. 's Gravenhage, M.J. Visser..........ƒ 1,80.

Molière, Een vrijaadje met hindernissen. Blijspel in drie bedrijven. Naar het Fransch ‘Monsieur de Pourceaugnac’. Voor rederijkers bewerkt. Post 8o. Nieuwe Niedorp, J. Groot........................ƒ 0,70.

Montijn, Dr. C.G., Geschiedenis der hervorming in de Nederlanden. 2e druk. Met portret. Uitgegeven door Dr. B. ter Haar. 1e afl. Gr. 8o. Arnhem, D.A. Thieme.......................ƒ 0,70.

Mühlbach, L., (C. Mundt), Graaf von Benjowsky. Historische roman. Vertaald door J.M. Anne. 2e deel. Gr. 8o. Utrecht, L.E. Bosch & Zoon...ƒ 2,15.

Mühlbach, L., (C. Mundt), Marie Antoinette en haar zoon. Historische roman. Vertaald door J.M. Anne. 1e deel. Gr. 8o. Dezelfde.............ƒ 2, -.

Mulder, Dr. E., Leerboek der zuivere en toegepaste scheikunde. le afdeeling. Zuivere scheikunde. 2 Deelen. 3 Stukken. Gr. 8o. (met houtgrav. tusschen den tekst.) Delft, H. Koster..................ƒ 13,25.

Muurling, Dr. W., Wat is leervrijheid in de kerk? Open brief aan Dr. J.J. Doedes. Gr. 8o. Groningen, R.J. Schierbeek..............ƒ 0,40.

Myseras, Lambertus, Het kabinet des genaden-vcrbonds, zijnde een eenvoudig onderrigt wegens het verbond der genade. Aangelegd tot overtuiging van genadclooze menschen, maar meest om tot nut voor Gods kinderen, tot haar troost, raad- en moedgeving te dienen, tot bevordering van hun geloof, blijdschap, heiligmaking en verzekering; in vragen voorgesteld, met nuttige aanmerkingen daarover. Nieuwe onveranderde uitgave. Post 8o. Nijkerk, J.J. Malga. Duitsche. letter. ƒ 0,40.

Naam- en ranglijst der gepensioneerde officieren van het Koninklijke leger der Nederlanden. 1866. Post 8o. Gorinchem, J. Noorduyn en Zoon. Bij inteekening ƒ 0,50; buiten inteekening................ƒ 0,60.

Nierop, Mr. F.S. van, De vennootschap met beperkte aansprakelijkheid, volgens het Engelsche recht. Gr. 8o. Amsterdam, Gebr. Binger.......ƒ 1,80.

Notten, J.W.A., Christus den geloovige dierbaar. Leerrede, naar aanleiding van 1 Petr. II:7. Gr. 8o. Amsterdam, H. de Hoogh.........ƒ 0,20.

Numan, Dr. A., Voorlezingen over de runderpest (veetyphus) zoowel wat het geschied- als geneeskundige betreft, bijeenverzameld door W.F. Rijkzen. Post 8o. 's Hertogenbosch, P. Stokvis en Zoon. 1865..........ƒ 0,40.


{==26==} {>>pagina-aanduiding<<}

Oliphant, Mrs., De laatste van de Mortimers, een verhaal uit twee monden. (Uit het Eng.) 2 deelen. Gr. 8o. Amsterdam, J.D. Sybrandi......ƒ 6,50.

Oordeel, Het, van het Bataviaasch Handelsblad over de cultuurwet. Gr. 8o. Amsterdam, H.W. Mooy.................ƒ 0,30.

Oosterzee. J.J. van, Niet verouderd. Leerrede ter gedachtenis der vervulde vijf- en twintigjarige evangeliebediening. Gr. 8o. Utrecht, Kemink en Zoon...ƒ 0,30.

Opmerkingen van een corrector over de nieuwe spelling. Gr. 8o. Amsterdam, P.N. van Kampen....................ƒ 0,40.

Opzoomer, Mr. C.W. Nog eens: oud of nieuw? Antwoord aan Dr. J.J. Doedes. Gr. 8o. Amsterdam, J.H. Gebhard & Co............ƒ 0,90.

Pannevis, A., Een ernstig woord over Mr. C.W. Opzoomer en den geest des tijds. Gr. 8o. Utrecht, H. Melder.................ƒ 0,30.

Peschier, A., Causeries Parisiennes. Recueil d'entretiens, propres à scrvir de modèles aux étrangers qui veulent se former à la conversation française. Avec la traduction en Hollandais de tous les passages difficiles. 4e édition. Post 8o. Leiden, D. Noothoven van Goor..................ƒ 0,75.

Retcliffe, J., Het zwarte boek van Berlijn. (Uit het Hoogd.) 1e afl. Gr. 8o. Amsterdam, Gebr. Binger. Compleet in 4 deelen van 5 afl. à.........ƒ 0,80.

Réville, A., Notre foi et notre droit. Un dernier mot en réponse à M. le Dr. Pierson. Post 8o. Arnhem, D.A. Thieme...............ƒ 0.40.

Réville, A., Ons geloof en ons regt. Een laatste woord ter beantwoording van Dr. Pierson. Uit het fransch door den vertaler van ‘Wij blijven.’ Post 8o. Dezelfde. ƒ 0,40.

Revius, J., Open brief aan de Heeren Studenten in de theologie, naar aanleiding van de vraag: Zullen wij nog theologie studeren of niet? behandeld door den Hoogleeraar J.J. van Oosterzee, in zijne teespraak gerigt aan zijne leerlingen bij de opening zijner lessen in September 1865. Gr. 8o. Amsterdam, J.H. Tielkemeijer. ƒ 0,50.

Ridder, J. Herman de, Dr. T.C.R. Huydecoper. Eene voorlezing. Gedeeltelijk ten voordeele van het afschaffings-genootschap. 8o. 's Gravenhage, M.J. Visser. ƒ 0,30.

Ris Lambers, J.A.P., Getuigenissen en roepstemmen. 6tal leerredenen. No. 4. De zegen van Gods nabijheid. Ps. LXXIII: No. 5. Jezus Christus, en die gekruisigd, des christens eenige wetenschap. 1. Cor. II:2. Gr. 8o. Rotterdam, G.B. Poeschmann. à...................ƒ 0,15.

Romeijn, Mr. P., Wat is er van de klagten over het lager onderwijs?Proeve van antwoord. Gr. 8o. Schoonhoven, S.E. van Nooten..........ƒ 0,60.

Roorda van Eysinga, S.E.W., Eene ontleding van ‘Onze koloniale staatkunde.’ Gr. 8o. Amsterdam, J.C. Schlömann.............ƒ 1,30.

Roos, R.F., Alphabetische Klapper op de voornaamste, thans vigerende wetten, koninklijke besluiten, provinciale besluiten en circulaires, hoofdzakelijk ten dienste der gemeente-besturen, speciaal in de provincie Groningen. Post. 8o. 's Gravenhage, Gebr. Belinfante.....................ƒ 1, -.

Ruijs THz., W., Een Woord van antwoord op vele brieven, betreffende mijne afscheiding van de christelijke afgescheidene gemeente, de weigering van den eed voor de regtbank, enz. Post 8o. Utrecht, J.J.H. Kemmer.....ƒ 0,25.

Sabbaths-klanken, voor het hart, op den weg naar de eeuwigheid. Uit het Hoogd. Afl. 1. Gr. 8o. Amsterdam, D. Allart. Compleet in 52 afl. à..ƒ 0,06.

Sandberg, Mr. A.J., Examen critique et snpplétoire de la nature humaine, ouvrage couronné de Nourrison. Gr. 8o. Utrecht, G.F. Koch........ƒ 0,55.

Sandwijk, G. van, Handleiding voor aankomende onderwijzers, bij het gebruik van A.H. Niemeijer's grondbeginselen van opvoeding en onderwijs, door A. Beeloo. Gr. 8o. Purmerende, J. Schuitemaker.............ƒ 0,40.

Scharff, Dr. H.C., Toespraak over de heerschende veetyphus en deszelfs voorbehoedmiddelen, in de vergadering van de afdeeling Zaanlandsche gemeenten der Hollandsche maatschappij van landbouw gehouden. Gr. 8o. Zaandijk, J. Heynis Tsz.......................ƒ 0,25.

Schmiedl, Dr. A., Sansinnim. Stichtelijke overdenkingen over de vijf boeken Mozes, naar de orde der wekelijksche afdeelingen. Naar het Hoogd. door M.M. Cohen. Slot afl. Gr. 8o. Assen, C. van Gorcum Braaksma. Compleet.....ƒ 2, -.

Schook, Mr. W.F., Handleiding voor waren-kennis, in verband met statistiek en technologie, ten gebruike bij het middelbaar onderwijs. 1e afl. Metalen. Gr. 8o. Utrecht, S.J. de Graaff..................ƒ 0,80.

Schotel, Dr. G.D.J., De zeeschilder P.J. Schotel. Gr. 8o. (Met portr.) Utrecht, L.E. Bosch & Zoon..................ƒ 0,60.

Schwarz, Dr. C., Licht en leven! Godsdienstig buisboek. Naar het Hoogd. bewerkt door Dr. M. Niemeijer. Post 8o. Groningen, P. Noordhoff......ƒ 1,50.


{==27==} {>>pagina-aanduiding<<}

Säersen, Dr. W., Kies- en tandpijn, hoe ze ontstaat en hoe ze voorkomen of genezen kan worden. Naar het Duitsch. Post 8o. Leiden, P. Engels....ƒ 1, -.

Siccama, O.W. Hora, Twee stelsels. Open brief aan zijne medeburgers. Gr. 8o. 's Gravenhage, W.P. van Stoekum..............ƒ 0,30.

Slanghen, Eg., Bijdragen tot de geschiedenis van het tegenwoordige Hertogdom Limburg. Gr. 8o. Amsterdam, A. van den Hoeven.......ƒ 1,25.

Smits Pz., F.W., De schoone driekleur van het evangelie, geloof, hoop en liefde, of de ware christelijke theorie en praktijk. Maandelijksche leerredenen. No. 1. 1 Cor. XIII:13. Inleiding op den ganschen bundel. Gr. 8o. Hellevoetsluis, A.A. de Kreek Jr......................ƒ 0,30.

Snellen, J.B., De bestrijding der runderpest in Nederland. Post 8o. Leiden, D. Noothoven van Goor...................ƒ 0,40.

Staat der Nederlandsche zeemagt en koopvaardijvloot op 1 Januarij 1866. 27e jaargang. Amsterdam, van Tubergen en Kruysmulder.......ƒ 0,40.

Stanihurst, G., Dei immortalis in corpore mortali patientis historia, moralis doctrinae placitis et commentationibus illustrata. Post 8o. Silvae-Ducis, Henri Bogaerts........................ƒ 1,50.

Statistiek, Geregtelijke, van het koningrijk der Nederlanden. 1863. Gr. fol. 's Gravenhage, (van Weelden en Mingelen.)..........ƒ 1,50.

Stem, De, van een oud matroos over marine-zaken. Gr. 8o. 's Gravenhage, Gebr. Belinfante.......................ƒ 0,25.

Studenten-Almanak, Groningsche, voor het jaar 1866. Post 8o. Groningen, J.B. Huber. In linnen..................ƒ 2, -.

Telegraaf-gids voor 1866 met de internationale klok. (1 blad gr. fol. in kleurendruk.) Amsterdam, Gebr. Binger............ƒ 0,60.

Thiel, A.H. van, De uitvoering van artikel 23 van het algemeen reglement voor de Hervormde kerk in het Koningrijk der Nederlanden. Gr. 8o. 's Gravenhage, M.J. Visser......................ƒ 0,25.

Thieme, J.F., Wees getrouw! Een belijdenis-geschenk voor jeugdige lidmaten. Met eene voorrede van J.C.A. Pantekoek. Post 8o. (Met titelvignet.) Arnhem, D.A. Thieme. In linnen, verguld op sneê. ƒ 2,40; in carton.......ƒ 1,90.

Tillema, H., Viertal toespraken. Met eene voorrede van Dr. H.G. Hagen. Gr. 8o. Meppel, J.A. Boom & Zoon. 1865.............ƒ 0,50.

Toekomst. De, van de bibliotheek der Leidsche hoogeschool. Gr. 8o. 's Gravenhage, Gebr. Belinfante.....................ƒ 0,20.

Troost, L., Leerboek der scheikunde, bevattende de belangrijkste toepassingen op het gebied van nijverheid en gezondheidsleer. Naar het Fransch; door Dr. D. de Loos. Ten gebruike aan inrichtingen van middelbaar onderwijs. 1e deel. Nietmetalen. Post 8o. (Met houtgrav.) Rotterdam, Altmann & Roozenburg..ƒ 2,20.

Ven, Dr. E. van der, De theorie en de oplossing van hoogere magts-vergelijkingen. Een leerboek ook voor hen die niet geregeld onderwijs ontvangen. Gr. 8o. Leiden, A.W. Sijthoff.....................ƒ 3,60.

Verschil, Het, in spelling naar de oude en de gewijzigde spelling, en wel van woorden voorkomende in Carlebur, handleiding ter vervaardiging van opstellen. Kl. 8o. Tiel, Wed. D.R. van Wermeskerken...........ƒ 0,10.

Verscheidenheid van gaven, dezelfde geest..Serie van preekbundels van onderscheiden Nederlandsche leeraars. 2e bundel. Zestal lijdenspreken door H.J.R.G. Theesing. Post 8o. Zeist, J.W. Eversz. ƒ 1,25; in linnen...ƒ 1,60.

Verslag, over den staat der gestichten voor krankzinnigen in de jaren 1860, 1861, 1862 en 1863, aan den Min. van Binnenl. Zaken ingediend door de inspecteurs dier gestichten. Roy. 8o. 's Gravenhage, van Weelden en Mingelen. 1865. ƒ 1,50.

Vloten, Dr. J. van, Vijttal lezingen over de wording en ontwikkeling der stad en gemeente Deventer. Met bijlagen, waaronder het tot dusver onuitgegeven oudste stadsboek 1381. Post 8o. Zutphen, W.J. Thieme & Co.......ƒ 2, -

Vorsterman van Oijen, G.A., Bedenkingen tegen ‘Een blik op het onderwijs ten platten lande’ voorkomende in het Sluisch Weekblad van Vrijdag 16 Februari 1866. Gr. 8o. Oostburg, A.J. Bronswijk............ƒ 0,10.

Vraag, Eene, en een antwoord op godsdienstig gebied, van een dusgenaamden achterblijver. Post 8o. Zeist, J.W. Eversz...........ƒ 0,25.

Vries, J. de, De verborgenheden van Amsterdam. 2e druk. 4 dln. Gr. 8o. (Met titelvignet.) Amsterdam, B. Eisendrath............ƒ 10,00.

Waal, E. de, Aanteekeningen over koloniale onderwerpen. VII. Onze financiële politiek jegens Nederlandsch Indie. 1e gedeelte: Algemeene trekken. Gr. 8o. 's Gravenhage, Martinus Nijhoff...............ƒ 0,80.


{==28==} {>>pagina-aanduiding<<}

Wap, Dr., Bloemlezing - honderd stuks - uit de poëzy mijner laatste vijf-entwintig jaren. Gr. 8o. (Met photogr. portr.) 's Hertogenbosch, Henri Bogaerts. 1865. In linnen.....................ƒ 2, -.

Wat is de gemeente Gods? Korte beantwoording dezer vraag aan de geloovigen in Nederland medegedeeld door een broeder wien de belangen van het koningrijk Gods in ons midden ter harte gaan. Gr. 8o. 's Gravenhage, gedrukt bij H.P. de Swart & Zoon. (H.J. Gerretsen.)..............ƒ 0,25.

Wintgens, Mr. W., De regering tegenover de veepest. Drie redevoeringen in de 2e Kamer der Staten-Generaal. Gr. 8o. 's Gravenhage, Gebr. Belinfante. ƒ 0,25.

Woord, Een, over den werkman in het algemeen, en over den typograaf in het bijzonder, door een vriend des volks. Gr. 8o. Rotterdam, J.J. Kluit Cz. ƒ 0,20.

Woord, Een, over gemeene- of burgerweiden. Gr. 8o. Deventer, J. de Lange. ƒ 0,25.

Woord, 1866. Een, aan mijne medechristenen bij den aanvang van dit jaar, Een ernstig en liefderijk woord van een christen aan zijne broeders en zusters in het geloof. Delft, J.A. Mulder. 100 ex. ƒ 3; 500 ex. ƒ 10; 1000 ex...ƒ 15.

Worp, J., De zingende kinderwereld. Kinderliedjes voor een of twee stemmen met pianobegeleiding. 2e twaalftal. Woorden van J.J.A. Goeverneur. Langw. 4to. Groningen, J.B. Wolters.................ƒ 0,65.

Wijek, Jhr. Mr. H. van der, De Nederlandsche Oost-Indische bezittingen onder het bestuur van den Kommissaris-Generaal du Bus de Gisignies (1826-1830.) Gr. 8o. 's Gravenhage, Martinus Nijhoff...............ƒ 2,50.

Zaaijer, Dr. T., Het gewigt eener doelmatige ontleedkundige techniek. Redevoering ter aanvaarding van het buitengewoon hoogleeraarsambt aan de hoogeschool te Leiden, den 10en Maart 1866 uitgesproken. Gr. 8o. Leiden, firma Jac. Hazenberg C.Zn.......................ƒ 0,40.

Zaken, De, van het land Simbang nader toegelicht. Uitgegeven door de commissie van liquidatie des boedels van wijlen den Heer J.E. Herderschee. Gr. 8o. 's Gravenhage, Martinus Nijhoff..................ƒ 1,25.

Zeno, De vermoedelijke levensduur van het kabinet Pické. Bijdrage tot de kenni van den politieken toestand van Nederland in 1866. Gr. 8o. Utrecht, W. Fs Dannenfelser......................ƒ 0,25.


Ter beoordeeling ontvangene boeken.


Beima, Dr. E.M., De aarde vóór den Zondvloed, 5e afl.

Berghuis, S., De Nederlandsche Boomgaard, afl. 14.

Bijdragen tot de Geschiedenis en Oudheidkunde, inzonderheid van de provincie Groningen. III, 1.

Croiset, G.E.C., In en over de Alpen. Schetsen-Indrukken.

Doornbos, J., Leesboek over de Landbouwkunde.

Gouw, ter, Nalezing op mijne Amstelodamia.

Gunning Jr., J.H., Blikken in de openbaring, 1e afl.

Lennep, Mr. J. van, De Lotgevallen van Klaasje Zevenster, 4e deel.

Los en Vast. Uit de Briefwisseling van een Leidsch Student.

Mühlbach, L., De Groote Keurvorst, 3e afdeeling. De Groote Keurvorst en Zijne Kinderen, deel 2, 3 en 4.

Nachtlichtjes.

Nijhoff, Mr. Is. An., (vervolgd door P. Nijhoff.) Bijdragen voor Vaderlandsche geschiedenis en oudheidkunde, IV, 3.

Oven, Dr. A. van, Leerboek der Werktuigkunde, 1e deel, 2e afl.

Fraktisch Volksboek, Museum voor natuur, kunst en wetenschap, II, vi, 5.

Scharff, J.J.Th., Gedichten.

Scholten, Prof. J.H., De oudste getuigenissen, aangaande de schriften des nieuwen testaments historisch onderzocht.

Schotel, G.D.J., De Bibliotheek der Hoogeschool te Leiden.

Stahl, Dr. F.J., De Politieke en Kerkelijke Partijën in Europa. Vertaald door Dr. A. van der Linde.

Westerman, W. Marten, Bato, 4e afl.

Wijk, Dr. J.A. Gerth van, Onze Kinderen in Christus geheiligd.

Zeegers, L.Th., Geschiedenis der Nederlandsche Letterkunde.







{==29==} {>>pagina-aanduiding<<}

Lijst van boeken en geschriften, van 15 april-15 mei 1866 in Nederland verschenen.

DEZE LIJST WORDT IN ELK NOMMER VERVOLGD.


Agitatie of plichtsbetrachting. Een woord aan Dr. W.J.A. Jonckbloet, door eenen ambtgenoot. Gr. 8o. Utrecht, Kemink en Zoon.......ƒ 0,30.

Aimard, Gustave, De leeuw der wildernis. Naar het Fransch. Post 8o. Leiden, Wed. D. Kunst.....................ƒ 1,25.

Aloysius, Verzameling van alle schriften van den engelachtigen jongeling, den H. Aloysius Gonzaga. Uit het Ital. en Latijn. 12mo. 's Bosch, G. Mosmans. ƒ 0,40.

Andersen, H.C., Bazar eens dichters. Vertaald door T.R. Dijkstra en D. Bouma Nieuwenhuis. 2 deelen. Gr. 8o. (Met titelvignet.) Goriachem, J. Nieuwenhuis. ƒ 4,50.

Apostelen en Profeten. Gedichten van N. Beets, S.J. van den Bergh, A.J. de Bull, Mr. Is. da Costa, B. ter Haar, J.P. Hasebroek, R. Bennink Jansonius, J.J.L. ten Kate, Mr. J. van Lennep, C.W. van der Pot, H.J. Schimmel. 3e druk. No. 3 der Guldens-editie, Poëzie. Post 8o. Arnhem, D.A. Thieme. ƒ 1, -.

Atlas, Historisch-geographische, ten gebruike bij Streckfusz, geschiedenis der wereld. Bewerkt onder toezicht van Mr. J.B. Kan. 1e afl. Gr. 8o. Leiden, firma van den Heuvell en van Santen.............ƒ 0,25.

Bede der arme redelooze dieren aan hunne redelijke medeschepselen, de menschen. Uit het Hoogd. Post 8o. Utrecht, Kemink en Zoon........ƒ 0,25.

Bell, Mr. C. van, Het bewijs, volgens het burgerlijk regt. Gr. 8o. Dordrecht, Blussé en van Braam...................ƒ 1,70.

Berman, L., Leerboekje voor de aardrijkskunde over het Koningrijk der Nederlanden, ten dienste der plattelandsscholen. Kl. 8o. Rotterdam, Verbruggen en van Duijm........................ƒ , .

Beschouwingen over het duizendjarig rijk. Uit het Engelsch vertaald door H.J. Budding. Post 8o. Gorinchem, G.F. Gezelle Meerburg.....ƒ 1, -.

Boekeren, R. Koopmans van, In de kooi. Eene vertelling. Met 4 pl. Post 8o. Amsterdam, Gebr. Kraay. In linnen.............ƒ 1,90.

Boer van der Ley, J.B. de, Zoo leert men denken, lezen en schrijven. 4 stukjes. Kl. 8o. Zaandam, van Spanjen Koppenol. 1e-3e stukje à ƒ 0,10, 4e stukje. ƒ 0,15.

Boogaard, Dr. J.A., De anatomisch-physiologische rigting in de hedendaagsche geneeskunde, uit de geschiedenis verklaard en geregtvaardigd. Redevoering ter aanvaarding van het buitengewoon hoogleeraarsambt aan de Leidsche hoogeschool. Gr. 8o. Leiden, firma Jac. Hazenberg, Corn. Zoon........ƒ 0,50.

Bosboom-Toussaint, Mevr. A.L.G., De Graaf van Devonshire. Romantische episode uit de jeugd van Elisabeth Tudor. 2e druk. No. 59 der Guldens-editie. Post 8o. Arnhem, D.A. Thieme..................ƒ 1, -.

Bosboom-Toussaint, Mevr. A.L.G., Engelschen te Rome. 2e druk. No. 60 der Guldens-editie. Post 8o. Bij denzelfden.............ƒ 1, -.

Brochure ter beantwoording van de vraag: wat beoogt de vergadering van modern-gezinden, op den 4en en 12en April e.k te Amsterdam te houden? ten voordeele van eene nieuw te stichten kerk, ten dienste der Hervormden te Appelscha. Gr. 8o. Meppel, H.J. Gelderman............ƒ 0,25.


{==30==} {>>pagina-aanduiding<<}

Bulwer Lytton, Edward, De laatste dagen van Pompeji. 2e herziene druk. 3 deelen. Post 8o. (Met gegr. vignet.) No. 17-19 uit van Kampen's Goedkoope serie van Romans. Amsterdam, P.N. van Kampen...........ƒ 3, -.

Bungener, F., Lincoln. Zijn leven, werk en dood. Naar het Fransch. Post 8o. Utrecht, J.J.H. Kemmer.................ƒ 0,90.

Burgerpligt, De hoogste, van den Nederlander. Een woord in de eerste plaats aan mijne mede-studenten, en voorts aan allen die belang stellen in het behoud van het Vaderland. Gr. 8o. Utrecht, J.L. Beijers........ƒ 0,20.

Buuren, A.D. van, Gedichten. 12mo. Helder, L.A. Laurey....ƒ 0,90

Capadose, Dr. A., òf scheiden òf scheiding. Een woord aan leeraars en gemeen en. Gr. 8o. 's Gravenhage, J. van Golverdinge...........ƒ 0,30.

Chantepie de la Saussaye, D., Het begin. Leerrede over Genesis I:1. Een woord tegen het materialismo en het idealisme van onzen tijd. Gr. 8o. Rotterdam, M. Wijt & Zonen......................ƒ 0,25.

Colenbrander, Mr. R.A.J., Opmerkingen betreflende de verbetering van het hypothecair stelsel in Nederland. Gr. 8o. Amsterdam, Johannes Müller...ƒ 0,95.

Cromjongk, A.A.C., Keur van reken-, stel, meet-, natuur- en aardrijkskundige voorstellen, ingerigt naar de eischen van den tegenwoordigen tijd, voor kweekelingen en hulp-onderwijzers. Kl. 8o. Gorinchem. C. Schook.....ƒ 0,25.

Daalwijk, Jz., J., Natuurkundig leerboekje voor de lagere scholen. Kl. 8o. Purmerende, L.G. Post...................ƒ 0,12½.

Daalwijk, Jz., J., Spreuken voor verstand en hart ten gebruike bij het huis- en schoolonderrigt bijeenverzameld. Kl. 8o. Bij denzelfde.......ƒ 0,07½.

Davids, Henriette, De huisvrouw. Vrij bewerkt, naar het Hoogd. Post 8o. Haarlem, Erven F. Bohn.....................ƒ 1,10.

Delinotte, L. Paul, Soirées littéraires. Histoire aneedotique des auteurs Français. 1e Livr. Post 8o. Tiel, Wed. D.R. van Wermeskerken.......ƒ 0,35.

Dickens, Charles, De recepten van dokter Marigold. Eene kerstvertelling. Uit het Engelsch door Mevr. van Westrheene. Post 8o. Amsterdam, P.N. van Kampen.......................ƒ 1,90.

Doe u zelven geen kwaad. Post 8o. Utrecht, Kemink & Zoon. ƒ 0,10; 25 ex. ƒ 2, -; 50 ex......................ƒ 3,75.

Doekow, Een storm op zee. Uitgegeven ten voordeele van den ongelukkigen, verminkten kapitein John Casey, en van een behoeftigen tachtig-jarigen oud-zeeman. Post 8o. Helder. L.A. Laurey...............ƒ 0,40.

Dunn, Andreas, Een verhaal voor Roomschen en niet-Roomschen Uit het Spaansch. Met eene aanbevelende voorrede van Manuel Matamoras. Kl. 8o. Zwolle, J.P. van Dijk. ƒ 0,30; 25 ex..................ƒ 6,25.

Edrîsî, Deseription de l'Afrique et de l'Espagne. Texte Arabe publié pour la première fois d'après les man. de Paris et d'Oxford avee une traduction, des notes et un glossaire par R. Dozy et M.J. de Go je. Gr. 8o. Leyde, E.J Brill. ƒ 8,75.

Eertwegh, H.C. van den, De laatste dagen van Venloo's beleg, 1511. Historisch dramatische schets in twee tafereelen. Post 8o. Venlo, Wed. H.H. Uyttenbroeck. ƒ 0,65.

Egenberger, J.H., Studiën naar het levend model, ten dienste van het onderwijs in het handteekenen op lagere en middelbare scholen. 1e afl. Gr. fol. 6 geluh. platen.) Groningen, J B. Wolters..............ƒ 1,50.

Ellis, S. Edward, De scalpjagers. Schetsen uit de nieuwe wereld. Post 8o. Leiden, de Wed. D. Kunst....................ƒ 1,25.

Evans, Thomas W., en Elisee Reclus, De gezondheids-commissie tijdens den oorlog in Noord-Amerika, door M.W.C. Gori. Gr. 8o. (Met uitsl. plaat.) Gorinchem, G.C. van der Mast...................ƒ 1,25.

Falcone, Joseph-Muria, Twintig novenen voor verschillende fees dagen, des jaars. Goedgekeurd door de II. Congregatie der kerkelijke plegtigheden en verrijkt met vele aflaten. Uit het Italiaansch. 12mo. 's Bosch, G. Mosmans....ƒ 0,30.

Feestredenen, bij de godsdienstige viering van het vijftigjarig bestaan der 's Gravenhaagsche bijbelvereeniging uitgesproken door J. Moll Jacz., Dr. L.R. Beijnen en J.A. Schuurman Johz., in de Evangelisch Luthersche kerk te 's Gravenhage, op den 20sten Februarij 1866; benevens de feestzangen, voor die gelegenheid vervaardigd door Dr. R. Bennink Janssonius. Post 8o. 's Gravenhage, M.J. Visser.......................ƒ 0,50.

Feith, Mr. H.O., Het Groninger beklemregt, of verzameling van staats-resolutiën, en andere, tot het beklemregt betrekkelijke stukken, uitgegeven en met aanteekeningen voorzien. 2 deelen. Gr. 8o. Groningen, J.B. Wolters...ƒ 6, -.


{==31==} {>>pagina-aanduiding<<}

Flarel, Johan, Geschenk aan bedroefden; of de raad van Christus aan eene bedrukte moeder, den dood van haren geliefden en eenigen zoon beweenende. Uit het Engelsch. Post. 8o. Meppel, J.A. Boom en Zoon........ƒ 0,75.

Floor, W., Bundel van zestien eenvoudige oefeningen, ter onderwijzing en raadgeving op den weg naar de eeuwigheid. 5e bundel. Gr. 8o. Utrecht, J.J.H. Kemmer........................ƒ 1,50.

Fock, Dr. H.C.A.L., De lintworm en het middel om hem uit te drijven. 2e vermeerderde druk. Gr. 8o. Kemink en Zoon...........ƒ 0,60.

Frisius, Nachtlichtjes. Rijmen rakende vraagpunten van den dag. 12mo. Groningen, L. van Giffen....................ƒ 0,40.

Fruin, J.A., Oratio de privati iuris nostri codicibus assidue corrigendis et supplendis: habita Traiecti ad Rhenum A.D. XXIII M. Martii A. MDCCCLXVI, quum magistratum Academicum deponerct. Gr. 8o. Traiecti ad Rhenum, apud J.L. Beijers........................ƒ 0,50.

Gerth van Wijk, Dr. J.A., Onze kinderen in Christus geheiligd. Eene bijdrage, tot recht verstand van het doopformulier der Ned. Herv. kerk. Post 8o. Utrecht, Kemink en Zoon.....................ƒ 0,40.

Gesprek, Derde, tusschen de twee oudo dames, over allerhande zaken die er dagelijks geschieden en geschied zijn. Kl. 4to. Amsterdam, J.A. Schuurmans. ƒ 0,05.

Gilbert, William, Een gekkenhuis. Gedenkschriften van een krankzinnige. Uit het Engelsch door Mevr. van Westhreene. Gr. 8o. (Met gelith. titelvignetten.) Amsterdam, Gebr. Binger...................ƒ 5,60.

Goeje, Dr. M.J. de, Kosteloos onderwijs. Post. 8o. Leiden, S.C. van Doesburgh.........................ƒ 0,25.

Groen van Prinsterer, Mr., Parlementaire studiën en schetsen. XIV, XV en XVIII. Post 8o. 's Gravenhage, Gebr. van Cleef a.......ƒ 0,30.

Groen van Prinsterer, Mr., Idem, Idem XVI en XVII. Post 8o. Bij denzelfde, à ƒ 0,25. Grosjeau, H.G., Verhalen uit den bijbel. Naar de tegenwoordige opvatting medegedeeld aan jonge lieden. 1e gedeelte: Oud Verband. Kl. 8o. Leeuwarden, Ilugo Suringar.....................ƒ 0,40.

Grothe, D., Mechanische technologie, ten dienste van het middelbaar onderwijs; een leerboek voor fabriekanten en industriëelen en een leesboek voor beschaafden. 1e gedeelte. Gr. 8o. (Met houtgrav.) Gorinchem, J. Noorduijn en Zoon. ƒ 2.90.

Guide, Petit, d'Amsterdam. Contenant: une reseriptien historique de la ville, une rotice de ses hôtels etc. Amsterdam, T. Kouwenaar........ƒ 0,40.

Gunning, Jr., J.H., Is er blijdschap bij de christenen over de nederlaag der modernen? Een kort woord naar aanleiding van het ongevraagd advies van Cd. Busken Huet Post 8o. 's Gravenhage, M.J. Vis er.........ƒ 0,15.

Haes, R.L. de, Eenige opmerkingen over het werk getiteld: De Bandjermasinsche krijg van 1859-1863. Bijdrage hoe de Majoor W.A. van Rees de krijgsgeschiedenis schrijft. Gr. 8o. Leiden, D. Noothoven van Goor......ƒ 0,65.

Hartsen, F.A., De kunst van schrijven. Proeve van een stelsel van stijlleer, dat de zielkunde tot grondslag heeft. Eerste stukje. Algemeen gedeelte. Post 8o. Arnhem, J. van Egmond Jr.................ƒ 0,45.

Hebben werkelijk de Joden Jezus gekruisigd. Beschouwingen van en naar Dr. L. Philippson. Opperrabijn te Bonn. Gr. 8o. Zutphen, W.J. Thieme & Co. ƒ 0,60.

Hertel, Louise, Nieuwe volledige en practische leerwijze van het moderne haken, benevens eene keurige verzan eling der modernste en smaakvolste patronen van dit handwerk, met bevattelijke figuren. 12mo. (Met 14 gelith. platen.) Gouda, G.B van Goor....................ƒ 0,30.

Heydenrijck, Mr. C.J.A., Het tractaat met Pruissen tot wering van den sluikhandel. Voor rekening van den schrijver. Gr. 8o. Nijmegen, H.C.A. Thieme. ƒ 0,60.

Huet, Cd. Busken, Ongevraagd advies in de zaak van Pierson tegen Reville e.s. Post 8o. Haarlem, van Asperen van der Velde..........ƒ 0,75.

Hugo, Victor, De kampioenen van de zee. 1e deel. Gr. 8o. (Met gelith. plaat.) Utrecht, L.E. Bosch en Zoon................ƒ 0,70.

Iets over onze zeemagt door een oud-zeeofficier. Gr. 8o. Nieuwe Niedorp, J. Groot........................ƒ 0,30.

Ilpsema Vinckers, H., De man met den blaauwbonten reiszak, of de bedrieger bedrogen Blijspel in een bedrijf en drie tafereelen. Post 8o. Winschoten, J.R. van Eerde. 1865.....................ƒ 0,30.

Jaarboekje, Noordbrabantsch, voor 1866. 52e jaargang. Kl. 8o. 's Hertogenbosch, W.C. van Heusden....................ƒ 1,25.


{==32==} {>>pagina-aanduiding<<}

Jaarboekje van het korps kweekelirgen Mavors Medicator aan 's rijks kweekschool voor militaire geneeskundigen. 1866. Post 8o. (gelith. titel en photogr. portret van Dr. W. Krol.) Utrecht, bock-, plaat- en steendrukkerij ‘de Industrie.’ (K.A. Manssen.) In linnen.................ƒ 2,70.

Jaarboekje Zeeuwsch, en Middelburgsche naamwijzer. 1866. Post. 8o. Middelburg, J.C. en W. Altorffer. ƒ 1,10; in carton ƒ 1,20; met specieboek ƒ 1,20; in carton ƒ 1,30; met specieboek, herleidingstafel en schrijfpapier, in linnen...ƒ 1,40.

Jaarfeest, Het zesde, der Utrechtsche jongelings-vereeniging. 14 Februarij 1866. Gr. 8o. Utrecht, H. Melder................ƒ 0,25.

Jousset, Dr., De hypodermatische injectiën en hare toepassing door G. Hioolen en C.H. Eshuys, met een voorwoord van Dr. M. Polano. Gr. 8o. Rotterdam, H. Nijgh.........................ƒ 2,75.

Kaarten-teekenaar, De, Schetsen van landkaarten, ten dienste van scholen voor lager en middelbaar onderwijs. Langw. 4o. Arnhem, G.J. Thieme. ƒ 0,65.

Keyzer Tz., T., Zaandammer mosterd. 12mo. Zaandam, van Spanjen Keppenol. ƒ 0,49.

Klinkert, P., Denk zelf. Klassikale rekenoefeningen voor de hoogste klasse eener lagere school. Kl. 8o. Purmerende, J. Schuitemaker........ƒ 0,15.

Koetsveld, C.E. van, Heer! tot wien zullen wij henen gaan? Bevestiging der nieuwe leden. Gr. 8o. 's Gravenhage, M.J. Visser...........ƒ 0,25.

Koning, A.M.C., Lusthof voor jonge kinderen uit den beschaafden stand. Met eene inleiding. Kl. 8o. Amsterdam, A. Hoogenboom.......ƒ 0,10.

Kool van Kasteel, B.M., Allereerst Fransch lees- en lesboekje. Kl. 8o. Rotterdam, W.L. Stoeller.....................ƒ 0,50.

Koolen, Pz., P.N., Leesoefeningen ingerieht naar de gewijzigde spelling en de bekende leestafels. 1e en 2e stukje. Kl. 8o. Breda, J.J. van Turnhout. ƒ , .

Krug, A., Practische géodésie. Bevattende tevens de hulpmiddelen ter voorkoming of verbetering van te vermijden dwalingen of gebreken, vooral bij het gebruiken van het planchet en den meetketting. Naar het Hoogd. Door D.P. van Weezel Scheffelaar. Post 8o. (Met 2 platen.) Gorinchem, G.C. van der Mast..ƒ 0,85.

Lasco, Jo. A, Opera, tam edita quam inedita. Recensuit vitam auct. enarr. A. Kuyper. Vol. I. II. Gr. 8o. Hag. Com. Mart. Nijhoff. Amsterdam, Fred. Muller.......................ƒ 15, -.

Lavolée, C., Over arbeiders-vereenigingen. Naar het Fransch. Gr. 8o. Amsterdam, Gebr. Binger......................ƒ 0,40.

Los en vast. Uit de briefwisseling van een Leidsch student. 1e afl. Post 8o. Leiden, S.C. van Doesburgh.....................ƒ 0,90.

Maronier, J.H., Uitgebreide handleiding bij het Godsdienst-onderwijs, naar de behoeften van onzen tijd. 1e Afdeeling. 1e gedeelte. Post 8o. 's Hertogenbosch, G.H. van der Schuijt...................ƒ 0,80.

Martin, H., De Engelschen en de Nederlanders in den Indischen archipel, met terugzigt op eene besproken vestiging der Belgen op Borneo. Gr. 8o. Amsterdam, G. Theod. Bom.....................ƒ 0,40.

Matthiessen, Mr. C. Sandenbergh, Het koloniaal vraagstuk van het uur, met eenige stellingen nader toegelicht. Gr. 8o. 's Gravenhage, Gebr. J. en H. van Langenhuijsen........................ƒ 0,20.

Montclar, Armand, La ‘suererie’ Indo-Néerlandaise et la ‘raffinerie’ Néerlandaise. Kl. 8o. Amsterdam, C.L. van Langenhuysen..........ƒ 0,25.

Morgenstern, Lena. Praetisch Kindervermaak, I. De teekenschool. Naar de grondbeginselen van Friedrich Fröbel bewerkt. Langw. 4to. (Met 12 platen.) Arnhem, J. Voltelen......................ƒ 0,30.

Mosselmans, B.C.J., Staat dan in de vrijheid! Een woord van afscheid, tot de Nederlandsche Hervormde gemeente te 's Hertogenbosch. Post 8o. 's Hertogenbosch, W.C. van Heusden....................ƒ 0,30.

Muller, Otto, Twee zondaars aan een hart. Naar het Hoogd door J.B. Retstap. Gr. 8o. (Met gelith. plaat.) Tiel, D. Mijs...........ƒ 3, -.

Myseras. Lambertus, Der vromen ondervinding op den weg naar den hemel. voorgesteld in vragen en antwoorden. Nieuwe onveranderde uitgave. Kl. 8o. Nijkerk, J.J. Malga......................ƒ 0,40.

Myseras, Lambertus, Eens christens opmerking op den hemelweg. Nieuwe onveranderde uitgave. Kl. 8o. Bij denzelfde............ƒ 0,40.

Myseras, Lambertus, Onderrigt voor ware vromen, om een betamelijk gebruik van het heilig avondmaal te maken. Openbaring XIX:9. Nieuwe onveranderde uitgave. Post 8o. Bij denzeltde...............ƒ 0,40.


{==33==} {>>pagina-aanduiding<<}

Nederlandsch Tijdschrift voor de praktische beoefening van de Fransche, de Engelsche en de Hoogd. taal- en letterkunde. Nieuw serie. 9e jaarg. No. 1. Tiel, Wed. D.R. van Wermeskerken. Per jaarg. ƒ 3, -; buiten inteek. ƒ 3,50.

Novene voor kinderen, die zich waarlig tot hunne eerste II. communie wenschen voor te bereiden. 12mo. Venlo, Wed. H.H. Uijttenbroeek.....ƒ 0,10.

Opmerker, De, Weekblad voor architeeten, ingenieurs, fabrikanten en aannemers van publieke werken. 1e jaargang. No. 1. Fol. (Met hontgrav.) Arnhem, D.A. Thieme. Per jaarg. van 52 nrs................ƒ 6,60.

Os, P. van, Geschied- en aardrijkskundige beschrijving van het Koningrijk der Nederlanden. 29e deel uit Van Druten en Bleeker's Goedkoope bibliotheek voor alle standen, of verzameling van nuttige werken over allerlei vakken van wetenschap door de beste der hedendaagsche schrijvers. Post 8o. Sncek, van Druten en Bleeker ƒ 1,60.

Ottolander, K.J.W., De beste vruchten. Handleiding tot het doen eener goede keuze bij het aanplanten van vruchtboomen. Gr. 8o. Groningen. J.B. Wolters. ƒ 0,50.

Pieters, K.J., Het baptisme bij het licht der H. Schrift en der geschiedenis beoordeeld en in 't licht gesteld. Een ernstig woord van waarschuwing tegen deze gezindte aan de Chr. Afgesch. Gereformeerden, ‘de Vrienden der Waarheid’ en allen die belang stellen in het koninkrijk Gods op aarde. Gr. 8o. Franeker, T. Telenga.......................ƒ 1,25.

Pleyte, W., Etudes Egyptologiques. Livr. I. Etude sur un rouleau magique du Musée de Leide. Traduction analitique et commentée du Pap. 348 revers par W. Pleyte. Roy. 8o. (Met platen.) Leide, E.J. Brill.........ƒ 3, -.

Pols, Mr. M.S., Het crimineel wetboek voor het krijgsvolk te lande. Met eene toelichting. 1e gedeelte. Gr. 8o. 's Gravenhage, Martinus Nijhoff. Compleet in 2 gedeelten. à.......................ƒ 1,90.

Pompe van Meerdervoort, Jhr. Mr. J.J., Bestaat er mogelijkheid eener wet tot afschaffing der tienden, waarbij aan alle omtrent deze regeling gestelde eischen wordt voldaan? Gr. 8o. Leiden, firma van den Heuvell en van Santen..ƒ 0,50.

Postma, Th., Een uitstapje van Leeuwarden naar 's Gravenhage. Uitgegeven ten voordeele van twee rampspoedige huisgezinnen. Post 8o. Leeuwarden, H. Kuipers ƒ 0,15; 10 ex. ƒ 1,25; 20 ex................ƒ 2,25.

Putz, W., Leiddraad bij het onderwijs in de vergelijkende aardrijkskunde. Uit het Hoogd. door J. Jurrius. Deel IV van v. Druten en Bleekers Goedkoope bibliotheek voor alle standen. Afd. III: verzameling van werken voor opvoeding en onderwijs. 2e druk. Post 8o. Sneek, van Druten en Bleeker...ƒ 1,10.

Raabe, A.H., De poetiea Platonicae pbilosophiae natura, praesertim in amoris expositione conspieua. Gr. 8o. Roterodami, apud E.H. Tassemeijer..ƒ 1,95.

Reactionairen, De, en conservatieven hier te lande, sedert de grondwetsherziening van 1848. Alles woordelijk ontleend en met naauwkeurigheid bijeenverzameld en geordend uit de openbare gedrukte geschriften van Iz. J. Lion, thans hoofdredaeteur van het Dagblad van 's Gravenhage. Gr. 8o. Kampen, K. van Hulst.........................ƒ 3, -.

Regt, J.W., Hoofd- en steunpunten, uit de vakken van het lager onderwijs. Herinneringen voor leerlingen die de school verlaten of tot uitbreider onderwijs overgaan. Kl. 8o. Gouda, G.B. van Goer............ƒ 0,85.

Renan, Ernest, De apostelen. Uit het Fransch vertaald door A.A. Deenik, MLz. 1e gedeelte. Gr. 8o. Haarlem, Erven, Loosjes. Pro compleet.....ƒ 2,50.

Retcliffe, Marquis Posa. Naar het Engelsch. 3 deelen. Gr. 8o. (Met gelith. titelvignet.) Amsterdam, B. Eisendrath.............ƒ 7,50.

Rhijn, L.J. van, Profaan en heilig, de sleutels tot verklaring van alle verschijnselen in de geestelijke en zedelijke wereld. Rede, gehouden in de vergadering der vereeniging: ‘tot heil des volks,’ afd. Rotterdam. (Uitgegeven door bestuurders van genoemde afd. ten haren behoeve) Post 8o. Rotterdam, G.B. Poeschmann ƒ 0,20.

Roussel, Napoleon, Aan de vrijdenkers. Vrij vertaald en omgewerkt, door N.N. Kl. 8o. Zwolle, J.P. van Dijk. ƒ 0,20; 25 ex.........ƒ 4, -.

Scharff, J.J., Gedichten. Post 8o. Harlingen, J. Riesberg ƒ 1,60. Schmidt Crans, J.M., Thieme's teeken-cahiers. No. 1. Langw. 4to Arnhem, G.J. Thieme. Compleet in 4 nommers..............ƒ 0,15.

Scholten, J.H., De oudste getuigenissen aargaande de schriften des N.T. historisch onderzocht. Gr. 8o. Leiden, P. Engels.............ƒ 2,40.

Schook, C., Jezus Christus. Een leesboekje voor iedereen, en in het bijzonder voor catechisanten en allen die zich voorbereiden, belijdenis des geloofs te doen. Kl. 8o. Gorinchem, C. Schook..................ƒ 0,10.


{==34==} {>>pagina-aanduiding<<}

Schwartz, Maria Sophia, Huwelijken uit berekening. Een verhaal. (Vertaald). Gr. 8o. (Met titelvignet) Amsterdam, P.N. van Kampen.........ƒ 2,25.

Staring, W.C.H., De runderpest in Nederland. Gr. 8o. Amsterdam, P.N. van Kampen........................ƒ 0,30.

Stieltjes, T.J., Denkschrift über einen Kanal zur Verbindung der Nordsee mit der Ostsee. Im Auftag des Kanal-Comités aus den Städten Husum, Schleswig und Eekernförde. Gr. 8o. (Met 4 uitsl. kaarten). Haag, Gebr. J. & H. van Langenhuysen. ƒ 1,75.

Stolz, Alban, Legende, of christelijke sterrenhemel. Uit het Hoogd. door een R.K. priester. 1e afl. Kl. 8o. Utrecht, Dekker en van de Vegt......ƒ 0,20.

Taunay, J.F., Zult gij blijven sluimeren? Een woord tot mijne medeburgers over koloniale belangen. Gr. 8o. Haarlem, Erven Loosjes........ƒ 1,25.

Tegen stroom, door M. Post 8o. Haarlem, van Asperen van der Velde. ƒ 1,25.

Thiet, A.H. van, Handleiding voor het gebruik van den rijkstelegraaf en tarieven voor het overbrengen van telegrammen, met goedkeuring van Z. Exe. den Minister van Binnenlandsche Zaken uitgegeven. Post 8o. 's Gravenhage, Gebr. van Cleef.........................ƒ 0,25.

Tilt, Dr. Edward John, Handboek van de therapie der uterusziekten. In het Nederd. bewerkt door U.J. Huber. Gr. 8o. Leeuwarden, Hugo Suringar....ƒ 2,50.

Trouwen! of niet trouwen? Luimig stukje. ten dienste van een ieder, maar bijzonder voor brniloften en vriendenkringen, Door een dichter à la J. Schenkman. Gr. 8o. Amsterdam, J.A. Schuurmans.............ƒ 0,18.

Tijdschrift voor reken-, stel- en meetkunde, uitgegeven van wege de gewestelijke vereeniging Noord-Ilolland van het Nederlandsch onderwijzers genootschap. 14e jaargang. Gr. 8o. (Met houtgravuren.) Amsterdam, A. Hoogenboom. Per jaarg.......................ƒ 0,50.

Tijdschrift Nieuw, voor de theoretische en praktische bouwkunde en aanverwante wetenschappen. Onder hoofdredactie van P.D. Scheffelaar. 1e afl. Gr 8o. (Met pl) Gorinchem, G.C. van der Mast. Per jaarg.........ƒ 4, -.

Udemans, G.C. Korte en duidelijke verklaring van het hooglied van Salomo. Met eene voorrede van J.J.A. Ploos van Amstel. Afl. 1. Post 8o. Doesburgh, J.C. van Schenk Brill. Pro 5 afl. compleet...........ƒ 1,25.

Vee-assnrantie! door ****. Post 8o. Hoorn, Gebr. Vermande. ƒ 0,15; 12 ex. ƒ 1,50; 25 ex......................ƒ 2,50.

Velde, C.W.M. van de, Kaart van het heilige land. Schalen voor 1:325,000. (2 bl. Fol. met handleiding. Post 8o) Amsterdam, W.H. Kirberger. ƒ 4,60; opgeplakt op linnen met rellen en vernist............ƒ 3,35.

Ven, Dr. E. van der, De beginselen van de theoretische en toegepaste mechaniea. 1e afl. Gr. 8o. (Met houtgrav.) Leiden, A.W. Sijthoff.......ƒ 0,90.

Verborgenheden van Japan. 2 deelen. Gr 8o. (Met gelith. titelvignet.) Amsterdam, B. Eisendrath. 1867................ƒ 5, -.

Verhaal der schipbreuk en redding van den Engelschen kapitein John Casty, gezagvoerder van het barkschip Jane Lauden, na 28 dagen in de grootste ellende aan boord van het wrak zonder eemg voedsel te hehben doorgebragt. Door een ooggetuige medegedeeld. Gr. 8o. Haarlem, J.P. Nobels.....ƒ 0,10.

Verslag over den toestand van hundel, scheepvaart en nijverheid te Amsterdam, in 1865. Opgemaakt d or de kamer van koophandel en fabrieken aldaar. Gr. 8o. (Amsterdam, Johannes Muller)...............ƒ 1,50.

Verslag van de jongelings-vereeniging te IJlst Gr. 8o. Heeg, II. Bokma. ƒ 0,30.

Verslag van het inlandsch enderwijs in Nederlandsch Indië over 1863. Gr. 8o. (Met uitsl. tabel.) Batavia, Land-drukkerij...........ƒ 2, -.

Verzameling der konsulaire berigten en verslagen over nijv rheid, handel en scheepvaart. 2e jaarg. Deel 1. 1e afl. Gr. 8o. 's Gravenhage, Algemeene Landsdrukkerij, (van Weelden en Mingelen)...........ƒ 0,56.

Visser, W., Open brief aan het bestuur der Vereeniging ter verbreiding der waarheid te Enkhuizen. Met een naschrift van J. Smelik. Gr. 8o. Medemblik, K. II. Idema........................ƒ 0,40.

Voorlezingen over de Bijbelsche berichten aangaande het leven van Jezus, inzonderheid over het Johannes-Evangele. 1e afl. Post 8o. Amsterdam, Loman en Verster. Pro compleet.................ƒ 2,50.

Voorschriften, Algemeene, voor de uitvoering en het onderhoud van werken onder beheer van het departement van binnenlandsche zaken, vasigesteld den 1en Maart 1866. Kl 8o. 's Gravenhage, Martinus Nijhoff. In half linnen.......................ƒ 1, -.


{==35==} {>>pagina-aanduiding<<}

Vorsterman van Oijan, G.A., Theorie der algemeene rekenkunde. Met een voorbericht van G.J. Verdam. 1e deel, 1e afl. Post 8o. Schoonhoven, S.E. van Nooten........................ƒ 0,75.

Vuuren, J. van, Een fontein van water. Gr. 8o. Amsterdam, Joh. W. Braun. ƒ 0,40.

Vuuren, J. van, Lied van den wijngaard mijns vriends. Gr. 8o. Bij denzelfde. ƒ 0,40.

Vuuren, J. van, Nieuwe wijn in een nieuw vat. Gr 8o. Bij denzelfde ƒ 0,40.

Vuuren, J. van, Het bruilofskleed. Gr. 8o. Bij denzelfde......ƒ 0,50.

Wagenaar, S., A selection from the English novelists of our century, with notes. 1 part Gr. 8o. Assen, D.H. van der Scheer..........ƒ 1,20.

West, Charles, Raadgevingen en wenken aan moeders en ziekenverpleegsters, omtrent hetgeen zij in acht moeten nemen bij het verzorgen van zieke kinderen. Naar het Engelsch. Post 8o. Utrecht, J.G. van Terveen en Zoon ƒ 0,75.

Witte, H., Handboek voor den bloementuin met opmerkingen voor de behandeling der planten in de koude en warme kas. Gr. 8o. Groningen, J.B. Wolters. ƒ 2,50.

Woord, Een kort, over het kultuurstelsel op Java. Gr. 8o. Zerst, J.W. Eversz. ƒ 0,30.

IJdelheid en straf, of edelmoedige vergelling. Tooneelspel in twee bedrijven. Naar het Fransch door Juliano. Kl. 8o. Amsterdam, G Theod. Bom 1865. ƒ 0,25.

Zaalberg, W., Een nieuwe héros der godsdienst. Een tijdvraag besproken. Post 8o. 's Gravenhage, H.C. Susan CHz..............ƒ 0,10.

Zeeman, H., Drank en drinkwinkels in Nederland. Van de vroegste tijden tot op heden. Gr. 8o. Amsterdam, P.M. van der Made.........ƒ 0,60.


Ter beoordeeling ontvangene boeken.


Agatha, De Sprookjes van Moeder de Gans, op nieuw verhaald.

Bima, Dr. E.M., De Aarde voor den Zondvloed, 6e afl.

Boon, M., Acht liederen voor mannenkoor.

Boon, M., Twaalf hederen voor mannenkoor.

Brehm, Dr. A.E., Het leven der Vogels.

Bruining, J., Grieksche Spraakleer, voornamelijk van het Attische Taaleigen. Woordvorming, 2e afl.

Burger, D., Overzicht der Wijsbegeerte uit Praktische Gezichtspunten opgesteld door Herbart.

Catalogus van de boekerij der Koninklijke Akademie van Wetenschappen, gevestigd te Amsterdam, II. I.

De Economist, April- en Mei-nommer.

De Zingende Kinderwereld. Woorden aan J.J.A. Goeverneur. Bijeengebragt door J. Worp. Derde Twaalftal.

Dickens, Charles, De recepten van dokter Marigold Een kerstvertelling.

Driemaandelijksch Tijdschrift voor onderwijs, uitgegeven van wege de Algemeene Onderwijzers Vereeniging te Rotterdam. 2e jaargang.

Er. Dr. A.H.G.P. van den, Geschiedenis der grieksche en romeinsche Letterkunde 1e gedeelte.

Gavere, Dr. C de, Zangers der Natuur.

Gelder, Dr. J.J. de, Natunrkenn's. Handleiding bij normaal lessen.

George, Een Ongeluksvogel, 2 deelen.

Gilbert, W., Een Gekkenhuis, Gedenkschriften van een krankzinnige, 2 deelen.

Goeije, Dr. M.J. de, Kostel os Onderwijs.

Gunning, Jr., J.H. Blikken in de openbaring, 2e afl.

Hebet, J.P., Gedichten en Vertellingen, 2e druk.

Herderscheê, Joh. Hooykaas, Aan Cd. Basken Huet, adviseerend lid van de herv. kerk.

Het Bijblad van de Economist 1866, 2e afl.

Heusden, Mr. C.J. van, Supranaturalisme en Causaal-ve band.


{==36==} {>>pagina-aanduiding<<}

Hist Geogr. Atlas. bij Streckfusz, Geschiedenis der Wereld. Bewerkt onder toezicht van Mr. J.B. Kan, 1e afl.

Hagenholtz, Jr., P. II., Ter Gedachtenis. Toespraken tot de Hervormde Gemeente te Leeuwarden.

Jan, Pennekrassen op ‘mijn Staatkundig Leven,’ van Iz. J. Lion.

Kis. N.C., en W. Moll, Kerkhistorisch Archief, IV, 2.

Kuenen, Prof. A., Het goed recht der Mo lernen.

Lennep, Mr J. van. De Lotgevallen van Klaasje Zevenster, 5e deel.

Lytion, Sir Edwa d Bulrer, De laatste dagen van Pompeji. 3 deelen. No. 17, 18 en 19. uit van Kampen's goedkoope serie van Romans.

Maronier, J.M., Bibliotheek van Mederne Theologie, VIII, 3.

Matthes, Dr. J.C., De Nieuwe Richting, 3e en 4e afl.

Memorie van Bezwaren door Kerkvoogden en Notabelen der Hervormde Gemeente te Leeuwarden, tegen de artikelen 5, 6, 7, 8 en 9 van het Koninklijk besluit van 9 Februarij 1866.

Malock, Miss, Een Welbesteed Leven.

Nederlandsch Tijdschrift voor de praktische beoefening van de Fransche, de Engelsche en de Hoogduitsche Taal- en Letterkunde, IX, I

Opzoomer, Mr. C.W., De Godsdienst, 5e afl. De Geschiedenis der Godsdienst.

Oudemans, Dr. C.A.J.A., Neêrlands Plantentuin, afl. 5.

Praktisch Volksboek, Museum voor Kunst en Wetenschap, II, vi, 6.

Rietstap, J.B., Twee Zondaars aan één hart, naar het Hoogd. van Otto Muiler.

Rodenberg, Jul., De Nieuwe Zondvloed, I deel.

Rutgers, trof. A., De echtheid van het Tweede gedeelte van Jesaja aangetoond.

Rijnhart, R.P., Algemeen Woordenboek van het praktische leven, 16e afl.

Snellaert, Dr. F.A. Schets eener Geschiedenis der Nederl. Leterkunde, 4e verbeterde en vermeerde uitgave.

Sonstral en van Lummel, Jaarboeken van het Godsbestuur, afl. 9.

Streckfusz, Adolf, De geschiedenis der wereld aan het volk verhaald, afl. 4.

Sü rsen, Dr. W., Kies- en tandpijn.

Tilt, Dr. E.J., Handboek van de Theraphie der Uterus-ziekten.

Verslagen en mededeelingen der Koninkl. Akad. van Wetenschappen, Afd. Natuurkunde, II, 1, 3.

Idem, Idem, Afd. Letterkunde, X, 1.

Westerman, W. Marten, Bato, Tijdschrift voor Jongens, 5.

Witte, H, Handboek voor den Bloementuin.







{==37==} {>>pagina-aanduiding<<}

Lijst van boeken en geschriften, van 15 mei-15 junij 1866 in Nederland verschenen.

DEZE LIJST WORDT IN ELK NOMMER VERVOLGD.

Aalbers, A., Wenken en raadgevingen betrekkelijk runderpest, en betoog dat deze binnen weinig tijds en met zeer weinig verlies uit ons vaderland kan verdreven worden. Gr. 8o. Zutphen, A.E.C. van Someren.........ƒ 0,45.

Archives Neêrlandaises des sciences exactes et naturelles publiées par E.M. von Baumhauer, avee la collaboration de R. van Rees, J. van der Hoeven et D. Bierens de Haan. Tome I, livr. 1 et 2. Gr. 8o. (Met pl.) La Haye, Martinus Nijhoff. Pro 1e deel compleet...................ƒ 6, -.

Baart de la Faille, W.H.J., Roeping der christenen, om door openbaring alles goeds hun gemeenschappelijk geloof krachtig te doen zijn ter eere van Christus Jezus. Gr. 8o. Amsterdam, H. de Hoogh............ƒ 0,25.

Begemann, C.G.S., Pinksterstudie. Onderzoek naar de beteekenis van het woord γλῶσσαν, in den volzin, Hand. II:4: en zij begonnen te spreken met andere talen. Gr. 8o. Dordrecht, P.K. Braat............ƒ 0,60.

Bosch, Dr. W., Tweede wekstem aan Nederland tot barmhartigheid, regtvaardigheid en pligtsbetrachting jegens de Javanen. Gr. 8o. Arnhem, H.B. Breijer. ƒ 0,07½.

Brieven van een pauselijk zouaaf aan zijne moeder in Nederland. 1e afl. Post 8o. Amsterdam, C.L. van Langenhuysen.............ƒ 0,20.

Brink, Dr. J. ten, Oost-Indische dames en heeren. Vier bijdragen tot de kennis van de zeden en usantiën der Europeesche maatschappij in Nederlandsch-Indië. 1e deel. No. 61 der Guldens-editie. Post 8o. Arnhem, D.A. Thieme..ƒ 1, -.

Bruining, G., Grieksche spraakleer, voornamelijk van het Attische taaleigen, voor eerstbeginnenden. Gr. 8o. Amsterdam, J.D. Sybrandi.......ƒ 3, -.

Code, Commercial, of the Netherlands. By an old friend of trade. Post 8o Rotterdam, M. Wijt & Sons..................ƒ 1.50.

Cramer, Dr. J., Het evangelie en het geweten. Intreê-rede gehouden te Amsterdam, den 4en Mei 1866. Gr. 8o. Rotterdam, E.H. Tassemeijer......ƒ 0,30.

Cumming, J., Ziet, de bruidegom komt. Eene stem van waarschuwing en troost. Uitgegeven door het Evang. verbond. (Uit het Eng.) 1e afl. Post 8o. Amsterdam, H. de Hoogh. Pro 7 afl. compl.............ƒ 1,75.

Dijken, H.W., Nieuwe leergang voor het leesonderricht, met inachtneming der nieuwe spelling. 5 stukjes. Kl. 8o. Groningen, P. Noordhoff.....ƒ 0,40.

Engel, J.A., Edele steenen. Post 8o. Groningen, P. Noordhoff.....ƒ 1, -.

Engelberts, N.J., De apostolische handoplegging onderzocht, of zij al dan niet noodzakelijk is voor den evang.-dienaar. Gr. 8o. Zutphen, A.E.C.v. Someren. ƒ 0.50.

Empiricus, Half heid. Post 8o. 's Hertogenbosch, Gebr. Muller.....ƒ 0,30.

Erckmann-Chatrian, De marketenster. Naar het Fransch. Madame Thérèse. Eene episode uit de omwenteling van 1789 door G. Janssen Jr. Gr. 8o. Leiden, Wed. D. Kunst. ƒ 1,90.

Es, Dr. A.H.G.P. van den, Geschiedenis der Grieksche en Romeinsche letterkunde. 1e gedeelte. Groningen, J.B. Wolters. Pro 2 stukken compleet. ƒ 1,90.

Fliedner, Theodor, Een held der evangelisatie, hersteller der bediening van diakonesse in de christelijke kerk. Naar het Hoogd. door W. Oostmeijer. Post 8o. Amsterdam, W.H. Kirberger................ƒ 1, -.

Gezangen der Grieksche kerk, der Engelsche kerk, der Fransche Protestantsche kerk. Met geschiedkundige voorredenen en aanteekeningen door Dr. R. Bennink Janssonius. Post 8o. Amsterdam, J. Brandt en Zoon. Haarlem, Joh. Enschedé en Zonen. Groningen, Erven R J. Schierbeek en Erven de Wed. M. van Heyningen Bosch......................ƒ 2,50.

God is een vader der weezen. Kort overzigt van de werkzaamheden voor arme weezen te Nijmegen. Post 8o. 's Gravenhage, H.J. Gerretsen....ƒ 0,40.


{==38==} {>>pagina-aanduiding<<}

Gouw, J. ter, In de Kalverstraat. Een drietal losse bladen uit de geschiedenis van Amsterdam. Post 8o. Amsterdam, W.H. Zeelt..........ƒ 0,90.

Groen van Prinsterer, Mr., Parlementaire studiën en schetsen. XIX. Post 8o. 's Gravenhage, Gebr. van Cleef................ƒ 0,25.

Groen van Prinsterer, Mr., Idem. No. XX. Denzelfde........ƒ 0,20.

Groen van Prinsterer, Mr., Idem. No. XXI. Denzelfde.......ƒ 0,30.

Groen van Prinsterer, Mr. Aan de kiezers. Voorberigt, titels en omslagen voor het eerste en tweede tiental. Denzelfde..............ƒ 0,15.

Gunning Jr., J.H., Mededeelingen aan de Hervormde gemeente te 's Gravenhage. VII. Nog eens: Godsdienst in het onderwijs. Met een naschrift over: òf scheiden òf scheiding, door Dr. A. Capadose. Gr. 8o. 's Gravenhage, M.J. Visser ƒ 0,05.

Hartman, E.H., Protest tegen de bewering: dat de Nederlandsche werklieden niet in staat of nog te weinig beschaafd zouden zijn, om met goed gevolg arbeidersvercenigingen op te richten. Post 8o. Amsterdam, Joh. W. Braun...ƒ 0,75.

Hawker, Dr. R., Handleiding tot de instelling van des Heeren avondmaal, en de welkome gasten aan des Heeren tafel. Naar het Eng. door J. Nieuwland. Kl. 8o. Zwolle, J.P. van Dijk. ƒ 0,30; 25 ex.............ƒ 6,25.

Herbart, Overzicht der wijsbegeerte uit praktische geziehtspunten opgesteld. (Uit het Hoogd.) door D. Burger. Gr. 8o. Amersfoort, A.M. Slothouwer..ƒ 3, -.

Herwerden, J.D. van, De adressen der kamers van koophandel en nijverheid in Nederlandsch Indie, tegen de concept-cultuurwet. Gr. 8o. 's Gravenhage, H.C. Susan CHz.......................ƒ 0,50.

Heusden, Mr. C.J. van, Eene wetenschappelijke beschouwing der natuur in haren geheelen omvang, het middel om tot waarheid te geraken, en mijn christendom. (Nieuwe uitgave.) Met een voorafgaand woord over supranaturalisme en causaalverband naar aanleiding der geschriften van Dr. A. Pierson en Dr. A. Révlle. Post 8o. 's Hertogenbosch, W.C. van Heusden..........ƒ 1,25.

Heynsius, C.E., Is het middelpunt der stad Amsterdam gezonder dan de plantaadje en de buitenrand? Gr. 8o. Amsterdam, J. Noordendorp....ƒ 0,25.

Hoevers, W., Leerrede over Mattheüs XII:49, 50. Bij gelegenheid der bevestiging van Dr. G.H. Lamers. uitgesproken. Gr. 8o. 's Gravenhage. H.C. Susan CHZ. ƒ 0,30.

Hooykaas Herderscheê, Joh., Aan Cd. Busken Huet, adviseerend lid van de Hervormde kerk. Post 8o. Nijmegen, H.C.A. Thieme........ƒ 0,35.

Hugenholtz Jr., P.H., Ter gedachtenis. Toespraken tot de Hervormde gemeente te Leeuwarden. Gr. 8o. Leeuwarden, Hugo Suringar.......ƒ 1,40.

Humor and wit and of earnest a bit, being a nice selection of poetry by Servaas de Bruin. Post 8o. Rotterdam, H. Nijgh............ƒ 0,90.

Husen, R., Kennis der natuur. Een leesboek voor de scholen. Kl. 8o. (Met houtgrav.) Kampen, G.Ph. Zalsman.................ƒ 0,50.

Janssen, Dr. L.J.F., Nederlandsch-Romeinsche daktyliotheek, of verzameling der gegraveerde steenen van Romeinsche afkomst, in het Koningrijk der Nederlanden gevonden. 3e supplement. Post 8o. (Met platen.) Leiden, T. Hooiberg & Zoon. ƒ 3,80.

Juliano, De twee bedienden, of het spook te middernacht. Kluchtspel in één bedrijf, naar een oud manuscript. Kl. 8o. Amsterdam, G. Theod. Bom..ƒ 0,25.

Kerbert, J.J., Repertorium voor geneeskundige praktijk. II. Algemeene ziektekunde en geneeskundige herkenningsleer. Vademeeum voor practiserende artsen en studenten in de geneeskunde. Post 8o. (Met af beelding en tabellen.) Amsterdam, J.H. Gebhard en Co...................ƒ 4,90.

Kermis in Nederland. Gr. 8o. 's Gravenhage, J.M. van 't Haaff. ƒ 0,30; 25 ex. ƒ 0,60; 50 ex. ƒ 1, -; 100 ex................ƒ 1,50.

Klappert, J.H., Leesoefeningen voor eerstbeginnenden, bewerkt naar Prinssen's lees-leerwijze, volgens de nieuwe spelling. 1e en 2e stukje. Kl. 8o. Arnhem, J. Voltelen.......................ƒ 0,14.

Kuenen, A., Het goed recht der modernen. Post 8o. Leiden, S.E. van Doesburgh.......................ƒ 0,55.

Kwartierstaten, Genealogische, van Nederlandsche geslachten. Uitgegeven door Jhr. W.F.G.L. van der Dussen, Jhr. Mr. W. Engelen van Pylsweert, M.A. van der Kloot, Mr. M.C.H. Pauw van Wieldrecht, M.P. Smissaert, Jhr. J.W. van Sypesteyn, Jhr. C.A. van Sypesteyn, Mr. B.Th. Baron van Heemstra van Froma en Eibersburen. 2e jaargang 6e afl. Gr. 4to. 3 gelith. platen bevatt. de kwartieren van Jhr. Mr. J.W. van Loon, F.J.A.H. de Nerée tot Babberich, Jhr. D.J.A.A. van Lawick van Pabst tot Nijevelt. 's Gravenhage, C. an Doorn en Zoon........................ƒ 0,75.


{==39==} {>>pagina-aanduiding<<}

Lakerveld en Brock, van, Handleiding voor bouwkundigen en industriëlen in Nederlandsch Oost Indie. 2 deelen. Post 8o. (Met atlas.) 's Gravenhage, Gebr. van Cleef. In linnen. Bij inteek. ƒ 22, -; buiten inteek.......ƒ 25, -.

Lamers, G.H., Intreê-rede, gehouden te 's Gravenhage, 16 mei 1866. Gr. 8o. Rotterdam, E.H. Tassemeijer................ƒ 0,30.

Leopold, L., Mosroosjes. Weinig en veel, saamgelezen van eigen en vreemden bodem ten dienste van de middelste of hoogste klasse eener volksschool. Kl. 8o. Groningen, J.B. Wolters.................ƒ 0,20.

Lummel, H.J. van, Vrienden en bekenden uit het dierenrijk. Leesboek voor de middelste klasse. Kl. 8o. Utrecht, kemink & Zoon........ƒ 0,30.

Maria, De diefachtige Anna, of zoo wordt men van kwaad tot erger. Uit het Engelsch. 12mo. Groningen, R.J. Schierbeek..........ƒ 0,05.

Maria, Hoe het kwam, dat de kleine Eduard zoo ongelukkig was. Uit het Engelsch. 12mo. Denzelfde....................ƒ 0,50.

Maria, De kleine Johanna, of hoe word ik van de zonde gereinigd. Uit het Eng. 12mo. Denzelfde.....................ƒ 0,50.

Maury's, M.F., Natuurkundige aardrijkskunde, vertaald door M.J. van Nieuw-Kuijk, onder toezicht en met eene voorrede van Dr. L.A.J. Burgersdijk. Post 8o. (Met platen.) 's Gravenhage, Gebr. van Cleef..........ƒ 1,25.

Memorie van bezwaren door kerkvoogden en notabelen der Hervormde gemeente te Leeuwarden ingediend aan het algemeen collegie van toezigt op het beheer der goederen van de Herv. gemeenten tegen art. 5,6,7,8 en 9 van het koninklijk besluit van 9 Februarij 1866. Gr. 8o. Leeuwarden, Hugo Suringar..ƒ 0,25.

Müller Ad. en K., Zangers der natuur. Vrij bewerkt naar het Hoogd. door C. de Gavere. Gr. 8o. (Met houtgravuren.) Groningen, J.B. Wolters....ƒ 2,50.

Mulock, Miss, Een welbesteed leven. Uit het Engelsch door Antonia. Gr. 8o. Amsterdam, P.N. van Kampen...............ƒ 3, -.

Nalatenschap, Eens christens, Uittreksel uit het dagboek van den schrijver van ‘de zondagsvriend,’ medegedeeld door zijnen zoon, de schrijver van ‘komt tot Jezus.’ Uit het Engelsch door C.S. Adama van Scheltema. Post 8o. (Met portr.) Amsterdam, W.H. Kirberger.............ƒ 0,75.

Otterloo, M.L. van, De lagere school in hare verhouding tot huisgezin, kerk en staat. Historisch overzicht. 1e gedeelte. Gr. 8o. Utrecht, Kemink & Zoon. ƒ 1,40.

Prins, Dr. J.J., De zedelijke waarde van het geloof aan de opstanding der dooden. Leerrede over 1 Kor. XV:32b. Leiden P. Engels........ƒ 0,30.

Rodenberg, Julius, De nienwe zondvloed. Een roman uit de vorige eeuw. (Uit het Hoogd.) 1e deel. Gr. 8o. Utrecht, L.E. Bosch & Zoon......ƒ 1,50.

Rosenstein, Prof. Dr. Siegmund, Ueber die Beziehungen zwischen Wissenschaft und Praxis in der Medecin mit Rücksicht anf die Aufgabe der Klinik. Antrittsrede gehalten an der Universität zu Groningen am 8 Februar 1866. Post 8o. Groningen, P. Noordhoff......................ƒ 0,50.

Rutgers, A., De echtheid van het 2e gedeelte van Jesaja. Gr. 8o. Leiden, E.J.Brill. ƒ 2,25.

Rijnenberg, L., Voorlooper van alle in Nederland gebruikt wordende leerboeken der Fransche taal; geschikt voor zeer jonge kinderen. Kl. 8o Weesp, G.G. Brugman. 1865.........................ƒ 0,25.

Schwartz, C., Zacharia, een der herauten van Israëls Koning. Uitgegeven door het Evangelisch verbond. 1e afl. Post 8o. Amsterdam, H. de Hoogh. Pro 5 afl. compleet........................ƒ 1,75.

Sprookjes, De, van moeder de Gans. Op nieuw verhaald door Agatha. Post 8o. (Met houtgravuren.) Leiden, van den Heuvell & van Santen. ƒ 0,75; in linnen. ƒ 1, -.

Staat, De, en de kerk. Voorstel tot vereeniging, door middel van eene nieuwe reformatie. Gr. 8o. Amsterdam, Joh. W. Braun.........ƒ 0,30.

Stem men uit Indië over de kultuurwet. Gr. 8o. Batavia, Bruining en Wijt. ƒ , .

Steijms, Gz. J., Leerboek voor de beginselen der kosmographie. Post 8o. (Met 6 uitsl. platen.) Rotterdam, W.L. Stoeller...........ƒ 1,90.

Stoomschip, Het eerste, te Rotterdam en in Nederland. Geschiedkundige bijdrage bij gelegenheid van den vijftigsten verjaardag der stoomvaart te Rotterdam, op den 10. Mei 1866. Post 8o (Met pl.) Rotterdam, E.H. Tassemeijer. ƒ 0,25.

Tjepkema, A.P., Hand- en formulierboek voor deurwaarders der rijks- en der plaatselijke directe belastingen. Post 8o. Leeuwarden, Hugo Suringar...ƒ 1,50.

Unterberger, F., Bijdrage tot de geschiedenis van de inenting der runderpest, in Rusland. Vertaald en met een naschrift voorzien door J.A. Alers. Smal 8o. Gouda, G.B. van Goor..................ƒ 0,50.


{==40==} {>>pagina-aanduiding<<}

Verenet, George, Les on dit et les on ne dit pas; ou les plaintes de la muse Française. Avec supplément. Post 8o. Bois-le-Duc, W.C. van Heusden. ƒ 1,65.

Verhoeff, J.G., Onwil en onmagt om tot Jezus te komen. Twee leerredenen over Joh. V vs. 40 en Joh. VI vs. 44a. Gr. 8o. Doesborgh, J.C. van Schenk Brill. ƒ 0,25.

Versfelt, J., Toespraak aan B.C.J. Mosselmans, beroepen predikant te Groningen. Post 8o. 's Hertogenbosch, G.H. van der Schuijt.........ƒ 0,15.

Vloten, Dr. J. van, De levensbode. Tijdschrift op onbepaalde tijden. No. III. Post 8o. Deventer, Jac. van der Meer.............ƒ 1,50.

Wetboek van strafregt voor Nederlandsch Indië, wetboek voor de Europeanen, gevolgd door de memorie van toelichting. Met aanteekeningen door Mr. A.A. de Pinto. Gr. 8o. 's Gravenhage, Gebr. Belinfante.........ƒ 3, -.

Woord, Een welgemeend, over de marine aan de volksvertegenwoordiging. Gr. 8o. Utrecht, W.F. Dannenfelser................ƒ 0,20.

Woord, Een, over de genezing der cholera. Gr. 8o. 's Gravenhage, H.C. Susan, C. Hzoon.....................ƒ 0,05.

Wop, Mr., Indische brieven over koloniale hervorming. I. Proeven van wets-ontwerpen voor radikale, geleidelijke en conservatieve hervormers. 's Gravenhage, Martinus Nijhoff.....................ƒ 1,65.

Wop, Mr., Idem. II. Madoerische brieven. Gr. 8o. Denzelfde....ƒ 0,90.

Worp, J., De zingende kinderwereld. Kinderliedjes voor een of twee stemmen, met pianobegeleiding. 3e twaalftal. Woorden van J.J. A Goeverneur. Groningen, J.B. Wolters......................ƒ 0,65.

Zeisll, Hermann, Leerboek der constitutionele syphilis voor doctoren en studenten in de geneeskunde. Naar het Hoogd. door G.H. Rissik. Met eene voorrede van Dr. L.C. van Goudoever. 1e stuk. Gr. 8o. Dordrecht, P.K. Braat...ƒ 2,10.


Ter beoordeeling ontvangene boeken.


Aimard, Gustave, De Spoorzoeker. 3e druk.

Alderwelt, I.K.H. de Roo van, Onze Zeemacht.

Amshoff, M.A. en W. Muurling, Bijdragen ter bevordering van het christelijk leven.

Beima, Dr. E.M., De aarde voor den Zondvloed, 7e afl.

Boeles, Mr. W.B.S., De bijzondere finantiële regtsbetrekking tusschen een aantal kerkelijke gemeenten in de Provineie Groningen en den Staat.

Bronsveld, Dr. A.W., Geschiedenis van het rationalisme door A. Tholuck, 1e ged.

Brouwer, P. van Limburg, Kleinigheden.

Bruijn Kops, Mr. J.L. de, Beginselen van Staathuishoudkunde, 2e deel.

Bruijn Kops, Mr. J.L. de, De Economist, Junij-nommer.

Cramer, S., Zwingli's leer van het Godsdienstig geloof. Academisch Proefschrift.

De Sprookjes van Moeder de Gans; op nieuw verhaald door Agatha.

Empiricus, Halfheid.

Eijsinga, S.E.W. Roorda van, Heftigheid en Gemoedsbezwaren. Derde adres aan de Tweede Kamer.

Gunning Jr., J.H., Blikken in de Openbaring. 3e, 4e en 5e afl.

Hausrath, A., Paulus, de Apostel van Jezus. Met eene voorrede van Prof. W. Muurling.

Janssen, H.Q., De Kerkhervorming in Vlaanderen.

Los en vast. Uit de briefwisseling van een Leidsch Student. 2e afl.

Marten Westerman, W., Bato. 6.

Matthes, Dr. J.C., De Nieuwe richting, 5e en 6e afl.

Mededeelingen van wege het Nederlandsche Zendelinggenootschap. X, 1.

Oudemans, Dr. C.A.J.A., Neêrlands Plantentuin 6.

Praktisch Volksboek. Museum voor Natuur, Kunst en Wetenschap, II, vi, 7.

Sonstral, J.H., en H.J. van Lummel, Jaarboeken van het Godsbestuur. 10e afl.

Sprookjes uit den vreemde.

Streckfuss, A., De Geschiedenis der wereld aan het volk verhaald 5e afl.

Vos, C.M., De Leer der Vier Uitersten.

Wetenschappelijke zaken van Algemeen Nut, eenvoudig verklaard en opgehelderd. 5.

Wijnne, Dr. J.A., Geschiedenis van het Vaderland. 2e deel.







{==41==} {>>pagina-aanduiding<<}

Lijst van boeken en geschriften, van 15 junij-15 julij 1866 in Nederland verschenen.

DEZE LIJST WORDT IN ELK NOMMER VERVOLGD.

Agatha, De dochter van den kozak. Een historisch verhaal voor meisjes. Met vier platen. Post 8o. Leiden, van den Heuvel en van Santen. ƒ 1,60; in linnen. ƒ 1,90.

Alliantie, Evangelische, Berichten en mededeelingen. Gr. 8o. Rotterdam, Verbruggen en van Duijm...................ƒ 0,10.

Anderson's, W., Mercantile correspondence. A collection of real letters of business with an appendix, containing models of mercantile documents, and accompanied by Dutch translations of words and phrases and explanatory notes, for the use of Dutch pupils who are desirous of acquiring an English commercial style by H.F. Playter. Kl. 8o. Amsterdam, L. van Bakkenes en Co.......ƒ 1,25.

Archief, Vroegere en latere mededeelingen voornamelijk in betrekking tot Zeeland, uitgegeven door het Zeeuwsch Genootschap der wetenschappen. VIe deel. Gr. 8o. Middelburg, J.C. en W. Altorffer...............ƒ 3,25.

Baan, J. van der, Wolfaartsdijk, geschetst als eiland en ambachtsheerlijkheid, als burgerlijke en kerkelijke gemeente, van de vroegste tijden tot op heden. Met autentieke bijlagen en uitvoerige geslacht-registers. Gr. 8o. Goes, F. Kleeuwens & Zoon........................ƒ 4, -.

Baarschers, H., Tweede leesboek voor de hoogste klasse der lagere scholen en de normaal-lessen. Kl. 8o. Zwolle, W.E.J. Tjeenk Willink.....ƒ 0,20.

Boeles, Mr. W.B.S., De bijzondere finantiëele regtsbetrekking tusschen een aantal kerkelijke gemeenten in de provincie Groningen en den staat Gr. 8o. Groningen, J.B. Wolters......................ƒ 1,25.

Book, First of English poetry. Adapted to the use of commencing classes in shools and for the study-room in private families. Selected from the best sources by H.F. Playter. Kl. 8o. Amsterdam, L. van Bakkenes en Co....ƒ 0,50.

Braddon, Miss., De huurder der Hermitage. Een verhaal. Uit het Engelsch. (Sir Jasper's Tenant). 2 deelen. Gr. 8o. Haarlem, de Erven Loosjes....ƒ 6,80.

Brink, Dr. J. ten, Oost-Indische dames en heeren. Vier bijdragen tot de kennis van de zeden en usantiën der Europeesche maatschappij in Nederlandsch-Indië. 1e deel. No. 61 der Guldens-editie. Post 8o. Arnhem, D.A. Thieme.....ƒ 1, -.

Bronkhorst, J., Losse aanteekeningen op het gebied der rekenkunst. 1e afl. Gr. 8o. Vlaardingen, J.F.C. Brückwilder..............ƒ 0,45.

Bruijn Kops, Mr. J.L. de, Beginselen van staathuishoudkunde. Vierde, herziene en vermeerderde druk. 1e deel. Post 8o. Amsterdam, J.H. Gebhard en Co. ƒ 1,90. 2e deel........................ƒ 1,60.

Campen, W.J. van, Het Huwelijk. Handboek voor Christelijke echtgenooten. Met kerkelijke goedkeuring. Post 8o. Amsterdam, H. van der Hoeven. ƒ 1,90; in linnen band.........................ƒ 2,40.

Cock, B. ter, Cholera. Raadgevingen aan iedereen bij het heerschen der epidemie. 8o. Dirksland, D. Houtkamp................ƒ 0,12½.

Conradi Aveenz, Dr. N.E., Een vriend der cholera, waaraan men niet denkt. Kl. 8o. Amsterdam, voor rekening van den schrijver........ƒ , .

Couvée Az., A., Toespraak gehouden op het tweede jaarfeest der christelijke jongelings-vereeniging te Doesborgh, den 11en April 1866. Post 8o. Zwolle, J.P. van Dijk........................ƒ 0,20.

Cowan, F.M. en A.B. Maatjes, Praktische inleiding tot de beoefening der Engelsche taal. Kl. 8o. Amsterdam, J.H. Gebhard en Co.........ƒ 0,50.

Dieperink Langereis, H.H., Opvoeding en onderwijs. Een woord aan den weledelen heer R.E. de Haan, naar aanleiding van zijn Open Brief aan den hoog wel-geboren heer Baron van Zuylen van Nijevelt te 's Hage. Gr. 8o. Doesborgh, J.V. Schattenkerk....................ƒ , .

Donkersloot, Dr., De cholera en de middelen om dezelve te vóórkomen. Post 8o. Amsterdam, A. Hoogenboom................ƒ 0,10.


{==42==} {>>pagina-aanduiding<<}

Dijk, Mz. J. van, Een vraag aan de Christenen in Nederland. Is mijn werk en streven verzet tegen het Afgescheiden Kerkgenootschap? of is het streven van velen in de afgescheidene kerk verzet tegen het heenstreven naar het Apostolisch standpunt? Uitgegeven met het oog op, en vóór het houden van de Synode der Afgescheiden Kerk in 1866. Gr. 8o. Doesborgh, J.V. Schattenkerk..ƒ , .

Geweren, Getrokken, Eindverslagen betrekkelijk de proef, welke bij eenige regementen infanterie met het voorgestelde getrokken geweer (nieuw model) plaats heeft gehad. Uitgegeven op last van het Departement van Oorlog. Roy. 8o. Arnhem en 's Gravenhage, D.A. Thieme en Martinus Nijhoff....ƒ 1,55.

Greb, F.H., Verspreide gedichten. Post 8o. Amsterdam, L.F.J. Hassels. ƒ 1,60.

Groen van Prinsterer, Mr., Parlementaire studiën en schetsen. No. XVII. ƒ 0,25. No. XXIII. ƒ 0,20. No. XXIV. Post 8o. 's Gravenhage, de Gebr. van Cleef. ƒ 0,15.

Handboek, Volledig, voor de uitspraak der Fransche taal. Post 8o. Kampen, G.Ph. Zalsman.....................ƒ 0,60.

Hartsen, F.A., De kunst van schrijven. Proeve van een stelsel van stijlleer, dat de zielkunde tot grondslag heeft. Tweede stukje. Bijzonder gedeelte. Post 8o. Arnhem, J. van Egmond Jr.................ƒ 0,80.

Hausrath, A., Paulus, de apostel van Jezus. Met eene voorrede van W. Muurling. Gr. 8o. Groningen, J.B. Wolters...............ƒ 1,90.

Hebart, J.A.L., De tweede zichtbare toekomst van Christus. Eene voorstelling der Bijbelsche Eschatologie. (Leer der laatste dingen) Uit het Hoogduisch. Met een voorwoord van Dr. A. Capadose. Tweede druk. Gr. 8o. Dordrecht, van der Schalk en van Dijl....................ƒ 1,20.

Helge, J.E., Natuurkunde voor de Nederlandsche scholen. Kl. 8o., met houtgrav. tusschen den tekst. 2 stukjes. Kl. 8o. Amsterdam, J.H. Gebhard en Co. ƒ 1, -.

Inhoud, Korte, der onderscheidene dienst-reglementen ten gebruike van de onderofficieren en korporals der vesting-artillerie. Kl. 8o. 's Gravenhage, Gebroeders van Cleef.......................ƒ 0,25.

Janssen, H.Q., De kerkhervorming in Vlaanderen, historisch geschetst meest naar onuitgegeven bescheiden. 1e afl. Gr. 8o. Arnhem, J.W. en C.F. Swaan. ƒ 0,60.

John, Dr. Richard Ed., Over gevangenissen. Eene populaire voordragt. Met een voorwoord van Mr. P.W. Alstorphius Grevelink. Gr. 8o. 's Gravenhage, Martinus Nijhoff......................ƒ 0,50.

Jongens-Bibliotheek. No. 1. De lotgevallen van Pieter Simpel, door Kapitein Marryat. Naar het Engelsch. 1e deel. Post 8o. Arnhem, D.A. Thieme.ƒ 1, -.

Jungius, E.C., Het begrip van kerk, naar den geest van het protestantisme. Naar aanleiding van Cd. Busken Huet's ongevraagd advies. Post 8o. Zierikzee, S. Ochtman Jz.......................ƒ 0,45.

Kaart, Blinde, van de Koningrijken der Nederlanden en België en het Groothertogdom Luxemburg, voornamelijk tot voorbereidende oefening van hen, die aardrijkskundig onderwijs ontvangen op de groote schoolkaart van Dr. W.J.A. Huberts, en andere blinde wandkaarten van die landen. Arnhem, J. Voltelen. ƒ 0,30.

Koning, A.M.C., Leesstof voor jonge kinderen uit den beschaafden stand. Met eene inleiding. Kl. 8o. Amsterdam, A. Hoogenboom........ƒ 0,10.

Koralen, 10 vierstemmige, voor mannenkoor Gr. 8o. Groningen, P.v. Zweeden ƒ 0,30.

La oret, N.J., Waarom gelooft men niet? of de voornaamste oorzaken des ongeloofs in 't stuk van godsdienst. Naar 't Fransch door A.J. ten Hagen. Post 8o. Zwolle, J.M.W. Waanders................ƒ 1,45.

Lamers, G.H., Afscheidswoord, gesproken tot mijne geliefde gemeente van Scherpenzeel, 29 April 1866. Gr. 8o. Rotterdam, E.H. Tasscmeyer....ƒ 0,30.

Lantsheer, Mr. M.F., Zelandia illustrata. Verzameling van kaarten, portretten, platen, betreffende de oudheid en geschiedenis van Zeeland, toebehoorende aan het Zweeuwsch genootschap der wetenschappen. 1e afl. Gr. 8o. Middelburg, J.C. en W. Altorffer,....................ƒ 1,70.

Lennep, Mr. J. van, De lotgevallen van Klaasje Zevenster. 2e druk. 1e deel. Post 8o. 's Gravenhage. Leiden, Arnhem, M. Nijhoff, A.W. Sijthoff, D.A. Thieme. ƒ 1,50. Ook gebonden als deel XV van v. Lennep, Romantische werken. ƒ 1,90.

Lessons, English reading. Extracted from the works of eminent English Writers, designed as an instructive amusement for young persons of both sexes, to improve their language. For shools and private learning. With a complete vocabulary. Kl. 8o. Zwolle, W.E.J. Tjeenk Willink.............ƒ 1,25.

Lesturgeon, A.L., Bloemlezing uit de gedichten van Johannes Vollenhove, voorafgegaan van een levensschets van den dichter. Letterkundig Panthêon Klassiek. No. 87. 12mo. Schiedam, H.A.M. Roelants. Per nommer......ƒ 0,30.


{==43==} {>>pagina-aanduiding<<}

Liebig, J. von, Soep voor zuigelingen als surrogaat der vrouwenmelk. Met nadere bijdragen over hare bereiding en toepassing. Naar het Hoogd. door R.J. Opwyrda. Post 8o. Arnhem, J. van Egmond, Jr.............ƒ 0 40.

Lier, Mr. Maurits van, Beschouwingen over den toestand, de bevolking en inrigting der municipiën. Gr. 8o. Nijmegen, Adolf Blomhert........ƒ 0,60.

Masséus Wz, J., Kompleete schrijf-methode voor loopend schrift. Ten dienste der scholen, handels-instituten, enz. Kl. 4o. Rotterdam, H. Nijgh.....ƒ 2, -.

Molière, De ingebeelde zieke. Blijspel in drie bedrijven. Vertaling van Taco. Post 8o. Zutphen, P. Bz. Plantenga.................ƒ 0,60.

Motley, J.L., De opkomst van de Nederlandsche Republiek; vertaald onder toezigt van Dr. R.C. Bakhuizen van den Brink. Volksuitgave. 1e afl. Post 8o. 's Gravenhage, W.P. van Stockum................ƒ 0,30.

Motman, K.C.G. van, Het heil van velen. Uitgegeven van wege het Departement van Bellingwolde der maatschappij: Tot nut van 't Algemeen. 8o. Zwolle, Erven J.J. Tijl.......................ƒ 0,40.

Mulder, G.J., De scheikundige middelen der Nederlandsche regering tegen de verspreiding der cholera. 1o. Junij 1866. Gr. 8o. Rotterdam, H.A. Kramers ƒ 0,50.

Muller Massis, IJ. D., Vivia Perpetua of de martelaars van Carthago. Dichtstuk. Post 8o. Utrecht, Kemink en Zoon..............ƒ 0,60.

Plantenga, Parijs en omstreken. Reisgids met reiskaart en groote plattegrond. Naar eigen aanschouwing en naar de beste bronnen bewerkt. Post 8o. (Met 2 kaarten.) Zutphen, P.B. Plantenga. In linnen.............ƒ 2,20.

Plantenga, Noord- en Midden-Duitschland. Reisboek met reiskaart en plattegronden. Naar eigen aanschouwing en naar de beste bronnen bewerkt door P. Plantenga. Post 8o. (Met kaarten en plattegronden.) Dezelfde. In linnen.....ƒ 2,20.

Plantenga, Zwitserland, Tyrol, Zuidelijk Duitschland en Noordelijk Italië. Naar de beste bronnen bewerkt door B.P. Plantenga. Post 8o. (Met kaart.) Dezelfde. In linnen.......................ƒ 3,30.

Plantenga, Bad Godesberg. Wegwijzer naar en aan het Godesberger waterbad door Dr. S.K. Thoden van Velzen. Post 8o. Zutphen, P. Bz. Plantenge. ƒ 0,75.

Pettenkofer, Het gevoelen van Dr. Max von Pettenkofer over desinfectie, als maatregel tegen de verspreiding der cholera. Uit het Hoogd. door R.J. Opwyrda. Gr. 8o. Vlaardingen, J.F.C. Brückwilder...........ƒ 0,30.

Primer, The English or first Elements of the English language for the use of beginners both in schools and in private study rooms. Compiled and arranged by H.F. Playter. Kl 8o. Amsterdam, L. van Bakkenes en Co.....ƒ 0,15.

Register van Academische dissertatiën en oratiën betreffende de geschiedenis des vaderlands, aanhangsel op het repertorium van verhandelingen en bijdragen, bijeengebragt en systematisch geschikt door de commissie van geschied- en oudheidkunde van de Maatschappij der Nederlandsche letterkunde. Gr. 8o. Leiden, E.J. Brill......................ƒ 1,20.

Renan, E., De Apostelen. Uit het Fransch door A.A. Deenik MEz. Gr. 8o. Haarlem, de Erven Loosjes.................ƒ 2,50.

Roo van Aldewerelt, J.K.H. de, Onze zeemacht. Proeve eener populaire beschouwing over de verrichting van het Nederlandsche zeewezen. Post 8o. Schiedam, H.A.M. Roelants........................ƒ 0,90.

Roorda van Eysinga, S.E.W., Heftigheid en gemoedsbezwaren. Derde adres aan de Tweede Kamer. Gr. 8o. Amsterdam, J.C. Schlömann......ƒ 0,50.

Rosalie, Hageroosjes. Drie vertellingen. Post 8o. (Met gekl. plaatjes.) Leiden, A.W. Sijthoff. ƒ 0,70; in linnen................ƒ 0,90.

Schönberg Cotta., De familie. Uit het Engelsch. 2 deelen. Gr. 8o. Amsterdam, W.H. Kirberger.....................ƒ 4,90.

Serné, S.H., Kaart van Java. Schaal van 1:1,600,000. Lithogr. van J. Smulders en Co. 's Gravenhage, J. Smulders en Co............ƒ 2,50.

Smink, M., De kleine zanger. Twintig twee- en driestemmige zangstukjes voor christelijke bijzondere en zondagscholen. Kl. 8o. Kampen, G.Ph. Zalsman. ƒ 0,15.

Star, J.M. van der, Militaire statistiek van de Europesche staten. Gr. 8o. 's Gravenhage, Martinus Nijhoff.................ƒ 0,60.

Stuart, M. Cohen, Secretaris van de evangelische alliantie in Nederland, aan den Hoogleeraar P. Hofstede de Groot. Eene rechtvaardiging en verklaring. Post 8o. Rotterdam, Verbruggen & van Duym.............ƒ 0,25.

Theologie, De moderne, haar ontstaan, aard en wezen. Een woord van voorlichting in den strijd onzer dagen. Gr. 8o. Rotterdam, van Meurs & Stufkens.......................ƒ 0,30.


{==44==} {>>pagina-aanduiding<<}

Tholuck, A., Geschiedenis van het rationalisme. Vertaald door Dr. A.W. Bronsveld met eene voorrede van Prof. J.J. van Oos erzee. 1e gedeelte. Gr. 8o. Tiel, H.C.A. Campagne...................ƒ 1,80.

Thorbecke tegenover de cultuurwet. G. 8o. 's Gravenhage, van Weelden en Mingelen........................ƒ 0,40.

Toorenenbergen, Alb. van, Ons standpunt en onze roeping in den tegenwoordigen toestand der christelijke kerk Rede uitgesproken bij gelegenheid van den 30sten verjaardag van het godgeleerd gezelschap, onder de zinspreuk: waarheid en liefde. Post 8o. Groningen, P. Noordhoff..............ƒ 0,75.

Venetië bij vogelvlucht. (Een plaat.) Leiden, Wed. D. Kunst....ƒ 0,50.

Verzameling van wetten, besluiten en voorschriften betreffende het gevangeniswezen, over 1865. Gr. 8o. 's Gravenhage, van Weelden en Mingelen..ƒ 0,50.

Vloten, Dr. J. van, Het leven en de uitgelezen verzen van Elizabeth Wolff-Bekker, naar tijdsorde gerangschikt en toegelicht. Letterkundig Panthéon Klassick. No. 85 en 86. 12mo. Schiedam, H.A.M. Roelants. Per nommer.....ƒ 0,30.

Vos, C.M., De leer der vier uitersten. Een bijdrage tot de kennis van het godsdienstig geloof onzer vaderen in de vijftiende eeuw. Gr. 8o. Amsterdam, Y. Rogge. ƒ 1,90.

Voyage d'Adrien Matham au Maroc (1640-1641.) Journal de voyage publié pour la première fois avec notice biographique de l'auteur, introduction et notes par Ferd. de Hellward. Gr. 8o. La Haye, Martinus Nijhoff.......ƒ 1,25.

Weber, Dr. Georg, Handboek der algemeene geschiedenis, ook met betrekking tot beschaving, letterkunde en godsdienst. Supplement. Overzigt der voornaamste gebeurtenissen van 1852-1854. Gr. 8o. Amsterdam, J.H. Gebhard & Co. ƒ 1,50.

Wetten, De militaire, voor het krijgsvolk te water, met aanteekeningen door A.J.M. Huart en J. Salmon. 1e gedeelte. Post 8o. 's Gravenhage, Gebr. Belinfante. ƒ 2,25.

Wirtz, P., Deutsche Schreibkursus mit Uberscheib-Ubungen für Schul- und Privatgebrauch. Heft 1-6. Kl. 4to. Amsterdam, Verlag van Schalekamp, v.d. Grampel en Bakker.......................ƒ 0,60.

Wolbers, J., Ernstig woord bij het heerschen der cholera. Post 8o. Utrecht, Kemink en Zoon. ƒ 0,05; 50 ex. ƒ 2, -, 100 ex.........ƒ 3,50.

Wop, Mr., Indische brieven over koloniale hervorming. III. Neêrlands huwelijk met Indië Viget vigebit victa vincit veritas. Gr. 8o. 's Gravenhage, Martinus Nijhoff. ƒ 1,35.

Wijn, De, Praktisch handboek voor de kennis van het wezen, de kweeking en behandeling, van verschillende soorten van wijnen, ten dienste van wijnhandelaren en allen die in de kennis van den wijn belang stellen. Met houtgravuren 1e afl. Gr. 8o. Schoonhoven, S. en W.N. van Nooten..........ƒ 0,60.


Ter beoordeeling ontvangene boeken.


Beima, Dr. E.M., De Aarde vóór den Zondvloed, 8e en 9e afl.

Berghuis, S, De Nederlandsche Boomgaard, afl. 15.

Cohen, Dr. L. Ali, en Dr. A. Drielsma, Handboek der openbare Gezondheidsregeling en der Geneeskundige Policie, 1e afl.

Davidis, H., De Huisvrouw.

Het Gulden Huisboek voor alle standen. Voor Nederland bewerkt door G. v.d. Schraft.

Hoeven, A. v.d., Le Guide de la conversation Française.

Kan, Mr. J.B., Hist. Geogr. Atlas, bij Streekfuss. Gesch. der Wereld, afl. 2 en 3.

Maronier, J.H., Bibliotheek van Moderne Theologie, VIII, iv.

Matthes, Dr. J.C., De Nienwe Richting, 7e afl.

Oudemans, Dr. C.A.J.A., Neêrlands Plantentuin, afl. 7.

Oven, van, Leerboek der Werktuigkunde, I, 3.

Pool, J.C., Frederik van Heilo en zijn schriften.

Praktisch Volksbock. Museum voor Natuur, Kunst en Wetenschap, II, vi, 8.

Schwartz, M.S., De Zonen van een Orgeldraaijer, 2 declen.

Streckfuss., A., Geschiedenis der Wereld, afl. 2.

Streckfuss., Adolf, De Geschiedenis der Wereld, 6e afl.

Tischendorf, C., De Apokryfe Evangeliën, 1, 2 en 3.

Verslagen en Mededeelingen der Kon. Akademie van Wetenschappen. Afdeeling Letterkunde, X, 2.

Weber, Dr. G., Handboek de Algemeene Geschiedenis, Supplement.







{==45==} {>>pagina-aanduiding<<}

Lijst van boeken en geschriften, van 15 julij-15 augustus 1866 in Nederland verschenen.

DEZE LIJST WORDT IN ELK NOMMER VERVOLGD.

Aimard, Gustave, Valentin Guilois, of een Mexicaansch oproer. Naar het Fransch door G. Jansen Jr. Post 8o. (met plaat.) Amsterdam, Jan Leendertz..ƒ 1,60.

Almanak, Regerings-, voor Nederlandsch Indië. 1866. Gr. 8o. Batavia, Landsdrukkerij. 1865. ('s Gravenhage, Martinus Nijhoff.).........ƒ 4, -.

Almanak, Naamlijst der Europesche inwoners van Nederlandsch Indië, en opgaven omtrent hun burgerlijken stand, voor het jaar 1866. Gr. 8o. Aldaar..ƒ 2, -.

Baumhauer, E.H. con, Scheikundige middelen tegen de verspreiding der cholera en veeziekte. Bijdrage tot vergelijking van hetgeen door de Nederlandsche regering zonder voorafgaand onderzoek, door de Engelsche regering na een naauwkeurig onderzoek is voorgedragen. Gr. 8o. Haarlem, Erven Loosjes.....ƒ 0,45.

Bloemen van bijbelschen grond. Met een voorberigt van Dr. J.J. van Oosterzee. Kl. 8o. Dordrecht, van der Schalk & van Dijl. Bij inteek. ƒ 0,50; buiten inteek. ƒ 0,60.

Bloemlezing uit de werken van Nederlandsche dichters der 19e eeuw. 12mo. Schiedam, H.A.M. Roelants. ƒ 1.20: in linnen.........ƒ 1,45.

Bönninghausen, Dr. C. Baron von, Kort onderrigt voor niet-geneeskundigen over de verhoeding en behandeling der aziatische cholera. Gr. 8o. Rotterdam, H. Nijgh. ƒ 0.15.

Brussel, Mr. A. can, Bestraffend woord aan Mr. J. van Lennep over ‘Klaasje Zevenster.’ Kl 8o. Amsterdam, Nieuwe Boekhandel..........ƒ 0,40.

Bugniot, C.F., Het sakrament van boetvaardigheid, uitgelegd aan de kinderen. 12mo. Amsterdam, C.L. van Langenhuysenƒ..........0,30.

Cepari, P. Virgilius, Het leven van den zaligen Joannes Berchmans, belijder van de Societeit van Jezus. Vertaald door S. van den Anker. Post 8o. Amsterdam, C.L. van Langenhuysen....................ƒ 1, -.

Cloux, A.P.A. du, Twaalftal leerredenen. 2e serie. No. 1. Bartimeus, de roepende blinde. Mark. X:46-50. Gr. 8o. Rotterdam, G.B. Poeschmann. Bij inteek. ƒ 0,12½; buiten inteek......................ƒ 0,15.

Cohen, Dr. L. Ali, en Dr. A. Drielsma, Handboek der openbare gezondheidsregeling en der geneeskundige politie. Ten dienste van geneeskundigen, regtsgeleerden en de leden van besturen, aan welke de zorg voor de volksgezondheid is opgedragen. Met het oog op de behoeften en de wetgeving van Nederland, naar de beste en voor dat doel geschiktste werken bearbeid. 1e aflevering. Gr. 8o. Groningen, J.B. Wolters........................ƒ , .

Coolsma, A., De cholera. Een teeken des tijds. Post 8o. Gorinchem, C. Schook. ƒ 0,12½; 25 ex. ƒ 2,87½; 50 ex...............ƒ 5, -.

Deetman, P., Leerrede over Jeremia II:12 en 13. Gehonden met het oog op de tuchtroede des Heeren, thans bij vernieuwing over geheel Nederland uitgestrekt. Gr. 8o. Utrecht, J.J.H. Kemmer..............ƒ 0,15.

Delinotle, L. Paul, Soirées littéraires. Histoire anecdotique des auteurs français, avec des appréciations littéraires tirées des meilleurs littérateurs et de nombreuses citations. Moyen-âge - Renaissance. XVIIème siècle. Post 8o. Tiel, Wed. D.R. van Wermeskerken.......................ƒ 1,50.

Doren, J.B.J. van, Noodzakelijk handboek voor hen, die naar Nederlandsch-Indië vertrekken. Bewerkt op ondervinding. Post 8o. Amsterdam, J.D. Sybrandi ƒ 1,10.

Dumas Zoon, Al., Margaretha Gautier, het gevallen meisje, (la dame aux camélias). met voorwoord van Jules Janin. Gr. 8o. Rotterdam, E. van Vliet Az...ƒ , .

Ekama, Dr. C., De zeebaden en hun gebruik voor badenden geschetst. Post 8o. Arnhem, H.A. Tjeenk Willink...............ƒ 0,30.

Ernst, Jr., H., Aphorismen op christelijk-godsdienstig gebied. Denkenden gemeenteleden bij den strijd onzer dagen in overweging gegeven. Post 8o. Amsterdam, W.H. Kirberger........................ƒ 0,30.


{==46==} {>>pagina-aanduiding<<}

Fliessbach, Dr. Ferdinand, L'Echo de Paris. Eene verzameling van Fransche spreekwijzen en geregelde gesprekken, zooals zij in de zamenleving in Frankrijk dagelijks kunnen gehoord worden. Naar het Fransch en van eene volledige woordenlijst ter vertaling voorzien. Post 8o. (IV en 268 bl.) Amsterdam, C.L. Brinkman......................ƒ 0,75.

Gadsby W., Sion, de stad der bijeenkomsten. Uit het Engelsch, door W. Ruys Thz. Met eeu voorwoord van den vertaler, bevattende mede eenig nader berigt omtrent den schrijver. Post 8o. Utrecht, J.J.H. Kemmer.........ƒ 0,50.

Gelauff, J.P.G., Onfeilbaar voorbehoedmiddel tegen de cholera. Gr. 8o. Amsterdam, Joh W. Braun......................ƒ 0,10.

Geldbelegging, De hedendaagsche, in effecten, spoorweg-aandeelen, bank-actiën en andere fondsen. Eene waarschuwing voor alle geldbezitters en speculanten in Nederland door een oud-bankier. Post 8o. Amsterdam, H.A. Frijlink..ƒ 0,90.

Hallo, F.J., Anno 1, na de schepping van den mensch. Anno 1866, na Christus geboorte. Woorden tot vrede in den oorlog. Gr. 8o. 's Gravenhage, van Weelden en Mingelen......................ƒ 0,25.

Harmonie in de schepping. Door een werkend lid der rederijkerskamer ‘Van der Palm.’ Uitgegeven geheel ten voordeele van de 8 weduwen en 23 weezen der bemanning van de onlangs verongelukte Vlaardingsche vischhoekers. Gr. 8o. Kampen, J.M.J. van Nes......................ƒ , .

‘Heere! tot wien zullen wij heengaan? Gij hebt de woorden des eeuwigen levens.’ Joh. IV:68. Ten voordeele der cholera-lijders. Kl. 8o. Utrecht, Kemink & Zoon. ƒ 0,03; 50 ex......................ƒ 1,25.

Herinneringen uit 1815. Door eenen frieschen vrijwilligen jager. (Jhr. R. van Breugel Douglas.) Uitgegeven ten voordeele van het fonds ter aanmoediging en ondersteuning van den gewapenden dienst in de Nederlanden. Gr. 8o. (met plaat.) Leeuwarden, G.T.N. Suringar...............ƒ 0,45.

Hetterschy, D.C., Gids, ten dienste der ambtenaren van de active dienst, bevattende eene verkorte verzameling der thans bestaande belastingwetten, toegelicht door administrative verordeningen en regterlijke beslissingen, voor zoo verre ambtenaren daarmede bij hunne dagelijksche dienstprestatien in aanraking kunnen komen. Post 8o Gorinchem, J. Noorduyn en Zoon...........ƒ 1,50.

Hoedemaker, Ph.J., Kinderpreek over 1 Timotheus IV:8b, gehouden in de Geertruidakerk te Utrecht, Zondag 24 Junij 1864. Post 8o. Utrecht, J.J.H. Kemmer. ƒ 0,025; 100 ex......................ƒ 2, -.

Hofmann, A.W., Inleiding tot de nieuwere scheikunde, bewerkt naar eene reeks van voorlezingen, in het Royal college of chemistry te Londen gehouden. Post 8o. (met houtgravuren.) Utrecht, J. Greven............ƒ 2,90.

Holst, A.A., Leeringen en voorbeelden. Leesboek voor de scholen. Kl. 8o. Amsterdam, C.L. Brinkman...................ƒ 0,35.

Is het goed niet bevreesd voor de cholera te zijn? 1866. 's Hage. H.J. Gerretsen. ƒ 0,02; 100 ex......................ƒ 1,60.

Jong, Lambertus de, Bisschop van Haarlem, Herderlijk schrijven naar aanleiding der pauselijke breve van 12 Februari 1866. Gr. 8o. Amsterdam, G.L. Funke ƒ 0,25.

Kohlbrügge, H.F., Die magt heeft over deze plagen. Leerrede over Openb. XVI:9. Uitgesproken ten tijde der cholera-ziekte. Naar het Hoogd. Kl. 8o. Utrecht, H. Melder.......................ƒ 0,05.

Kohlbrügge, H.F., Een barmhartig God! te midden des toorus. Leerrede over Hosea XI:8, 9. Uitgesproken ten tijde der cholera-ziekte. Naar het Hoogd. Kl. 8o. Aldaar........................ƒ 0,05.

Koolhaas, Dr. C.P. Pous. De cholera, haar ontstaan en hare bestrijding. Gr. 8o. 's Gravenhage, C. van Doorn en Zoon.............ƒ 0,30.

Leesbibliotheek voor christelijke huisgezinnen. 1866. No. 3. Nydia de blinde van Pompeja. Verhaal uit de eerste eeuw der christelijke tijdrekening. Post 8o. (met plaat.) 's Hertogenbosch, Henri Bogaerts. Per jaarg. van 8 deelen...ƒ 3, -.

Lex Frisionum, De, uitgegeven en toegelicht door Dr. Karl Freiherr von Richthofen, naar Pertz, Monumenta Germaniae, enz. Bezorgd door het Friesch genootschap. Gr. 8o. Leeuwarden, G.T.N. Suringar............ƒ 1,60.

Luther, Raadgevingen en vertroostingen in tijden van heerschende ziekten medegedeeld door H.M.M. Rappard. Post 8o. Kampen, G.Ph. Zalsman...ƒ 0,15.

Maronier, P., Twee honderd denk- en rekenoefeningen, ten gebruike bij het middelbaar en uitgebreid lager onderwijs, op de kweek- en normaalscholen en ter zelfoefening van hulponderwijzers verzameld. Post 8o. 's Hertogenbosch, G.H. van der Schuijt........................ƒ 0,30.


{==47==} {>>pagina-aanduiding<<}

Mel, Coenraad, Gebed in tijden van pest (cholera) en besmettelijke ziekten. Psalm XCI, vers. 1, 2, 3. Kl. 4o. Utrecht, H. Melder. ƒ 0,01; 100 ex.....ƒ 0,80.

Nemo, Kantteekeningen op de auto-biographie van den redacteur van het Dagblad van Zuidholland en 's Gravenhage. Eene bijdrage tot de kennis der politieke partijen in Nederland. Gr. 8o. Kampen, K. van Hulst........ƒ 1,50.

Nieuws, Geïliustreerd, tijdschrift, bevattende berichten over alle toestanden, gebeurtenissen en belangrijke personen des tegenwoordigen tijds, betreffende de geschiedenis van den dag, het openbare en maatschappelijke leven, wetenschap en kunst, muziek, tooneel en mode. No. 1. Gr. fol. (52 nrs. per jaar, met houtgrav.) Leiden, A.W. Sijthoff. Per jaarg. ƒ 8,70: afz. nummers.......ƒ 0,30.

Oorlog, De, (Duitschland - Italië.) Onder redactie van A. Ising en J.B. Rietstap. Blad 1 en plaat 1. Gr. 4o. (met plaat.) Rotterdam, H. Nijgh.....ƒ 0,30.

Oosten, H. van, Herinneringen voor mijne cerste leerlingen. Goes, Schetsberg en Kleeuwens...................,...ƒ 0,30.

Oost-Indische Dames en Heeren. Vier bijdragen tot de kennis van de zeden en usantiën der Europesche maatschappij in Nederlandsch Indië. 2e deel. Guldenseditie. No. 62. Post 8o. Arnhem, D.A. Thieme..........ƒ 1, -.

Oven, Dr. A. van, Leerboek der werktuigkunde, ten gebruike bij het middelbaar onderwijs. 1e deel. Gr. 8o. Dordrecht, P.K. Braat........ƒ 3, -.

Oxenden, Asthon, Het veilige pad, of raadgevingen aan ontwaakte zielen. Naar het Engelsch door ‘Christine.’ Post 8o. Utrecht, J.J.H. Kemmer....ƒ 1,20.

Petroleumlamp, De, Raadgevingen tot het doelmatig, goedkoop en veilig gebruik der petroleumlamp, gevolgd van het wetenswaardige over het petroleum. Uit het Hoogd. Post 8o. Kampen, K. van Hulst...........ƒ 0,60.

Pool, J.C., Frederik van Heilo en zijn schriften. Akademisch proefschrift. Gr. 8o. Amsterdam, D.B. Centen.................ƒ 1,90.

Rapport aan den Minister van Binnenlandsche Zaken, over desinfectie met betrekking tot de cholera, uitgebragt door de Algemeene cholera-commissie. Gr. 8o. 's Gravenhage, van Weelden en Mingelen...........ƒ 0,10.

Reeken, Dr. C.G. von, De cholera. Wat ieder doen moet, om haar af te weren. Gr. 8o. Haarlem, Erven F. Bohn...............ƒ 0,15.

Schreuder, H.A., De radicale genezing van breuken, methode Dr. J Thevissen, toegelicht voor leeken-breuklijders, met genoegzame opheldering hoedanig en de banden èn de geneesmiddelen volgens de methode werken en toegepast moeten worden. Gr. 8o. Dordrecht, P.K. Braat............ƒ 0,40.

Schwarz, M.S., De zonen van een orgeldraaijer. Naar het Hoogd. 2 deelen. Post 8o. Leeuwarden, A. Akkeringa.................ƒ 3,60.

Sieber, Ferdinand, Catechismus der zangkunst. Met vele in den tekst gedrukte notenvoorbeelden. Uit het Hoogd. door G.M. van Gelder. Post 8o. Amsterdam, C.L. Brinkman.......................ƒ 1, -.

Toekomst. De, De wederkomst des Heeren. Het optreden van den mensch der zonde. Israël naar zijn land. Israel in zijn land en het duizendjarige rijk. De laatste ure des satans. De laatste strijd op aarde. Het groote strafgerigt of de oordeelsdag en de erfenis der heiligen. Gr. 8o. Rotterdam, G.B. Poeschmann...ƒ 0,75.

Uit scheemring tot zonneschijn, zes geestelijke liederen van Dr. J.P. Heije; in vrijen koraalvorm gecomponeerd voor sopraan, alt, tenor en bas. Eene verpoozing op muzijkaal gebied, van J. Oudijk van Putten. Gr. 8o. Nieuwediep, J.C. de Buisonjé........................ƒ 0,50.

Verordening, De, op de heffing van eene directe belasting, bij wijze van hoofdelijken omslag, in de gemeente Groningen, van den 2. December 1865, getoetst aan het beginsel van eene evenredige belasting. Gr. 8o. Groningen, L. van Giffen........................ƒ 0,35.

Verslag van den landbouw in Nederland, over 1864. Opgemaakt op last van den Minister van Binnenlandsche zaken. Gr. 8o. 's Gravenhage, van Weelden en Mingelen.........................ƒ 1, -.

Verslag van de vergadering der confessioneele vereeniging, gehouden te Utrecht den 26 April 1866 door leeraren en leden der Nederlandsche Hervormde kerk. Gr. 8o. Utrecht, Kemink en Zoon...............ƒ 0,75.

Verwey, Mr. Is., Iets over den hypothecairen schuldeischer; met het beding van art. 1223, al. 2, B.W. bij faillissement van den schuldenaar. Gr. 8o. Zalt-Bommel, H.J. van de Garde....................ƒ 0,40.

Volks-leerredenen, Wekelijksche, van Ned. Herv. predikanten die als het eenige fondament ter zaligheid prediken: Jezus Christus en dien gekruisigd. No. 1. Gr. 8o. Delft, J.A. Mulder. Per jaarg.................ƒ 2,60


{==48==} {>>pagina-aanduiding<<}

Witt Hamer, Mr. M.J. de, Eene stem uit den vreemde ‘over arbeiders-vereenigingen’ beoordeeld. Post 8o. Deventer. G. Brouwer.........ƒ 0,25.

Woord, Een, over de finantiële mededeelingen der regering aan de Eerste Kamer der Staten-Generaal. Gr. 8o. Rotterdam, Otto Petri.......ƒ 0,40.

‘Zult gijlieden dan nog niet hooren.’ Kl. 8o. Amsterdam, G. van Peursem. ƒ 0,02½; 25 ex. ƒ 0,50; 50 ex..................ƒ 0,75.


Ter beoordeeling ontvangene boeken.


Acker Stratingh, Dr. G., Mr. H.O. Feith en Mr. W.B.S. Boeles. Bijdragen tot de Geschiedenis en Oudheidkunde, inzonderheid van de Prov. Groningen, III, 2.

Adama van Scheltema, C.S., Wat goeds ik in den Vreemde zag, le dl.

Archives du Musée Teijler, Vol. I. Fascicule I.

Begemann, C.G.S., Pinksterstudie.

Beima, Dr. E.M., De Aarde vóór den Zondvloed, 10e en 11e afl.

Bosch Kemper, Jhr. Mr. J. de, Staatk. Geschiedenis van Nederland tot 1795. II, 1, van ‘de Bosch Kempers Staatsregt.’

Buijtendijk, S.H., De zaligsprekingen des Heeren. Achttal leerredenen.

Bijblad, Het, van de Economist, 3e afl.

Bijdragen voor Vaderl. Geschiedenis en Oudheidkunde. Verzameld en uitgegeven door Mr. Is. An. Nijhoff, vervolgd door P Nijhoff.

Driemaandelijksch Tijdschrift voor Onderwijs, III, 1.

Economist, De. Julij/Augustus.

Edwards Amelia, B., Vijftig duizend pond sterling, 2 dln.

Fliessbach, Dr. F., L'Echo de Paris. Eene verzameling van Fransche spreekwijzen, enz.

Geïllustreerd Nieuws, No. 2, 3, 4, 5, 6 en 7.

Geus, H. de und J.W. Jansen, Sammlung der vorzüglichsten gramm. Regeln der Hochd. Sprache, 2e aufl.

Godefroi, De cholera en de openbare gezondheidsregeling in Nederland.

Groen van Prinsterer, Mr. G., Handboek der geschiedenis van het Vaderland, 1e ged.

Groen van Prinsterer, Mr. G., Idem. 2e ged.

Groen van Prinsterer, Mr. G., Idem. 3e ged.

Gunning, J.H. Jr., Blikken in de Openbaring, 6e afl.

Hallo, F.J., Woorden tot vrede in den oorlog.

Heusden, Dr. A.A. van, Handboek der Aardrijkskunde, Staatsinrigting, Staatshuishouding en Statistiek van het Koningrijk der Nederlanden.

Hist. Geogr. Atlas, ten gebruike bij Streckfuss, Geschiedenis der Wereld, 4e afl.

Hoffmann, A.W., Inleiding tot de Nieuwere Scheikunde.

Holst, A.A., Leeringen en Voorbeelden. Leesboek voor de Scholen.

Kimball, Richard B., Een voorspoedig - ook een gelukkig Man? 2 dln.

Landré, J.E.G., De ramp te Haaften in 1866.

Maronier, J.H., Bibliotheek van Moderne Theologie, VIII, v., IX, 1.

Marten Westerman, W., Bato, 8e afl.

Matthes, Dr. J.C., De Nieuwe Richting, laatste afl.

Mededeelingen van wege het Nederlandsche Zondelinggenootschap, X, 2.

Nederduitsch Tijdschrift, 2e deel.

Nederlandsch Tijdschrift voor de praktische beoefening van de Fransche, de Engelsche en de Hoogduitsche Taal- en Letterkunde, IX, 2.

Ontwerp eener Regeling der Kultuur-aangelegenheden op Java.

Oudemans, Dr. C.A.J.A., Neerlands Plantentuin, 8e afl.

Praktisch Volksboek. Museum voor Natuur, Kunst en Wetenschap. II, vi, 9.

Schultz Jacobi, J.C., Oud en Nieuw uit de geschiedenis der Ned. Luth. Kerk, 1866.

Sieber, F., Catechismus der Zangkunst.

Streckfuss, A., De Geschiedenis der Wereld, door B. ter Haar, 7e en 8e afl.

Thorbecke tegenover de Cultuurwet.

Thorbecke tegenover de Cultuurwet. Vervolg. - Brief aan de Haagsche Nieuwsbode.

Ulrici, Dr., Lichaam en ziel, Grondtrekken eener Psychologie van den Mensch. 1e afl.

Vletter, A. de, Tweestemmig Liedeboek.

Voorlezingen over de Bijbelsche berichten aangaande het leven van Jezus, inzonderheid over het Johannes-Evangelie.

Vorsterman van Oijen, G.A., Theorie der Alg. Rekenkunde, I, 2.

Winkler, T.C., Op en in de Aarde, 1e afl.

Worp, J., De Melodiën der Psalmen, enz. Vierstemmig gezet, 3e afl.







{==49==} {>>pagina-aanduiding<<}

Lijst van boeken en geschriften, van 15 augustus-15 september 1866 in Nederland verschenen.

DEZE LIJST WORDT IN ELK NOMMER VERVOLGD.


Archief der wiskunde. Maandschrift voor allen, die zich op de hoogere gedeelten dezer wetenschap toeleggen, onder redactie van G.A. Vorsterman van Oijen. 1e afl. Kl. 4to. (12 afl.) Oostburg, A.J. Bronswijk. Per jaarg. ƒ 6. -; buiten int.ƒ 7.50.

Baas, O., Kijkjes in Noord-Holland, een leesboek voor de hoogste klasse eener lagere school. Kl. 8o. Purmerende, L.G. Post..........ƒ 0,45.

Balsem, N.C., De zoekende liefde. Een woord tot aanbeveling der zending. Uitgesproken op de jaarvergadering der onderafdeeling Dragten, den 13. Mei 1866. Gr. 8o. Leeuwarden, G.T.N. Suringar.............ƒ 0,30.

Biljart-reglement. (1 blad gr. fol. met gelith. vignet.) Rotterdam, H.T. Hendriksen......................ƒ 0,80.

Bourne, John, Leer- en Handboek der stoomwerktuigkunde. (Naar het Engelsch) door P.A. van Aken en J. Oudijk van Putten. 1e afl. Post 8o. (Met houtgr.) Nieuwediep, J.C. de Buisonjé. Compleet in 6 afl. Per afl.....ƒ 0,95.

Brief, Open, aan de Nieuwsbode, over de houding van Thorbecke tegenover de cultuurwet. Gr. 8o. 's Gravenhage, van Weelden en Mingelen....ƒ 0,25.

Brugge, R.P. van der, Kleine aardrijkskunde van Europa. Kl. 8o. Dordrecht, van der Schalk & van Dijl...................0,15.

Buytendijk, S.H., De zaligsprekingen des Heeren. Achttal leerredenen. Post 8o. Doeshorgh, J.C. van Schenk Brill..............ƒ 1,25.

Bijdragen tot de kennis van de voornaamste voortbrengselen van Nederlandsch Indië. IV. De sago. Uitgegeven door de Maatschappij: tot Nut van 't algemeen. Gr. 8o. Amsterdam, Fred. Muller; Deventer, A H. de Lange; Leiden, A.W. Sijthoff.......................ƒ 0,60.

Cumming, John, Het leven en de lessen der aartsvaders. Volkuitgave. 1e en 2e afl. Post 8o. (Met houtgr.) Amsterdam, H. de Hoogh. Compl. in 52 afl. Per afl. ƒ 0,05.

Dale, J.H. van, Zeeland. Een geschied- en aardrijkskundig handboekje voor de middelste en hoogste klasse der volksschool. Kl. 8o. Schoonhoven, S.E. van Nooten......................ƒ 0,12½.

Doedes, J.I., 1566-1866. De hagepreek berdacht na 300 jaren. Herinneringsrede gehouden in de Academiebeurt te Utrecht. Post 8o. Utrecht, Kemink & Zoon. ƒ 0,25.

Doedes, J.I., 1566-1866. Scheurt uw hart en niet uwe kleederen. Toespraak over Joël II:13a, te Utrecht in Julij 1866. Gr. 8o. Utrecht, Kemink en Zoon ƒ 0,20; 25 ex. ƒ 3,75; 50 ex.....................ƒ 6,25.

Dusseau, Dr. J.L., Beknopt handboek der systematische ontleedkunde van den mensch. Post 8o. Tiel, H.C.A. Campagne...........ƒ 3,80.

Dijkstra, Waling, De gierigheid bedriegt de wijsheid. Blijspel overgebragt uit het Friesch door F.C. Post 8o. Nieuwe Niedorp, J. Groot......ƒ 0,40.

Fieber, Dr. F., De inhalatie van geneeskrachtige vloeistoffen en hare aanwending bij ziekten der ademhalingswerktuigen. Ten dienste van geneeskundigen bewerkt. Uit het Hoogd. vertaald door Dr. P.J. Verhagen. 1e gedeelte. Gr. 8o. Bergen op Zoom, J. Steenmeijcr. Pro compleet............ƒ 1,80.

Gebeden tot afwering van aanstekende ziekten. Kl. 8o. Rotterdam, P.T. Braamƒ 0,02.

Gebeden tot afwering van de cholera-ziekten. Kl. 8o. Dezelfde.....ƒ 0,02.

Geldbelegging, Zekere, tegen ruim tien percent rente, onder garantie van de ‘Consolidated Bank Limited’ te Londen. Post 8o. Utrecht, W.F. Dannenfelser. ƒ 0,30.

Gerdes, E., In de duinen. Een verhaal uit den spaanschen tijd. Leesboek voor scholen en huisgezinnen. Post 8o. Amsterdam, H. de Hoogh....ƒ0,45.

Gesprek over het tooneel. Uitgegeven door de Maatschappij tot Nut van 't Algemeen. Gr. 8o. Amsterdam, Frederik Muller; Deventer, A.H. de Lange; Leiden, A.W. Sythoff..................ƒ 0,15.


{==50==} {>>pagina-aanduiding<<}

Godefroi, M.J., De cholera en de openbare gezondheidsregeling in Nederland. Post 8o. 's Hertogenbosch, Gebr. Muller................ƒ 0,30.

Groot, P. Hofstede de, De botsing eener tijdelijk heerschende wetenschap tegen het eeuwig evangelie. Leerrede. Ten voordeele der Vrouwenvereeniging tot bevordering van werkzaamheid en welstand onder de geringere volksklasse. Gr. 8o. Groningen. P. Noordhoff.....................ƒ 0,40.

Halverhout, C.A.W., Opmerkingen betreffende het werk ‘Onze zeemacht,’ van J.K.H. de Roo van Alderwerelt. Gr. 8o. Nieuwediep, J.C. de Buisonjé. ƒ 0,50.

Handboek, Praktisch. voor den metselaar. Eene behandeling van alle ruwe en kunstmatige bouwstoffen voor den metselaar, door Dr. T.A. Menzel, verbeterd door C Schwallo. Naar het Hoogd. door D.R. van Weezel Scheffelaar. Post 8o. (Met uitsl. platen.) Gorinchem, G.C. van der Mast........ƒ 1,50.

Hemkes Kz., H., Leer- en leesboekje over de theorie der rekenkunde. Voor de hoogste klasse van lagere scholen. 2e stukje. Kl. 8o. Purmerende, J. Schuitemaker ƒ 0,30.

Herbert, Lucian, Victor Emmanuel. Historisch romantische schets. Naar het Hoogd. 2 dln. 12mo. Gorinchem, G.C. van der Mast..........ƒ 3,75.

Heyningen, G.P. Kits van, Het leven van Jezus in tooneelen en schetsen. Zijnen belijders tot stichting en leering voorgesteld. Roy. 8o. (Met gegr. titel en 8 staalgrav.) Tiel, H.C.A. Campagne. In linnen..........ƒ 4,80.

Hoe men in Canada over de cholera denkt. Naar het Engelsch door Philodemus. Gr. 8o. 's Gravenhage, M.J. Visser..............ƒ 0,40.

Hoëvell, Mr. J.D. van, Kort overzigt der algemeene geschiedenis, in tijdvakken bewerkt voor eerstbeginnenden. Kl. 8o. Arnhem, J. Voltelen......ƒ 0,30.

Hoeven, A. van der, Le guide de la conversation Française, destiné aux écoles d'instruction moyenne en Hollande. Kl. 8o. Amsterdam, J.M.E. Meijer. ƒ 0,75.

Hoogeboom, H.J., Alphabetische klapper op de voornaamste, thans vigerende wetten, kon. besluiten, provinciale besluiten; circulaires, enz., hoofdzakelijk ten dienste der gemeentebesturen, speciaal in de provincie Friesland, bijgehouden tot ult. Dec. 1865. Post 8o. 's Gravenhage, Gebr. Belinfante......ƒ 0,80.

Huet, Cd. Busken. Ernst of kortswijl? Naar aanleiding der lotgevallen van Klaasje Zevenster, door Mr. J. van Lennep, Gr. 8o. Amsterdam. C.L. van Langenhuysen. ƒ 0,35.

Hygio omus, De oorzaak van de cholera ontdekt, en den zekeren weg aangewezen tot hare vernietiging. Gr. 8o. Amsterdam, Joh. W. Braun.......ƒ 0,10.

Illustratie, Hollandsche. Uitgegeven onder bescherming van H.M. de Koningin der Nederlanden. 3e jaarg. No. 1. Met boutgrav. Amsterdam, Gebr. Binger. Per jaarg. ƒ 3,90; franco per post ƒ 4,95; op zwaar papier ƒ 6, -; franco per post ƒ 7,05; afzond. nummers.................ƒ 0,07½.

Kaart van Java en Madura, op eene schaal van I:950,000. Naar de beste bronnen bewerkt onder toezigt van Dr. J. Dornseiffen. (4 bladen lithogr.) Amsterdam, Seyffardt's boekhandel. ƒ 2. -; op linnen ƒ 3. -; op linnen met rollen en vernist ƒ 4,50.

Kaart van Oostelijk Duitschland bij vogelvlucht. (1 blad lithogr.) Gr. 4o. Leiden, Wed. D. Kunst.....................ƒ 0,35.

Kaart van Westelijk Duitschland bij vogelvlucht. (1 blad lithogr.) Gr. 4o. Dezelfde. ƒ 0,35.

Kaiser, F., Verslag van den staat der sterrewacht te Leiden en van de aldaar volbragte werkzaamheden, in het tijdvak van den eersten Julij 1865 tot de laatste dagen der maand Junij 1866. Gr. 8o. Amsterdam, J.C.A. Sulpke...ƒ 0,25.

Kasper, A., De bekwame bijker. Practische handleiding voor de bijentcelt, voornamelijk ten dienste van pas beginnende bijkers. Post 8o. Steenwijk, G. Hovens Gréve......................ƒ 0,40.

Kissel, Dr. Carl, Natuurwetenschappelijke therapie, en de geneesmiddelen van Rademaker, met opgave van de bereiding der artsenijen, die in de pharmacopoeën niet voorkomen. Naar het Hoogd. Post 8o. Leenwarden, J. Swarts....ƒ 1. -.

Leer de dieren kennen. Leesboekje voor jonge kinderen 2 stukjes. Kl. 8o. Sneek, T.S. Feenstra. Per stukje................ƒ 0,10.

Lettre de plusieurs détenteurs de fonds Espagnois a M. le Baron James de Rothschild à Paris...8o. Amsterdam, Ipenbuur en van Seldam...ƒ , .

Linschoten, J.H. van, Bundel kindergedichtjes voor school en huis. Kl. 8o. Amsterdam, H. de Hoogh..................ƒ 0,20.

Londen en omstreken. Reisgids met grooten plattegrond. Post 8o. Zutphen, P. Plantenga Bz. In linnen.................ƒ 2,20.

Loysen, J.E. Steenbakker Morilyon, Toespraak tot aanbeveling van het Christelijk onderwijs. Naar aanleiding van Marcus X:14. Gehouden op Zondag 27 Mei 1866 te Overschie. Gr. 8o. Rotterdam, G.B. Poeschmann......ƒ 0,15.


{==51==} {>>pagina-aanduiding<<}

Martha, De onbekende verderver. Ten voordeele der cholera-lijders. Post 8o. Utrecht, Kemink en Zoon. ƒ 0,05; 50 ex. ƒ 2,00; 100 ex.......3,50.

Masman, H. Uden, Ons zijn en ons moeten. Iets over het wezen en de waarde der verbeeldingskracht in zake van onderwijs, opvoeding, godsdienst en evangelieverkondiging. I. Over de beoefening der geschiedenis als middel ter volksontwikkeling. Gr. 8o. St. Anna Parochie, J. Kuiken Jz.......ƒ 0,15.

Middendorp, H.W., De aanwending der geneesmiddelen door de huid bij cholera. Ten voordeele der cholera-lijders. Gr. 8o. Groningen, R.J. Schierbeek. ƒ 0,10.

Mühlbach, Louise, Historische novellen. Gr. 8o. (Met titelvignet.) Gorinchem, G.K. van der Mast......................ƒ 2,70.

Mühlbach, Louise, Historische novellen. Naar het Hoogd. door A.S.J.L. Gr. 8o. (Met gelith plaat.) Leiden, Wed. D. Kunst...........ƒ 1,90.

Mulder, G.J., Adres aan Zijne Excellentie den Minister van Binnenlandsche Zaken, betreffende het nieuwe geneeskundige staatsbestuur. 12 Julij 1866. Roy. 8o. Rotterdam, H.A. Kramers.................ƒ 0,25.

Mijn vader heeft gezegd, mijn vader weet. Post 8o. Utrecht, Kemink & Zoon. ƒ 0,01; 100 ex. ƒ 0,80; 1000 ex...............ƒ 7,50.

Pelinck, Dr. J., De kerk en den bijbel, volgens Möhler voorgesteld en beoordeeld. Gr. 8o. Groningen, R.J. Schierbeek..............ƒ 1,50.

Readingbook, First English, for young students of the English language. Kl. 8o. Amsterdam, Schalekamp, van de Grampel and Bakker.......ƒ 0,30.

Reitsma, Dr. A.T., Wat is de kerk van Christus? Rede bij de bevestiging van B.C.J. Mosselmans te Groningen. Ten voordeele van het Groene Weeshuis. Post 8o. Groningen, P. Noordhoff..................ƒ 0,25.

Retcliffe, J., Het zwarte boek van Berlijn. Een sociale roman. Naar het Hoogd. 1e deel. Gr. 8o. (Met gelith. plaat.) Amsterdam, Gebr. Binger.....ƒ 4,20.

Roorda, T., Over de aard en natuur van de verschillende spraakgeluiden, en de wijze, waarop die eenvoudig en duidelijk in europeesch schrift met Romeinsche karakters beteekend en onderscheiden kunnen worden. Gr. 8o. Amsterdam, C.G. van der Post....................ƒ 1,50.

Selle, Mr. W.F.M., De regtspraak op de gemeentewet tot ult. December 1865. Alphabetisch register ten dienste der gemeentebesturen. Post 8o. 's Gravenhage, Gebr. Belinfante......................ƒ 0,60.

Stemmen van het oorlogstooneel tot Nederland! Eene toespraak. Gr. 8o. Nieuwe Niedorp, J. Groot.....................ƒ 0,20.

Testament, Het, of in troebel water is 't goed visschen. Blijspel in vier bedrijven. Naar aanleiding van een dichtstuk van G. van Sandwijk door J.D. Jz. Post 8o. Nieuwe Nieuwe Niedorp, J. Groot...........ƒ 0,20.

Tobbe, H., Wat wij bij epidemische ziekten te doen en te laten hebben, populair voorgesteld. Post 8o. (Met 1 gelith. plaat.) Heerenveen, F. Hessel...ƒ 0,30.

Toestand, De, van ambtenaren en gouvernantes (c.s.) in Nederland. Post 8o. 's Gravenhage, M.M. Couvée................ƒ 0,20.

Trichine, De, Uitgegeven door de Maatschappij: tot Nut van 't Algemeen. Gr. 8o. (Met houtgr.) Amsterdam, Frederik Muller; Deventer, A.H. de Lange; Leiden, A.W. Sijthoff......................ƒ 0,15.

Ulrici, Dr., Lichaam en ziel. Grondtrekken eener psychologie van den mensch. Met eene aanbeveling van Dr. W.J.A. Jonckbloet. Uit het Hoogd. 1e afl. Gr. 8o. Bergen op Zoom, J. Steenmeijer. Compl. in 16 afl. per afl.....ƒ 0,45.

Vergers, P., Algemeene geschiedenis. Leesboek voor de christelijke scholen. 3 deelen. Post 8o. Amsterdam, H. de Hoogh. Per deel..........ƒ 0,35.

Verscheidenheid van gaven, dezelfde geest. Serie van preekhundels van onderscheidene Nederlandsche leeraars. 4e bundel. Zestal leerredenen door Dr. T.C.R. Huydecoper. Post 8o. Zeist, J.W. Eversz. ƒ 1,25; in linnen..ƒ 1,60.

Verzameling van wetten, besluiten en provinciale verordeningen, tot wering of beteugeling der veepest in Nederland, tegen wier overtreding straf is bedreigd, door Mr. J.R.A. Engelenberg. Post 8o. Schiedam, H.A.M. Roclants. ƒ 1,20.

Volksblaadjes. No. 1 en 2. Kl. 8o. (52 nrs. per jaar.) Dordrecht, P. Los Gz. Per nommer. ƒ 0.02; franco per post.............ƒ 0,03.

Vos., F., Open brief aan allen, die de veiligheid op den Nederlandschen Rijnspoorweg van belang aehten, naar aanleiding van het voorgevallene op den Nederlandschen rijnspoorweg, nabij Breukelen, den 14. Januarij 1866. Post 8o. Amsterdam, Zeelt en Vos......................ƒ 0,30.

Vries Reilingh, Dr. D. de, Wenken en mededeelingen aan zijne stadgenooten over de thans heerschende cholera. Gr. 8o. Groningen, R.J. Schierbeek. Gratis.


{==52==} {>>pagina-aanduiding<<}

Waarom wordt de portefeuille van Marine geweigerd? Beschouwingen van een oud Zee-officier. Voor rekening van den schrijver. Gr. 8o. 's Gravenhage, C. van Doorn & Zoon...................ƒ ,

Weekblad van het paleis voor volksvlijt. Algemeene tentoonstelling van Nederlandsche nijverheid en kunst. No. 1-3. Gr. 4o. (Wekelijks 1 no. à 8 hl. met houtgr.) Amsterdam, Gebr. van Es. ƒ 3, -; fr. per post ƒ 3,25; afzonderlijke bladen. ƒ 0,25.

Wetten, Geneeskundige, met bijlagen en alphabetisch register door L.N. Schuurman. Smal 8o. Zwolle, W.E.J. Tjeenk Willink...........ƒ 0,25.

(Wirtz, A.W.H.,) De runderpest, beschouwd in hare oorzaken, hare verbreiding, beschrijving en geschiedenis. Uitgegeven door de Maatschappij tot Nut van 't Algemeen. Gr. 8o. Amsterdam, Frederik Muller; Deventer, A.H. de Lange; Leiden, A.W. Sijthoff......................ƒ 0,20.

Woord, Een, van ernst en vrede aan A.S. Entingh, pred. bij de christelijk afgescheidene gemeente te Helder. Naar aanleiding van zijn ‘Open brief’ aan Ds. L.V. Ledeboer, pred. bij de Ned. Herv. gemeente alhier door een modernen leek. Gr. 8o. Helder, S. Giltjes.............,.....ƒ 0,12½.

Worms, Dr. J., De wijze van verspreiding der cholera, en de middelen om die te stuiten. Naar het Fransch door J.P. van Eldik Thieme. Gr. 8o. Amsterdam, D.B. Centen......................ƒ 0,60.

Zal in 1866 en 1867 de vestiging der tien koningrijken plaats hebben? Eene vraag, in verband met de wederkomst des Heeren door broeder Jonathan. Gr. 8o. Tiel. D. Mijs........................ƒ 0,25.

Zwart, A.C. de, Bladzijden uit het boek der bewerktuigde en onbewerktuigde natuur. Leesboek voor de hoogste klasse. Kl. 8o. Amsterdam, H. de Hoogh..ƒ 0,25.

Zwart, A.C. de, Tafereelen uit de geschiedenis der zending. Voor school en huisgezin. Kl. 8o. Groningen, R.J. Schierbeek. ƒ 0,35; 25 ex. ƒ 7,50, 50 ex. ƒ 14,00.


Ter beoordeeling ontvangene boeken.


Aangehaalde en Verklaarde plaatsen uit het Evangelie naar Johannes, voorkomende in ‘het Evangelie naar Johannes, Krit. hist. onderzocht’, door Prof. J.H. Scholten.

Beer Portugael, D.J. den, Verspreide Gedichten van vroeger en later.

Berghuis, S., De Nederlandsche Boomgaard, afl. 16.

Bosch, Dz., D.W., Nederlandsche Spraakkunst voor de hoogste klasse der lagere Scholen.

Bouman, H., De eerste trap van het Leesonderwijs in Aanschouwingsoefeningen met 13 Platen.

Bruining, J., Grieksche Spraakleer, voornamelijk van het attische Taaleigen. - Woordvorming, 1e afl.

Bijdragen tot de Geschiedenis en Oudheidkunde, inzonderheid van de Prov. Groningen, onder red. van Dr. G. Acker Stratingh, Mr. H.O. Feith en Mr. W.B.S. Boeles, III, 3.

Geïllustreerd Nieuws, no. 9, 10 en 11.

Goeverneur's, J.J.A., Laatste Sint Nicolaas.

Goeverneur's, J.J.A., Nieuwe Fabelen en Versjes voor kinderen.

Goeverneur's, J.J.A., Prettige Deuntjes en Liedjes.

Goeverneur's, J.J.A., Id. Schooluitg.

Goeverneur's, J.J.A., Nieuwe Fabelen en Versjes, Schooluitg.

Guldens Editie, ns. 58/64.

J.H. Sonstral en H.J. van Lummel, Jaarboeken van het Godsbestuur, 11e afl. Jongens Bibliotheek, no. ½.

Leopold, M., De opvoeding in school en huis.

Marie Antoinette, 2e deel.

Marten Westerman, W., Bato, 9e afl.

Oudemans, Dr. C.A.J.A., Neêrlands Plantentuin, afl. 4.

Stowe, Mrs. Harriet Beecher., De kleine Vossen of de verstoorders van ons huiselijk geluk.

Streckfuss, A., De Geschiedenis der Wereld, 9e afl.

Verzeichnisz der Hauptwörter oder Substantive.

Wetenschappelijke zaken van Algemeen Nut; 6e afl.

Worp, J., Derde Zangboekje.

Worp, J., De Melodie der Psalmen, benevens de Lof- en Bedezangen, 4e afl.







{==53==} {>>pagina-aanduiding<<}

Lijst van boeken en geschriften, van 15 september-15 october 1866 in Nederland verschenen.

DEZE LIJST WORDT IN ELK NOMMER VERVOLGD.

Aanteekeningen, Eenige, op de beraadslaging over de Indische begrooting voor 1867, door den schrijver van Thorbecke tegenover de cultuurwet. Gr. 8o. 's Gravenhage, van Weelden en Mingelen..............ƒ 0,25.

Aarde, De, vóór den zondvloed. Geschiedenis der voorwereld. Bewerkt naar het Fransch en Hoogduitsch van L. Figuier en O. Fraas, door E.M. Beima. Met 30 groote platen, voorstellende landschappen en voorwerpen uit de voorwereld, en groot getal kleinere hontgravuren en twee geolog. kaarten. Roy. 8o. Rotterdam en Leiden, H. Nijgh en van den Heuvell & van Santen. 1867....ƒ 9,25.

Aimard, G., De boekaniers. Naar de 3e Fransche uitgave. Post 8o. (Met plaat.) Leiden, van den Heuvell en van Santen. ƒ 1,90; in linnen.....ƒ 2,60.

Aimard, G., De zeeschuimers. Naar de 2e Fransche uitgave. Post 8o. (Met plaat.) Bij Denzelfde. ƒ 1,90; in linnen............ƒ 2,60.

Aimard, G., De goudkoorts. Naar de 6e Fransche uitgave door L.C. Cnopius. Gr. 8o. Leiden, van den Heuvell en van Santen.........ƒ 3,25.

Akker, J.A. van den, Dagelijksche gebeden. Kl. 8o. Amsterdam, J. Beerendonk. ƒ 0,10.

Allirol, J., Leerlust. Leerboekjes, in vier stukjes, volgens de spelling van het woordenboek en naar de lees-leerwijze van Prinsen. 4 stukjes. Kl. 8o. Kampen, J.M.J. van Nes. 1e stukje. ƒ 0,06; 2e en 3e stukje à ƒ 0,08; 4e stukje. ƒ 0,10.

Archives dn Musée Teyler. I. 1. Roy. 8o. (Met 2 platen en tabellen.) Haarlem, Erven Loosjes....................ƒ 1, -.

Bemmelen, P. van, Doodstrafpolemiok tegen Mr. J.L. de Bruyn Kops, Mr. J. Heemskerk Az., Ds. L.J. van Rhijn, Mr. P.R. Feith, Jhr. Mr. J. de Bosch Kemper. Post 8o. Alkmaar, P. Kluitman...........ƒ 1,80.

Berkhout, J.J. Teding van, De vraag, of de methode, in de natuurkundige wetenschappen gebruikt, bruikbaar kan geacht worden voor andere wetenschappen, behandeld. Gr. 8o. Amsterdam, C.M. van Gogh........ƒ 1, -.

Beschouwingen, Vlugtige, over het ontwerp van wet van den 3en September 1866, houdende regeling der uitgifte in erfpacht van gronden in Nederlandsch Indië. Gr. 8o. 's Gravenhage, H.C. Susan, C.H.zoon.......ƒ 0,20.

Beijerinck, J.A., Proeve van een ontwerp tot afsluiten, indijken, droogmaken en in cultuur brengen van een gedeelte der Zuiderzee. Gr. 8o. (Met uitsl. kaart.) 's Gravenhage, Gebr. J. en H. van Langenhuysen.........ƒ 1,25.

Bleibtreu, L.C., Theoretisch en practisch volkshuishoudkundig rekenboek. Vrij bewerkt naar de ‘Politische arithmetik’ door G. van Milligen en L.B. Fikkert. Gr. 8o. Rotterdam, H. Nijgh................ƒ 3,90.

Bosdijk, J.F., Praktisch handboekje voor liefhebbers van zang- en kamervogels. Behelzende: derzelver behandeling, oppassing, voedsel, voortteling, enz. Kl. 8o. Utrecht, C. van der Post Jr.................ƒ 0,75.


{==54==} {>>pagina-aanduiding<<}

Bouman, H., De eerste trap van het leesonderwijs in aanschouwings-oefeningen. Gr. fol. (13 gelith. en gekl. platen.) Met handleiding. Post 8o. Groningen, J.B. Wolters......................ƒ 2,50.

Brakell-Doorwerth, J.W.F. van, Handleiding tot zelfoefening ter verkrijging der vereischten, voor het examen van surnumerair, enz. bij de directe belastingen, in- en uitgaande regten en accijnsen. Gr. 8o. Arnhem, G.W. van der Wiel.........................ƒ 1,50.

Brown's Kleurvisioenen. Met een woord ter aanwijzing en verklaring. 4to (16 gekl. platen.) Leeuwarden, Hugo Suringar. Gecartonneerd met linnen rug. ƒ 1,80.

Brniloftsgast, De onverwachte. Verzameling van rijmen en vertooningen. Post 8o. Zwolle, van Hoogstraten en Gorter..........ƒ 0,90.

Bruinvis, C.W., Vragen, ter beantwoording bij de beoefening van het derde deel (organische scheikunde) van Dr. J.W. Gunning's leerboek der scheikunde. Kl. 8o. Schoonhoven, S.E. van Nooten...............ƒ 0,25.

Brunings, P.F., De gouvernante. Novelle. No. 63 der Guldens-editie. Post 8o. Arnhem, D.A. Thieme..................ƒ 1, -.

Bijlevelt, W.L. van, Opwekking tot liefdadigheid. Dichtregelen vervaardigd ten voordeele der choleralijders en hunne nagelaten betrekkingen. Gr. 8o. 's Gravenhage, B.J. Dona Pieck....................ƒ 0,25.

Caan, Jhr. Mr. J.J. de la Bassecour, Schets van den regeringsvorm van Nederland. Van 1515 tot heden. 2e veel vermeerderde uitgave. Gr. 8o. 's Gravenhage, Gebr. Belinfante.....................ƒ 2,80.

Clater, John, Natuur- en huishoudkundige historie der honden, of onderrigt hoe men honden opvoeden, oppassen en gewennen kan. Post 8o. Utrecht, C. van der Post Jr.......................ƒ 0,90.

Colenso, Dr., Grondbeginselen der algebra. Naar den 17en druk uit het Engelsch bewerkt door J.C. Eger. Post 8o. Sneek, van Druten en Bleeker...ƒ 1,30.

Coupletzanger, De, 24 chansonetten van W.N. Peypers. Gezongen door J.H. Albregt. Muziek van L.W. Luers en anderen. 4e bundel. Post 8o. Rotterdam, H. Nijgh...................ƒ 1, -.

Cramer, Dr. J., Zes leerredenen. (Uitgegeven tot een aandenken voor zijne vrienden te Charlois en Katendrecht.) Post 8o. Rotterdam, E.H. Tassemeyer..ƒ 1,20.

Cramer, J., De eeuwige zaligheid overwogen. Op nieuw bewerkt en met dagelijksche gebeden vermeerderd door J.A. van den Akker. Kl. 8o. Amsterdam, J. Beerendonk. ƒ 0,75; geb. ƒ 1,15; in leer verguld op sneê.....ƒ 1,30.

Croiset, G.E.C., Naar de Rhetische alpen. (In Tyrol en Salzburg.) Schetsenindrukken. Gr. 8o. (Met plaat.) Rotterdam, H. Nijgh......ƒ 3,90.

Decken, Leopold van der, Eenvoudige behandeling der cholera. Gr. 8o. Dieren, E. ter Haar.....................ƒ 0,10.

Desjardins, Eug., Het H. hart van Jezus, bron en toonbeeld der christelijke volmaaktheid. Overwegingen met oefeningen en gebeden, voornamelijk naar S. Franco. Vert. en vereenigd door B.J. v. A. Kl. 8o. 's Bosch, G. Mosmans.........................ƒ 0,90.

Devotie van den H. Bonaventura tot de H. Maagd, voor elken dag der week, om de genade te bekomen van een zaligen dood. Uit het Latijn vertaald door een R.K. Priester. 12o. 's Hertogenbosch, Henri Bogaerts. ƒ 0,15; 50 ex ƒ 6, -; 100 ex........................ƒ 10, -

Donders, F.C., Myopie en hare behandeling. Gr. 8o. Tiel, H.C.A. Campagne.........................ƒ 1,90.

Edwards, Amelia B., Vijftig duizend pond sterling. Naar het Engelsch. 2 deelen. Gr. 8o. Amsterdam, P.N. van Kampen............ƒ 4,80.

Eigeman, Jakob, Een blinde ziende gemaakt. Toespraak gehouden in de concertzaal te Gorinchem. Gr. 8o. Delfshaven, A. van Wassenaar.....ƒ 0,30.

Enklaar, E.C., Wat de landjeugd behoeft Een boek ten dienste van den dorpsschool-onderwijzer en den landbouwer. Uitgegeven onder toezigt en met een voorbericht van Prof. C.A.J.A. Ondemans. Gr. 8o. Amsterdam, W.H. Kirberger.........................ƒ 1,50.

Everts, H.J.M., Dichtkransje het kindje Jezus ter eere. Liederen voor de jeugdige leden der heilige kindsheid. Kl. 4to. 's Bosch, G. Mosmans....0,80.

Everts, H.J.M., Altijddurende kalender ten dienste der geloovigen in het Bisdom van 's Hertogenbosch. 12o. Bij Denzelfde............ƒ 0,15.

Gedachten, Losse, over 's lands weerbaarheid, in den geest van, en als vervolg

{==55==} {>>pagina-aanduiding<<}
op l'homme gris, door l'homme blanc. le ged. Gr. 8o. Amersfoort, A.H. van Cleeff.........................ƒ 0,60.

Geneeskundige Bibliotheek, onder redactie van Dr. P.C. Tyken. le jaarg. Fonssagrives, therapie der longziekten. 1e stuk. Byford, de genees- en heelkundige ziekten voor het vrouwelijk geslacht. 1e stuk. Isnard, Over het gebruik van arsenictuur. 1e stuk. Aitken, De wetenschap en praktijk der geneeskunde. 1e deel 1e stuk en 2e deel. 1e stuk. Tiel, H.C.A. Campagne. Per jaar...ƒ 10, -.

Gestel, A. van, De schat des geloofs. Wat hij is; wat hij waard is; hoe hij wordt bewaard en verloren. Post 8o. 's Hertogenbosch, Henri Bogaerts...ƒ 0,75.

Gezelschapsspelen of de kunst om zich in alle jaargetijden zoowel in de open lucht als binnenshuis aangenaam en nuttig bezig te houden. Post 8o. Leiden, D. Noothoven van Goor..................ƒ 0,90.

Goeverneur, J.J.A., Prettige deuntjes en liedjes. Te lezen, te zingen en van buiten te leeren in huis en school. Hoffman von Fallersleben nageschreven. 12o. Groningen, J.B. Wolters.................ƒ 0,20.

Görlitz, F.H., Oefeningen in het lezen, voor de Nederlandsche jeugd bewerkt. 1e stukje, 1e afd. Kl. 8o. Rotterdam. H. Nijgh.........ƒ 0,10.

Griesinger, W., Max v. Pettenkofer en C.A. Wunderlich, Cholera-maatregelen voorgesteld aan de regeringen, de geneeskundigen en het volk. In het Nederd. overgebrscht door M.W.C. Gori. Gr. 8o. Utrecht en Amsterdam, C. van der Post Jr. en C.G. van der Post.................ƒ 0,25.

Griesinger, W., Max v. Pettenkofer en C.A. Wunderlich, Cholera-regulatief, aanbevolen aan geneeskundigen, gezondheidscommissiën en het publiek. Gr. 8o. Groningen, J.B. Wolters.................ƒ 0,25.

Groen van Prinsterer, Mr., Parlementaire studiën en schetsen. No. XXX, XXXI en XXXII. Post 8o. 's Gravenhage, Gebr. van Cleef. No. 30 ƒ 0,35; No. 31 ƒ 0,20; No. 32.....................ƒ 0,30.

Haas, D.C. de, Wij wijken niet, maar handhaven onze vrijheid. Toespraak naar aanleiding van Gal. II:4, 5. Post 8o. St. Anna-Parochie, J. Kuiken Jz. ƒ 0,20. Halbertsma, Dr. T., De voortreffelijkheid der hedendaagsche verloskunde. Gr. 8o. Groningen, J.B. Wolters..................ƒ 0,50.

Handboekje voor onderwijzers-kweekelingen bij de beoefening van opvoeding en onderwijs. Kl. 8o. Leeuwarden, U. Proost...........ƒ 0,25.

Handelingen van de synode der christelijk afgescheidene gereformeerde kerk, in Nederland, gehouden van den 30. Mei tot den 8. Junij 1866 te Amsterdam. Gr. 8o. Kampen, S. van Velzen Jr...............ƒ 0,50.

Hartsen, F.A., De richting van D. Chantepie de la Saussaye, in hoofdtrekken geschetst en vergeleken met die van Dr. S. Hoekstra Bz. Post 8o. Rotterdam, E.H. Tassemeijer....................ƒ 0,30.

Hartsen, F.A., Het onderwijs in de logica. Adres aan Z. Exc. den Minister van Binnenlandsche Zaken. Post 8o. Utrecht, Kemink en Zoon....ƒ 0,15.

Hendrickx, H., Het handteekenen voor iedereen bevattelijk gemaakt. Uit het Fransch onder toezigt van C.C. Kannemans. le gedeelte Kl. 4o. (Met figuren.) Breda, Broese en Comp.....................ƒ 0,25.

Herwerden CHz., C.H. van, Leerrede over Jesaja 26:9b, gehouden op den bededag van 22 Julij 1866. Post 8o. Groningen, R.J. Schierbeek....ƒ 0,25.

Heusden, Dr. A.A. van, Handboek der aardrijkskunde, staatsinrigting, staatshuishouding en statistiek van het Koningrijk der Nederlanden. I. Gr. 8o. Haarlem, Erven F. Bohn.....................ƒ 2,50.

Heijnen, F., De versiering en beschildering der St. Ignatiuskerk, de zaaijer, te Amsterdam. Gr. 8o. Amsterdam, J. Beerendonk. 1865.......ƒ 0,50.

Hezenmans, J.C.A., De St. Janskerk te 's Hertogenbosch en hare geschiedenis. Gr. 8o. (Met photogr. afbeelding en 3 lithogr.) 's Hertogenbosch, G. Mosmans.........................ƒ 2,25.

Hikajat bibi sabaryah. Maleisch handschrift in Arabische karakters, onder toezicht van Dr. H.N. van der Tuuk uitgegeven. 12o. Amsterdam, R.C. Meijer. ƒ 0,35.

Hoe ik mijne kinderen heb groot gebragt. Naar het Eng. door Dr. J.B. Roll. Post 8o. Amsterdam, H.A. Meyer..............ƒ 1, -.

Hoekstra Bz., Dr. S., Des christens godsvrucht, naar de eigen leer van Jezus Post 8o. Amsterdam, Gebr. Kraay..............ƒ 1,90.

Hoeven, A. van der, De beginselen der Fransche taal gemakkelijk gemaakt voor jonge kinderen. 2e stukje. 8e druk. Kl. 8o. Amsterdam, J.M.E. Meijer ƒ 0,40.


{==56==} {>>pagina-aanduiding<<}

Hogerzeil, H.V., De medelijdende liefde het beginsel der christelijke zending. Uitgegeven ten voordeele der Ned. Zendingsvereeniging. Gr. 8o. Rotterdam, E.H. Tassemeijer.......................ƒ 0,25.

Houten, Mr. S. van, Antwoord op de brochure ‘De verordening op den hoofdelijken omslag in de gemeente Groningen van den 2. December 1865, getoetst aan het beginsel van een evenredige belasting. Gr. 8o. Groningen, J.B. Wolters. ƒ 0,25.

Hugo, Victor, De kampioenen van de zee. (Travailleurs de la mer.) 2e en 3e deel. Gr. 8o. Utrecht, L.E. Bosch en Zoon. ƒ 1,40; 3 declen compleet...ƒ 2,10.

Jacobi, J.C. Schultz, Oud en nieuw uit de geschiedenis der Nederlandsch-Luthersche kerk. Met een levensschets van den schrijver door F.J. Domela Nieuwenhuis. Post 8o. Rotterdam, W.L. Stoeller.............ƒ 1,60.

Jansen, J.F., en J.C. Sander, Practisch rekenbock. Naar een nieuw plan bewerkt. 5e stukje. Kl. 8o. Groningen, H. Geertsema Jr.......ƒ 0,25.

Jonker, H., Het evangelie van Johannes. Bedenkingen tegen Scholten's Kritisch historisch onderzoek. 1e ged. Gr. 8o. Amsterdam, ten Brink en de Vries. Compleet in 3 stukken....................ƒ 0,90.

Kanters, W.A., Leesoefeningen voor de hoogste klasse der lagore scholen. Nieuwe spelling. Kl. 8o. Zutfen, W.J. Thieme en Co.........ƒ 0,30.

Kate, J.J.L. ten, De schepping. Een gedicht. Roy. 8o. (Met portret.) Utrecht, Kemink en Zoon. In linnen prachtband, verguld op sneê.......ƒ 8,90.

Kemper, G. de Bosch, De concessiën volgens het Nederlandsch regt. Gr. 8o. Amsterdam, Johannes Muller.................ƒ 2, -.

Kemper, J. de Bosch, Handleiding tot de kennis van de wetenschap der zamenleving en van het Nederlandsche staatsregt. He deel. Geschiedenis van het staatsleven en staatsregt in Nederland. 1e afl. Gr. 8o. Amsterdam, Johannes Muller.........................ƒ 2,40.

Kiehl, Mr. E.J., Hoofdpunten bij de beoefening der algemeene geschiedenis. 1e afl. Nieuwe geschiedenis. Inzonderheid voor de hoogere klassen van gymnasiën en hoogere hurgerscholen. Post 8o. Groningen, P. Noordhoff.......ƒ 0,60.

Kimball, Richard B., Een voorspoedig - ook een gelukkig man? Een levensbeeld uit Amerika. Uit het Eng. 2 deelen. Post 8o. Amsterdam, P.N. van Kampen. ƒ 3, -.

Kinderdoop, De, door eene moeder. Post 8o. Zwolle, de Erven J.J. Tijl. ƒ 0,25.

Klassieken, Nederlandsche, uitgegeven en met aanteekeningen voorzien door Dr. Eelco Verwijs. IV. G. Brandt's leven van Vondel. Post 8o. Leeuwarden, Hugo Suringar......................ƒ 1,10.

Knapp, J.J., Achttal nagelatene leerredenen. Uitgegeven en met een voorwoord voorzien door Chr. Knap. Gr. 8o. Sneek, J. Campen........ƒ 1,75.

Kuyk, H.F.J. van, Menschlievendheid. Dichtregelen ten voordeele der nagelatene betrekkingen van cholera-lijders. Gr. 8o. Rotterdam, D. Verdoes...ƒ 0,30.

Kuyper, J., Nederland, zijne provinciën en koloniën. Land en volk beschreven. Gr. 8o. Loeuwarden, Hugo Suringar..............ƒ 2,20.

Kijkjes door venster, denr en dak in het binnenste van den mensch. 1e afl. Post 8o. Zwolle, van Hoogstraten en Gorter. Compl. met 4 gelith. platen. ƒ 2,40.

Landré, J.E.G., De ramp te Haaften in 1866. Eene geschiedkundige bijdrage over Haaften. Post 8o. (Met kaartje.) Utrecht, J. Bijleveld.....ƒ 0,60.

Leopold, M., De opvoeding in school en huis. Korte stellingen, wenken en meeningen, vreemde en eigene. Post 8o. Groningen, J.B. Wolters....ƒ 0,75.

Leij, S. van der, Beknopte handleiding tot de kennis van het gewoon en Italiaansch boekhouden, ten dienste van het middelbaar onderwijs. Gr. 8o. Sneek, van Druten en Bleeker....................ƒ 0,60.

Litanie van de Heilige Martelaren van Gorinchem, ter dood gebragt te Brielle, den 9. Julij 1572. Kl. 8o. Rotterdam, P.T. Braam. ƒ 0,02½.

Litanie van den H. en glorierijken Vader Benedietus, patroon tegen ziekte van menschen en vee, wiens feestdag wordt gevierd den 21. Maart. Kl. 8o. Aldaar. ƒ 0,02½.

Litanie van den heiligen Carolus Borromeus, bijzonder patroon tegen aanstekende ziekten, wiens feestdag wordt gevierd den 4 November. Kl. 8o. Aldaar. ƒ 0,02½.

Maanden, Drie, in Abyssinie en in gevangenschap, onder koning Theodorus II. Door een ontslagen gevangene. Naar het Hoogd. Post 8o. Rotterdam, H. Nijgh.......................ƒ 0,75.

Masman, H. Uden, Twee leerredenen. Uitgegeven ten voordeele van het Groene weeshuis. Post 8o. Groningen, R.J. Schierbeek.........ƒ 0,40.

Masman, H. Uden, Ons zijn en ons moeten. Iets over het wezen en de waarde

{==57==} {>>pagina-aanduiding<<}

der verbeeldingskracht in zake van onderwijs, opvoeding, godsdienst en evangelieverkondiging. II. Ons karakter on de verbeeldingskracht. III. Onderwijs. IV. Opvoeding. Post 8o. St. Anna-Parochie, J. Kuiken Jz. Pro 15 afl. compleet ƒ 2,40.

Meerbeke, Henry van, Nog iets over Klaasje Zevenster. Gr. 8o. Amsterdam, C.L. van Langenhuysen....................ƒ 0,30.

Memorie betreffende de oprigting eener maatschappij tot bevordering van de christelijke belangen van Nederlandsch Indië. Met een voorwoord van Mr. L.W.C. Kenchenius. Roy. 8o. Utrecht, Kemink en Zoon........ƒ 0,25.

Meijer, D.H., Bloem en blad. Samenspraken en versjes. Een leesboek ter bevordering van het natuurlijk lezen. Kl. 8o. Amsterdam, A. Hoogenboom. ƒ 0,25.

Meijer, Jhr. A., De onpartijdigheid van den Schrijver van ‘de Bandjermasinsche krijg.’ Gr. 8o. Vlissingen, P.G. de Vey Mestdagh.......ƒ , .

Molière, Zes blijspelen, getrokken uit de proza-werken. Voor rederijkers bewerkt door A.J. le Gras. Post 8o. Rotterdam, J.J. Kluit, Cz.....ƒ 0,75.

Monnik, De, door den Abt***, schrijver van de Vervlockte, de Non en de Jezuït. Vertaald door Chremes. Gr. 8o. Utrecht, L.E. Bosch en Zoon. ƒ 3, -.

Mulken, J.J. van, Handleiding voor de evolutiën en de manoeuvres der drie wapens: infanteric, kavallerie en artillerie, ten dienste van het Nederlandsche leger. Met aanhangsel. Post 8o. (Met 9 platen.) 's Gravenhage, Gebr. van Cleef. ƒ 1,50.

Müller, H.W., Deutsch in der Umgangssprache für Niederländer erläutert nebst einer Sammlung deutscher und niederländischer Spracheigen heiten. Post 8o. Leiden, van den Heuvell en van Santen. 1867.............ƒ 1, -.

Mylius, Otfrid, De geheimen der bastille. Naar het Hoogd. 2 deelen. Gr. 8o. Rotterdam, H. Nijgh...................ƒ 6, -.

Naamlijst der ridders van de Militaire Willemsorde, die het Leidsche feest in Junij 1865 hebben bijgewoond. Gr. 8o. 's Gravenhage, C.H. Susan Jr. In linnen, verg. op sneê........................ƒ 1,50.

Naamlijst Alphabetische, van hoeken, landkaarten en in den boekhandel voorkomende artikelen, die in het jaar 1865 in het Kon. Nederland en zijne buitenlandsche bezittingen uitgegeven of herdrukt zijn. Post 8o. Amsterdam, C.L. Brinkman. ƒ 1. -

Notten, J.W.A., God-onveranderlijk, Tijdpreek over Maleachi III:6, uitgesproken te Leiden. Gr. 8o. Doesborgh, J.C. van Schenk Brill.....ƒ 0,25.

Nuijens, Dr. W.J.F., Geschiedenis der Nederlandsche beroerten in de XVIe eeuw. II. 1e deel. Gr. 8o. Amsterdam, C.L. van Langenhuysen.....ƒ 1,80.

Ooijevaar, S., Beknopte handleiding tot het teekenen en bonwen van een boerenplaats, voor ambachtslieden. Post 8o. (Met 3 uitsl. pl.) Hoorn, P.J. Persijn........................ƒ 0,80.

Onderwijs, Het inlandsch, in Nederlandsch-Indië. Gr. 8o. Kampen K. van Hulst.........................ƒ 0,25.

Ontwerp eener regeling der kultunr-aangelegenheden op Java. Gr. 8o. Bij Denzelfde.......................ƒ 0,60.

Ontwerp tot het aanleggen eener breede aanzienlijke hoofdstraat en het bouwen eener nieuwe centrale burgerwijk (eité ouvrière), te Amsterdam. Gr. 4to. (Met plattegrond.) Amsterdam, Loman & Verster..........ƒ 1. -.

Opheffing, De, der tienden. Proeve eener schets van wet daartoe betrekkelijk. Post 8o. Goes, S.J. de Jonge................ƒ 0,20.

Otterloo, A. van, Aardrijkskunde voor handel, nijverheid en statistiek. 1e stuk. Gr. 8o. Amsterdam, Gebr. Kraaij.................ƒ 2.50.

Oudemans, C.A.J.A., Leerboek der plantenkunde. I. Organographie der phanerogamen. Post 8o. (Met houtgrav. tusschen den tekst.) Utrecht en Amsterdam, C. van der Post Jr. en G.G. van Post............ƒ 2,20.

Parker, Theod., - Bloemlezing uit de nagelaten werken van Theod. Parker. (Uit het Eng.) met eene voorrede van J.H. Maronier. Post 8o. Leiden, T. Hooiberg en Zoon. ƒ 2,40; in linnen.................ƒ 2,80.

Portret van Z.K.H. Prins Hendrik der Nederlanden. 's Gravenhage, B.J. Dona Pieck. Op ovaal chineesch papier............ƒ 1,50.

Prins de Jong, H., 1 Corinthen III:11. ‘Geen ander fundament.’ Rede, op den 15en Juli 1866 bij de herdenking der eerste hagepreêk in Noord-Holland uitgesproken. Gr. 8o. Nieuwe Niedorp, J. Groot..........ƒ 0,40.

Register VII. Bijlage no. 3. Register, bevattende de beschrijving van de peilschalen, hakkelbouten en andere verkenmerken, tusschen Moerdijk en Raamsdonk. Onder de leiding van den Inspecteur F.W. Conrad, uit gedane waterpassingen

{==58==} {>>pagina-aanduiding<<}

en opnemingen, opgemaakt door den eersten landmeter E. Olivier Dz. Folio. ('s Gravenhage, van Weelden en Mingelen.) 1864........ƒ 0,40.

Register Bijlage no. 4. Register, bevattende de beschrijving van de peilschalen, hakkelbouten en andere verkenmerken, in de arrondissementen Axel en Hulst. Onder de leiding van den Inspecteur F.W. Conrad, uit gedane waterpassingen en opnemingen, opgemaakt door den eersten landmeter E. Olivier Dz. Folio. Bij Denzelfde.................ƒ 0,40.

Register van peilingen, behoorende hij de kaart van de Nieuwe Merwede en het Hollandsche diep, van de Tongplaat tot de Noordschans. Verrigt in 1864. fol. 's Gravenhage, van Weelden en Mingelen.......ƒ 0,50.

Retcliffe, Abd-ol-kader en de parel van Arabie, vervolg van den Markies Posa. 2 deelen. Gr. 8o. Amsterdam, B. Eisendrath. 1867.......ƒ 7,50.

Romeijn, J., Een' stemme Gods, die ons tot vernedering roept. Gr. 8o. St. Anna-Parochie, J. Kuiken Jz...................ƒ 0,25.

Roo van Alderwerelt, J.K.H. de, Nederland bij een oorlog tegen Pruissen. Eene bijdrage tot de kennis van ons krijgswezen te land. Post 8o. Schiedam, H.A.M. Roelants......................ƒ 0,90.

Roorda van Eysinga, S.E.W., Mijne verbanning en mijn vloekzang. Eene andere waarheid dan de officiëele. Gr. 8o. Amsterdam, J.C. Schlömann ƒ 0,70.

Rougeyron, G., De antichrist, volgens de H. Schrift, en de overlevering. Naar het Fransch. Post 8o. Amsterdam, C.L. van Langenhuysen......ƒ 1, -.

Rijmgebed, Boetvaardig, bij het uitbreken der cholera in onze gewesten. Kl. 8o. Rotterdam, P.T. Braam..................ƒ 0,02.

Sanson, Henri, Zeven scherpregters geslachten. 1688-1847. Gedenkschriften der familie Sanson. Naar het Fransch. 1e afl. Gr. 8o. Amsterdam, P.H.J., Reyner de la Bue. Compleet in 30 afl. à...........ƒ 0,30.

Schaick, C. van, De Manja. Familie-tafereel uit het Surinaamsche volksleven. No. 64 der Guldens-Editie. Post 8o. Arnhem, D.A. Thieme......ƒ 1, -.

Scheffelaar, P.D., Theoretisch en praktisch handboek voor den timmerman 1e afl. Gr. 8o. (Met pl.) Gorinchem, G.C. van der Mast. Pro compl 17-20. vel druks. ƒ 3, -.

Scherpschutter-vereeniging, De, te 's Gravenhage. Roy. 8o 's Gravenhage, Martinus Nijhoff......................ƒ 0,15.

Schiller, Maria Stuart. Een treurspel. Het Hoogd. metrisch gevolgd door J.J.L. ten Kate. 1e en 2e afl. Post 8o. Zutphen, P. Planteaga Bz.......ƒ 0,75.

Schlacht bei Skalitz, vom 26-27 Juni 1866. Nach einer eingesandten Skizze v.J. Krauss, Zeichner im Oesterreich. Lager. Haag, B.J. Dona Pieck. ƒ 0,40.

Scholten, J.H., Aangehaalde en verklaarde plaatsen uit het Evangelie naar Johannes, voorkomende in het Evangelie naar Johannes, kritisch-historisch onderzocht. Gr. 8o. Leiden, P. Engels.............ƒ 0,30.

Schrader, A., De valsche munters. Naar het Hoogd. 4 deelen. Gr. 8o. Amsterdam, B. Eisendrath. 1867...................ƒ 10, -.

Schreuder, H.A., Het nieuwe geneeskundig staatsbestuur en de hooge Nederlandsche regering, in zake tegen de verspreiding der cholera beoordeeld. Gr. 8o. Dordrecht, P.K. Braat......................ƒ 0,40.

Schwartz, Marie Sophie, Mijn levensloop. Geschiedenis van een weesjongen. Naar het Zweedsch door J.J.A. Gouverneur. 2 deelen. Post 8o. Groningen, P. Noordhoff.......................ƒ 3,-.

Ségur, Mgr. de, Gewigtige waarheden. Uit het Fransch vertaald. 12o. 's Bosch, G. Mosmans......................ƒ 0,10.

Serie Rivierkaarten. Nieuwe Merwede en het Hollandsche diep. 2 bladen lithogr. in fol......................ƒ 3, -.

Snel, H.H., Mijn streven en wenschen. Grondbegrippen der gymnastiek, en eene bijdrage tot hare geschiedenis in Nederland. Post 8o. 's Gravenhage, M.J. Visser. ƒ 0,50.

Sophoclis Oedipus Rex, cur. H. van Herwerden. Editio minor. Gr. 8o. Traiecti ad Rhenum apud L.E. Bosch et fil.......................ƒ 1, -.

Spelboekje Soendaneesch, uitgegeven door de Ned. zendingsvereeniging. Kl. 8o. Rotterdam, E.H. Tassemeijer................ƒ 0,15.

Sterktetafel tot weging van gedistilleerd op den Nederlandschen vochtweger. 's Hertogenbosch, G.H. van der Schuyt............ƒ 0,06.

Stevens, J., Leerboek der Engelsche taal naar Ollendorff's methode, voor Nederlanders bewerkt. 1e stukje. Post 8o. Amsterdam, Schalekamp, van de Grampel en Bakker......................ƒ 0,65.


{==59==} {>>pagina-aanduiding<<}

Tetroode, A.J. van, Bernard van Sakse Weimar. Akrostiek impromptu met historische bescheiden. Gr. 8o. 's Gravenhage, A.J. van Tetroode......ƒ 0,10.

Thiele, H., Geschiedenis der christelijke kerk, vrij bewerkt naar het Hoogd. door H. van Berkum. 2e herziene druk. 2 deelen. Post 8o. Sneek, van Druten en Bleeker. ƒ 1,80; in linnen.................ƒ 2,20.

Twijfelingen op het gebied der Gothische kunst. Roy. 8o. 's Hertogenbosch, Henri Bogaerts.....................ƒ 0,40.

Veen, F.H. van der, Op- en aanmerkingen over den open brief van A.A. Kingma, over de Vereeniging voor christelijk nationaal schoolonderwijs te Amsterdam en hare hulpvereeniging te Bergum. Gr. 8o. Sneek, J. Campen....ƒ 0,30.

Verslag aan den Koning over den toestand der telegrafen in Nederland in het jaar 1865. Gr. 4to. 's Gravenhage, van Weelden en Mingelen....ƒ 0,50.

Verslag omtrent den toestand van de zeevisscherijen in 1865. Roy. 8o. Bij Denzelfde.......................ƒ 0,75.

Vletter, A. de, Tweestemmig liedeboek voor jong en ond. Kl. 8o. Schoonhoven, S.E. van Nooten....................ƒ 0,40.

Vloten, Dr. J. van, De levensbode. IV. 1e afd. Drie vraagpunten van algemeen belang. Post 8o. Deventer, Jac. van der Meer.........ƒ 0,60.

Voorzeggingen betreffende Z.H. Pius IX en de antichrist. Kl. 8o. 's Hertogenbosch, Henri Bogaerts...................ƒ 0,15.

Vreede, G.G., L'Angleterre et la liberté du Continent. Gr. 8o. Utrecht, J.G. Broese........................ƒ 0,60.

Vijand, De, der maatschappij, door den schrijver van ‘Hoe hij koning werd.’ 2 deelen. Gr. 8o. (Met 2 platen.) Schiedam, H.A.M. Roelants..ƒ 6,30.

Wat wil de Heer van zijne belijders in deze dagen? Post 8o. Amsterdam, W.H. Kirberger. ƒ 0,03; 100 ex..................ƒ 2,50.

Wederkomst, De onzichtbare, des Heeren en de tien koningrijken. Eerste antwoord op mijne vraag: ‘Zal in 1866 en 1867 de vestiging der tien koningrijken plaats hebben?’ enz. door broeder Jonathan. Gr. 8o. Tiel, D. Mijs..ƒ 0,20.

Wet, De, op het notaris-ambt, van 9 Julij 1842. Benevens de wet van 31 Maart 1866, houdende vaststelling van het tarief tot bepaling van de hoegrootheid en van den vorm van taxatie van het honorarium der Notarissen enz. Met aanteekeningen van W. de Gelder. Post 8o. Tiel, H.C. A Campagne...ƒ 0,75.

Wetboek, Het, van koophandel, ingerigt ten dienste van kooplieden, eigenaars, reeders en boekhouders van schepen, assuradeurs, handelaren in effecten en wissels enz door H.C. Wajenaar. (1e boek.) Gr. 8o. Rotterdam, H. Nijgh..ƒ 2, -.

Wetboeken, De militaire, voor het krijgsvolk te lande, Met de wijzigingen. en veranderingen der artikels van 1815 tot op heden. Uitgegeven onder toezigt van Mr. J.L.A. Stolk. Post 8o. Leeawarden, A. Akkeringa. ƒ 2,50; in linnen ƒ 2,90.

Winkler, Dr. T.O., Op en in de aarde. 1e afl. Gr. 8o. (Met platen.) Rotterdam, en Leiden, H. Nijgh en van den Heuvell en van Santen.......ƒ 0,75.

Wintgens, Mr. W., Conservatieve koloniale politiek. Bedevoeringen over koloniale onderwerpen in de Tweede Kamer der Staten-Generaal. Met aanteekeningen en bijlagen. Gr. 8o. 's Gravenhage, Gebroeders Belinfante.......ƒ 3, -.

Wissink, G., Gids voor overbeden en onderdanen. Godsdienstig. Staatkundig. Voor rekening van den schrijver. Kl. 8o. Oosterwolde, G.S. de Tempe..ƒ 0,50.

Woord, Een waarschuwend, aan de houders van obligatiën der Nederlandsche centraal-spoorwegmaatschappij Gr. 8o. Rotterdam, H.A. Kramers...ƒ 0,75.

Worp, J., Derde zangboekje, verzameling van oefeningen en liedjes, in geleidelijke volgorde voor het zangonderwijs in de lagere school en voor zangscholen. Kl. 8o. Groningen, J.B. Wolters.................ƒ 0,30.

Zeekanaal, Het nieuwe, van Amsterâam. (1 blad chromolithogr.) Amsterdam, C.F. Stemler. ƒ 1,50; met omslag in zakform. ƒ 1,80; op zwaar en groot papier ƒ 2,50.

Zethaak en pen. Gedichten en chansonnetten door typografen. Post 8o. Rotterdam, J.J. Kluit Cz...................ƒ 0,50.

Zutphen Az., P. van, Een brief over den Franschen tijd en dan een vrouwenpraatje, in de Gorkumsche volkstaal. Ten voordeele van het Hervormd Diakonie Armhuis alhier. Gr. 8o. Gorinchem, J. Noorduyn en Zoon.........ƒ 0,30.



{==60==} {>>pagina-aanduiding<<}

Ter beoordeeling ontvangene boeken.


Bosboom-Toussaint, Mevr. A.L.G., De Verrassing van Hoeij in 1595, 2 deelen.

Campen, Dr. A.W. van, Een paar ijveraars voor de leer, 2 deelen.

Collins, Wilkie, Armadale, 3 deelen.

Cosijn, Dr. P.J., Vergelijkende spraakleer der Nederl., Hoogd. en Eng. Talen.

Diephuis, Mr. G., Handboek voor het Nederlandsch Handelsregt, 2e deel.

Enklaar, E.C., Wetsontwerp tot uitgifte in erfpacht van woeste gronden in Nederlandsch Indië.

Geïllustreerd Nieuws, No. 1, 13, 14 en 15.

Gerstäcker, Pr., Eene Moeder, 2 deelen.

Grimm, A.Th. von, Alexandra Feodorowna, keizerin van Rusland, 2 deelen.

Gunning, Jr. J.H., Blikken in de openbaring, 8e afl.

Hackländer, F.W., Uit het Kunstenaars leven, 1e en 2e deel.

Het Kransje te Wemelingen en Een vraag.

Hofdijk, W.J., Vóór 300 Jaren, 3e afl.

Houten, Mr. S. van, De Staathuishoudkunde als Wetenschap en Kunst.

Huberts, Dr. W.J.A., Kort overzigt der Aardrijkskunde.

Hubrecht, P.F., De onschendbaarheid des Konings.

Jansen, H.Q., De Kerkhervorming in Vlaanderen. 2e, 3e en 4e afl.

Jurrius, J., Eerste beginselen der vergelijkende aardrijkskunde.

Kate, J.J.L. ten, Maria Stuart, naar het hoogd. van Schiller metrisch gevolgd.

Kuijper, J., Nederland, zijne provinciën en koloniën.

Lauts, G., Geschiedenis van de Nederl. regering in Indië, gedurende 1816-1858, 1e dl.

Logeman, W.M., Natuurkundige stellingen.

Lijst van de voornaamste vorsten en regenten uit de Oude-, Middel, en Nieuwe geschiedenis.

Margaretha Gautier. Het gevallen Meisje (la Dame aux Camélias), door A. Dumas Zn.

Maronier, J.H., Bibliotheek van Moderne Theologie, IX, 2.

Masman, Jr., H. Uden, Ons zijn en ons moeten. III, onderwijs; IV, opvoeding.

Mees, Mr. W.C., Overzicht van eenige hoofdstukken der Stàathuishoudkunde.

Meijboom, H.U., Geschiedenis en Critiek der Marcus-hypothese.

Nederlandsch Tijdschrift voor de prakt. beoefening van de frausche, de engelsche en de hoogd. taal en letterkunde, IX, 3.

Niet in den Haak, 2 deelen.

Oudemans, Dr: C.A.J.A., Neêrlands Plantentuin, 10e afl.

Pierson, H., Baetyliëndienst.

Praktisch Volksboek, Museum voor Natuur, Kunst en Wetenschap. II, vi, 11.

Putz, W., Leiddraad bij het onderwijs in de vergelijkende aardrijkskunde.

Schwartz, M.S., Mijn levensloop, Geschiedenis van een weesjongen. 2 deelen.

Sonstral, J.H., en H.J. van Lummel, Jaarboeken van het Godsbestuur, 12e afl.

Streckfuss, A., De Geschiedenis der Wereld, 10e afl.

Tabellarisch Overzigt der vaderlandsche Geschiedenis ten gebruike bij het onderwijs aan gymnasiën en hoogere burgerscholen, 1e stuk. 800-1543.

Trip, Ch.J., Paulus nach der Apostelgeschichte. Historischer Werth dieser Berichte.

Tydeman, H.W.T., Briefwisseling van Mr. W. Bilderdijk met de hoogleeraren en Mrs. M. en H.W. Tydeman van 1807 tot 1831, 1e deel.

Verslagen en Mededeelingen der koninklijke Akademie van Wetenschappen, Afdeeling Letterkunde, X, iii.

Verwijs, Dr. Eelco, Nederl. Klassieken, iv. Brandts Leven van Vondel.

Westerman, W. Marten, Bato, 10e afl.

Zeegers, L.Th., Het gouden Tijdperk der Nederl. Letteren.







{==61==} {>>pagina-aanduiding<<}

Lijst van boeken en geschriften, van 15 october-15 november 1866 in Nederland verschenen.

DEZE LIJST WORDT IN ELK NOMMER VERVOLGD.

Aanwijzing voor de behandeling van verplaatsbare stoom-machines. (Locomobiles.) Kl. 8o. Utrecht, J. Greven.................ƒ 0,20.

Achter 't net visschen. Klein drama in één bedrijf, in vrije poëzie, door den vertaler van ‘de Vrek,’ Wie is 't?’ enz. Post 8o. Purmerende, J. Schuitemaker........................ƒ 0,60.

Andriessen, P.J., Koning en stadhouder, of Nederland gedurende de laatste regeeringsjaren van Willem III...8o. (Met 4 platen.) Amsterdam, G.W. Tielkemeijer. In linnen.......................ƒ 1,90

Bedienden, De twee, of het spook te middernacht. Kluchtspel in één bedrijf.

naar een oud manuscript, door Juliano. Kl. 8o. Amsterdam, G. Theod. Bom. ƒ 0,25,

Bidart, Dr. M.A., Gezondheidsleer. Hoe, door wilskracht en zelfbeheersching, treurige gemoedstoestanden tegen te gaan. Met aanwijzing der ziekten door den invloed van het verdriet te weeg gebracht. Naar het Fransch. 12o. Utrecht, B. Dekema.............,.........ƒ 0,90.

Bosboom-Toussaint, A.L.G., De verrassing van Hoey in 1595. 2 deelen. Gr. 8o. Amsterdam, P.N. van Kampen...............ƒ 6, -.

Bosch Dz., D.W., Nederlandsche spraakkunst voor de hoogste klasse der lagere scholen. Kl. 8o. Amsterdam, C.L. Brinkman....,.....ƒ 0,30.

Brief, Open, der Nederlandsche maagd aan Z.M. den Koning van Nederland.

Post 8o. Leiden, P. Engels.................ƒ 0,15.

Bron, Petrus, De keizerlijke ring. Post 8o. 's Hertogenbosch, Henri Bogaerts. ƒ 0,50.

Bundel, Nieuwe, zangstukjes, ten dienste der zondagschool, uitgegeven door de Vereeniging ter verspreiding van Godsdienstige blaadjes te Utrecht. Kl. 8o. Utrecht, Kemink en Zoon. ƒ 0,20; 25 ex. ƒ 4,50; 50 ex. ƒ 8, -; 100 ex....ƒ 15, -.

Burgerwapening, Nederlands, en scherpschutters van vroeger en later tijd, met het oog op de tegenwoordige belangstelling, en in hun werking voor de toekomst beschouwd. Gr. 8o. Arnhem, Is. An. Nijhoff en Zoon.....ƒ 0,35.

Buijn, Mr. L.A.P.F., De roeping van het Nederlandsche volk. Een woord tot de kiezers bij de stembus van 30 October 1866. Gr. 8o. Delft, J. Waltman Jr. ƒ 0,25.

Buys, M., Ter bevordering van zegenrijk godsdienstig leven. Post 8o. Schagerbrug in de Zijpe, J.J. Honigh.................ƒ 0,50.

Campen, Dr. A.W. van, Een paar ijveraars voor de leer. Een godsdienstig verhaal. 2 deelen. Post 8o. Maassluis J. van der Endt........ƒ 3,25.

Chantepie de la Saussaye, D., De zoogenaamde middenpartij in de vaderlandsche kerk. Advies, in den algemeenen Kerkeraad der Ned. Herv. gemeente te Rotterdam, bij gelegenheid der beroeping van twee nieuwe predikanten uitgebracht. Post 8o. Rotterdam, E.H. Tassemeijer.............ƒ 0,25.

Cicero, M. Tullius, Epistolarum ad T. Pomponium Atticum II. XVI. Recensuit et adnotatione illustravit J.C.G. Boot. Vol. 2. Gr. 8o. Amstelodami, C.G. van der Post........................ƒ 5, -.

Collins, Wilkie, Armadale. Uit het Engelsch. 3 deelen. Gr. 8o. (met gelith. plaat.) Amsterdam, P.N. van Kampen..............ƒ 8,90.

Diegelmann, Anton, Repetitorium des materies medica ten gebruike van geneeskundigen en pharmaceuten. Uit het Hoogd. in het Nederd. overgebragt en naar de Nederlandsche apotheek omgewerkt. Post 8o. Utrecht, B. Dekema. 1867. ƒ 2, -.

Doedes, J.I., De theologische studiëngang geschetst. Methodologische brieven aan een student in de godgeleerdheid, ter lezing aangeboden aan jonge predikanten. Post 8o. (Met uitsl. tabel.) Utrecht, Kemink en Zoon. In linnen....ƒ 1,25.

Dumas Zoon, A., Margaretha Gauthier, het gevallen meisje. (La dame aux eamélias.) Met voorwoord van Jules Janin. Gr. 8o. Rotterdam, E. van Vliet Az. Bij inteek. ƒ 3,37½; buiten inteek...............ƒ 3,90


{==62==} {>>pagina-aanduiding<<}

Dijkstra, Waling, De alde jas. Blijspil in fiouer utkomsten. Kl. 8o. Foreantjers, T, Telenga.......................ƒ 0,40.

Dijkstra, Waling, De zilveren rinkelbel. In wonderlike skeednis ut de leste helte fen de achttsiende ieu. Oarde prentinge. Post 8o. Bij Denzelfde...ƒ 0,90.

Enderle Tz., Jb., Zes leerredenen en eene toespraak, gehouden bij eenen bidstond met het oog op de heerschende zickte onder het vee. Post 8o. Rotterdam, E.H. Tassemeijer.......................ƒ 1, -.

Gebedsverhooringen. Bewijzen van de kracht des christelijken geloofs. Post 8o. Rotterdam, G.B. Poeschmann. ƒ 0,20; 25 ex..........ƒ 4, -.

Geer, Dr. P. van, Leerboek der meetkunde, ten gebruike bij het middelbaar onderwijs. 1e deel, 1e afl. Gr. 8o. Leiden, A.W. Sijthoff........ƒ 0,95.

Goeverneur, J.J.A, Laatste Sint Nicolaas. Nieuwe prettige versjes, vertelseltjes en liedjes. (Vreemden gevolgd en eigen.) Te lezen, te zingen en van boiten te leeren in huis en school. 12o. (Met 6 gekl. plaatjes.) Groningen, J.B. Wolters. ƒ 0,75.

Goeverneur, J.J.A, Prettige deuntjes en liedjes. Te lezen, te zingen en van buiten te leeren in huis en school. Hoffinan von Fallersleben nageschreven. 12. (Met 6 gekl. plaatjes.) Bij Denzelfde................ƒ 0,75.

Graf, Dr. K.H., De Israëlieten te Mekka van Dr. R. Dozy beoordeeld. Uit het Hoogd. vertaald door H.A. Leenmans. Post 8o. Utrecht, Kemink en Zoon. ƒ 0,50.

Guenot, C., Het vervloekte huis. Eene episode uit de eerste jaren der Fransche omwenteling. Gr. 8o. Rotterdam, G.W. van Belle........ƒ 2,40.

Handboekje voor onderwijzers-kweekelingen bij de beoefening van opvoeding en onderwijs. Post 8o. (Met gelith. schrijfvoorbeelden.) Leeuwarden, U. Proost. ƒ 0,25.

Heydt, F. van der, Veldtogt en overwinning van Pruissen, in den zomer van 1866. Volksuitgave. Uit het Hoogd. Kl. 4to. Utrecht, J.J.H. Kemmer...ƒ 0,60.

Hoe wij aan den bijbel zijn gekomen. Het boek der boeken, zijne geschiedenis en zijn loop door de wereld. Naar aanleiding van den 87en druk van The book and its story door T.M. Looman. Post 8o. Amsterdam, W.H. Kirberger..ƒ 1,90.

Hoeven, C. Pruys van der, Akademieleven. Post 8o. Amsterdam en Utrecht, C. van der Post Jr. en C.G. van der Post. In linnen.........ƒ 3,60.

Houten, Mr. S. van, De staathuishoudkunde als wetenschap en kunst. Gr. 8o. Groningen, J.B. Wolters.................ƒ 0,40.

Huet, A., De zeeweringen aan den Hondtbossche en bij Petten. Gr. 8o. Amsterdam, Loman en Verster....................ƒ 0,90.

Huet, Cd. Busken, Mr. J. van Lennep en Klaasje Zevenster. Gr. 8o. Arnhem, J. van Egmond Jr.....................ƒ 0,30.

Huet, Dr. J. l'Ang-, De methode der positieve filosofie volgens Auguste Comte. Gr. 8o. Leiden, S.C. van Doesburgh.............ƒ 2,80.

Huguet, De geest van Pius IX. Keur van belangrijke feiten, charaktertrekken, en geestige gezegden van dezen beroemden aus Naar het Fransch door M.J.A. Witte. Post 8o. Amsterdam, C.L. van Langenhuysen......ƒ 0,35.

Jagt-permissienboekje in verschillende gemeenten. Post 8o Amsterdam, H.G. Koster HGz. In pergament als brieventasch...........ƒ , . Janssens, Jhr. Mr. H.G.C.L., Iets over de plaatselijke begrooting van 's Gravenhage voor 1867. Gr. 8o. 's Gravenhage, Gebr. Belinfante.....ƒ 0,25.

Janssonius, Dr. R. Bennink, De eerste openbare prediking der hervormden bij en in 's Gravenhage, in Augustus 1566. Met geschiedkundige aanteekeningen. Gr. 8o. 's Gravenhage, M.J. Visser.................ƒ 0,30.

Jurrius, J. Eerste beginselen der vergelijkende aardrijkskunde, als inleiding tot de werken over vergelijkende aardrijkskunde van W. Putz. Post. 8o. (Met 13 schetskaartjes.) Uit van Druten en Bleekers Goedkoope bibliotheek voor alle standen. Afd. III. Sneck, van Druten en Bleeker...............ƒ 0,50.

Keur van gedaehten uit de stichtelijke uren van Nicolaas Beets. 12o. Haarlem, Erven F. Bohn. ƒ 0,35; in linnen...............ƒ 0,55.

Kinderen, doet de dieren geen kwaad! Een leesboekje, met 16 plaatjes. Uitgegeven door de 's Grav. vereeniging tot bescherming van dieren. 12o. 's Gravenhage, M.J. Visser. ƒ 0,15; 25 ex. ƒ 2,50; 50 ex. ƒ 4, -; 100 ex...ƒ 7, -.

Koningrijken, De tien, in hun omvang en ondergang. Tweede antwoord op mijne vraag: ‘Zal in 1866 en 1867 de vestiging der tien Koningrijken plaats hebben?’ enz. Met een kaart van de tien Koningrijken, door Broeder Jonathan. Gr. 8o. Tiel, D. Mijs...................ƒ 0,25.

Laurillard, Dr. E., Voor meer dan één leven. Een twaalftal leerredenen. Gr. 8o. Amsterdam, D.B. Centen. ƒ 2,60; in linnen..........ƒ 3, -.


{==63==} {>>pagina-aanduiding<<}

Leer denken! Een leesboekje voor de laagste klas der volksschool. Kl. 8o. Venlo, Wed. H.H. Uytenbroeck..................ƒ 0,10.

Lennep, Mr. J., van, Ons rijk in vroegere tijdperken. Een handleiding voor de kennis der wijze waarop het grondgebied van het tegenwoordige Koningrijk der Nederlanden, ten tijde van het leenstelsel, onder de republiek, enz. was verdeeld. Post. 8o. Amsterdam, Gebr. Kraay..............ƒ 0,90.

Lentink, Mr. L. Ed., Schets van het Nederlandsch staatsbestuur. 1e gedeelte. Post. 8o. Arnhem, Is. An. Nijhoff & Zoon.............ƒ 1,25.

Lohman, Jhr. Mr. W.H. de Savornin, Beschouwing over art. 131e grondwet. Gr. 8o. Groningen, H. Geertsema Jr.................ƒ 0,85.

Lijst van de voornaamste vorsten en regenten uit de oude-, middel- en nieuwe geschiedenis. Post. 8o. Amsterdam, Y. Rogge.....,....ƒ 0,50.

Macpherson, John, De cholera in hare bakermat. Met een korte beschrijving van de pathologie en de behandeling der ziekte. Uit het Engelsch door Dr. G. Vrolik. Post. 8o. Amsterdam, Jac. G. Robbers............ƒ 1,80.

Mag het geld, dat door den Nederlandschen burger als belasting wordt opgebragt, worden geleend aan eene maatschappij van partikulieren, tot haar eigen winstbejag? Gr. 8o. Breda, P.B. Nieuwenhuijs...........ƒ 0,10.

Mees, Mr. W.C., Overzicht van eenige hoofdstukken der staathuishoudkunde. Gr. 8o. Amsterdam, P.N. van Kampen..............ƒ 2,50.

Middel, H.H., Eenvoudig verhaal van Gods menigvuldige reddingen uit de grootste nooden. Post 8o. (Met portret.) 's Gravenhage, J. van Golverdinge...ƒ 0,80.

Nijgh's Geïllustreerd familieblad. Vel 1. Gr. 4to. (52 nrs. à 12 bl. in 3 kol. met houtgrav.) Rotterdam, H. Nijgh. Per jaar ƒ 3, -; franco per post...ƒ 3,70.

Pierson, H., Baetyliëndienst. Gr. 8o. Arnhem, D.A. Thieme.....ƒ 1,25.

Portret van Mr. J.A. Philipse, gelith. door S. Lankhout. Met facsimilé. 's Gravenhage, M.J. Visser...................ƒ 2,50.

Rees, W.A. van, De pioniers der beschaving in Neerlands Indie. Verhaal van eenige krijgstogten op de buitenbezittingen. Gr. 8o. (Pl. en kaart.) Arnhem, D.A. Thieme.......................ƒ 2,90.

Refell, Dr. A., Vizioenen. Eene handieiding om geestverschijningen op gezichtsbegoocbeling berustende, naar welgevallen in 't leven te roepen. Naar het Duitsch. Kl. 8o. Utrecht, W.F. Dannenfelser..............ƒ 1,25.

Register, Alphabetisch, op de verordeningen voor de Kon. Ned. zeemagt, benevens eene lijst der rapporten en stukken, waarvan de inzending op de daarbij aangeduide tijdstippen is voorgeschreven. Tot 1 Junij 1866. Roy. 8o. 's Gravenhage, Gebr. van Cleef...................ƒ 1,50.

Regoor, M., De schermkunst voor het volksonderwijs geschikt gemaakt. Volledig leerstelsel voor het wel behandelen van den kavallerie-sabel, degen, langen en korton stok, alsmede voor de bajonet-vechtkunst. Opgedragen aan Z.K.H. den prins van Oranje. Gr. 8o. (Met photogr. portret en gelith. plaat.) 's Gravenhage, J.K. de Liefde.....................ƒ 2,90.

Rutgers, C.P.L., XII vragen: Evangelische handleiding ten dienste mijner leerlingen. Gr. 8o. Groningen, H.W. van der Kamp.........ƒ , . Sandwijk, G. van, Uien en knollen. Boertige rijmelarij. Post 8o. Purmerende, J. Schuitemaker.....................ƒ 1,25.

Schillers jeugd. Fragment uit het vierde bedrijf. In rijmelooze verzen overgebragt, door den vertaler van ‘de Vrek’, ‘Wie is 't’ enz. Post 8o. Bij Denzelfde. ƒ 0,50.

Seemann, Otto, Waarheen? De strijd tusschen geloof en ontwikkeling. Naar het Hoogd. Gr. 8o. Rotterdam, W.L. Stoeller...........ƒ 0,90.

Stowe, Mrs. Harriët Beecher, De kleine vessen of de verstoorders van ons huiselijk geluk. Vertaald door S.J. Andriessen. Post 8o. Amsterdam, G.L. Funke. ƒ 1,25.

Stratingh, C. Acker, Twee hoofdstukken uit de geschiedenis van ons dijkwezen herzien. Gr. 8o. Groningen, J.B. Wolters............ƒ 1,25.

Trip, Ch.J., Paulus nach der Apostelgeschichte. Historischer Werth dieser Berichte Eine von der Haager Gesellschaft zur Vertheidigung der christlichen Religion gekrönte Preisschrift. Gr. 8o. Leiden, D. Noothoven van Goor...ƒ 3,25.

Tijdperk, Het gouden, der Nederlandsche letteren. Bloemlezing uit de werken der voornaamste schrijvers uit het begin der 17e eeuw, met inleiding en ophelderende aanmerkingen; een leesboek voor de hoogste klasse der lagere scholen, door L.Th. Zeegers. Post 8o. Amsterdam, Weytingh en Brave....ƒ 0,75.

Tijdschrift voor de Ned. gymnasiën en hoogere burgerscholen. 1865-1866. Gr. 8o. Zutfen, W.J. Thieme en Co...............ƒ 2, -.


{==64==} {>>pagina-aanduiding<<}

Tijdschrift voor gezondheidsleer, ter bevordering van volkswelvaart en van huiselijk geluk. Tijdschrift voor alle standen. Onder redactie van Dr. P. Pous Koolhaas. le jaarg. afl. 1 en 2. Gr. 8o. 's Gravenhage, C. van Doorn en Zoon Per jaargang........................ƒ 1,50.

Vinckers, J. Beckering, Hagchelijkheid van de spelling volgens de afleiding of objectiviteit van de resultaten der wetenschappelijke(?) afleiding op het standpunt vertegenwoordigd door de Redactie van 't Woordenboek der Nederl. taal. Gr. 8o. Kampen, K. van Hulst..................ƒ 0,50.

Walther, Dr. J.C.W., Geneeskundige voorschriften bijeenverzameld. Uit het Hoogd. overgezet door B.G. van der Hegge Zijnen. Post 8o. Utrecht, B. Dekema........................ƒ 2, -.

Winkler, Dr. T.C., Leerboek der delfstof kunde, ten dienste van het middelbaar onderwijs. Gr. 8o. (Met houtgrav.) Leiden, A.W. Sythoff.....ƒ 2.50.

Zell, Matthaeus, De eerste Evangelische herder en leeraar te Straatsburg, en Katharina Schütz, zijne echtgenoot. Levensschets medegedeeld uit het Hoogd. door S.A.J. de Reuver Groneman. Post 8o. Utrecht, Kemink en Zoon....ƒ 0,90.


Ter beoordeeling ontvangene boeken.


Agatha, Een Surprise, 4 St. Nikolaas Vertellingen.

Beckeringh, S.G. Geertsema, Een Tweetal Gelegenheidspreken.

Boswel, G.H.J. Elliot, In één bandje. Gedichten.

Brouwer, P. van Limburg, Kleinigheden.

Bijdragen tot de Geschiedenis en oudheidkunde, inzonderheid van de prov. Groningen, onder redactie van Dr. G. Acker Stratingh, Mr. H.O. Feith en Mr. W.B.S. Boeles, afl. 4, 3e jaargang.

De Economist, September/October.

De Regering tegenover de Grondwet door een lid der Balie.

Driemaandelijksch Tijdschrift voor Onderwijs, 3e jaarg., 2e stuk.

Felisch, Dr. J., Wat er in de Lucht gebeurt.

Geïllustreerd Nieuws, No. 16, 17, 18, 19 en 20.

Gunning Jr., J.H., Blikken in de Openbaring, 9e en 10e afl.

Hackländer, F.W., Uit het kunstenaarsleven, deel 3 en 4.

Hallo, T.J., Geleerde Blinden.

Het Bijblad van de Economist, 1866, 4e afl.

Los en Vast, Uit de Briefwisseling van een Leidsch student, 3e afl.

Madame Fontenoy's Kleindochter.

Maronier, J.H., Bibliotheek van Moderne Theologie, IX, 3.

Nederlands Burgerwapening en Scherpschutters van vroeger en later tijd.

Oort, Dr. H., Jeremia in de lijst van zijnen tijd.

Ponson du Terrail, De Nieuwe Schoolmeester.

Praktisch Volksboek. Museum voor Natuur, Kunst en Wetenschap, afl. 12.

Rijsewijk, P. Haverkorn van, Bijgeloof en Kerkhervorming.

Scheffer, Dr. W., Oud of Nieuw? Sonstral, J.H., en H.J. van Lummel, Jaarboeken van het Godsbestuur, afl. 13 en 14.

Twee Grondwetten of één.

Verhandelingen, uitgegeven door Teijler's Tweede genootschap, 26e stuk, 9e ged. P.O.v. der Chijs, de Munten der Frankische en Duitsche Nederlandsche Vorsten.

Verslagen van de Vereeniging tot verbetering der volksgezondheid, No. 1.

Volks-almanak voor het jaar 1867, uitgegeven door de Maatschappij tot Nut van 't Algemeen.

Wagenaar, S., A Selection from the English Novelists of our century, 1t part.

Westerman, W. Marten, Bato, 11e afl.

Wetenschappelijke Zaken van Algemeen Nut, 7e afl.

Winkler, Dr. T.C., Op en in de Aarde, 2e afl.

Zijnen, Dr. Sibmacher, Stemmen voor Waarheid en Godsdienst, No. 7.



1) Uit het vorige jaar herinner ik hier de openings-rede van Prof. Brill over ‘de toekomst van de hoogeschool bij de uitbreiding van het Middelbaar onderwijs;’ uit dit jaar de wenken en opmerkingen in vele schriften naar aanleiding van de wet op de uitoefening der geneeskunde b.v.J. v.d Hoeven ‘een ernstig woord ter verdediging van het hooger onderwijs,’ en de nu pas verschenen toespraak van Prof. Rauwenhoff ‘de faculteit der Godgeleerdheid,’ en het ‘Studium generale’ van Prof. Mulder te Utrecht.

1) Art. 36, 37, 38 mogen hier wel schier als historische herinnering vermeld worden: ‘Er zal in elke provincie, met uitzondering van Utrecht en Groningen’ (om hare akademiën) ‘en van Drenthe’ (als te klein) ‘een athenaeum kunneu zijn. De genoemde athenaea zullen kunnen bestaan voor Gelderland te Harderwijk, voor Holland te Amsterdam, voor Zeeland te Middelburg, voor Friesland te Franeker, voor Overijssel te Deventer, voor Braband te Breda. - De kosten zullen zijn ten laste der steden (uitgenomen Franeker en Harderwijk om hare voormalige akademiën).’

1) Naar zijn moederlijken grootvader Petrus Johannos van Steenbergen, notaris en procureur te Dordrecht.

1) Zijn eerste schilderij, een copy naar Bakhuizen, een stil water voorstellend, werd in 1824 vervaardigd en aan Baron Fagel te Londen verkocht. Reeds in 1825 waagde hij zich aan een origineel schilderij.

2) Een zilveren tabaksdoos met inscriptie.

1) Leven van den zeeschilder J.C. Schotel.

1) Naar deze schilderijen zijn lithographiën vervaardigd door mijn vader en broeder.

1) ‘Mr. Schotel has my permission to take landscape sketches of the Roek.’ Hij schetste o.a een gezigt op de klip van de noordzijde met de bewuste batterijen die in de klip zijn uitgehouwen.

2) Het eigendom van mevrouw de Douairière van Sandbergen te Brummen.

3) Gekocht door de commissie voor de tentoonstelling te Rostock.

4) Gekocht door de commissie der tentoonstelling te Bremen.

1) De platen zijn echter schandelijk afgedrukt.

2) Kunst- en Letterbode 1849, no. 40.

1) Wij noemen alleen de kabinetten van den Keizer van Rusland, der prinses van Oranje, van prins Hendrik der Nederlanden, van den koning van Hanover, van graaf Jules de Zoch te Bunsdorf, van den baron du Bois de Ferrières te Idelles bij Brussel, van de stedelijke regering te Koningsbergen, der commissiën voor de tentoonstellingen te Bremen, Groningen, 's Hage, Hamburg, Hanover, Keulen, Lubeck, Maintz, Philadelphia, Rostock, Straalsund, van Teylers genootschap te Haarlem, der maatschappij van Beeldende Kunsten te Amsterdam, van de société des Arts te Straatsburg, het Kunstverein te Kiel, Lubeek, Mannheim, van de heeren Boymans te Utrecht, ook P. van Baggen te Amsterdam, Buers Stiermans te Hamburg, Baranowiky te Weenen, de Ceva te 's Hage, M. Hoffmann te Rotterdam, J. de Kat te Dordrecht, Oudermeulen te Amsterdam, Ferd Stieber te Neurenberg, J. de Voogd te Dordrecht, Gustav Flensch te Leipzig.

2) B.v. te 's Hage 1839, Hamburg 1839, Keulen 1840, Amsterdam 1840, 's Hage 1841, Groningen 1841, Keulen 1842, Amsterdam 1842, Groningen 1843, Zwolle 1844, Antwerpen 1844, Amsterdam 1844, 's Hage 1845, Groningen 1845, Amsterdam 1846, 's Hage 1846, Amsterdam 1848, 's Hage 1849, Groningen 1849, Dantzig 1849, Amsterdam 1850.

1) Marie Victoire geb. 22 Oct. 1837, overleden 5 Jan. 1854.

2) In de Verhandel. en Berigt. betrekkelijk het Zeewezen en de Zeevaartkunde, door Jacob Swart en Jhr. G.A. Tindal, (1851), No. 1. Er zijn ook afdrukken van.

1) Een hoogst belangrijk berigt nopens deze expositie vond men in Astrea 1852 bl. 238 volgg.

2) T.a. p. bl. 239, 240.

3) Album voor schoone kunsten.

1) Deze schilderij komt voor op den ms. catal.
van de schilderijen van mijn broeder, die hij naauwkeurig heeft bijgehouden tot zijn dood, genoteerd No. 227, werd in 1854 vervaardigd en behoort den heer J.H.G. Jordens te Deventer.

1) No. 221. Na den storm. Een schip is met stormweder op een rotsachtige kust geraakt, het volk redt zich in de boot en roeit een Ever te gemoet, die ter redding is uitgeloopen. Een door den storm zwaar geteisterde brik tracht voor de fok nog binnen te loopen. Zij werd in 1854 vervaardigd en is in bezit van Mejufv. Loopuit te Schiedam.

2) Hij had ook geexposeerd te 's Hage 1851, te Rotterdam 1852, te Groningen 1852, te Leeuwarden 1853.

1) Deutsches Kunstblatt, 11 Mei 1854, No. 19.

2) 1851-1856.

3) Gek. door de commissie der tent. te Groningen.

4) Gek. door de commissie der tent. te Parijs.

5) Gek. door de commissie der tent. te Groningen.

6) Gek. door den heer Verschuur te Amsterdam.

7) Gek. door de commissie der tent. te Maagdenburg.

8) Gek. door de commissie der tent. te Lubeck.

9) Gek. door de commissie der tent. te Leipzig.

10) Gek. door het gezelschap Malkasten te Dusseldorp.

11) Voor den heer P.J. Schotel te Dresden.

12) Mevr. de wed. P. Smits geb. Jung te Utrecht.

1) In het kabinet van den heer Jordens te Deventer.

2) Voor het Kunstverein te Hamburg.

3) Een gezigt uit de haven van Vlissingen op de reede, zijnde een stil water met vele schepen en booten gestoffeerd, in 1845 vervaardigd.

Scheffer was verontwaardigd, dat men deze schilderij een paar voet hooger had gehangen dan hij, die bij de schikking der Hollandsche schilderijen was tegenwoordig geweest, bepaald had, om ruimte te maken voor het werk van een vriend der Commissie. Deze schilderij die ook op de expositie te Lubeck gezien werd, komt voor op den catalogus der nagelaten kunst van mijn broeder.

1) Repetitie met eenige verandering van eene schilderij, in 1841 vervaardigd en in het Kabinet van den heer C. Mertens te Bremen.

2) Het was bij die gelegenheid, dat hij logeerde bij Freiburg nabij het Höllenthal bij den heer Flinck, den grooten boekhandelaar uit Frankfort, uitgever van Schlosser's werken, die daar een bloeijende stoom-papier-fabriek had.

3) Behoort tot zijne nagelaten kunst. Deze schilderij, waarvan de compositie in ééne week is aangelegd, stelt voor een stoomschip dat gestopt ligt, en een visschersboot, die door een hevigen storm geteisterd is, op sleeptouw neemt. In het volle licht een loodsboot, die in het midden van het doek bij den wind zeilt en redding wil verleenen aan een verbrand kofschip, op de Hollandsche kust.

4) 13 Jun. 1863.

5) 27 Jun. 1863.

1) 18 Julij 1863.

2) Petronella Elisabeth, geb. 25 Oct. 1834. Broese had in eerste huwelijk gehad mijne zuster Christina Petronella, de bekende schilderes. Hij zelf beoefent de kunst, gelijk ook mijn zwager Huisman, luitenant ter zee en komman dant der quarantaine te Tien gemeten, en bezit een klein kabinet schilderijen, onder welko voortreffelijke van mijn broeder. De kunst schijnt erfelijk in de familie. Ook mijn zoon J.C. Schotel, thans in gouvernements betrekking in Amerika, teekent voortreffelijk, zonder immer de kunst geleerd te hebben. Eenige mijner werken heeft hij geïllustreerd en in Amerika reeds proeven van zijne kunstervarenheid gegeven.

3) Gehuwd met Apoline Marie Agnes, geb. 16 Jan. 1840.

4) Wiens levensschets ik heb gegeven in den Tijdstroom. Hij huwde Charlotte Bramine Gerardine, geb. 21 Oct. 1833.

1) In het kabinet van den heer Leonhardi te Dresden.

1) In Junij 1863 te Leipzig verkocht.

2) Middelb. Cour. 25 Julij 1861.

3) Hier woont nog mijn broeder J.W.v. Steenbergen Schotel: een ander mijner broeders, J.C. Schotel, luit. ter zee, is te Loschwitz gestorven.

4) ‘Die Bilder,’ lezen wij in de Rheinische Zeitung 9 Aug. 1865, ‘des als Mensch so bescheidenen und liebenswürdigen Verstorbenen sind in Bezug auf Malerei einfach und naturwahr, und ist seine Zeichnung, namentlich mit Bezug auf die Manöver der Schiffe, correct und meisterhaft. Dasselbe gilt besonders von seinem Bilde starker Sturm auf offner See, welches in Köln auf die allgemeine deutsche Kunstausstellung allgemeine Bewunderung erregte und auch angekauft würde.’

1) In het kabinet van den heer Copher te Petersburg.

2) Gek. door het Kunstverein te Stettin.

3) In den nacht van den 29. Mei 1845, stuitte het Nederlandsche koopvaardijschip ‘Jan Hendrik’ op de St. Paulus rots en werd door de hevige branding in korten tijd verbrijzeld. De equipage redde zich met de sloepen door middel eener lijn op de klippen, waarbij vier man verdronken. Van de overige 27 man wierpen zich acht in de sloep om een voorbij zeilend schip te bereiken, werden echter niet opgemerkt en daar zij van de rots weggedreven waren, bragten zij acht dagen honger en dorst lijdende op den Oceaan door, bereikten na 540 Eng. mijlen te hebben afgelegd den 9. Junij de kust van Brazilien, den 5. Julij Ceara, waar hen door tusschenkomst van den Nederlandschen Consul een gouvernements-vaartuig werd gegeven, om naar de rots terug te keeren en hunne lotgenooten te redden, waar zij eerst den 30. Junij aankwamen.

Intusschen waren van de 19 op de rots terug geblevenen, 8 door een Engelsch schip gered, de 11 overigen aan dorst en honger ten prooi, werden na 17 dagen lang de onbeschrijfelijkste ellende op de naakte klippen te hebben uitgestaan, den 15. Junij door een Engelsch vaartuig gered. De eene voorstelling in 1861 geschilderd, is thans in het kabinet van den heer l'Homme te Besançon, de andere, in 1862, is onder zijn nagelaten kunst.

4) Le Monitor quitta le fort Monroë, remorqué par le vapeur de guerre à hélice Rhode Island, le 29 Dec. 1862. Le lendemain, vers 6 heures du soir, il doubla le cap Hatteras, par un vent sud-ouest soufflant avec violence. La tempête se déchaîna, d'immenses lames inonderent le navire, l'équipage courut aux pompes. Les efforts furent impuissants à combattre l'envahissement de l'eau. Elle monta rapidement jusqu'aux grandes grilles des fourneaux et éteignit le feu de la machine. Le Monitor coulait! - Il fit des signaux de détresse au Rhode-Island dont les cables de remorque étaient brisés. Deux chaloupes du vapeur abordèrent heureusement le vaisseau en péril et sauvèrent la plus grande partie de l'équipage. Quelques hommes avaient été balayés par les lames, tandis que d'autres s'étaient enfermés dans la tour pour ne pas subir le même sort. Le capitaine Bankhead et ses compagnons sauvés étaient à peine montés sur le pont du Rhode-Island, lorsqu'ils virent le terrible Monitor s'abîmer dans les flots en engouffrant avec lui le reste de son valeureux équipage enfermé dans la tour. A ce moment, la lune qui avait éclairé ce sinistre
spectaele de quelques faibles rayons traversant les nues rapides, disparut complètement derrière le rideau épais de nuages noirs.’

1) Behoort tot de nagelaten kunst van mijn broeder.

2) Geb. 4 Dec. 1838.

1) Overleden 23 Jan. 1864.

2) Petrus Johannes, geb. 10 April 1843.

3) Christine Petronella, geb. 2 Aug. 1844.

4) Behoort tot zijn nagelaten kunst.

5) Als boven.

6) Gedurende zijn ziekte, aan zijn geneesheer dr. Küchenmeister vereerd.

7) Behoort tot zijn nagelaten kunst.

1) Als boven.

2) Marie Victoire de Veye, geb. 27 Febr. 1805, met welke hij 7 Julij 1831 huwde.

3) Deze commandeerde van 5-8 September 1864 de artillerie aan boord van Z.M. schroefstoomschip, het Metalen Kruis, (kapitein ter zee J.E. de Man) tegenover het vijandelijke vuur van de batterijen van den vorst van Negato.

1) Naar aanleiding van Barlow's Critical, Historical, and Philosophical Contributions to the study of the Divina Commedia. London, Williams and Norgate.

1) Dante doelt hier op het verhaal omtrent het gebeurde met Uzzia die ongeroepen de Arke aanraakte; zie II Samuël VI.

1) Men vindt den brief nagenoeg in zijn geheel achter onze vertaling der Commedia.

1) Men zie de duidelijke uiteenzetting van een en ander verder in, Dante Allghieri. Studie von Dr. Herman Gieben.

1) Overgenomen in de Bibliotheek van moderne theologie, dl. VIII afl. 1.

1) Deze redevoering is opgenomen in de Bibliotheek van moderne theologie, dl. VII.

1) Door den Schrijver van: Spectraal-analyse der Ned. zeemagt. Zie Vad. Lett. V: 1866.

1) Wij kunnen de woorden organisch en georganiseerd niet missen, hoewel zij van vreemde afkomst zijn. Georganiseerd is zeer goed te vertalen met ‘bewerktuigd’, maar organisch beteekent niet het zelfde, en kan ook niet vertaald worden met ‘werktuigelijk.’ Organisch is alles wat niet anorganisch is, niet tot het delfstoffenrijk behoort: een georganiseerd lichaam is per se ook een organisch lichaam, maar alles wat organisch is, is volstrekt niet altijd georganiseerd. Ik heb gemeend dit ter verontschuldiging te moeten aanvoeren als ik meer dan eens in dit opstel de woorden organismus, organisch en georganiseerd zal gebruiken.

1) In de Kronijk voor Geschiedenis en Wetenschap. Haarlem, bij A.C. Kruseman 1865.

1) Zie dit tijdschrift, Januarij afl. 1866.

1) Naar 't la tijnsche: ‘haec data poena diu viventibus.’

1) Niet zonder vrucht en genot heb ik, bij het bewerken dezer studie, gebruik gemaakt zoowel van den doorwrochten arbeid van Saint-René Taillandier (Revue des deux mondes, jaarg. 1852 en 1863), welke tot de kennis van Heine's leven en werken zeer belangrijke bijdragen bevat, als van de voor eenigen tijd in het licht verschenen verzameling van 's dichters ‘Brieven’, uit welke een met zorg gekozen recueil (onderscheidene toch van de op Heine's naam uitgegevene, bepaaldelijk van de aan Steinmann gerichte brieven zijn vrij zeker onecht) wordt aangetroffen in het tijdschrift ‘Revue Germanique et Française (tegenw. ‘Revne moderne’), jaarg. 1864. Daar intusschen gemeld tijdschrift Heine's correspondentie met zijne vrienden Immermann, Steinmann en Moser in het ‘fransch’ heeft medegedeeld, en ik van 's dichters ‘Briefe an seinen Freund Moses Moser’ eene afzonderlijk verschenen ‘duitsche’ uitgaaf bezit, zullen mijne lezers het voor lief moeten nemen, dat de aanhalingen uit genoemde brieven hun bij afwisseling in beide talen onder de oogen worden gebracht.

Gelijk men weet, heeft ten vorigen jare de Oosienrijksche regering de nog overgebleven brieven en papieren van Heine aan diens weduwe afgekocht voor de keizerlijke bibliotheck. Deze zullen niet worden uitgegeven. Men heeft alzoo geene oeuvres posthumes van den ontslapen dichter meer te wachten. Niet onaardig schreef Flanor, bij het vermelden dezer gebeurtenis, in den Nederl, Spectator van 4 Maart 1865:

‘Arme Mathilde! Uw dichter heeft gedurende zijn leven zoo gevochten tegen de schaar der censuur, en nu levert gij, verkeerd geraden Delila, zijn laatste hairen aan de Oostenrijksche filistijnen.

In het heerlijke en roerende gedichtje: An die Engel, zong de dichter:

Ihr Engel in den Himmelshöhn u.s.w. 
 
Beschwör ich euch, ihr Engel, schützt Mathilde. 


Waarom hebben zij haar voor deze daad niet bewaard?’

Ik zou intusschen zeer durven betwijfelen, of de verkochte nalatenschap (uit een litterarisch oogpunt bezien) veel meer lichtverspreidende bijzonderheden bevat, dan die welke reeds door de pers ter onzer kennisse zijn gebracht.

1) Buch der Lieder, LXI.

1) Salon II. bl. 162.

2) Reiseb. III. 187.

3) Revue germ. 1 Mai 1864 pag. 252. Revue des deux Mondes, Avril 1852, pag. 9.

1) Reiseb. II. 70.

1) Mit hochbegnadigten, eigenen Augen, ihn selber, Hosiannah! den Kaiser.

2) In de Bingersche uitgave zijner werken, vóór het ‘Buch der Lieder’ komt een portret voor, dat ons den 16jarigen jongeling voorstelt. Er ligt iets onbeschrijfelijk
aantrekkelijks en zonnigs op dat lachend, droomend knapengezicht, in dat donker oog, vonkelend van schranderheid en poëzie. - Het is de Dichter der idealen, eer nog de aanraking met de werkelijkheid, eer nog het vuur eener onreine phantasie zijn gemoed heeft verbitterd - en verhard.

1) ‘Ich glaube nicht, dass jemals ein Schulknabe im alten Rom die Hauptartikel seines Katechismue z.B. die Liebschaften der Venus, besser auswendig gelernt hat, als ich.’

1) Romantische Schule s. 85. B.d.E. Sonette an A.W. von Schlegel.

1) Buch der Lieder XLIV.

1) Atta Troll blz. 112; vgl. ook Buch der Lieder XLIII, ‘Aus alten Märchen winkt es’...en Geständn. blz. 1.

2) Neue Gedichte. S. 91.

3) In een brief aan Immermann uit Berlijn, ged. 24 Dec. 1822 (R. Germ. 1 Mai 1864, pag. 253).

4) Reiseb. III. S. 179.

1) Harzreise.

2) Reiseb. II. S. 101.

3) R. Germ. livr. Mai 1864, pag. 250 in een brief aan Steinmann: ‘J'ai reçu le consilium abeundi. Ce n'est que sons le prétexte, que je suis trop malade pour quitter la chambre, qu'on m'a permis de rester encore quelques jours. Je ne retournerai pas à Bonn. J'attends que l'on me désigne de la maison l'Université etc.

4) Rev. d. deux M. 1852, pag. 12.

5) Zie S.R. Taillandier: ‘Les débuts d'un poète Humoriste, Revue d. deux M. 1863.

6) In 1823 te gelijk met het ‘Lyrisches Intermezzo’ in het licht gezonden. Laatstgenoemde dichtbundel was opgedragen aan Mevr. Rahel von Ense.

1) Zie Vorrede z.d. Neuen Gedichten.

2) S.R. Taillandier. Rev. 1863, pag. 522.

3) Br. an Fr. Steinmann uit Göttingen, ged. 29 Oct. 1820.

4) Deutschl. ein Wintermärchen, S. 91 en Briefe an Moser, passim.

5) S.R. Taillandier: ‘H. Heine, sa vie el ses ecrits.’ Rev. d. deux M. 1852, pag. 11.

6) Vgl. over deze uitnemende vrouw: Wetensch, bladen, Jaarg. 1864.

7) Br. an Dr. Wohlwill, een joodsch paedegoog te Hamburg, Revue Germ. livr. Mai 1864, pag. 256.

1) Rev. d. deux M. 1852, pag. 11.

2) Eerste brief aan Steinmann. ged. Oct. 1820. ‘Et toi, de combien de centaines de strophes ta Muse a-t-clle accouché? Les marmots sont-ils bien conformés? Ne recule pas devant les rigueurs de l'amputation, même pour le plus cher de tes enfants. Sois sévère avec toi-même. C'est là, pour l'artiste, le premier commandement. Je crois, sur ce point, t'avoir été souvent en exemple.’

3) Tegen graaf Platen e.a.

4) Rev. Germ. livr. Mai 1864, pag. 256.

5) B.d. Lieder: aus der Harzreize II. Neue Gedichte. S. 39.

6) Rev. Germ. livr. Mai 1864, pag. 255.

1) Een merkwaardig overzicht van Heine's streven gedurende dit tijdsgewricht te Berlijn, vindt men in het reeds aangehaalde artikel in de Rev. d. deux M. jaarg. 1863, pag. 529.

2) Heine's sämmtliche Werke, uitg. van Nijgh, Achtzehnter Band; voorts Rev. Germ. 1864, pag. 253 en Briefe an Moses Moser. S. 158.

3) Rev. Germ. pag. 257.

4) Br. an Moser. S. 78.

5) Rev. Germ. pag. 280.

6) Romantische Schule. S. 65. Br. an Moser. S. 117 en 142.

7) Reiseb. II. S. 86.

8) Br. an Moser. S. 146.

9) Revue Germ. pag. 280 notes. Br. an Moser. S. 147...indem er seine Bewunderung aussprach dass ein grosser Dichter auch ein grosser Jurist sei..., dass man vom Katheder herab, in einer langen lateinischen Rede, mich mit Göthe verglichen und auch geäussert dass nach dem algemeinen Urtheil meine Verse den Götheschen an die Seite zu setzen sind. Und dieses sagte der gresse Hugo aus der
Fülle seines Herzens, und privatim sagte er noch viel Schönes denselben Tag, als wir beide mit einander spazieren fuhren...Ich finde also dass Gans Unrecht hat, wenn er in geringschätzendem Tone ven Hugo spricht. Hugo ist einer der grössten Männer unseres Jahthunderts.’

1) Hiervan zag in 1827 de eerste uitgave het licht. Br. an Moser, ged. Lüneburg 30 Oct. 1827: ‘Es (das B.d. Lieder) ist wunderschön ausgerüstet, und wird wie ein harmloses Kauffarteischiff, unter dem Schütze des 2ten Reisebilderbandes ruhig in 's Meer der Vergessenheit! hinabsegelen. Dass letzteres Buch ein Kriegsschiff ist, das allzuviel Kanonen an Bord führt, hat der Welt erschrecklich missfallen. Der 3. Band soll noch fürchterlicher ausgerüstet werden, das Kaliber der Kanonen soll noch grösser ausfallen, und ich habe schon ein ganz neues Pulver dazu erfunden. Soll nicht so viel Ballast wie der zweite Band führen.’ - Merkwaardig is het dat de Dichter aan de twee voortbrengselen, die hem de meeste populariteit hebben verschaft, [het Buch der Lieder en de Harzreise] zelf slechts een geringe waarde heeft gehecht. ‘Nochmals wiederhole ich Dir dass Du auf die Lectüre meiner Harzreise nicht begierig zu sein brauchst. Ich schrieb sie aus pekuniären und ähnlichen Gründen.’ Br. an Moser. s. 141.

2) Het eerste deel verscheen in 1826.

1) Poésies nouvelles pag. 161. Impromptu en réponse à cette question: qu'est-ce que la poésie?

1) B.d. Lieder LXIV.

1) B.d. Lieder: Die Heimkehr III.

2) Lyr. Interm. L.

3) Die Heimkehr. VI.

1) Zie vooral het merkwaardig gedicht Götterdämmerung. B.d. Lieder, bladz. 250.

2) Die Nordsee, zweiter Cyklus, VII.

1) Kritische Gänge. Neue folge - aan 't slot van een opstel over Uhland.

2) ‘Il veut entrer dans la diplomatie sous les auspices de Varnhagen von Ense. Revue des deux Mondes 1863.

3) Brief an Moser s. 228 - denkelijk geschreven in het najaar van 1825. - ‘Er scheut es vielleicht eine nicht sehr noble Handlung dem Freunde unumwunden zu schreiben’; ‘aber er schickt ihm jenes Gedicht (aus dem Rabbi). - Denk' nicht darüber nach.’

1) Salon II. s. 11.

2) Romantische Schule s. 16, 17.

3) Vgl. o.a. ook Deutschland Ein Wintermärchen Blz. 4:

Sie sang das alte Entsagungslied, 
Das Eyapopeya vom Himmel, 
Womit man einlullt, wenn es greint, 
Das Volk, den grossen Lümmel. 
 
Ich kenne die Weise, ich kenne den Text, 
Ich kenn' auch die Herrn Verfasser; 
Ich weiss, sie tranken heimlich Wein 
Und predigten öffentlich Wasser. 


4) Neue Ged. s. 40.

5) Faust.

1) Rev. des deux Mondes 1863, pag. 510.

2) Het meest onverholen treedt zijn woede over het gepleegd verraad aan het licht in zijn beide Drama's: Almansor en William Ratcliff.

3) Br. an Moser s. 228. ‘Diesem Volk (de Japannezen namelijk), ist Nichts so sehr verhasst und zum Greuel, als das Christenthum. Ich will ein Japaner werden. Es ist ihnen Nichts so verhasst wie das Kreuz. Ich will ein Japaner werden.’

4) Die Heimkehr s. 264.

5) Die Heimkehr XXI. ‘Wie kannst du ruhig schlafen, - Und weisst, ich lebe noch? u.s.w.

1) B. der Lieder.

2) Almansor in het Buch d. Lieder.

3) A la douceur enfantine de Novalis, à la puissance magistrale de Goethe, il joignait l'audace d'un siècle, qui a rompu ses derniers freins; le lien de toutes ces choses, c'était la passion du poète, la passion frémissante, désordonnée, celle qui fait pleurer on qui fait rire, cello qui ravit les âmes ou les irrite. Depuis le philosophe dogmatisant du haut de la chaire, jusqu'au réveur égaré dans les clairières de la forêt il n'était personne qui pût rester indifférent à une poésie de cette nature. S.R. Taillandier. Rev. d.d.M. 1852, pag. 16.

4) Die Nordsee, erster Cyklus. XII. B. der Lieder 12te aufl. Hamburg, Hoffman und Campe 1854. In de Reiseb. I.S. 174. (uitg. van Binger) is aan deze regels nog een aanhangsel toegevoegd, hetwelk den gandschen indruk weder uitwischt en bederft. Hierop doelt dan ook zonder twijfel het aan Moser geschrevene: (in een brief gedagteekend 8 Juli 1826). ‘Mein Christus auf dem Wasser, XIItes Seebild, hat viel Unmuth gegen mich erweckt. Sowie denn überhaupt meine Reisebilder mir hinlängliche Feindschaften bereitet.’ - En de uitroep van Saint-René Taillandier, Rev. d.d.M. 1852, pag. 15: ‘Ce tableau si majestueux et si doux ne serait-il qu'une ironie de plus?’

1) Reeds niet meer bij den Berlijn'schen boekhandelaar Dümmler, bij wien zijne Drama's waren uitgekomen. Gezegde Dümmler is, in de Vorrede der neue Gedichte, met toespeling op zijn naam, door Heine komisch aldus vereeuwigd: ‘Der William Ratcliff würde jedoch nur wenig bekannt. In der That, der Name seines Verlegers war Dümmler,’ Met zijn lateren uitgever en vriend, den beroemd geworden Julius Campe te Hamburg, heeft Heine, van 1825 af tot aan zijn dood toe, steeds op den besten voet verkeerd, getuige o.a. de aan hem gewijde regels in: ‘Deutschl. Ein Wintermürchen,’

Ich danke dem Schöpfer in der Höh', 
Der diesen Saft der Reben 
Erschuf, und zum Verleger mir 
Den Julius Campe gegeben! u.s.w. 


‘Ich habe diesen 1sten Theil der Reisebilder,’ schreef hij aan Moser uit Hamburg 14 Febr. 1826, für 50 Louisd'or verkauft. Er kommt diese Ostern heraus, im Verlag von Hoffmann u. Campe.’

1) Br. an Moser s. 184. Zie ook: ‘Aus den Memoiren des Herrn von Schnabelewopski;’ Salon 1er Theil.

2) Alleen in den winter van 1843/44 heeft hij Duitschland nog eens en voor 't laatst teruggezien.

3) Reiseb. II (uitg. v. Binger) blz. 31.

4) Aus der Harzreise.

1) 6 Oct. 1826.

2) Br. an Moser uit Londen, 9 Juni 1827 s. 191.

3) Varnhagen m'écrit [8 dagen vroeger] ‘Votre livre fait sensation, grande sensation....mais les lectenrs sont déconcertés, ne savent pas s'ils ne doivent point garder leur plaisir par devers eux, et le renier en public; les amis eux-mêmes font terriblement les vertneux, et se posent en savants et citoyens rangés et amis de l'ordre. ‘Bref, vervolgt Heine, par servilisme et par peur on blâme tout.’ Revue Germ. livr. Aout 1864, pag. 223. - ‘C'est une petitesse de ma part, il est vrai, de me plaindre des petites gens, d'autant plus que j'ai un fouet, qui peut atteindre du haut de l'Apennin, jusqu' à l'embouchure de
l'Elbe.’ ibid. pag. 228, note. Deze zin komt voor in den eenigen brief van 't geheele recueil, aan zijn oom Salomo geschreven; Lucca 15 Sept. 1828.

1) 30 October 1827. Zie de noot op bl. 447.

2) Wintermärchen s. 62, Reisebilder IV 204 (uitg. v. Nijgh.)

3) Zie over Goethe's verhouding tot Heine, Grabbe en andere jonge dichters: Saint-René Taillandier, Les Débuts &tc.; Rev. d.d.M. 1863 p. 526.

1) Neue Gedichte S. 173.

1) Zie blz. 454.

2) Zie ook o.a. Salon I. s. 149 (uitg. v. Binger).

1) Norderney, Reis. II.

2) ‘Il arriva à Munich à la fin de 1827, appelé par de brillantes offres d'un éditeur bien connu, le Baron Cotta. Il écrit à son ami Campe que partout dans son voyage de Lunebourg à Munich il a trouvé les Reisebilder en vogue. En Septembre 1828 Heine est en Italie. Rev. germ. pag. 225.

3) ‘Le manque de connaissance de l'italien, schreef hij aan Eduard Schenk, me tourmente beaucoup. Je ne comprends pas les gens et ne puis parler avee eux. Je vois l'Italie mais je ne l'entends pas.’ Ibid. pag. 228.

1) Zie o.a. de beschrijving van Moses Lump. Reis. III.

2) Vooral in deel IV.

3) ‘Au nom de la morale comme au nom de la poésie (zegt S.R. Taillandier, Revue 1852 p. 21) c'est un devoir de condamner sans réserve ees inventions cyniques. Les Reisebilder préludaient déja à la révolution grossière, sortie des bas fonds de l'Hégelianisme. Les Mémoires appartiennent à cette fâcheuse période de M. Heine. On concevra difficilement un jour ou'une plume si ingénieuse et si brillante ait pu prendre plaisir à de telles grossièretés, que rien ne rachéte. Pour qui regarde les choses de près, l'explication n'est que trop claire: dépassé par les tribuns violens, le tantasque tribun ne voulait ni retourner sur ses pas, ni s'associer aux hommes des coups de main (cf. Geständnisse s. 36); brouillé avec la démagogie politique, il était de plus en plus entrainé à de folles équipées révolutionnaires dans le domaine de la philosophie et de la
morale.’

4) Br. an Moser geschreven uit Bagni di Lucca, 6 Sept. 1828.

5) Dito.

6) Nachwort zum Romaneero.

1) Reiseb. III. s. 117 (uitg. Binger).

2) Hij bevond zich, meen ik, op het eiland Helgoland, toen de tijding der Juli-revolutie voor 't eerst zijn oor bereikte.

3) Reiseb. IV. 202: ‘Die Franzosen sind das auserlesene Volk der neuen Religion (der Freiheit); in ihrer Sprache sind die ersten Evangelien und Dogmen verzeichnet, Paris ist das neue Jerusalem, und der Rhein ist der Jordan, der das geweihte Land der Freiheit trennt von dem Lande der Philister.’

4) Geständnisse s. 27.

1) Salon IVer Theil. s. 114.

2) Zie b.v. de opvatting van eene persoonlijkheid als die van Dickens door een criticus als H. Taine in zijne bekende: Histoire de la Littérature Anglaise, tome quatrième.

3) 1 Juli 1825.

1) De bekende tweespalt tusschen Heine en Börne ontstond eerst na hun beider ontmoeting te Parijs.

2) Zie Matthew Arnold, Cornhill Magazine, Aug. 1863.

3) Vgl. Revue germ. livr. Août 1864 p. 239.

4) Zijn Atta Troll en zijn Romancero zal ik straks ter sprake brengen.

5) Deze is hem bijgebleven tot aan zijn jongsten snik. Nog kort vóór zijn dood vroeg zijn arts hem: ‘Pouvez-vous siffler?’ - ‘Hélas! non,’ antwoordde fluisterend de half stervende: ‘pas même une comédie de Mr. Scribe.’

1) Rev. d.d.M. Tom II p. 25.

2) Niet onaardig is het ter loops, bij wijze van tegenhanger, over den hier gemelden letterkundigen arbeid het oordeel te vernemen van Ludwig Börne, een oordeel hetwelk intusschen, - wegens de tusschen de beide auteurs gerezen hevige vijandschap - natuurlijk zeer partijdig is, maar waarin toch wel eenige waarheid steekt: ‘- - ich will [schrijft Börne] nicht untersuchen ob die Darlegung der verschiedenen Systéme der deutschen Philosophie, welche Herr Heine zum Gebrauch des Opern-foyers entworfen, wahr oder falsch ist; aber ich kann nicht umhin, etwas über die leichte stutzerhafte Art zu bemerken, mit welcher Herr Heine die wichtigsten Gegenstände behandelt. Dieser liebenswürdige Schriftsteller spricht von Liebe, wenn er von Kant, von Weiberhemden, wenn er vom Christenthum redet, von sieh selbst, bei Allem, was er sagt. Was mich anbelangt, mir gefallen jene Guirlanden von Rosen und Veilchen nicht, mit welchen Herr Heine so
coquett die kräftige, nahrhafte Tafel der deutschen Wissenschaft ziert. Dieser weiche litterarische Brei, dicser süsse philosophische Crème, diese Beafstecks mit Vanille sind nicht nach meinem Geschmack.’ - -

‘Herr Heine bringt in alles Liebe, in Wissenschaft, Literatur, Politik, Philosophie, Theologie, Freundschaft.......

En verder:

Wenn Herr Heine seinem seltenen Schreibtalent noch das Talent hinzufügen wollte, seine Unabhängigheit zu wahren, selbstständige Ansichten, Urtheilen und Gedanken zu haben - - - - Wenn Herr Heine sich nur um die Zustimmung der redlichen, aufgeklärten Menschen und um den Beifall seines eigenen Gewissens kümmern und nicht Tag und nacht in den Kauftaden des Ruhmes sich herumtreiben wollte, dann wäre er ein vollendeter Schriftsteller. L. Börne's französische Schriften und Nachtrag. Leipzig 1847.

1) Reis. IV 101 en volg: ‘Scheltet mir nicht die Deutschen! Wenn sie auch Träumer sind, so haben doch manche unter ihnen so schöne Träume geträumt, dass ich sie kaum vertäuschen möchte gegen die wachende Wirklichheit unserer Nachbaren.’

2) Salon IV. 82.

1) Heine's moeder.

2) Zijne zuster Charlotte von Embden, geb. Heine.

3) Zijn oom Salomo Heine, de Harmburg'sche bankier, op wien hij, ook te Parijs wonende, nog menig wisseltje heeft getrokken.

1) Neue Gedichte s. 105.

2) Treffend is evenzeer de voorrede voor de ‘Salon’, Ier. Theil.

3) Nachwort zum Romancero. s 262.

4) Reiseb. III s. 130. ‘Ich weiss wirklich nicht, ob ich es verdiene, das man mir einst mit einem Lorbeerkranz den Sarg verziere...- Aber ein Schwert sollt ihr mir auf den Sarg legen; denn ich war ein braver Soldat im Befreyungskriege der Menschheit.’

1) Geständnisse. Verm. Schriften I s. 36.

2) Salon IV. s. 109 (uitg. v. Binger).

1) Zie L. Börne, Nachtrag s. 345, ‘Vorgestern was die Trauung von Dr. S..- Ich und Heine waren Zeugen. Als der Secretair Heine fragte, wie sein Name geschrieben werde? antwortete er: mit einem Hache, statt zu sagen mit einem Asch [H]. Darüber wurde er von S. und H. ausgelacht, was ihn in die grösste Verlegenheid setzte, denn so gern und oft er spottet, so wenig kann er doch selbst Raillerie ertragen.’ - En elders, s. 340: ‘Er (Heine) soll von grenzenloser Eitolkeit sein.’

2) Rev. des deux M. Tom II p. 25 en volg.

3) Zie over de beteekenis van dit woord: Matthew Arnold, in het vroeger aangehaalde artikel: Cornhill Magazine 1863. Een ‘philistijn’ is iedere réactionnair; iedere ‘koppige, stuursche, kortzichtige bestrijder en beknibbelaar der vertegenwoordigers van den voorwaarts strevenden tijdgeest.’ Daarom was ook Scribe in Heine's oog een philistijn, of althans de geliefkoosde dramatist van de fransche Philistijnen.

4) B.d. Lieder Heimkehrlieder LXXXVII.

1) Atta Troll s. 8.

2) Neue Ged. s. 132.

3) Ziehier b.v. ééne enkele proeve van Heine's satiren, geslingerd tegen de Zwabensche dichtschool:

‘Atta Troll, Tendenzbär; sittlich 
Religiös; als Gatte brünstig; 
Durch verführt-sein von dem Zeitgeist, 
Waldursprünglich Sanskülotte; 
 
Sehr schlecht tanzend, doch Gesinnung 
Tragend in der zott'gen Hochbrust; 
Manchmal auch gestunken habend; 
Kein Talent, doch ein Charakter! 


En elders:

Sittlichkeit ist unsre Muse. - 
 
Andre Dichter haben Geist, 
Andre Phantasie, und andre 
Leidenschaft, jedoch die Tugend 
Haben wir, die Schwabendichter. 
 
Das ist unser einz'ges Gut!’ u.s.w. 


1) Zie b.v. den brief aan Moser, geschr. uit Göttingen den. 1sten Juli 1825: ‘Ich bin von Hans aus ein Schwärmer, d.h. bis zur Aufopferung begeister für die Idee, und immer gedrängt in dieselbe mich zu versenken, dagegen aber habe ich den Lebensgenuss begriffen und Gefallen daran gefunden, und nun ist in mir der grosse Kampf zwischen meiner klaren Vernünftigkeit die den Lebensgenuss billigt und alle aufopferende Begeisterung als etwas Thörichtes ablehnt, und zwischen meiner schwärmerischen Neigung, die oft unversehens aufschiesst, und mich gewaltsam ergreift, und mich vielleicht einst wieder in ihr uraltes Reich hinabzieht, wenn es nicht besser ist zu sagen hinaufzieht; denn es ist noch die grosse Frage, ob der Schwärmer, der selbst sein Leben für die Idee hingiebt, nicht in einem Momente mehr und glücklicher lebt, als Herr von Göthe während seines ganzen 76jährigen egoïstisch behaglichen Lebens.’ En vergelijk hiermede de twee navolgende ijzige coupletten uit het ‘Wintermärchen’, waarin de dichter zinspeelt op een aan den weg hangend Christusbeeld:

Sie haben dir übel mitgespielt, 
Die Herren vom hohen Rathe. 
Wer hiess dich reden so rücksichtslos 
Von der Kirche und vom Staate! 
 
Geldwechsler, Banquièrs hast du sogar 
Mit der Peitsche gejagt aus dem Tempel - 
Unglücklicher Schwärmer, jetzt hängst du am Kreuz 
Als warnendes Exempel! 


2) H. Heine. Erinnerungen von Alfred Meissner. s. 43.

1) Te vinden in de Revue des deux Mondes livr. Avril 1852. Eene leelijke lithografie, naar genoemde gravure vervaardigd, prijkt vooraan in het hier aangehaalde boekdeeltje van Meissner. Over de verschillende afbeeldingen van Heine vgl. Meissner zelv' s. 160 en volg.

2) Vermischte Schriften I s. 81 en 112.

3) Men denke aan H. Mürger's: Scènes de la vie de Bohème.

4) Crescence Mathilde Mirat heette zij.

5) Zum Lazarus. Verm. Schriften I. s. 115.

1) Romancero, Lazarus, s. 168.

2) Men leze o.a. het roerend gedichtje: ‘Nachtgedanken,’ (Neue Gedichte s. 210):

Die Jahre kommen und vergehn! 
Seit ich die Mutter nicht gesehn, 
Zwölf Jahre sind schon hingegangen 
Es wächst mein Sehnen und Verlangen. 
 
Mein Sehnen und Verlangen wächst, 
Die alte Frau hat mich behext, 
Ich denke immer an die alte, 
Die alte Frau, die Gott erhalte. u.s.w. 


Voorts het schoone Sonnet: ‘An meine Mutter B. Heine, geborne von Geldern.’ B. der Lieder. s. 89. En eindelijk: Deutschl, ein Wintermärchen. Cap. XX. Het was vooral om zijne moeder nog eens weêr aan het hart te drukken, dat Heine de, in genoemd ‘Wintermärchen’ beschreven, in den winter van 1843 volbrachte, reis naar Hamburg ondernam.

1) Tegelijk met dezen dichtbundel verscheen: ‘Faust, ein Tanzpoëm. Zie het: ‘Nachwort zum Romancero.’

2) Romancero, der Apollogott. s. 38.

3) Br. an Moser, 9 März 1824. ‘Mag es mit meiner Poesie aus sein oder nicht, und mögen unsere ästhetischen Leute in Berlin sagen was sie wollen - was geht das uns an? - - - ich fühle mehr als je den Gott in mir...’ u.s.w.

1) Vgl. Reiseb. II. s. 66. ‘Aber einst wird kommen der Tag - und es springen heran die rothwangigen Knaben, und sprechen lachend: sing uns wieder Gesänge von den Träumen deiner Jugend.

Dann ergreife ich die Harfe - und ich singe ein Lied von den Blumen der Brenta. Es wird mein letztes Lied sein....u.s.w.

2) Vgl. b.v. (Neue Gedichte s. 190) het gedicht hetwelk ten opschrift voert: Das neue Israel: Hospital zu Hamburg.

Armuth, Körperschmerz und Judenthum! 
 
Das schlimmste von den dreien ist der letzte, 
Das tausendjahrige Familienübel, 
Die aus dem Nil-thal mitgeschleppte Plage, 
Der Alt-Egyptische ungesunde Glauben. 
 
Unheilbar tiefes Leid....u.s.w. 


3) Zoo als in den: ‘Rabbi von Bacherach,’ Salon IV; ‘Moses Lump’, Reiseb. III. s. 207, enz. enz.

1) Romancero. s. 164. Op den Romancero (gedicht in 1851) volgden later nog in 1853 en 1854: ‘Geständnisse’, ‘Lazarus II’, en ‘die Götter in Exil.’ -

De ‘Schwabenspiegel’ werd geschreven in 1838. - ‘Kahldorf über den Adel, in Briefen an den Grafen M. von Moltke,’ ontstond in de eerste hitte der Julirevolutie (1831).

Het onder Heine's naam uitgegeven boekdeeltje: ‘Die Shakespeare'schen Mädchen und Frauen’ is zonder eenigen twijfel onecht. Evenzoo de, naar ik meen onder Steinmann's vleugelen, verschenen versbundel, getiteld: ‘Dichtungen’

1) Zie o.a. Matthew Arnold, Cornh. Magaz: ‘On Heine, of all German authors, who survived Göthe, incomparably the largest portion of Göthe's mantle fell.’

2) Reiseb. IV. 205...‘meine Seele bebt, und es brennt mir im Ange, und das ist ein ungünstiger Zustand für einen Schriftsteller, der den Stoff beherschen und hübsch objectiv bleiben soll, wie es die Kunstschule verlangt und wie es auch Goethe gethan - er ist achzig Jahr dabei alt geworden, und Minister und wohlhabend. - Armes deutsches Volk! das ist dein grösster Mann!’ Toen Heine, op zijn voetreis als student, Weimar bezocht, en hij, overweldigd door den aanblik van den God, (zoo als hij Goethe te dier tijd noemde) niets anders wist uit te stamelen, dan dat de pruimen, welke hij op den weg tusschen Weimar en Jena had geplukt, hem zoo heerlijk hadden gesmaakt - was zijn oordeel omtrent Goethe nog eenigzins anders. Zie Romantische Schule s. 44-65.

1) Le baron de la Motte-Fouqué, chef de l'école romantique, après avoir lu l'Almansor et William Rattcliff, adressait au poète des strophes où je lis ces mots: Doux chantre au coeur saignant, j'ai bien compris ton chant et ta plainte, mais cesse de faire retentir ces accens sauvages...&tc. Rev. d. deux M. 1863. p. 528.

2) Naar aanleiding van den brief welke dien raad inhield schreef Heine aan Moser, 18 Juni 1823: - Fouqué hat mir kürzlich einen sehr herzlichen Brief geschrieben und mir ein sehr schönes Gedicht gewidmet; ich will es Dir gelegentlich mittheilen. Auch dieser wird dieses Gedicht einmal ungeschrieben wünschen, wenn er meinen Stammbaum genauer untersucht hat.’

1) Zie het belangrijk geschrift van Charles Dollfus, ‘Le dix-neuvième siècle.’

1) Door den schrijver van Spectraal-analyse enz. en Nog iets over Marine. Zie afl. 5 en 6.

1) Extract uit de bij het rapport gevoegde Nota over Watermijnen of Torpedo's.

De watermijnen, die in het begin van den oorlog op de Yazoo- en Cumberland-rivier gebruikt zijn, werden veelal door den vijand opgevischt, uit hoofde de torpedo's aan stukken hout dreven, waardoor de plaats aangewezen werd waar het gevaar lag. Ofschoon het visschen van torpedo's met gevaar gepaard gaat, zoo is dit toch geen zeer gevaarlijke handeling, als men slechts zorgt met de sloep niet in de nabijheid van de watermijnen te komen. Bij het ontploffen der mijn trachten de gassen zich in alle rigtingen een uitweg te banen, en volgen eindelijk de rigting van den minsten wederstand.

Is de torpedo bij de ontploffing met een voorwerp in aanraking, dan is de uitwerking daarop zeer vernielend; doch wanneer er tusschen den torpedo en het voorwerp een laag water is, dan oefent dit water eene werking uit gelijk aan die der ‘buffers’ tusschen de wagens van een spoortrein.

Niettemin hebben zoodanige torpedo's zoowel op de Yazco- als Cumberland-rivier enkele malen een schip vernield, en onlangs nog is, bij den aanval op fort Morgan bij Mobile, de monitor Tecumseh daardoor te gronde gerigt.

Tegenover enkele vernielende uitwerkingen van schok-torpedo's staan menigvuldige gevallen, waarin zij opgevischt of onschadelijk gemaakt werden. De gepantserde vloot voor Charleston beveiligde zich tegen drijvende schok-torpedo's, door elk schip met balken of boomstammen te omringen.

In de James-rivier vorderde de vloot, onder admiraal Lee, niet meer dan 1000 ellen per dag, met sloepen voor zich uit, die naar schoktorpedo's vischten, en toen de Comodore Jones vernield werd door een torpedo, achtte de admiraal het raadzaam de rivier met zinkschepen te versperren, om zijne gepantserde schepen en de transportvloot tegen torpedo's te beveiligen.

Deze bewogen hem er dus toe, zijn plan van aanval op te geven en eene defensive houding aan te nemen.

De voorbeelden toonen, dat schok-torpedo's, bij al de gebreken die hun aankleven, toch nog een hoogst belangrijk middel van verdediging zijn.

Die gebreken, en de overtuiging dat de watermijnen alleen dan eene zeer vernielende uitwerking hebben wanneer zij bij de ontploffing met een schip in aanraking zijn, deed reeds van de eerste aanwending van torpedo's af aan het denkbeld opvatten, ze in aanraking te brengen.

Met gunstig gevolg heeft men ook nu weder dit denkbeeld toegepast, en torpedo's aangebragt door middel van miniatuur-stoombootjes, die bijna geheel onder water varen, van 25 tot 38 voeten lang en van 5 tot 7 voeten breed.

Op die wijze werd voor Charleston de kanonneerboot Housatonic geheel vernield, en aan het gepantserd fregat Ironsides belangrijke schade toegebragt, alsmede aan het houten fregat Minesota.

Het merkwaardigste feit is echter de vernieling van den Commodore Jones, bewapend met 5 vuurmonden en bemand met 120 koppen.

Dit stoomschip ging in de Jamcs-rivier over eene kleine kist, van ketel-ijzer vervaardigd, die 1800 pond buskruid bevatte, en in 7 vademen (42 voeten) water op den bodem der rivier vast gehecht was.

Deze torpedo werd ontstoken door middel van eene galvanische batterij, in een scherpschutterskuil geplaatst, onder bescherming van het vuur van vaste batterijen. De ontploffing had plaats op een helderen achtermiddag, en werd door verscheidene personen gezien. De stoomketel, werktuigen en schoorsteen werden 20 à 30 voeten hoog opgeworpen, gelijktijdig sprong de ketel en de romp werd geheel in stukken geslagen.

Dit voorval hield den vijand eene week lang staande en noopte hem om den aanval op te geven.

In diep water, vooral op den bodem der rivier geplaatst, is het visschen er van zeer lastig, en zoo de visschers niet op eene andere wijze te verjagen zijn, dan kan de torpedo ontstoken worden. In diep water kan dit slechts door elektriciteit geschieden.

De elektriciteit maakt het mogelijk torpedo's in diep water te plaatsen, waardoor zij, zoo als hiervóór aangetoond is, over eene grootere oppervlakte eene krachtige uitwerking kunnen hebben. Bovendien kan dan het vaarwater door eigen schepen en vaartuigen zonder schroom gebruikt worden.

Dit is van het grootste belang, want als schok-torpedo's door aanvaring moeten ontstoken worden, zijn zij even gevaarlijk voor vriend als voor vijand, tenzij de ligging aangeduid wordt, waardoor zij voor den vijand niet geheim zullen blijven.

In vaarwaters, die beurtelings aan eb en vloed onderworpen zijn, is het gebruik van met den stroom drijvende schok-torpedo's alleen in bijzondere omstandigheden aan te bevelen.

In het algemeen kunnen dus schok-torpedo's slechts in bijzondere omstandigheden gebruikt worden, bij voorbeeld om verrassing te voorkomen, de stormvrijheid van kustbatterijen te verbeteren, en daar waar op geene andere wijze torpedo's aan te wenden zijn, en zij toch belangrijke diensten kunnen bewijzen.

De elcktrieke torpedo's kunnen het zekerste aangewend worden onder het vuur van vaste sterkten, waarin of waarbij de galvanische batterijen opgesteld worden.

Ook bieden de elekirieke torpedo's een middel aan om de toegangen van kleine havens op eene onkostbare wijze eenigzins te verdedigen, wanneer men slechts de torpedo's zoodanig plaatst en laadt, dat de uitwerkingskegel vrij blijft van de havenhoofden.

De elektriciteits-torpedo's zijn nog in hare geboorte, maar zij beloven een zeer krachtig middel van verdediging tegen gepantserde schepen te zullen worden, nu eenmaal de aandacht er op gevestigd is.

Het in den laatsten tijd veel besproken verbeterde schietkatoen van den Oostenrijkschen generaal baron von Lenk, dat in Engeland voor mijnwerken zoo uitnemend voldoet, is voor torpedo's bijzonder geschikt. Volgens in Engeland genomen proeven is de uitwerking van dat schietkatoen van 30 tot 37 malen grooter dan van gelijk gewigt aan buskruid bij mijnwerken. Het is dus te verwachten, dat voor watermijnen de uitwerking ook aanzienlijk grooter zal zijn, uit hoofde dat schietkatoen, bij eene temperatuur van minder dan 90o Fahr., niet in deugdelijkheid vermindert, zoo zal het zich onder water goed conserveren, wanneer de kist op eene temperatuur gevuld wordt van het water, waarin zij geplaatst zal worden.

Het kost bij de gepatenteerde firma Prentice en Co., Stowmarket, Suffolk, 3 shilling 6 pence per pond. Een stalen cilinder, 3/16 inch dik, die 25 pond schietkatoen kan bevatten, kost ongeveer 34 shillings. De galvanische batterij kost van 16 tot 21 pond sterling. De gemeenschapsdraad, naar mate van de meerdere of mindere bekleeding, van 25 tot 125 ponden sterling.

Hoe onvolledig deze gegevens ook zijn, blijkt er toch voldoende uit, dat door elektriciteits-torpedo's, wanneer zij in riviervakken geplaatst worden, vóór versperringen, deze daardoor eene kracht verkrijgen, welke aan eene bepaalde afsluiting grenst.

De Kapitein-Luitenant ter zee, lid der Commissie tot herziening van de Kustverdediging, (get.) Jansen.

1) Heb ik noodig in herinnering te brengen, dat men onder de Romanische die taal verstaat, welke in de aan het Romeinsche gebied onder worpen streken: Italië, Gallië, Spanje, een deel van Rhaetië en Dacië gesproken werd en een dochter is van het latijn, niet van het door de hoogere standen te Rome en door de schrijvers gebezigde, doch van het volksdialect, de zoogenaamde lingua Romana rustica, die onder den invloed van verschillende omstandigheden in die gewesten allengs verbasterde, tot dat zij in de negende eeuw door een wijde klove van hare moeder gescheiden was? De in Frankrijk gesproken taal splitste zich in dialecten: in het Zuiden vestigde zich de langue d'oc, ook wel het provençaalsch genoemd, in het midden en het Noorden de langue d'oïl (oc van het latijnsche hoc, oïl een samentrekking van hoc en illud, beide de bevestiging uitdrukkende). De oudste fransche geschriften uit de elfde eeuw zijn in het romanische oïl opgesteld.

1) Durandal komt waarschijnlijk van Dure entaille. Volgens de legende had dit zwaard aan Karel den Grooto toebehoord, die het den emir Braymont ontnomen had.

1) De lezers van Tristram Shandy zullen zich den strijd tusschen radikale vochten en radikale warmte herinneren.

1) Zie hierover Maronier: ‘De geschiedenis der verdichting,’ in het Mei-nummer van dit Tijdschrift, bladz. 290.

1) Nouhuijs.

1) Zie mijn opstel: de legende van Rolandseck, voorkomende in het tijdschrift: Nederland, jaargang 1866, afl. 9.

1) Door den schrijver van ‘Spectraalanalyse der Ned. Zeemacht, enz. enz.’ Zie Juli-afl. etc.

1) Sedert de inzending van dit opstel heeft gelukkig de loop der krijgsgebeurtenissen de verwezenlijking dezer verwachting minder waarschijnlijk gemaakt. (Red.)

1) Considérations sur la noblesse de France: geciteerd, als sommige later te vermelden vlugschriften bij Edmond en Jules de Goncourt, t.a. pl.

1) Aperçu de l'état des moeurs. vol. II.

2) Mes Récapitulations par J.N. Bouilly, Paris Janet vol. 1.

1) Mémoires de Barrère. Vol I.

1) Journal de M. Jean Sylvain Bailly, 1790.

1) Considérations sur l'art du dessin 1791.

1) Histoire Secrète de la Révolution française, par Pages 1792.

1) Journal de la Mode et du Goût, par Lebrun. Avril 1790.

1) Chronique de Paris, Février 1792.

1) Histoire du clergé pen dant la Révolution française par l'abbé Bairuel, 1797, geciteerd door Edm. en Jules de Goncourt p. 353.

1) Alfred Bougeart. Marat, l'Amidu Peuple. (1865) Tome II, p.281

1) W.J. Hofdijk, gesch. der Ned. Letterkunde, blz. 295 le editie.

1) Voor zijne gedichten kreeg hij een uitgave van Voltaire's werken en voor de Hollandsche natie van Joh. Allart een zak zesthalven.

1) Hij gaf zelf met zijne vrienden zes nummers in het licht van een tooneelmatig tijdschrift de Amst. Nat. Schouwburg.

1) Theod. Jorissen. De omwenteling van 1813.

1) Zie de vergelijking uit de bruidskamer ontleend (Zang I.) en vooral de beschrijving van het nieuwe Paphos der Zuidzee. (Zang IV).

1) W.F. Bullock, Across Mexico in 1844-1865.

1) Ik volg hier de gewone, door Max Müller eenigszins gewijzigde tijdrekening.

Daar dit opstel voor beschaafde lezers en niet uitsluitend voor vakgeleerden bestemd is, heb ik het onnoodig gerekend gedurig naar de bronnen die ik gebruikte te verwijzen. Behalve de bekende werken van Lassen, Crawfurd, Raffles, Spence Hardy, W. von Humboldt en and., heb ik hoofdzakelijk geraadpleegd: Friederichs Voorloopig Verslag van het eiland Bali, 2 stukken, Javaansche Oudheden, Over Inscriptiën van Java en Sumatra, alle overgedrukt uit de Verhandelingen van het Bataviaasch genootschap; Reuvens, Verhandeling over drie javaansche beelden, Amst. 1826; van der Vlis, Proeve eener Beschrijving en verklaring der Oudheden en Opschriften op Soekoeh en Tjetto, 1802 en andd.

1) Friederich leest Adityadharma; prof. Kern deed mij opmerken, dat de lezing Adityavarma de voorkeur verdient. Adityadharma is een ongebruikelijke samenstelling.

1) Aan beelden wordt weinig waarde meer gehecht en weinig moeite besteed. Het zijn maar poppen, zegt men, de godheid woont in den hemel, of onziehtbaar in het hart.

1) Weinige dagen na Peerlkamps dood verscheen in de Kölnische Zeitung, Mitwoch 5 April 1865, een berigt aangaande hem en zijne schriften, geschreven door een in Nederland tijdelijk gevestigden Duitscher, met Peerlkamp in zijne laatste levensjaren bekend geworden, den Heer Lucian Muller. Men zegt, dat van dezelfde hand een uitvoeriger levensberigt verwacht wordt. Het is te hopen dat dit aan 's mans verdiensten regt zal doen wedervaren.

1) In zijne Observationes Philologicae, p. 151: ‘Prae omnibus reliquis Latinis Poematis, quatuor ediscenda carmina commendavit L.C.V. in quibus ipsius esset judicio Romana majestas: Labcrii Prologum, a Macrobio conservatum; Catulli carmen de Niystiis Pelei et Thetidis; Incerti Poetae Consolationem ad Liviam Augustam super morte filii; sed hoc cum primis Propertii poema’. Zie verder Van Santens aanteek. aan het hoofd dezer Elegie, in de uitgave van Burman.

1) Bijdrage tot de kritiek en verklaring van Propertius laatste Elegie, in de Verslagen en meded. der Kon. Akad. van Wetensch. Afd. Letterk., VIIIe Dl., bl. 19-36.

2) Sex. Aurelii Propertii Elegiarum libri IV. cum Commentario perpetuo Petri Burmanni Sec. Opus Burmanni morte interruptum Laurentius Santerias, J.C. absolvit. Traj. ad Rhem. 1780. 4o. Daarin is deze laatste Elegie, geheel door Van Santen bewerkt, die den tekst, zonder aanteekeningen doch met eenige varianten ter zijde, afzonderlijk liet overdrukken, onder den titel van Propertii Cornelia, één blad druks, in 4o.

1) Zie Buitenl. Letterkunde in dit Nummer.

1) De l'instruction intermédiaire et de ses rapports avec l'instruction secondaire.

1) Quickborn von Klaus Groth. Hamburg. Perthes-Besser Manke.

Hundert Blätter. Paralipomena zum Quickborn ibid.

Vertelln, Plattdeutsche Erzählungen von Klaus Groth: 2 Bude. Kiel. Ernst Homann.

Kl. Groth. Rothgeter Meister Lamp un sin Dochder. Hamburg Perthes-Besser Manke.

Kl. Groth. Briefe über Hochdeutsch und Plattdentsch. Kiel. Ernst Homann.

En Geschichte vun min Vetter voer min Herzog to sin Geburtsdag, den 6 Juli 1864, von Klaus Groth. Kiel. Schwers'sche Buchhandlung.

2) Eik.

3) Bruist.

4) Knoesten.

1) Geen voorname lui.

2) Verknoeid.

3) Vrij groeiden zij op (eig. wiessen zij omhoog).

1) Eene bijdrage tot deze beschouwing vinden wij ook in de
beschrijving der boerenwoningen van Holstein in de Westermann 's Monatshefte van September.

1) Blinken de schepen.

2) Streelt.

3) Luttel, klein.

4) Blaast.

5) Borst.

6) Mijn ouwe, zooals ook wij wel zeggen voor mijn vader.

7) Bid.

8) Rust.

1) Omlaag.

2) Ons Beurs, vergelijk de spreekwijze bij ons: de man zijn huis, de boeren der societeit.

3) zoo stijf als een stropdas.

1) Nieuws.

1) Sommigen.

2) Trof.

3) Blies juist negen uur.

4) Rolde haar breiwerk ineen.

1) Vroeg ze'm vergeving voor 't onrecht.

2) Sneeuw.

3) Doch op den hoek bij den verver daar drukt hij haar vast aan zijn borst.

4) Vouwt de handen.

5) Ziet hem komen.

6) Hemel.

7) Dan houden ze elkander bij beide handen.

8) En zien elkander - o hoe treurig! aan.

1) Trof.

2) Kookt.

3) Voor ó baro rai, eig. de groote heer, de titel van den Zigeuner koning.

4) Turksche vorm voor Alexander.

5) Wij trokken in den nevel uit het morgenland.

6) Reikt.

7) Eene vergiftige plant (solanum melangena) die met de zigeuners uit Azië is gekomen.

1) De Troon van Salomon, de perzische eernaam voor de stad Osch, dicht bij den heiligen berg Al Bords.

1) Ooievaar.

2) Toekomende.

1) Treuren.

2) Ontwaak, gij vloed.

3) Aarde.

4) Golf op golf.

5) Afgepaald stuk land.

6) Effen, vlak

7) Oogst en pracht.

1) Sophie Dethleffs.

2) Voorhoofd.

3) Die mij bevalt.

1) Ik laat ter zijde de quaestie: of die bijdragen moeten voorzien in de gewone dan wel in de buitengewone dienst. Ik geloof echter, dat het niet twijfelachtig is, of zij moeten strekken tot dekking van buitengewone uitgaven.

1) Wanneer ik in het vervolg van dit opstel spreek over vrijen arbeid, dan bedoel ik daarmede dien toestand, waarin de inlander geheel vrij over grond, tijd en arbeid beschikken kan, en gebruik het woord vrijen arbeid, omdat zij, die met mij den Javaan de bedoelde algeheele vrijheid schenken willen, zich doorgaans van dit woord bedienen en daarom ook wel vrijarbeiders geheeten worden.

1) Zie Bijdragen tot de kennis van het staats-, provinciaal en gemeentebestuur in Nederland, deel IX, eerste aflevering. Art. 56 van het reglement op het beleid der regering van Ned.-Indië door Mr. A.J. Duymaer van Twist.

1) Onder de voorstanders van de aangebodene kultuurwet bevindt zieh ook de heer van Hoëvell. (Zie de voorrede op het 4e deel zijner ‘parlementaire redevoeringen’). Ik zal er wel niet opzettelijk op behoeven te wijzen, welk een uitnemend gewigt het gevoelen van dezen vroegeren leider der koloniale oppositie in de schaal legt.

1) Lettres inédites de J.C.L. de Sismondi, de M. de Bonstetten, de Madame de Staël et de Madame de Souza, publiées avec une introduction par M. Saint-René Taillandier, 1863. Vglk. Edm. Scherer, Nouvelles études sur la littérature contemporaine, 1865.

1) Köstlin is het, die voor Vischer de leer der toonkunst heeft bewerkt.

1) Zie Ludwig Eckardt, Vorschule der Aesthetik, II. 15. Ook Köstlin kan zich niet geheel met Hanslicks theorie vereenigen. Vischer III. 1791.

1) Poet. cap. 13.

2) Het is merkwaardig, dat het treurspel, waarop Aristoteles in zijn Poetica telkens wijst, - vergel. de aanteekeningen op de nieuwe uitgave v. Susemihl, 1865, - juist het eenige is, dat door hen, die met de theorie van een noodlot in Sophokles' tragedies gebroken hebben, met den naam van Schicksals tragödie bij uitnemendheid is bestempeld.

3) Iocaste teekent hem o.a. met de woorden: ἀλλ᾽ἕοτι τοῦ λέγοντος, εἰ ϕόβους λέγοι.

4) Reeds Gruppe schreef, Ariadne, pag. 240: Sehr entfernt also, dass der Chor weiter sähe als die Handelnden, dass er über dem Stück schwebte, es dem Zuschauer erklärte, ihm Lehren daraus abzöge, steht er vielmehr unter dessen Niveau. En p. 736: Aber alles fehlt daran dass er über die Handlung stände...er ist sogar besonders befangen und dient vornehmlich dem Dichter dazu, durch seine Befangenheit und die Widersprüche seiner Ansichten, wohl gar durch das ausdrüklich Kurzsichtige und Verkehrte seiner Urtheile dem Zuschauer selbst, welcher höher gestellt worden, die wahre Auffassung nahe zu legen.

1) Nachlese zu Aristoteles' Poetik.

2) o.a. Bernays in zijn Grundzüge der verlornen Abhandlung des Aristoteles über die Wirkung der Tragödie. - Gelijk bekend is, heeft zijn meening veel tegenspraak gevonden, en is vooral bestreden door Adolf Stahr: Aristoteles und die Wirkung der Tragödie.

3) In deze nalezing namelijk gaf Göthe een nieuwe verklaring van Aristoteles, Poet. cap. 6. 2., die alleen bewijst, dat de groote dichter niet alleen met het grieksch niet zeer vertrouwd was, maar ook weinig doorgedrongen in den geest van Aristoteles' geschrift. Vergel. E. Müller, Geschichte der Theorie der Kunst bei den Alten. II. 378-388.

1) Das Schöne ist eine Manifestation geheimer Naturgesetze, die uns ohne dessen Erscheinung ewig wären verborgen geblieben. Göthe.

1) Un sens exquis de l'homme et de la nature réside dans le poéte il a l'ouie des choses divines. Dollfus.

2) Vergel. L. Eckardt, Vorschule, pag. 55.

1) 

Von dem allerersten Werden 
Der unendlichen Natur, 
Alles Göttliche auf Erden 
Ist ein Lichtgedanke nur. - Schiller. 


1) Voortreffelijk schrijft Herm. Grimm, in zijn Neue Essays über Kunst und Literatur, 1865, waar hij van den indruk van Raphaels en Göthes meesterstukken spreekt: Was mich bedrängte erfreut mich nun, ich flüchte nicht mehr davor, ich fasse es an, und es verwandelt sich in Schönheit unter meinen Händen. Alles was sie berühren ist Gold, ist schön als wiese Gottes Finger darauf und eine geheime Stimme flüsterte: siehe es nur an, und erkenne es, und ich hatte Kraft es zu erkennen, so lange sie es mir zeigten.

Niet minder schoon spreekt Göthe over de werking van Shakspere's scheppingen, in Shakspeare und kein Ende.

1) Bladz. 92.

2) Daniel Stern: Discours sur Dante et Göthe.

1) Cherbuliez, A propos d'un cheval.

1) 1 p. 7; 2 p. I; 6 p. 5.

2) 1 p. 2; 3 p. 3.

3) No. 4

1) De woorden van Strauss, die hier in aanmerking komen, zijn: soviel steht fest, dass wir gegen das Ende des zweiten Jahrhunderts nach Christus dieselbe vier Evangelien, die wir noch jetzt haben, in der Kirehe anerkannt und von den drei hervorragenden Kirchenlehrern Irenäus in Gallien, Clemens in Alexandrien und Tertullian in Karthago als Schriften der Apostel und Apostelschüler, deren Namen sie tragen, vielfach citirt finden.

1) Men stelt gewoonlijk zijn sterfjaar tusschen 211 en 220.

2) Het hierboven bedoelde werk is het eenige, dat buiten eenige weinige brieven en fragmenten van de geschriften van Irenaeus overig is. Het is gericht tegen de Gnostieken en bestaat uit 5 boeken, waarvan wij slechts een in het oorspronkelijke, de overigen meestendeels alleen in een barbaarsche latijnsche vertaling bezitten. Massuet, de beroemde uitgever van dit werk, steldo, dat het tusschen 184 en 192 n.C. is geschreven.

1) De plaats in dezen Muratorischen kanon, waar bovenbedoelde woorden voorkomen, luidt in haar geheel: den Herder heeft zeer onlangs in onze tijden in de stad Rome Hermas geschreven, zittende (of terwijl hij zat; want zoo kan ook vertaald worden) op den stoel te Rome (sedente cathedra urbis Romae ecclesiae) Pius zijn broeder. Nu is het mogelijk, zoo als blijkt uit het spraakgebruik van die dagen, dat de auteur met die woorden “zeer onlangs” en “in onze tijden” eenvoudig eene tegenstelling heeft willen maken met den tijd der Apostelen en slechts doen uitkomen, dat het boek van den Herder in later tijd is geschreven dan de apostolische schriften en dat het als zoodanig met deze laatsten volstrekt niet op dezelfde lijn mag geplaatst worden. - Om niet te uitvoerig te worden, willen wij tot rectificatie van hetgeen wij hier en in den tekst, betreffende de aangehaalde woorden uit den genoemden kanon, hebben gezegd, ons vergenoegen met verwijzing naar het 1ste stuk van prof. Loman's Bijdragen ter inleid. op de Johanneïsche Schriften des N.T., waarin hij, o.i., overtuigend heeft bewezen, dat er volstrekt geen recht bestaat om den kanon van Muratori reeds c. 170 te stellen.

1) Dodwellus beweert in zijne Dissert. V. § 6, dat deze vertaling jonger is dan de werken van Tertullianus en eerst op het eind van de 4e eeuw is vervaardigd.

2) Tertullianus is, volgens sommigen, eerst omstreeks het jaar 203 tot het Montanismus overgegaan en van dien tijd dagteekenen vele zijner werken.

3) Indien aangenomen mogt worden, dat de vertaling van Irenaeus na Tertullianus is vervaardigd, dan zou het de vraag kunnen zijn, of niet de vertaler Tertullianus gevolgd is.

1) Adv. Haer. V. cap. 33. Deze plaats is ook medegedeeld door Tischendorf bl. 56.

2) Euseb. Hist. Eccl. VII. 14.

3) l.l. II. 15.

4) Catal. scr. eccl. c. 8.

5) Adv. Haer. III. 1.

6) Op de aangehaalde plaatsen.

7) l.l. VI. 14.

8) l.l. II. cap. 15.

1) Tot bevestiging van 't geen wij hebben gezegd kan geraadpleegd worden de uitstekende verhandeling van prof. Stuffken over de kerkel. overlevering, bl. 151 verv. Credner, Beiträge zur Einl. in die bibl. Schriften I. S. 31 f, 49, 52, 55 f, 79 ff.

2) Zie o.a. bl. 19.

3) Zoo wordt gedaan door de Wette, Einl. in das N.T. 5e Aufl. s. 128, Reuss, die Geschiehte der H.S. des N.T. II. s. 279. Hilgenfeld, der Kanon, s. 33, plaatst het geschrift van Theophilus ad Autolycum 180-192.

1) Als men in aanmerking neemt dat Hieronymus, in zijn catal. illustr. vir. s.v. Theophil. T. IV. p. 111, zelf twijfel aan den dag legt aangaande de echtheid der Commentarii van Theophilus; maar in zijn Ep. ad Algas. T. IV. p. 197. de echtheid van die Commentarii aanneemt, dan meen ik, dat men mij zal moeten toestemmen, dat het zeer gewaagd is, alleen op gezag van Hieronymus aan te nemen, dat Theophilus zulk een werk heeft geschreven, als waarvan Tischendorf melding maakt. De Wette zegt dan ook te recht (Einl. in das A.T. 5e A. p. 26), met het oog op de plaats van Hieron. in zijn ep. ad. Algas. hierboven aangehaald: ‘Ungewisse Nachrieht von der Harmonie oder dem Evangeliën-Commentar des Theophilus.’

2) In zijne Beiträge zur Einl. in die bibl. Schriften I. s. 437 ff. en in zijn Geschichte des N.T. Kanons s. 17 ff.

3) Bl. 10 verv.

1) Haeres. XLVI. I.

2) De eigen woorden van Epiphanius zijn: λέγεται δὲ τὸ διὰ τεσσάϱων εὐαγγελὶων ὑϰ᾽ αὐτού γεγενῆσϑαι, ὅπεϱ ϰαϑ᾿ Ἑβϱαίους τινὲς ϰαλοῦσι.

3) Wij willen hier nog betreffende het hierboven vermelde diatessaron opmerken, dat het in de voorrede der vertaling van dit geschrift door Victor van Capua (6e eeuw) Διάπεντε wordt geheeten. Is die benaming juist, dan is het geen harmonische bewerking van slechts vier evangeliën geweest en pleit het niet voor het bestaan eener zoodanige harmonie alleen uit onze 4 evangeliën vervaardigd.

4) Hase in zijne Kirchengeschichte 3e A.s. 64 brengt deze Apologie tot c. 170.

1) In den 1en brief van Joh. staat: niet ieder, maar iedere geest, niet is de antichrist, maar is de geest van den antichrist. Vgl. t.a. pl. vers 3 (want zoo Polyk, uit dezen brief van Joh. heeft aangehaald, dan heeft hij het niet alleen uit vers 2 gedaan). Vooral komt het verschil tusschen I Joh. en Polykarpus' brief uit, als men het oorspronkelijke van beiden met elkander vergelijkt.

2) Juist ook op de door Tischendorf aangehaalde woorden uit den brief van Polykarpus grondt Hilgenfeld, ter plaatse door den Leipz. hoogleeraar aangehaald, zijne bewering aangaande de onechtheid van dat boek. Tischendorf zou wetenschappelijker hebben gehandeld, indien hij, in plaats van te spreken van ‘hypothèsen-kramerij’, Hilgenfeld had weêrlegd; iets wat natuurlijk in nog wat
meer dan machtspreuken en scheldwoorden bestaat.

1) In zijne Beiträge I. s. 104 ff. en in zijne Geschichte des Kanons s. 5 ff.

2) Hij heeft daaraan de bladzijden 104-266 zijner Beiträge gewijd. In zijn Geschichte des Kan., waarin hij de hierboven genoemde vraag bespreekt, toont hij ook bekend te zijn met hetgeen onze landgenoot Stemler (dien hij met name noemt) tegen het door hem verdedigde gevoelen heeft ingebracht. - Om iets van 't geen Credner zegt mede te deelen,
willen wij een paar perioden overnemen uit hetgeen in zijn laatst aangehaald werk s. 11 voorkomt. In zijn gesprek met Trypho verwijst Justinus ergens naar een evangelie en zegt daar, dat in een der evangeliën dit woord van Jezus voorkomt: alles is mij overgegeven door den Vader en niemand kent den Vader dan de Zoon, en niemand den Zoon dan de Vader en aan wie hij het geopenbaard zal hebben. Men ziet, nevens de overeenkomst, ook het verschil met Matth. 11:27. Hierbij moeten wij nog opmerken, dat datzelfde onderscheid, bijna in zijn geheel, wordt aangetroffen, behalve op de aangehaalde plaats, in zijne 2e Apologie (in de editie van Keulen van 1686 p. 95, 96). Op dat verschil nu tusschen Jezus' woorden bij den kerkvader en Mattheüs, vestigt Credner de aandacht en voegt er bij, dat in geen van onze 4 evangeliën deze uitspraak van Jezus zoo wordt aangevoerd, als Justinus die wedergeeft, maar wel elders in evangeliën, die later nog buiten de kathol. kerk in gebruik waren’. Maar hierop laat hij volgen: ‘wanneer nu Justinus een geschrift, dat van onze 4 evangeliën afwijkt, hetwelk met betrekking tot de woorden van Jezus voor hem eene autoriteit was, in 't oog heeft gehad, welk evangelie kan dit geweest zijn? Ongetwijfeld slechts dat evangelie, waarvan ondersteld werd, dat het den jood Trypho bekend was. Deze Trypho had in het 10e kap. van het gesprek aan Justinus verklaard, dat hij de zedelijke geboden der Christenen, zoo als zij in het geschrift, dat evangelie genoemd werd, voorkwamen, had gelezen. - Reeds uit het enkelvoudig evangelie blijkt, dat hij onmogelijk hiermede kan bedoeld hebben: dat hij onze 4 evangeliën, of alle ἀπομνημνµύματα te zamen, maar alleen dat hij het door Justinus gebruikte evangelie had gelezen. Deze plaats wijst dus bepaald
op een eenig aan Tryphon bekend en door Justinus gebruikt evangelie, en dat van onze 4 kanonische evangeliën verschilde.’ Behartigenswaardig is ook wat Strauss in zijn Leben Jesu, 1864, s. 56 ff., over de citaten van Justinus heeft gezegd. Nog willen we hier opmerken, dat, als T. beweert (bl. 17), dat door Justinus gezag aan de gezamenlijke schriften, die hij het evangelie noemt, wordt toegekend, hierbij in 't oog moet worden gehouden, dat het slechts historisch gezag is, 't welk bij er aan toekent. Vgl. Stuffken: t.a.p. bl. 136.

1) Bl. 8 verv.

2) Wij bedoelen 't geen bl. 19 wordt aangetroffen.

1) Hij leefde in de 1ste helft van de 3de eeuw en was tijdgenoot van Origenes. Is het zoo zeker, dat de Philosophoemena, waarnaar T. verwijst, van Hippolytus zijn? Ze worden ook wel Philosophoemena van Origenes geheeten.

2) De eigen woorden van Tertull. de pracseriptiono haeretie. 38 zijn: ‘Neque enim si Valentinus integro instrumento uti videtur, non callidiore ingenio, quam Marcion manus intulit veritati.’

1) Welk eene editie van Irenaeus Tischendorf heeft gebruikt, weet ik niet. Volgens die, welke ik heb geraadpleegd, staan de door hem aangehaalde plaatsen uit Irenaeus niet daar, waarheen Tischendorf verwijst. Ik heb ze allen gevonden in het 1e boek, het 1e hoofdstuk; terwijl Tischendorf de hoofdstukken, 7, 8, 3 citeert, waar men, in mijne editie ten minste te vergeefs, het door hem bedoelde zal zoeken. Boven dat eerste kapittel staat in de uitgave, die ik heb gebruikt een opschrift, waarin wordt gezegd dat in dit kapittel gesproken wordt van de gevoelens der leerlingen van Valentinus. Er wordt dan ook zeer algemeen in gesproken. Het begint met de woorden: Zij zeggen Λέγουοιϰ.τ.λ. en zoo gaat het verder in algemeene termen. In kap. V van dat zelfde boek gewaagt Irenaeus van een gevoelen, dat Valentinus eigendommelijk was en toont hij tevens aan, hoe deze daardoor van zijne leerlingen verschilde.

2) Vgl. Scholten, Het evangelie naar Johannes, bl. 6 verv.

1) Wij onderschrappen.

2) l.l. V. 16-19.

3) Ook in de school van Valentinus werd, blijkens Iren. l. l. III. c. XI., een van onze evangeliën verschillend evangelie, t.w. ‘het evangelie der waarheid’ (Evangelium veritatis), zoo als Irenaeus het noemt, gebruikt.

4) Hieronymus zegt in zijn Comment. in Matth. proemium, dat, volgens de getuigenis van Lukas, meerderen evangeliën hebben geschreven. Deze noemt hij beginselen van verschillende ketterijen; terwijl hij de namen van enkelen vermeldende, daarop laat volgen: zooals dat van (juxta) de Aegyptenaren, en van Thomas, en van Matthias, en van Bartholomaeus, en der 12 Apostelen, en van Basilides en van Apelles en van de overigen, welke op te tellen te uitvoerig zou zijn. Wat Origenes van het hier bedoelde evangelie zegt, kan men zien bij Creduer, Beiträge I. s. 37, wien men vergelijke, als ook zijne Geschichte des N.T. Kanons 11 f. Volgens Clemens van Alexandrië zou hij ontkend hebben, dat hij zijne kennis van de christelijke leer aan
schriften had ontleend. Vgl. Credner Beitr. a.a.O.

1) Basilides was de stiehter van eene school, waarvan hij en zijn zoon de hoofden waren.

2) Men heeft zelfs beweerd, dat ons kanoniek Lukas-evangelie eene bewerking was van het door Marcion gebruikte evangelie, zoo o.a. door Eichhorn, wiens gevoelen door Ritschl on Baur is gehandhaafd, maar bestreden door Volckmar en Hilgenfeld; terwijl Ritschl het weder liet varen en Baur het aanmerkelijk wijzigde.

1) De uitdrukking van T. is, zoo als men zien kan, niet zeer duidelijk.

2) In zijn kritische Untersuchungen über die Evangeliën Justin's s. 391, ff.

3) Marcion heeft, volgens hem, slechts eenige betere lezingen.

4) De eigen woorden van Tertull. adv. Mare. IV. 2 zijn nam ex iis commentatoribus, quos habemus Lucam videtur Marcion elegisse, quem caederet. Men vergelijke voorts Hilgenfeld a.a.o.s. 446 ff. en zijn Kanon s. 22 f.

1) Marcion was, zoo als bekend is, een verklaard vijand van het Jodendom.

2) Gicseler zegt te recht in zijn Lehrb. der Kirchengeschichte 3. A.I.s. 133, in de noot: er schrieb gewiss erst in der 2ten Hälfte des 2ten Jahrh. denn er kennt schon sämmtliche gnostische Secten, selbst die Marcioniten - als ausgebildete Parteien.

1) Bl. 36.

2) Wij staan daarom ook niet stil bij de door Weitzel geopperde meening omtrent Justinus en Tertullianus, waarvan prof. Tischendorf bl. 38 gewag maakt, en volgens welke, zooals hij zegt, ‘het beroep van Justinus en Tertulli nus op “Pilatus-acten” 't gevolg zou geweest zijn van een vermoeden, 't welk bij hen bestond, en van een verbreid gerucht omtrent het bestaan van een actenstuk, 't welk van Pilatus afkomstig zou zijn’; terwijl ‘het werkelijk geschrift echter eerst, ten gevolge van die verzekeringen van de beide kerkvaders, tegen het einde van de 3de eeuw zou zijn vervaardigd.’ Ook wij betwijfelen het, dat Justinus en Tertullianus de Acta, waarvan zij gewag maken, onder de oogen hebben gehad en dat deze werkelijk ten hunnen tijde hebben bestaan. - Geruimen tijd nadat ik dit schreef, bleek mij uit een onzer nieuwsbladen, dat prof. Scholten in eene vergadering van de afdeeling letterkunde der koninkl. academie van wetenschappen eene bijdrage heeft geleverd over den oorsprong der zoogenaamde
acta Pilati, waarin hij ook als zijn gevoelen moet hebben voorgedragen, dat de acta, door Justin. en Euseb. vermeld, door die kerkvaders niet zijn gezien. Hij gelooft ook, luidens dat blad, dat die acta niet dezelfde zijn, welke wij thans nog hebben en dat de thans bestaande niet ouder zijn dan hoogstens uit het begin der 4de eeuw, of uit den tijd van Theodosius; zoodat het argument door Tischendorf aan de eerstgenoemde acta ontleend en ‘door dezen uitgedacht tot bewijs der authenticiteit van het 4de evangelie’, volgens hem, ‘niets beteekent.’ Het is te wenschen, dat de bewijzen, door hem voor zijne heschouwingen van genoemde acta geleverd, in een uitgebreider kring dan die, waarin zijn stuk werd voorgedragen, bekend worden.

1) Zijn de Homiliën, het hoofdwerk der Pseudoclem. letterkunde, niet nog later te plaatsen dan T. doet?

2) T.a.p. bl. 9.

1) Efese en Rome.

2) Hilgenfeld beweert dat de brief niet is van Barnabas, aan wien de traditie dezen heeft toegeschreven, daar de auteur een christen uit de heidenen was (iets wat uitvoerig door hem wordt in 't licht gesteld) en B. daarentegen een Leviet uit Cyprus. Hij is van oordeel, dat dit geschrift uit de Alexandrijnsche kerk omstreeks het einde van de 1e eeuw afkomstig is. Zie Hilgenf. die Apostol. Väter S. 44, 46. Ook L. van Cleeff zegt in Waarbeid in Liefde, 1865, II, bl. 260: ‘of de brief van Barnabas geschreven is door den reisgenoot van den Apostel Paulus van dien naam, is op zijn minst zeer twijfelachtig.’

1) Cap. VII.

2) Τἰ οὖν λέγει ἐν τῷ πϱϙφήνη;

3) Het heeft ook wel wat overeenkomst met het gezegde in het boek van Ezra (waarvan Barnabas zich ook bedient), dat bij T. bl. 45, n. 2. voorkomt.

4) Prof. d. Groot zegt, bl. 51, dat Polykarpus betreffende den tijd der viering van het paaschfeest zich beriep op het evangelie van Johannes; maar Polykarpus was van oordeel dat dit feest op den 14den van Nisan moest gevierd worden; en dit gevoelen was in overeenstemming met het bericht der synoptici, dat Jezus op dien dag met zijne discipelen het pascha heeft gegeten. Juist in het 4de evangelie wordt de bewuste maaltijd, die door Jezus met zijne jongeren is gehouden, gesteld op den 13den dier maand en sterft Jezus op den 14den. Hoe kan dan Polykarpus zich op het evangelie van Johannes hebben beroepen?

1) 1. 1. III. 24.

2) Om den schijn te vermijden, alsof wij niet op alles wat in Tischendorfs boekje, 't zij door bem, 't zij door prof. de Groot, wordt gezegd, genoegzaam acht hebben gegeven en dit aan een nauwkcurig onderzoek onderworpen, merken wij op, dat laatstgenoemde wel, bl. 54, zegt dat wij reeds sporen vinden van het voorlezen van de schriften der Apostelen en van hunne leerlingen in de vergaderingen der christenen bij Ignatins, op de door hem aangehaalde plaatsen, maar dat wij zulke sporen daarin volstrekt niet hebben aangetroffen. Beroept hij zich tot bevestiging van zijne bewering op Euseb. H.E. III. 37, wij vragen: of dat bericht van dezen kerkvader op zich zelf is te vertrouwen; of Eusebius met zekerheid wist, dat de schriften, waarvan hij spreekt, onze kanonieke evangeliën zijn geweest; en of uit de overgifte van een geschrift reeds volgt dat het gelezen is. En wijst hij verder op een gezegde van Justinus, het is de vraag wat onder die gedenkschriften of gedenkwaardigheden der Apostelen, waarvan deze kerkvader gewag maakt, te verstaan is. Men vergelijke daarover Credner op de plaatsen door ons geciteerd, waar wij over Justinus hebben gesproken en ook Strauss in zijn Leben Jesu (1864) a.a.O.

1) bl. 197.

2) bl. 197.

3) In zijne verhandeling over de tekstkritiek des N.V. zegt prof. Doedes, bl. 365, dat de Peschito waarschijnlijk is uit de 3de eeuw.

1) Om een enkel voorbeeld bij te brengen: kan men nog in ernst aan waarheidsliefde denken, wanneer men ziet, dat Dr. v.V. bl. 37 en volg. handelende over 't artikel der komst van J.C. om te oordeelen de tevenden en de dooden, de verwachting van 't' joden-christendom, dat Jezus spoedig zou komen op de wolken des hemels, niet gelijkstelt, maar identifieert met het oordeel, dat, volgens den 4en evangelist, in den loop der wereld-geschiedenis gehouden wordt door den H.G.? Valt daaraan te denken, als de S., waar de wederopstanding des vleesches ter sprake komt (bl. 40 en 41), om er dat ‘vleesch’ uit weg te krijgen ‘eene der oudste uitgav en van de Belijdenis,’ (die de gemeente zeker gemakkelijk controleren kan!) en ‘een commentaar van den ouderling Gennadius van Marseille’ te hulp roept, om te bewijzen, dat men bij 't artikel, zoo als 't nu luidt, niet aan ‘dit ons stoffelijk en aardsch ligchaam,’ maar aan alle vleesch, d i. ‘naar het N. Testamentelijk spraakgebruik,’ aan ‘de opstanding van alle menschen,’ (men zou ntusschen mogen vragen: met of zonder vleesch?) ‘zoowel der regtvaardigen als der onregtvaardigen’ zou behooren te denken!? Waarlijk! een Theol. Doct. moest zulke dingen niet
schrijven en nog veel minder er toe kunnen komen, om tegenwoordig nog 't verhaal, dat Mattheus ons geeft van Jezus' geboorte, ‘gelijksoortig’ te noemen (bl. 18) met dat van Lucas.

1) Ik heb mij veroorloofd den pluralis majestaticus - of wilt gij cathedralis? - in deze zinsnede door eenen eenvoudigen singularis te vervangen.

2) NB. De afdeeling
's Bosch, verlangde slechts deze nieuwigheid (eu wij met haar), dat aan de heidenen van Java zou gebracht worden, ‘het christelijk geloof en de daaruit voortvloeijende liefde jegens God en den naaste, naar den geest van het Evangelie!’ Zou dr. v.V. waarlijk meenen, dat daarin minder licht, kracht enz. te vinden zou zijn als in zijne XII artikelen?!!

1) Dr. J. Tideman. Iets over het hooger onderwijs. Vaderl. Letteroef. 1866. blz. 1-32.

1) Iets over de theologie als bestanddeel van het hooger onderwijs. Jaarb. v. wetensch. theol. dl. VIII. blz. 633-661.

1) Vgl. Art. 12-14 van het Ontwerp van Wet, door de staatscommissie van 1849 ingediend, alsmede blz. 113 enz. der daarbij behoorende Memorie van Toelichting.

1) Ook de Hoogl. J.T. Buys schijnt zich met dit gevoelen te vereenigen, volgens hetgeen hij daarover dezer dagen, doch meer als in 't voorbijgaan, schreef: Gids 1866 bl. 40.

1) t.a. pl. blz. 638. v.

1) Het boek Job. In Nederduitsche dichtform overgebracht door J.J.L. ten Kate, 1865.

1) Emile Gebhart, Membre de l'Ecole française d'Athènes, in 't Journal général de l'instruction publique van 16 Julij, 1862.

1) ‘Verschheid’ voor onervarenheid, linkschheid - hetgeen wij ‘groen’ noemen; ‘roeispanen’ voor riemen, zijn bijna der moeite niet waardig om te vermelden.

1) Men weet hoe men zich in Engeland niet schaamt, stemmen voor eene Parlementsverkiezing te koopen. Rec.

1) Pascal zegt: ‘Il n' y a de certitude que dans la religion et la religion même n'est par certaine.’ Verder ‘Sur quoi fondera-t-il (l'homme) l'économie du monde qu'il veut gouverner? Sera-ce sur le caprice de chaque particulier? quelle confusion? Sera-ce sur la justice? Il l'ignore....’ Hoe is met die uitspraken te rijmen de eerste thesis van Wijnmalen: ‘Pascal is scepticus geweest op wijsgeerig gebied?’ ten minste als hij daarmede bedoelt, wat uit zijne dissertatie blijkt alleen op wijsgeerig gebied.

1) Zie de artikelen van Fr. Chavannes in de nummers van den ‘Lien’ van 29 Januari en 12 Februari 1859.

1) Wanneer deze beschuldigingen thans geldend waren, nu de staatsschool op onzijdig terrein staat; hoe veel te meer zouden zij met recht worden gedaan door hen, die niet met den heer Groen homogeen zijn, indien deze eenmaal zijn doel bereikte.

1) Dat dit verminderen van het kosteloos onderwijs ook zijne nadeelige zijde heeft, zal den onpartijdige wel genoegzaam blijken uit een dezer dagen verschenen en ons door de redactie van dit tijdschrift toegezonden stukje van dr. M.J. de Goeje, schoolopziener in het 3de district van Zuid-Holland. Het is geheel uit de praktijk geschreven; en ieder, die met den toestand van ons lager onderwijs bekend is, en vergelijken kan wat er in de steden, wat op het platte land daaromtrent voorvalt, zal er vele opmerkenswaardige bijzonderheden vinden, waarmede hij moet instemmen. In het 3de district althans van Overijssel, waar ik vroeger schoolopziener was, werd in onderscheidene plattelands-gemeenten het schoolgeld opgeheven; en toch belette zulks niet het ontstaan van meer dan eene bijzondere school ook in godsdienstige richting. Aan den anderen kant was de heilrijke invloed op het beter schoolgaan der kinderen duidelijk genoeg. En toch, wat was het verschil? Het schoolgeld bedroeg daar vroeger hoogstens 70 cts. per kwartaal, en er was een groot aantal vrijstellingen wegens onvermogen tot het betalen daarvan. Ieder echter, die weet, hoe een boer denkt, weet ook, dat zelfs zulk een geringe som hem niet beweegt, zijne kinderen niet liever nog wat te
laten verdienen, en vooral niet om hen de zes laatste weken van het kwartaal naar school te zenden, als hij daarbij ook voor de zeven eerste moet betalen. Bij de weinige ontwikkeling in die streken was het kosteloos onderwijs daar een weldaad, en zoude dit het aanstaande geslacht alligt zoover hebben gebracht, dat het voor zijne kinderen niet zal opzien tegen het betalen van zulk een gering schoolgeld.

1) Omtrent hetgeen wij hierbij van Engeland kunnen leeren, mag ik wel verwijzen naar een opstel: Toestand van het schoolwezen in Engeland in zooverre het onder loezigt van de regering staat. Zwolle, 1863 (in Sloet's Tijdschrift voor staathuishoudkunde en Statistiek Dl. 23). Het is voornamelijk gewijd aan de uitkomsten van het onderzoek der Royal Commission in 1858 benoemd, op voorstel van Sir John Pakington, om na te gaan, hoe het stelsel der Privy Counsil werkte d.i., het stelsel van subsidie van regeringswege.

Men weet het, dit subsidieert niet alleen voor gebouwen en hulpmiddelen, voor traktementen van onderwijzers en opleiding van kweekelingen, maar ook door de capitation-grant voor het getal schoolgaande kinderen; alles tegen de voorwaarde van inspektie. En zoo hoog is dit stelsel bij de betrokken personen aangeschreven, en de aanzoeken om inspectie zijn zoo talrijk, dat men daaraan de voorwaarde heeft moeten verbinden, om subsidie aan te nemen. Zoo ergens, dan was wel hier een uitnemende atmosfeer voor het stelsel: en nog zoo vele omstandigheden werkten gunstig mede. Sedert 1808 ontstond er bij de Dissenters en de staatskerk groote naijver tusschen John. Lancaster en dr. Bell wegens hun stelsel van Monitors; en deze had ten gevolge, dat beide hoofdmachten, de British and Foreign School Society en de National Society, met elkander wedijverden in het oprichten en verbeteren van hunne scholen, het vormen van onderwijzers, enz. Deze concurrentie werd niet verminderd toen sedert 1832 het stelsel van staatssubsidien met 20.000 p. st. begonnen, in 1860 tot 798.000 p. st. geklommen) werd ingevoerd: het bleek toch, dat de eigene inschrijvingen voor iedere school bij de twee genoemde afdeelingen nog 30 pCt., bij de overige scholen van 9 tot 25 pCt. bedroegen. En toch, het stelsel bereikt de kleinere scholen niet, evenmin het grootst aantal schoolgaande kinderen: de kinderen ontvangen niet het onderwijs, dat zij behoeven. Wat het eerste punt betreft: in Oxford ontvangen slechts 24 onder 339 kleine gemeenten, in Herefordshire 5 onder 130, in Somerset 1 onder 280, in Dievon 2 onder 245, in Dorset 10 onder 179, in Cornwall 1 onder 71, eenige hulp van het gouvernement. Die ‘arme districten’ waren wel een treurig bewijs van het onvoldoende van het beginsel, terwijl eigenlijk de goede toestand van het onderwijs grootendeels door eigen energie van het volk was ontstaan en slechts door het subsidiestelsel was geleid en geholpen. Dat stelsel, dat
reeds zoo duur was, zoude minstens met 500.000 p. st. moeten bezwaard worden, wilde men op die genoemde scholen eenigen invloed gaan uitoefenen.

Ook omtrent den onvoldoenden toestand van het onderwijs, straks door Schr. te bespreken, vindt men in dit verslag menige belangrijke, misschien wel onverwachte bijzonderheid; onderandere omtrent den invloed van het dagelijksche bijbellezen, dat op de meeste scholen plaats heeft; of het evenwel zulk een gebruik van den bijbel is, dat altijd het meeste nut sticht, is, uithoofde der voormelde uitkomsten, minstens te betwijfelen.

1) De heer M.J. de Goeje gaat in zijn stukje over kosteloos onderwijs, reeds in de noot op bladz. 348 aangehaald, verder. Het punt in behandeling, geheel afgescheiden van den invloed op het bijzonder onderwijs, is wel eene afzonderlijke studie waardig; ook in zoo verre het met schoolverzuim, - hetzij geheel, hetzij tijdelijk, hetzij onregelmatig, - te zamen hangt; dit toch is een kwaad, dat ten onzent nog veel gevonden wordt, en zeer ten nadeele strekt van het onderwijs zelf en zijn invloed op het volk.

2) Dit geschiedt dan ook werkelijk: en het is zeer goed, dat hiertoe vrijheid bestaat.

1) Mag en moet de Staat eigen scholen oprichten?

Over deze vraag zie men het belangrijke stukje ‘Wat is er van de klagten over het lager onderwijs. Proeve van antwoord door den schoolopziener Mr. P. Romeijn. Schoonhoven, S.E. van Nooten, 1866; waarin de volgende drie vragen worden behandeld. Is het onderwijs niet praktisch genoeg; zijn de onderwijzers niet knap genoeg; de scholen niet godsdienstig genoeg? De schrijver redeneert aldus:

Dat aan de staat dit recht ontkend kan worden, is nergens bewezen; dat die inmenging onnoodig of niet wenschelijk zoude zijn, is niet te bewijzen, en de ondervinding bij ons in de vorig eeuw, zoowel als de latere ondervinding in Engeland, is zeker een sterk tegenbewijs; zelfs het self-government is hier blijkbaar te kort geschoten. Inmenging is dus noodig: maar hoe? Door subsidiëeren van gezindheidsscholen? Gesteld, dat er alzoo in alle gemeenten des lands een voldoend aantal scholen verrijzen zoude, - zulks is echter uiterst onwaarschijnlijk: de ondervinding hier en elders pleit er sterk tegen - dan zal op cenige, voorshands nog moeijelijk uit te maken, wijze de kleur der school moeten bepaald worden. Maar ontstaat er juist dan niet het recht tot klagen: zal de gemeente, door zulk eene school te subsidiëeren, geen onrecht begaan? - En thans reeds is er vrijheid, om bijzondere scholen op te richten, naast de openbare. Ja, maar zonder subsidie! Vooreerst geldt dit niet voor het groot aantal bijzondere scholen, die (met of) zonder subsidie toch de richting van de openbare school volgen. [Hoe komt het toch, dat de natie ook deze bijzondere scholen zoo gaarne wil; hoezeer er daarbij, wanneer zulks slechts verlangd werd, niet het geringste bezwaar zoude zijn, om ze op orthodoxprotestantsche leest te schoeien]. Maar, vervolgens, werd er werkelijk zulk eene subsidie door de gemeente verleend, wanneer de meerderheid van eene bijzondere godsdienstrichting was: wat zal er dan met de openbare school gebeuren? Zij zal natuurlijk verlaten worden, en van gemeentewege slechts een kommervol leven slijten, zeer ten nadeele van hen - al mogen het er slechts weinigen zijn - die, naar hunne overtuiging, de bijzondere school niet mogen, niet kunnen bezoeken. Zoo is men weder, niet tot recht, maar tot onrecht vervallen.

1) Zoo werd voor eenigen tijd te Rotterdam in denzelfden grooten schouwburg, waar kort te voren Cremer's Emma Berthold was ten toonecle gebracht, een stuk opgevoerd met den titel: ‘de man met de wassenbeelden.’ In de N. Rotterdamsche Courant van 14 Jan. jl., kan men cenige afgrijsselijkheden er uit vermeld vinden. Het bezat alle wansmaak-kweekende en hart-bedervende eigenschappen, waardoor zoovele voortbrengselen der fransche dramaturgen van den laatsten tijd gekenmerkt worden. 't Was dan ook getrekken uit een roman van den heer Xavier de Montépin; indien ik mij niet vergis, een dier fransche schrijvers, met wie men zich schaamt anders dan bij toeval, en ter loops kennis gemaakt te hebben. De heer J. Speijer Klerk had het bewerkt voor het hollandsch tooneel; de heer de Vries had zorg en moeite voor de opvoering besteed. De opvoering van zulk een stuk moet het vermoeden
wekken, dat men òf verstoken is van allen goeden smaak òf hierbij althans geleid is door niets dan speculatic-zucht.

1) Men ontmoet in dergelijke stukken anachronismen genoeg, dan dat de vermelding van het ‘Grootboek’ pag. 14 ons zou verhinderen, het aan te zien voor eene bewerking van een Possenspiel uit de 15e eeuw. - Evenwel, het oorspronkelijke ken ik niet, en daarom is 't mogelijk dat ik mij deerlijk vergis. Misschien is het eene overwerking van eene bewerking van 't origineel. Of het stuk er bij won?

1) Om rechtvaardig to zijn moet ik er bijvoegen, dat Wouter's geest niet ten tooneele verschijnt, doch alleen voor heer Otto verondersteld wordt zichtbaar te zijn. 't Strekt den heer B. tot lof, dat hij zich daar door vrij houdt, van wat hier alleen effeet-hejag zou zijn.

1) 

Hoor! Borssle had in 't hof den raad vergaderd, schoon 
Berceknend dat het tijdstip niet ver af kon zijn 
Der werking van 't complot door de edelen gesmeed 
Om jonkheer Jan eene andere hand, om aan te gaan 
Dan die eens Zeeuws te geven. 




Verzen als deze - en ze zijn nog niet van de ergsten - doen ons onwillekeurig de wenkbrauwen samentrekken. - Wel wat àl te kalm zegt Voorne, zijne ouders meêdeelende dat doodsgevaar hen dreigt:

Mijne ouders! 'k Breng u van het schandelijkst verraad 
De zekerheid. Na d' afloop der vergadering 
Is door de aanwezige eedlen van het eedgespan 
Beslist, dat nu het voorwerp hunner jaloezij 
Moet vallen door de hand van 't volk. Zij zoeken u. 


1) Zijn wij na de mededeelingen van den heer Mijer onlangs in de eerste kamer wijzer geworden?

1) Bovenstaand opstel was oorspronkelijk geschreven geruimen tijd vóór het optreden van het tegenwoordige ministerie. Met eenige wijziging hier en daar heb ik gemeend hetgeen ik geschreven had te kunnen laten zoo als het geschreven was. De ruimte van dit tijdschrift laat niet altijd onmiddelijke plaatsing toe. De schrijver van het in bovenstaand opstel behandelde boek, denke ook daaraan, als hij het tijdstip der toezending van zijn boek aan de redactie van dit tijdschrift met de aankondiging daarvan vergelijkt.

1) Zöpfl. Grunds. des Staatsr. § 140.

2) Vgl. Mr. F.B. Coninck Liefsting in de Bijdr. voor de kennis van het Staats- Prov.- en Gem. bestuur X.p.i. vlgg.

1) Mr. J.D.W. Pape (thans lid van den hoogen raad), beantwoording der prijsvraag, uitgeschreven door het Noordbrabantsch genootschap van kunsten en wetenschappen: ‘Eene levensgeschiedenis van Maarten van Rossem, voornamelijk met betrekking tot de tegenwoordige provincie Noordbrabant, met eene naauwkeurige aanwijzing van zijn verblijf en zijne verrigtingen in dezelve’ ('s Hertogenbosch 1847). De geleerde schrijver heeft zijne taak niet geheel binnen de eenigzins enge grenzen der vraag opgevat, en een stuk geleverd, dat van wege uitgebreide belezenheid en bedachtzame historische kritiek alleen bevreemding doet rijzen, dat het slechts met eene zilveren medaille bekroond is geworden. 's Genootschaps Handelingen (1842, bladz. 217) doen zien, dat de oorzaak ligt in de meer ruime opvatting der vraag, die het antwoord niet genoeg ‘voornamelijk met betrekking tot de tegenwoordige provincie Noordbrabant’ deed beantwoorden. Van den Amstel's roman zou er veel, zeer veel bij hebben kunnen winnen, als hij Pape's verhandeling gekend en gebruikt had.

1) ‘Wat wij in Hase als geschiedschrijver zóó zeer bewonderen, dat hij in twee of drie trekken een sprekend gelijkend portret kan teekenen, en de grootste belangrijkheid van zaken in de minst mogelijke ruimte weet zamen te vatten, dit was ook ten volle op Steenmeijer, als kanselredenaar, toepasselijk, wiens stelregel het scheen, tot alles wat hij wilde uitdrukken, de minste woorden te bezigen, zonder dat zijn stijl (wat niet altijd van Hase geldt) hierdoor gewrongen of duister werd. Zijne taal was plastisch en aanschouwelijk, maar vrij van gezwollenheid, bijbelsch, ietwat oudtestamentisch getint en gekleurd, zonder iets te hebben wat naar de mystieke tale Kanaäns zweemde, maar juist geschikt en berekend, om zoowel tot het gevoel en de verbeelding, als tot het verstand zijner hoorders te spreken.’ - Tot dus ver prof. ter Haar in zijn zeer lezenswaardig opstel: ‘Iets ter nagegedachtenis van Johannes Steenmeijer’ te vinden vóór de ‘nagelaten leerredenen,’ bl. XXII. - Ik schrijf deze woorden hier af, omdat zij het m.i. meest eigenaardige in Steenmeijer als
kanselredenaar, met groote juistheid kenschetsen.

1) Toch was ik ééns in de gelegenheid mij een denkbeeld v.S. als redenaar te vormen door hetgeen ik hoorde en zag, toen een zijner ambtsbroeders - ('t zal een tiental jaren geleden zijn) - aan zijn gelukkig volbragte veertigjarige evangeliebediening mogt herdenken.

Te midden van een groot aantal predikanten en vrienden, van verre en nabij verschenen, bevond zich ook Steenmeijer - ik meen als afgevaardigde van het kerkbestuur van Gelderland - gekomen om den jubilaris geluk te wenschen Die gelukwenschingen werden, na afloop der preek, in de pastorie door ieder om beurte uitgebragt. Vóór Steenmeijer kwam een drietal sprekers aan het woord, die, ieder op hunne wijze, mededeelden wat hun op het hart lag. De ambtsbroeder - die aan S. 't naast vooraf ging - deed het op eene wijze, welke mij en ongetwijfeld ook anderen onaangenaam stemde. De man toch donderde, in het vrij lage vertrek, den feestvierenden grijsaard zijne gelukwenschingen toe in de meest gezwollen bewoordingen en zwaaide daarbij zoo hevig en onophoudelijk met de armen, dat de vrouw van den jubilaris hare angstige blikken van de keurige geschenken niet kon afwenden, die, ongelukkig in de nabijheid van den spreker geplaatst, ieder oogenblik gevaar liepen voor de eerstvolgende geste te bezwijken. - Toen hij eindelijk had uitgebulderd, naderde Steenmeijer en begon nu zijn ambtgenoot, als afgevaardigde van het prov. kerkbestuur, geluk te wenschen op eene wijze, die het scherpste contrast met den voorgaanden orator opleverde, ja mij bijna eene doorloopende parodie toescheen op 't geen deze en de wijze waarop hij gesproken had. Was bij zijn voorganger alles even gezwollen, overdreven en smakeloos, hetgeen S. sprak was kalm, keurig, waar, waardig en kort. - Sedert ik hiervan getuige was, heb ik begrepen hoe het kwam dat zeer velen de prediking v.S. met blijvende belangstelling en hooge ingenomenheid volgden.

1) Eenige proeven, tot staving van het gezegde, wensch ik hier te doen volgen.

Over de waarde der vervulling van kleine pligten, lees ik bl. 77. ‘Er behoort tot de beoefening der kleine pligten, in beperkten kring en te huis, doorgaans meer zelfbeheersching, meer zielskracht, een fijner zedelijk gevoel en hooger graad van deugdlievendheid, dan die tot de betrachting der groote pligten op de ruime en wijde schouwplaats der wereld gevorderd wordt. Gelijk de sterkte is van het ligchaam, alzoo is niet zelden de sterkte van onzen geest. Menigeen kan wel genoeg zijn gehard, om de zwaarste folterpijnen des vleesches kloekmoedig te verduren, die nogtans bij ligter tokkelingen der smart inéén krimpt en bezwijkt. Niet anders heeft het plaats op het grondgebied der deugd. Dat iemand geen doodslager zij, noch roover, geen ontucht plege, noch meineedige worde; dat iemand in openbaar bedrijf aan de wet der regtvaardigheid vasthoude, en zonder ergernis wandele te midden zijns volks; T.! zulks, voorwaar, is niet de bangste proef onzer zedelijkheid. Maar wie op deze hoogte der gehoorzaamheid staat, roeme toch niet boven mate! Zal hij ook binnen de muren der stille woning, in de schaduw des huisselijken levens kunnen zijn toegeeflijk en minzaam, zachtmoedig echtgenoot en vader, aangenaam en voorkomend, besprengende zijne rede met het zout der waarheid? - Zal hij ook daar, daar, op het tooneel der kleine pligten, kunnen afleggen den verdrietelijken luim, en alle bitterheid, die helaas, te dikwerf den vrede, wel onder weinigen, maar toeh zóó droeviglijk verstoort? Wat zegt het M.T.! dat wij, naar het groot gebod, geen overspel doen, bijaldien wij, in het mindere geen verbond weten te maken met onze oogen, om het verbodene niet aan te zien? Dat wordt dan toch ten laatste de ware keursteen onzer gehoorzaamheid. En, zoo al de geheele wereld ons wilde toejuichen, daarover, dat wij niet grootelijks zondigen; wie te zwak is voor den kleineren pligt wordt in het waarachtig oordeel nimmermeer
geregtvaardigd!’

In zijne leerrede over de willige, vrije gehoorzaamheid naar aanleiding van Luk. 17. 10 - trof mij o.a. de volgende bladzijde (bl. 89). ‘De lijfeigenschap is ons vreemd; slaven hebben wij niet. Maar den stand der onderhoorigen en der dienstbaren, die om loon het werk doen in onze woning, dezen stand kennen wij allen. Dan weet ook ieder hoe er dienstknechten en dienstmaagden zijn, die men stiptelijk de les moet lezen, wat tot hunne taak behoort; die nooit daarboven gaan; wier eenig bedrijf zich tot de letter van het gebod uitstrekt. Zij volbrengen den arbeid; zij trekken den bedongen huurprijs; dan hebben zij afgedaan. Of het voorts dien huize welgaat; of de meesteresse krank ligt, of zij iets bijdragen tot de som der huisselijke tevredenheid; of zij ook achting en onderscheiding gewinnen zullen; wat bekommert het hen? er staat immers niets daarvan in het huurverdrag, 't welk zij aangingen? Uit eigen beweging, met hartelijken deelnemenden ijver bevlijtigen zij zich nooit. Dat kan men de onnutte dienstknechten noemen der hedendaagsche wereld. Maar er zijn er dan toch ook, in wie een betere zin der pligtvervulling aanwezig is. Die, eenmaal in onze woning opgenomen, geheel leven, om zich aangenaam, verdienstelijk, onmisbaar te maken. Op wie men weldra, zonder lettergebod, zooveel kan laten aankomen. Aan wie men huis en goed en alles vertrouwen mag. Die, wetende hoe wij het gaarne hebben, ook buiten en boven het bevel, vrij en willig bedrijvig zijn tot ons meeste welbehagen. Die met het hare diemen, meer nog dan met werktuigelijk handenarbeid.’ enz.

Maar! ik zou in mijne aanhalingen te uitvoerig worden. Die nog niet mogt overtuigd zijn, dat Steenmeijers Leerredenen van menschenen wereld-kennis getuigen en, in het dagelijksch leven ingrijpende echt practisch zijn, raadplege No. VII in dezen bundel - ‘een weinig kwaads bederft veel’ - en dan wel bepaald wat hij zegt ‘omtrent enkele misdragingen, die veel bederven in den wandel der deugd.’ bl 113, vervolgens - en verder No. IX. - ‘de Christen wijs in het goede en onnoozel in het kwade’. - waar de treffend-juiste omschrijving van iemand die én wijs is tot het goede én wijs tot het kwade. bl. 143, wordt gevonden. - Van meer andere schoone bladzijden en keurige uitdrukkingen zou ik kunnen gewagen - maar die het bundeltje bezit, leze en zoeke zelf, terwijl ik voor hem, die het niet bezit nog iets over de ‘kracht van het Evangelie’ laat volgen, waaruit Steenmeijers standpunt, als getuigende van eene echt geestelijke opvatting der godsdienst, gekend wordt. - Sprekende over de ‘willige, vrije gehoorzaamheid’ zegt hij (bl. 95): ‘Ieder volk, bij 't welk de wetboeken menigvuldig zijn en uitgebreid, is zeker een onzedelijk volk; en, waar de maatschappij aan groote verbastering krankt ligt, daar kan, niet het in voeren van nog al meer wetten, maar eene algeheele herschepping alleen redding baren. Zulk eene herschepping heeft het Evangelie beproefd voor de wereld. Het kenmerkt zich niet door een talloos tal vormelijke geboden, zoo als: “raakt niet, smaakt niet, roert niet aan!” Vraagt gij: of daarin voor iederen toestand waarin wij komen kunnen, altoos een uitgedrukt voorschrift des wandels zij aan te wijzen? Neen, Gel. maar het Evangelie werkt op den inwendigen mensch, om binnen ons te scheppen een nieuwen geest van geheele toewijding aan God en den Verlosser, met welken bezield, wij volgaarne doen, al wat waarachtig is, al wat
edel, al wat lieflijk, al wat rein is, al wat wèl luidt. Tegen de zoodanigen is de wet niet. Wij zouden haast zeggen: zij zijn boven de wet; omdat zij met zich dragen het beginsel der vrije, blijde, vaardige, volstandige, overvloedige gehoorzaamheid, die aan onze pligtsvervulling uitsluitend hare deugdelijke waardij bijzet!’...

Wat dunkt u, lezer! - die dit beginsel kende, waardeerde en op den voorgrond plaatste, die daarenboven met buitengewone gaven was toegerust, kan het wel anders of hij moet een voortreffelijk evangelieprediker geweest zijn, wiens nagedachtenis als zoodanig in eere moet blijven?

1) De woorden: ‘losaangehechte wimpel aan den mast van het schip’ - zijn ontleend aan het voorberigt van prof. Ter Haar - zie bl. XXIII. - ZHG. gebruikt deze gelegenheid om aan ‘de preekmethode, die gedurig meer veld wint’ eene kleine kastijding toe te dienen en ontboezemt daarna den wensch: ‘Worde hij (nam. de tekst) slechts niet eerlang als onnutte ballast geheel over boord geworpen!’

Ik voor mij wil aannemen, dat deze kastijding niet geheel onverdiend en dat de wenk daarin opgesloten behartiging waard is, maar ben toch geneigd den hoogleeraar te vragen: of het opkomend geslacht van predikers die zooveel meer verdient dan hunne voorgangers? - Er zijn er meen ik, te allen tijde, geweest, die hun tekst behandelden en daaraan hun toespraak ontleenden, en anderen die geneigd waren hem slechts als ‘motto’ te bezigen. Dit verschillend tekstgebruik voor de leerrede hangt, dunkt mij, minder met het theologisch standpunt, dan wel met de eigenaardigheid van den prediker en hetgeen hij zich in de eerste plaats met zijne prediking voorstelt, te zamen. - Stelt hij zich daarbij voor een uitspraak van Jezus bv. of een of ander verhaal uit het O. of N.T. te behandelen, dan mag hij zijn tekst niet uit het oog verliezen, dan moet hij zich aan den tekst houden. - Maar heeft hij aanleiding om over een of ander onderwerp (bv. over des Christens roeping tegenover de verschijnselen van zijnen tijd) te spreken, waarom zal hij zich dan aan den tekst binden of zich zelfs in zijne behandeling van het onderwerp door den tekst laten binden? - Wordt dan niet - tengevolge van het bestaand gebruik - nu en dan een bijbeltekst gelijk aan onnutte ballast? - Ziet de opmerking van prof. ter Haar meer bepaald op de predikwijze van hen, die de moderne rigting zijn toegedaan, dan zij hier herinnerd, dat er onder die mannen reeds velen werden gevonden, die juist door de wijze waarop zij in hunne leerredenen de verhalen en uitspraken des bijbels behandelen, daarover niet slechts een nieuw licht voor hunne hoorders verspreiden, maar ook veel, wat vroeger onbruikbaar scheen, tot stichting der gemeente - d.i. tot hare opbouwing in kennis en practische godsvrucht - aanwenden. - Iets anders is, dunkt mij, de vraag, die ook wel eens overweging verdient: Is er, welk standpunt men ook in theologicis inneme, niet iets en misschien wel veel te zeggen tegen dat
altijd aflezen van een bijbeltekst? Zou prof. ter Haar zich daardoor nooit bezwaard hebben gevoeld? - en vindt dat gebruik wel zijne aanbeveling in het voorbeeld en in de bedoeling van Jezus en de eerste evangelie-predikers? - Ik durf het betwijfelen.

1) Op de vraag: of er op den predikstoel volstrekt geene plaats is voor de anderzins betamende scherts? - heeft S. - waarschijnlijk ook tot regtvaardiging van zijn gedrag - geantwoord in zijne ‘Brieven over de welsprekendheid bl. 268 v.’ - Dit antwoord is overwaardig gelezen te worden, ware 't slechts om de echte humor, die er in doorstraalt. - In onzen bundel zijn daarvan ook enkele proeven voorhanden. Ik herinner bv. aan de keuze van den tekst 1 Tim. 5:23 (zie bl. 196). ‘Drink niet langer water alleen, maar gebruik een weinig wijn, om uwe maag en uwe menigvuldige zwakheden,’ met het daarop terstond volgende: ‘Het kan zeer wel zijn, dat èn Paulus die dit woord schreef, èn ik, die over dit woord wil prediken, dat wij beiden terstond vervallen in uw ongunstig oordeel. Van Paulus misschien neemt men het kwalijk, dat hij, geroepen om de christelijke godzaligheid te onderwijzen, zieh waagt op het grondgebied der geneeskunde, raad gevende aan Timotheus, wat te doen bij ligchamelijke ongesteldheid, bij eene kranke maag en menigvuldige zwakheden. Ik moet op dit punt den apostel een weinig voorspreken’ enz. Zoo ook aan het gezegde, naar aanleiding van Gal. 5:9,
‘een weinig zuurdesem verzuurt het geheele deeg’ (bl. 97). ‘Het was ook volstrekt niet des apostels oogmerk, dat hij de huishoudelijke broodkennis der christenen met eene nieuwe bijdrage zou verrijken; maar, veeleer wilde hij ons wijzen op een verschijnsel in het alledaagsch leven, als op een zinneprent, van 't geen even zoo in Gods zedelijke wereld plaats grijpt.’ - Zie nog de toespeling op Hebr. XII:11 met het oog op 1 Joh. I:8, ‘Indien wij zeggen, dat wij geene zonden hebben, zoo verleiden wij ons zelven, en de waarheid is in ons niet.’ - ‘Daarom, de kastijding des woords, als die, gelijk nu in den tekst, tegenwoordig is, moge schijnen geene zaak van vreugde, maar van droefheid te zijn, later toch geeft zij van zich eene vreedzame vrucht der geregtigheid dengenen, die door haar worden geoefend en gehuldigd!’ (bl. 168).

1) Wie het gevoelen van S. op dit punt nog nader wenscht te leeren kennen, leze een misschien niet algemeen gekend maar zeer lezenswaardig opstel voorkomende in de Godg. Bijdragen van 1831, onder den titel van: ‘Iets over de evangelieprediking,’ - waaruit ik hier slechts het volgende mag afschrijven. ‘Ook de zin voor hetgeen welvoegelijk is en welluidt’ - zoo heet het daar bl. 606 - ‘zij den prediker eigen. Die op den kansel staat, staat er tevens als redenaar. De taal moet zich door zuiverheid, de stijl door welgepastheid, de houding door deftigheid, het spel der gebaarden door waardigheid, onderscheiden. Het zou de bespottelijkste aller meeningen zijn, dat men overal - in het pleitvertrek, in de gehoorzaal, zelfs in beschaafde gezelschappen - slechts niet op den predikstoel, zich der bevalligheid en der welgemanierdheid, mogt bevlijtigen. Want, ofschoon het te doen zij om den schrik des Heeren te verkondigen, en eene weldadige vrees in het hart te jagen; het is evenzeer van belang en van pligt, dat men zich aangenaam make aan de conscientiën der menschen. Immers weten ook, niet alleen onze stedelijke toehoorders, maar ook de
eenvoudigste landlieden weten doorgaans, dit welvoegelijke, welluidende, en gepaste zoo al niet met geoefenden smaak, dan toeh door aangeboren instinct, op te merken en te waarderen.’ - Het voorbeeld door S. op dit punt gegeven is, dunkt mij, de beste aanbeveling zijner woorden.

1) Lucifer had dus last van, met verlof, winden.

1) Het gaat met dat realisme op het gebied der letteren al nagenoeg even' zoo, als met dat op het terrein der kunst. Op de woordvoerders van beide is het woord van Proudhon van treffende toepassing: ‘Vous êtes un ramas de rufiens et de tartufes; je vous connais; je sais ce que vous voulez et que vos souteneurs vous demandent. Ce n'est pas de peindre le nu, que vous vous souciez; ce n'est pas de la belle nature, que vous avez faim; c'est de saleté’. Zie P.J. Proudhon, Oeuvres posthumes: Du principe de l'art et de sa destination sociale. Paris, 1865.

1) In: Journaux et journalistes par Alfred Sirven. - Le journal des débats avec les portraits des rédacteurs, photographiés par Pierre Petit. Paris, 1865.

1) Zie het artikel van den heer F. de Lagenevais in de Revue des deux Mondes van 1 Juli 1866, ten opschrift voerende: Un essai de roman national.

1) Zie Revue des deux Mondes, ler Juillet 1866. ‘Le dernier amour,’ à mon ami Gustave Flaubert.

2) In: l'homme du peuple alleen hebben zij zich in deze richting op eene wijze voorwaarts (?) bewogen, welke - en misschien niet ten onrechte - van vele zijden een bedenkelijk hoofdschudden heeft uitgelokt.

1) Zie zijn Prospectus van de helaas! jonggestorven Causeries parisiennes.

1) Sommige, waaraan de kritiek zich to goed zou kunnen doen, hadden we liever gemist.

1) Deze constructie is onjuist. Ook de duitsche vertaling heeft haar behouden.

1) Nichts über Kinder! auf der ganzen Erde

1st ihnen nichts, auch nur von fern vergleichbar. 


1) Bl. 199.

2) Zie de plaat no. 21 van de Spectator (26 Mei 1866).

1) Zie b.v. Het groot tooneel der dwaasheid, 1720. Eene verzameling van spotprenten, tooneelstukjes enz., betrekking hebbende op den actiehandel, niet alleen in ons vaderland, maar ook in de ‘rue Quincampoix.’ Zender tot het lange-lijzen porcelein der ‘libri rariores’ te behooren, is deze foliant toch geheel compleet vrij zeldzaam.

2) Réflexions sur les finances et sur le commerce de France ('s Gravenhage, 1738).

1) Récherches et considérations sur les finances de France (Luik, 1758), 6 deelen.

2) Van diens Economy political ken ik alleen de fransche vertaling (Parijs, 1789).

3) De Law et de son système de finances (Parijs, 1826). Eene meester lijke monographie, na welker verschijning men verdere onderzoekiugen aangaande het onderwerp gerust voor overtollig kan houden.

4) Histoire du système des finances sous la minorité de Louis XV ('s Gravenhage 1739, 6 deelen).

1) Physiologie des éerivains et des artistes, ou essai de critique naturelle.

1) Causeries du Lundi, Tome 11ième, 3ième Edit. Paris 1858, pag. 448.

1) Men gelieve in aanmerking te nemen, dat het door mij besproken boekje het licht zag nog vóór dat men te Parijs van Zündnadel-geweren had gehoord.

1) Blz. 166 v.

1) Blz. 123.

2) t.a.p.

3) Blz. VIII.

1) Blz. 23.

1) Zie de Préface van M. Ernest Renan voor de ‘Histoire critique des livres de l' A.T., par A. Kuenen, traduite par M.A. Pierson’, p. xvii s.

2) Voorbericht, p. VII.

1) Vgl. blz. 29.

2) Blz. 50, 51.

3) Blz. 15.

4) Blz. 158.

1) Blz. 112.

2) Ik scherts hier niet ten opzichte van Deuteronomium, maar spreek in vollen ernst. Wie Deut. 34 aan Mozes ontzegt, verklaart ‘een bijbelboek of een gedeelte daarvan onecht en stelt het als zoodanig ten toon.’ Ook hem moet men dus vragen: ‘als nu de schriften van Mozes....onecht verklaard worden, wat maakt men dan nog van het O.T.? Kunnen die geleerden nog voorstanders des bijbels heeten en bijbelvrienden genoemd worden, die door deze verwerping toonen, dat zij met de hevigste bestrijders van Gods openbaring heulen?’ Ik zou dus meenen, dat de orthodoxie, gedachtig aan het ‘principiis obsta’, ook van deze traditie geen tittel of jota had moeten laten vallen; of dat zij, met betere argumenten dan Keil (Inleiding, I, blz. 96) haar recht moest bewijzen, om op dit punt af te
wijken van de traditie, die het geheele Deuteronomium evenzeer aan Mozes toekent, als zij het geheele boek Jesaja aan den zoon van Amoz toeschrijft.

1) Blz. 7.

2) Zie b.v. blz. 46, 49, 56-58, 176 en elders.

3) blz. 193.

4) S. 297. Ik citeer de eerste uitgave.

1) Ook blz. 17 v. wordt over de plaatsing der 27 laatste Hoofdstukken gesproken op eene wijze, die de meening der tegenpartij tot eene caricatuur maakt. Vergelijk daarmede Kuenen, Hist. krit. Ond. II, blz. 105.

2) Blz. VIII.

3) Vgl. b.v. blz. 109 met Kuenen, t.a.d. II, blz. 109.

1) T.a. p. II, blz. 126.

2) T.a. p. II, blz. 47. Ook de Cyropaedie gebruikt niet ‘men’ (blz. 71), maar Knobel alleen zoo verkeerd.

1) Blz. 7.

2) Blz. VIII.

3) Blz. 77.

4) Blz. 63. Waarom staat hier Hoofdst. 40-48? Dit is in strijd met blz. 160: ‘Hoofdst. 40 is een afzonderlijk geheel.’

5) t.a.p.

6) Blz.
163.

1) Blz. 168. Dat de knecht Gods bij Jesaja het volk Israël is, wordt Jes. 41:8-14; 42:18-20 en elders zoo duidelijk gezegd, dat het geen bewijs behoeft.

2) Blz. 146.

3) Zie Matth. 3:1, 3.

4) Blz. 171.

5) Vergelijk eens Jes. 49:11.

1) Blz. 214.

2) Blz. 24 v.

3) Blz. 3.

4) Blz. 41.

5) Blz. 71.

1) Blz. 6-8.

2) Der Prophetismus der Hebräer, I.S. 303 u.f.

3) t.a. p. II blz. 21 v., 26-29.

4) De pscudoprophetismo Hebraeorum, p. 3 sqq., 126-128. Godg. bijdr. voor 1861, Het profetisme onder Israël. De nieuwe richting, blz. 91 e.v.

5) Zie blz. 4, 5.

1) Blz. 152 v.

2) Hoofdstuk I, blz. 17-70.

3) Hoofdstuk II, blz. 71-110.

1) Hoofdstuk III, blz. 111-212.

2) Blz. 12.

3) Blz. 68.

1) Ik kan de motieven, waarop dit oordeel rust, hier niet uiteenzetten, maar hoop er elders op terug te komen.

2) Hoofdst. 48:22-25.

1) Zie Ezr. 2:59. 8:15-17.

1) Blz. 85.

2) Zie Ps. 137. Rutgers, blz. 91.

3) I, 179 is van de mortelkalk of asphalt bij Is sprake.

1) Blz. 83.

2) Jes. 9:13. 19:15.

1) Jes. 41:25.

2) Jes. 55:10.

3) Jes. 50:2. 42:10. 43:19.

4) In de vertaling van Jes. 48:19 (blz. 90) is de Hoogleeraar de Statenoverzetting gevolgd. Blijkens het oorspronkelijke worden hier echter niet steentjes, maar visschen, of anders zandkorrels bedoeld.

5) Blz. 97.

6) 43:23. 60:6. 66:3.

7) Rutgers, blz. 90.

8) Jes. 51:8.

9) 40:19. 60:6.

10) 60:17.

11) 42:3. 43:17.

12 Rutgers, blz. 97.

13) H. 47:15.

14) Blz. 98 v.

15) Zie Winer, R.W.B. s.v. Götzendienst.

1) Ik kan ook niet vinden, dat de hier beschrevene afgoden zoo ‘armelijk’ zijn. Zie H. 40:19. 44:12-14.

2) H. 46:1.

3) Blz. 103.

4) H. 65:11 (lees: Gad en Meni, in plaats van, die bende en dat getal).

5) Meni komt elders niet voor; en waar wij in het O.T. Baäl-Gad en Migdal-Gad aantreffen, daar beteekent dit waarschijnlijk: de Baäl of de sterkte van (den stam) Gad.

6) Zie vooral Jes. 44:27. 47:2.

7) H. 43:14.

8) H. 54:11, 12.

9) H. 47:10.

10) H. 47:1, 8.

11) I, 187 vgl. Jes. 45:2, 3.

1) Jes. 47:1, 5. 62:4 en elders.

2) Blz. 82.

1) Blz. 199. Ik heb alle plaatsen in het derde hoofdstuk vlijtig nagespoord en durf veraekeren, dat zeer veel van hetgeen hier wordt beweerd voor de identiteit van beide Jesaja's niets bewijst.

2) Blz. 58, 130.

3) Blz. 149.

4) Blz. 112.

1) H. 9:6. 37:32. 51:15. 54:5.

1) Jes. 65:19.

2) Jes. 65:20.

3) Jes. 66:20-23.

1) Het is 800 bladzijden groot.

1) Wanneer 
{== afbeelding 	==} {>>afbeelding<<}
    
 uit den tekst wordt verwijderd, dan komen, zooals men ziet, naast elkander te staan 
{== afbeelding 	==} {>>afbeelding<<}
    
 = menschengelofte.

2) In den gewonen tekst staat maar alle chérem; doch dit maar (
{== afbeelding 	==} {>>afbeelding<<}
    
) is, volgens Dr. O., ‘door den redactor’ ingevoegd, ‘om de tegenstelling tusschen dit en het’ (in den gewonen tekst) ‘voorafgaande aan te duiden.’

3) Gelofte der vernieling.

1) De schr. verwijst hier naar Gen. XXII (Abrahams offer van zijn zoon Izaäk) om te doen zien, ‘in welk een eer de opoffering van een eerstgeboren zoon eens in Israël gestaan heeft.’ Hij doet hier uitkomen, hoe weinig recht men heeft uit dit verhaal de afschaffing van het menschenoffer af te leiden, waarvan ‘toch geen letter er in staat;’ vermits ‘het feit dat Jhvh het offer belet, en een ram in de plaats van Izaäk aanwijst, niet bewijst, dat dit het doel van het verhaal was;’ daar ‘men toch in de sage Abraham zijn eenigen zoon, Israëls stamvader, niet kon doen opofferen! ‘Niet’ - dit zegt de schr. te recht - ‘ter afkeuring, maar ter verheerlijking en aanprijzing van het kinderoffer, dient dit verhaal; immers zoo spreekt Jhvh's engel tot Abraham: “Zie ik zweer u, spreekt Jhvh, omdat gij dit gedaan, en uwen zoon, uw eenige, niet gespaard hebt, dat ik u zegenen zal enz.” Een bestrijder van het menschenoffer zou, dunkt me, anders spreken, en er ten minste op laten volgen: maar van nu af aan, zult gij, noch iemand van uw geslacht, ooit weder een menschenoffer brengen.’

1) Hier wordt ontwijfelbaar Micha VI:6, 7 bedoeld; welke plaats vroeger door den schr. was aangehaald.

1) Hij zegt nog: ‘de verschillende mythen van menschenetende wezens met stierkoppen, den Minotaurus en den Talos op Kreta, ook het bericht omtrent den stier van Phalaris, wijzen op kinderoffers, in of aan dergelijke beelden gebracht. - De kolk vol vuur van Diodorus vinden wij in de 
{== afbeelding 	==} {>>afbeelding<<}
    
 van Jes. XXX:32’ (33?) ‘terug; het mannenbeeld in de 
{== afbeelding 	==} {>>afbeelding<<}
    
van Ez. XVI; den stiervorm kunnen wij in de 
{== afbeelding 	==} {>>afbeelding<<}
    
 van Hosea XII:12 zoeken. Wegens de onzekerheid der lezing durven wij wel uit deze plaats geene stellige gevolgtrekkingen maken, maar de stierbeelden van Jerobeam toonen ons, hoezeer dit zinnebeeld van majesteit tot het hart van den Israëliet sprak.’

1) Bl. 611.

1) Er staat: heilig mij alle eerstgeborenen; hetwelk niet hetzelfde behoeft te zijn als offer mij alle eerstgeborenen.

2) Zoo als men weet is deze dezelfde maand, die ook Nisan wordt geheeten en waarin de Joden het Pascha vierden.

3) ‘Vers 13 handelt over de lossing van de eerstgehoorte der ezels en der menschen.’

4) In Exod. XIII:1-16 in zijn geheel genomen, wordt het offer der eerstgeborenen in verband gebracht met de maand Abib of Nisan. Vraagt men nu, hoe het mogelijk was, dat dat vreesselijke offer met de vreugd dezer maand kon verbonden worden, de schrijver antwoordt hierop: ‘om dit te begrijpen, merke men op, dat het feest der ongezuurde brooden in den loop des tijds eenigzins van karakter veranderd was, dat de Israëlieten zelven de
beteekenis er van vergeten hadden. De oorspronkelijke beteekenis van het feest wordt uitgedrukt in het eten van ongezuurd, d.i. heilig, priesterlijk brood (zie 2 Kon. XXIII:9; het was het feest van Israëls wijding tot een priesterlijk volk (Ex. XIX:4, 5). Maar Israël verstond dat later niet meer. In den tijd, toen de heiliging der eerstgeborenen met dit feest verbonden werd, vond men in het ongezuurde brood slechts een zinnebeeld van de haast, waarmede Israël uit Egypte getogen was (Ex. XII:34), en nog later van “het brood der smart” (Dent. XVI:3); langzamerhand werd dus dit vreugdefeest droevig gekleurd. Zoo dreef klimmend schuldgevoel sedert Asa's dagen de meest godsdienstige Israëlieten tot het werkelijk offeren hunner eerstgeborenen. Het volk, nog niet onder den invloed van een priesterschap, niet door systemen beperkt in de uitingen van zijn eerbied voor Jhvh, kwam uit eigen beweging tot de overtuiging, dat, om Micha's woorden’ (VI:7) ‘over te nemen, het niet genoeg was om Jhvh te ontmoeten met brandoffers van eenjarige stieren, met duizenden rammen en myriaden oliebeken - dat zij hunne eerstgeborenen als zoenoffers moesten geven.’

1) Zie hierbov. bl. 609.

1) Histoire de la littérature Anglaise, IV Tomes; Paris, La Hachette & Cie. 1863/64.

1) Hiertoe behooren o.a. de tien volgende deelen van zijne Histoire de la Révolution française.

2) Eene engelsche
vertaling er van heeft bij Jeffs te Londen het licht gezien.

1) Reisebilder, IV.

1) Als proeve van stijl ook, deel ik hier den gemelden geestigen dialoog, althans in uittreksel, mede.

1) Tom. I, pag. 166.

1) Op de bedoelde plaat, ten onderschrift voerende: Training school for Ladies about to appear at Court, ziet men het gansche heir der gepresenteerde of te presenteren dames in tamelijke wanorde met gezwinden pas aanrukken. Ter rechter zijde stelt eene Lady van kolossalen omvang de wanhopigste pogingen in het werk om, op handen en voeten kruipende, hare bolvormige gestalte (développant, en cette position risquée, certains détails vulgaires d'embonpoint, dont la dignité aristocratique ne préserve pas toujours, hélas!) onder eene opgerichte barricade door te wringen. In 't midden wipt eene jeugdige Miss, met hoog opgenomen kleed, vaardig over een bank, waarachter zich een tal van half in zwijm gevallen Amazones met angstige blikken staat te verdringen. De vloer is als bezaaid met pluimen, waaiers, oorringen, horlogiekettingen, linten en andere soortgelijke sieradiën, enz.
Het geheel doet eerder denken aan eene opgewondene menigte, die bezig is den ingang van een kermistent te bestormen, dan aan eene deftige entrée de chambre van de, vooral om haar decency zoo vermaarde, Britsche Ladies.

1) Eene ingenomenheid die overigens in de laatste jaren niet bijster is toegenomen.

2) ‘Quant à Shakspeare, il est pour eux presque plus qu'un homme...Les Anglais - je ne dis pas tous, bien entendu - lisent Shakspeare comme ils lisent la Bible, c'est-à-dire en laissant sommeiller en eux de parti pris l'esprit critique.’

3) Montaigne a dit: ‘Ce n'est pas raison de voir tracasser par une salle et par une cuisine le sainet Livre des sacrés mystères de notre Créance.’ Mais ce n'est pas de cette facon qu'on l'entend dans ce pays-ci. La Bible y est donnée pour rien au pauvre; elle est placée sur le passage du voyageur; elle est glissée, en quelque sorte, dans la main du passant; on la trouve dans les hôtels, sur la cheminée de sa chambre à coucher; elle traine sur la table des auberges et si le bon Montaigne vivait de nos jours, s'il venait en Angleterre, il se réveillerait, un beau matin, avec la Bible dans sa poche.

1) ‘Un jour, à Brighton, j'étais assis sur un banc au bord de la mer; à six heures, un homme vint pour déplacer le banc et laissa tomber ces mots sacramentels: “C'est l'heure de mon thé.” L'heure de la prière n'a presque rien de plus impérieux’. In weerwil hiervan - toen er gekozen moest worden tusschen eene vermindering van belasting op de thee of op het papier - heeft de engelsche bevolking (en dit strekt haar volgens Blanc zeer tot eer) door haar luid uitgesproken adhaesie aan Gladstone, die zich ten gunste van zegelrecht-vermindering had uitgelaten, getoond de behoeften van den geest hooger te schatten dan die der materie. ‘La tentation était forte, (schrijft hij) dans un pays où la consommation du thé est universelle. Mais le peuple - c'est un trait qui l'honore - a surmonté la tentation.’ - Zie het geestig artikel: Le thé et les penny-papers.

1) ‘Ich sah (schreef Heine, in 1827) in Londen eineu Menschen hängen, wed er ein Schaf gestohlen und seitdem verlor ich alle Freude an Hammelbraten; das Fett erinnert mich immer an die weisse Mütze des armen Sünders. - Neben ihm ward ein Irländer gehenkt, der die Handschrift eines reichen Banquiers nachgeahmt; noch immer sche ich die naive Todes-angst des armen Paddy, welcher vor den Assisen nicht begreifen konnte, das man ihn einer nachgeahmten Handschrift wegen so hart bestrafe, ihn der doch jedem Menschenkind erlaube, seine cigene Handschrift nachzuahmen! Und dieses Volk sprieht beständig von Christenthum und versäumt des Sonntags keine Kirche, und überschwemmt die ganze Welt mit Bibeln!!’

1) Scholten, voorrede blz. VII.

2) Voorrede blz. V.

3) t.a.p.

1) Voorr. blz. XI.

1) Scholten blz. 3.

2) t.a.p.

3) Scholten blz. 4.

1) Scholten blz. XI.

1) We laten hier het groote onderscheid tusschen de verschillende denkwijzen en partijen in den apostolischen tijd maar buiten rekening. Als men hierop nadruk legt wordt het zeer twijfelachtig of er wel regt is om te spreken van ‘het Apostolisch Evangelie’ als één zamenhangend geheel.

1) Men vergelijke slechts Luc. 21:8; Rom. 13:12; 1 Cor. 10:11, 16:22; 1 Joh. 2:18; Openb. 1:13; 1 Thessal. 5:2 en 4; Matth. 24:36-44; Lue. 21:25-36, en elders.

1) Wil men hieromtrent nog een bewijs van het gansch onapostolische standpunt van onzen schrijver...Paulus verzekert dat als Jezus niet is opgestaan dan al ons geloof ijdel is. De Hr. v.K., over die woorden van Paulus predikende, verklaart, dat ‘ook door hen die Christus opstanding ontkennen, zeer veel wat christelijk en goed is wordt geleerd en geloofd’...dat ‘onder hen vele achtenswaardige menschen gevonden worden’ en (let wel!) dat ‘zij misschien nog beter den naam van Christen verdienen, dan menigeen die nooit de feiten van het Evangelie betwijfelde.’ Wat ons betreft, wij waarderen zeer deze milde en heldere inzigten van den Hr. v.K., maar zouden het voor veel Apostolischer houden als hij goedvond die ‘achtenswaardige Christenen’ met Paulus toe te roepen: ‘indien iemand een Evangelie verkondigt buiten hetgeen gij ontvangen hebt - die zij vervloekt!’

1) Men bedenke, dat deze aankondiging geschreven was vóór de benoeming van den heer Mijer tot gouverneur-generaal van Nederlandsch Indie.

1) In zijne inaugureele oratie: Over den gunstigen invloed dien de omwentelingen in Frankrijk sedert 1789 hebben uitgeoefend op de studie der Middeleeuwsche geschiedenis.

1 Sints ik dit schreef kwam de negende aflevering uit, waarin ik zie, dat de schr. Curtius aanhaalt; des te meer verwondert het mij dat van diens grondige en belangrijke beschouwingen zoo weinig notitie is genomen.

1) Nouveaux Lundis, tome sixième.

1) Men herinnere zich Deschanel's gezegde: ‘Bourgogne est le climat de l'esprit et du génie.’

1) Royer verraste hem eens in een vlaag van kunstenaars-woede, daar hij met alle inspanning, doch vruchteloos had gepoogd de rulle, doezel-achtige crayonbehandeling, waarin Daumier zijn wedergade niet heeft, na te volgen. ‘Je ne sais (zeî hij neêrslachtig) comment ce diable de Doumier s'y prend; c'est à croire qu'il attache la brosse
à son ventre et qu'il frotte la pierre avec.’

1) Van daar het ongehoorde cijfer van zijn voortbrengselen: sommigen brengen het getal op tien-, anderen op honderdduizend.

1) ‘Derrière tout misanthrope, il y a eu un ami des hommes, trop tendre le plus souvent, et qui a recu de trop sensibles blessures.’

2) ‘Il est toujours élégant, aussi peu comme il faut que possible, quand il le faut et que ses personnages l'y forcent, aussi bas que le ton l'exige; il n'est jamais commun.’ (schrijft S-B).

1) ‘Je n'exige du poète, schreef Alexandre Vinet (en in zijn mond vooral heeft die soberheid van eischen den Dichter - waarom ook niet den kunstenaar? - gesteld, te hooger waarde), que d'être vrai et de ne pas intéresser au vice: c'est là toute la moralité positive.’

1) De lezers van 't boek des heeren Hugenpoth over ‘de kloosters in Nederland’ zullen gewis met welgevallen van deze beschouwingen kennis nemen.

1) Bij de aanhalingen uit deze brochure heb ik de spelling des schrijvers behouden.

1) Uitgegeven bij Engels te Leijden.

1) Letteroefeningen 1837, Boekbesch. bladz. 270.

1) Études critiques sur la littérature contemporaine. 3 vol. Paris Michel Lévy Frères.

2) Charles de Mazade.

1) Ziehier een vluehtig overzicht van het mozaïek, hetwelk men in de drie boekdeeltjes aantreft:

1er vol., Tocqueville, George Eliot, Michelet, V. Cherbuliez (à propos d'un cheval), Guizot, Chateaubriand, Thiers, Lacordaire, L. Veuillot, Prevost-Paradol, Alexandre Vinet, Stuart Mill, Sainte-Benve, enz.

2ième vol., Cavour, Dante, Goethe's Faust (vertaald door Jacques Porchat), Edmond et Jules de Goncourt (la femme au dix-huilième sièele), Madame de Sévigné, Sismondi, Maurice de Guérin, Madame Roland, l'histoire de César (par Napoléon III), enz.

3ième vol., (eerst zeer onlangs in het lieht verschenen) Erckmann-Chatrian, Madame d'Epinay, le Roman de madame du Deffand, Mahomet, Madame la comtesse de Gasparin, Lettres sur l'Angletterre par Louis Blanc, le marquis d'Argenson, Réception à l'Académie Française de M. Octave Feuillet, M. Sainte-Beuve et les prix de vertu, enz.

1) Zie 3ième vol.: ‘Études sur les moralistes français par M. Prevost-Paradol.’

1) Het komt voor in het eerste deeltje der Études enz., p. 321.

