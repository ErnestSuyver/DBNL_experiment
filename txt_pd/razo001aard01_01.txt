 
   
	  
		  Een aardig prentenboek met leerzame vertellingen 
W.P. Razoux		  
		 
		  GEBRUIKT EXEMPLAAR 
		  exemplaar Koninklijke Bibliotheek Den Haag, signatuur: 1087 A 45  
		    
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een diplomatische weergave van Een aardig prentenboek met leerzame vertellingen van W.P. Razoux uit 1848. 
  		  
REDACTIONELE INGREPEN 
De illustraties van pagina 4, 5, 6, 10, 15 en 16 zijn afkomstig uit het exemplaar van Een aardig prentenboek met leerzame vertellingen met signatuur 1087 A 46, omdat deze niet of in beschadigde vorm aanwezig waren in de bron waaruit de tekst is overgenomen.
 
		  Bij de omzetting van het oorspronkelijke tekstverwerkingsbestand naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (p. 2) is niet opgenomen in de lopende tekst. 
 
[pagina ongenummerd (p. 1) 	
EEN AARDIG PRENTENBOEK
MET LEERZAME VERTELLINGEN.
 
NAAR HET BEROEMDE HOOGDUITSCHE KINDERWERK:
‘Der Struwwelpeter.‘
 
voor Nederlandsche Jongens en Meisjes bewerkt
door
W.P. Razoux
 
‘Vermaakt er U mee.’
van Alphen
  
SCHIEDAM,
H.A.M. Roelants.
		    
		 
		   
			 2004 dbnl 
			   
		   
		  razo001aard01_01
		   
		 
		  W.P. Razoux, Een aardig prentenboek met leerzame vertellingen. H.A.M. Roelants, Schiedam z.j. [1848]. 
		    
		 
	  
		DBNL-TEI 1 
	  
	  
		 
		  2004-09-23 
		   
			 LvtL 
		   
		  colofon toegevoegd 
		 
2004-12-07

CB

conversie van het bestand naar teixlite
 

	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: W.P. Razoux, Een aardig prentenboek met leerzame vertellingen. H.A.M. Roelants, Schiedam z.j. [1848].
 
Zie: https://www.dbnl.org/tekst/razo001aard01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
  
	 

{==2==} {>>pagina-aanduiding<<}

De Geschiedenis van den wreeden Jan.


{== afbeelding 	==} {>>afbeelding<<}
    


De wreede Jan, - de wreede Jan, 
Dat was een regte dolleman. - 
Ving hij een' vlieg, die slechte guit, 
Dan trok hij haar de vleugels uit; 
Zijn speelgoed sloeg hij kort en klein; 
Geen' kat kon veilig bij hem zijn; 
En hoort eens aan, hoe stout was Jan! 
Hij sloeg zijn' lieve zus Marian. 


{==3==} {>>pagina-aanduiding<<}


{== afbeelding 	==} {>>afbeelding<<}
    


Bij zek're pomp stond eens een hond, 
Die water slurpte met zijn' mond; 
Daar kwam de wreede Jan weêraan, 
Om met zijn zweep Fidel te slaan. 
Die arme hond, die jankte zeer, 
Maar Jan, die sloeg hem telkens meer, 
En schopte 't beest wel twintig keer. 
Hap! - greep hij Jantjen's kleinen voet, 
En beet er in tot op het bloed; 
Jan gilde 't uit van pijn en schrik, 
En schreide bêi zijn' oogen dik. 


{==4==} {>>pagina-aanduiding<<}


{== afbeelding 	==} {>>afbeelding<<}
    


Toen lag met Jan in 't bed ter neêr, 
Zijn voet deed hem geweldig zeer; - 
De dokter gaf hem, voor zijn' pijn, 
Een' flesch vol bitt're medicijn. 
  
Terwijl de slimme hond nu zag 
Dat Jantje nog te slapen lag, 
Zoo nam hij aanstonds flesch en taart, 
En at en dronk regt naar den aard. 





{==5==} {>>pagina-aanduiding<<}
De Geschiedenis van de zwarte Jongens.


{== afbeelding 	==} {>>afbeelding<<}
    


Een moriaan, zoo zwart als roet, 
Ging eenmaal wand'len, zonder hoed; 
De zon, die scheen hem op zijn' bol, 
Daarom nam hij een parasol. 
Daar kwam ook Frits naar dezen kant, 
En hield een vlagjen in de hand; 
Toen kwam de kleine Jan ter steê, 
Die bragt een' lekk're kraak'ling mêe, 
En eind'lijk kwam de kleine Klaas, 
Dat was een regte hoepelbaas. 
Het drietal jongens lachte luid 
Het hoedenlooze moortjen uit, 
En spotte met zijn zwarte huid. 



{==6==} {>>pagina-aanduiding<<}


{== afbeelding 	==} {>>afbeelding<<}
    


Daar kwam de groote Nik'laas aan, 
Die had een' inktpot voor zich staan, 
Zoo groot, ja, grooter dan de maan. 
Hij sprak: ‘Komt kind'ren, hoort mij aan, 
En laat dien moor met vrede gaan! 
Het is zijn' schuld toch waarlijk niet, 
Dat hij zoo zwart als steenkool ziet.’ 
Maar kleine Frits en Jan en Klaas, 
Die hoorden niet naar Nikolaas; 
De jongens spotten lustig door 
Met onzen armen, zwarten moor. 



{==7==} {>>pagina-aanduiding<<}


{== afbeelding 	==} {>>afbeelding<<}
    
 

Toen werd de groote Nik'laas kwaad, 
Gij kunt het zien op deze plaat, 
Hij pakte fluks de jongens op, 
En smeet ze toen, hals over kop, 
Jn de inktpot neêr, in 't zwarte sop. 
Eerst hoepel-Klaas, toen kraak'ling-Jan, 
En eind'lijk ook de vlaggeman, 
Die stelde vrees'lijk zich te weêr, 
En riep om hulp wel twintig keer, 
Maar toch moest Frits, de schreeuwersbaas, 
Ook in den pot van Nikolaas. 



{==8==} {>>pagina-aanduiding<<}


{== afbeelding 	==} {>>afbeelding<<}
    


Hier gaan ze, zwarter nog dan roet, 
En dan het moortjen zonder hoed. 
Jn 't zonlicht stapt de brave moor 
De zwart-geverwde knapen voor. 
't Was enkel door hun stout gespot, 
Dat zij geraakten in den pot, 
Dus, lieve kind'ren! spot toch niet, 
Als gij iets vreemds aan and'ren ziet. 





{==9==} {>>pagina-aanduiding<<}
De Geschiedenis van den wilden jager.


{== afbeelding 	==} {>>afbeelding<<}
    


Eens trok de wilde jagersman, 
Zijn grasgroen jagersrokjen an, 
Nam zijn geweer en ook zijn tasch, 
En deed voor de oogen 't brilleglas. 
  
Toen zocht hij in de velden rond, 
Of hij daar niet een haasjen vond, - 
  
Maar 't haasjen schuilde in 't groene kruid 
En lachte stil den jager uit. 
  
Doch eind'lijk werd de zon zoo heet, 
De jager was zoo nat van 't zweet, 
Hij vleide zich in 't lommer neêr, 
En op den grond lag hij 't geweer. 
Nu had de jager 't naar zijn' zin, 
En daarom sliep hij spoedig in, 
Dat zag de haas, - die slimme guit, 
Die kroop toen zachtkens uit het kruid. 
Hij nam 't geweer weg en de bril 
En hield zich als een' muis zoo stil. 



{==10==} {>>pagina-aanduiding<<}


{== afbeelding 	==} {>>afbeelding<<}
    


Fluks had het haasjen, voor de pret, 
De bril zich op den neus gezet, 
En lag 't geweer, welk stout bestaan! 
Manmoedig op den jager aan. 
Wat was die arme man bevreesd! 
Nog nooit was hij zoo bang geweest; 
Hij nam de vlugt, en riep: ‘Och! Och! 
Mijn lieve menschen, helpt mij toch!’ 



{==11==} {>>pagina-aanduiding<<}


{== afbeelding 	==} {>>afbeelding<<}
    


De jager liep door 't groene gras, 
Totdat hij bij zijn' woning was; - 
Daar sprong de man, met pak en zak, 
Voorover in den regenbak. 
't Was juist bij tijds, want eensklaps: - ‘Paf!’ - 
Daar schoot de haas zijn snaphaan af. 
  
Voor 't venster zat de jagersvrouw, 
Die juist haar koffij drinken zou, 
Maar toen de haas had losgebrand, 
Schoot hij haar 't kopjen uit den hand, 
En, ziet! - vlak bij den regenbak, 
Daar zat in 't gras, op zijn gemak, 
Het zoontjen van den grooten haas; - 
Dien armen, kleinen springersbaas, 
Wierd al het heete koffijnat, 
Pardoes! - op kop en neus gespat. 
Hij gaf een' gil, - zijn pijn was groot, - 
En 's avonds was het haasjen dood. 





{==12==} {>>pagina-aanduiding<<}
De Geschiedenis van Soep-Hein.


{== afbeelding 	==} {>>afbeelding<<}
    


Hein was gezond gelijk een visch, - 
En dik en vet, - en rood en frisch; 
Hij had een' hongerige maag, 
En elke spijs genoot hij graag; 
Maar eens smeet Hein zijn' lepel neêr, 
En riep: ‘Ik lust die soep niet meer! 
Loop met die nare soep maar heen! 
Ik wil geen' soep meer eten! Neen!’ 
  
Dit gaf zijn' ouders veel verdriet, 
Maar ander eten kreeg hij niet; 
Zoodat hij reeds den tweeden dag 
Veel magerder en bleeker zag, - 
En weêr smeet Hein zijn lepel neêr, 
En riep: ‘Ik lust die soep niet meer! 
Loop met die nare soep maar heen! 
Ik wil geen' soep meer eten! Neen!’ 
  
Den derden dag, O, lieve tijd! 
Toen zag hij geel van magerheid, - 
Maar toch kreeg hij zijn soepbord weêr, 
En ziet, - hij smeet den lepel neêr, 
En riep ook voor den derden keer: 
Och, moeder! 'k lust die soep niet meer! 
Loop met die nare soep maar heen! 
Ik wil geen' soep meer eten! Neen!’ 
  
De stijfkop was den vierden dag, 
Zoo dun gelijk een spinnerag; 
Hij woog niet zwaarder dan een lood; 
En op den vijfden was hij - dood! 





{==13==} {>>pagina-aanduiding<<}
De Geschiedenis van den Duimzuiger.


{== afbeelding 	==} {>>afbeelding<<}
    


Laatst zei zijn' moeder tot Reinier, 
‘Ik moet eens uit, en gij blijft hier; 
Wees nu gehoorzaam, stil en zoet, 
Totdat ik straks u weêr ontmoet, 
Maar steek vooral uw' duim niet weêr, 
Jn uwen mond, gelijk weleer. 
Dan komt de kleêrenmaker hier, 
En knipt u met zijn schaar, Reinier! 
Tot uwe welverdiende straf, 
Van elke hand het duimpjen af.’ 
  
Naauw was de moeder 't hoekjen rond, 
Of, -hap!- de duim ging in den mond. 



{==14==} {>>pagina-aanduiding<<}


{== afbeelding 	==} {>>afbeelding<<}
    


Maar, ach! - de deur wordt losgedaan, 
Daar komt de kleedermaker aan, - 
Hij zwaait zijn' schaar, O, welk een schrik! 
Voor de oogen van het duimpje-lik. 
O, wee! daar gaat het knip en knap, 
En even als een wollen lap, 
Knipt hij Reiniertjen, tot zijn' straf, 
Van elke hand het duimpjen af. 
  
En de arme moeder komt weêrom, 
Daar staat Reiniertjen bleek en stom, 
Zijn' handjes doen hem, ach! zoo zeer! 
Hij heeft geen enkel duimpjen meer. 
Dus, kind'ren! hoedt u voor 't gevaar, 
Denkt aan die groote, scherpe schaar! 





{==15==} {>>pagina-aanduiding<<}
De allerdroevigste Geschiedenis met de zwavelstokjens.


{== afbeelding 	==} {>>afbeelding<<}
    


Paulientjen bleef te huis, alleen, 
Naar Tante gingen de ouders heen; 
Zij was een' kleine lagchebek 
En liep al zingend door 't vertrek; - 
Daar zag ze op eens een doosjen staan, 
Met zwavelstokjens volgelâan: 
‘Ei!’ riep Paulien, ‘dat zou voor mijn 
Een regt pleizierig speelgoed zijn.’ 
En zoo gezegd, - en zoo gedaan, - 
Zij stak een zwavelstokjen aan. 
  
En Pietje en Mietje, 't kattenpaar, 
Dat zag vermanend op tot haar; 
Zij dreigden 't meisje met den poot: 
‘Bedenk toch, dat Papa 't verbood! 
Mio! Miaauw! Mio! Miaauw! 
Och toe, Paulientjen, laat dat gaauw!’ 
  
Maar neen, toch gaat Paulientjen voort, 
Omdat die vlam haar zoo bekoort, 
Die knist'rend heen en weder gaat, 
Gelijk gij 't zien kunt op deez' plaat. 
Wat had ze een pret, die lagchebek! 
Zij sprong van blijdschap door 't vertrek. 
  
En Pietje en Mietje, 't kattenpaar, 
Dat zag vermanend op tot haar; 
Zij dreigden 't meisje met den poot: 
Bedenk toch, dat Mama 't verbood! 
Mio! Miaauw! Mio! Miaauw! 
Toe, gooi het weg, Paulientjen! gaauw!’ 



{==16==} {>>pagina-aanduiding<<}


{== afbeelding 	==} {>>afbeelding<<}
    


O, schrik! haar klêertjes vatten vlam! 
Ach! dat ze ook aan dat doosjen kwam! 
Daar brandt de hand reeds en het haar, 
En eind'lijk brand zij heelegaar. 
  
En Pietje en Mietje schreiden, 
Zoo droevig met haar beiden: 
‘Komt hier! Ter hulp! och, komt gezwind! 
Komt ouders! Komt! Daar brandt uw kind! 
Miaauw! Mio! Miaauw! Mio!’ 
Och, Pietje en Mietje schreiden zoo. 
  
Verbrand is 't meisjen heelegaar, 
Het arme kind! met huid en haar; 
Ze is tot een hoopjen asch vergaan, 
Waar nog haar' schoentjens nevens staan. 
  
En Pietje en Mietje schreiden, 
Zoo droevig met haar beiden: 
‘Mio! Miaauw! Mio! Miaauw! 
Och, dat zij 't ook niet laten wou! 
Wij minden haar zoo teeder, 
Nu zien wij haar niet weder.’ 





{==17==} {>>pagina-aanduiding<<}
De Geschiedenis van Philip, den schommelaar.


{== afbeelding 	==} {>>afbeelding<<}
    


Vader spreekt, op strengen toon, 
Tot zijn' kleinen, wilden zoon: 
‘k' Hoop dat Philip nu eens stil 
Aan de tafel zitten wil!’ 
En zijn moeder fluistert zacht: 
‘Geef op vaders woorden acht! 
Doe ons heden geen verdriet!’ 
Maar de knaap gehoorzaamt niet, 
Hij holdert 
En boldert, 
Hij rommelt 
En schommelt, 
Met zijn' stoel al heen en weêr: 
‘Philip! dat mishaagt mij zeer!’ 



{==18==} {>>pagina-aanduiding<<}


{== afbeelding 	==} {>>afbeelding<<}
    


Ziet eens, kind'ren! op deez' plaat; 
Hoe het Philip verder gaat: 
Door zijn schomm'len heen en weêr, 
Valt hij met de stoel ter neêr 
En, bij 't achteroverslaan, 
Grijpt hij angstig 't laken aan; 
Maar, wie heeft het ooit gezien? 
't Laken en de soep-terrien, 
Vorken, lepels, flesch en glas, 
En al wat er verder was, 
Vallen ramm'lend naar beneên, 
Op en om den jongen heen. 



{==19==} {>>pagina-aanduiding<<}


{== afbeelding 	==} {>>afbeelding<<}
    


Onder 't laken ligt hij neêr; 
Al zijn leden doen hem zeer. 
Hoort eens naar zijn bang geroep: 
‘Moeder, ach! die heete soep 
Heeft mijn heele been verbrand! 
O, hoe zeer doet mij mijn' hand 
Och, mijn neus doet mij zoo'n pijn, 
Zou hij ook gebroken zijn?’ 
Maar zijn vader vol van spijt 
Om zijn' ongehoorzaamheid, 
Beurt hem op en zegt: ‘mijn zoon! 
Gij hebt uw verdiende loon. 
Kindren, die ondeugend zijn, 
Lijden dikwijls smart en pijn; 
Wees voortaan dus niet meer stout! 
Maar, opdat gij 't wel onthoudt, 
Neem ik u nog, tot uw straf, 
Al uw' mooije speelgoed af.’ 





{==20==} {>>pagina-aanduiding<<}
Piet de smeerpoets.


{== afbeelding 	==} {>>afbeelding<<}
    


Ziet hier Piet den smeerpoets staan! 
Ziet dien viezen knaap eens aan! 
Hij wou, van zijn vingertippen, 
Zich geen' nagels laten knippen, 
Sedert zeker wel een jaar, -  
Ongekamd bleef ook zijn haar, 
‘Foei!’ roept ieder, die hem ziet, 
‘Wat zijt gij een smeerpoets Piet!’ 





