
    
        
            
                De jonge Sofia
                Petronella Moens
                editie Ans J. Veltman-van den Bos
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van De jonge Sofia van Petronella Moens in de tweede druk uit 1837 in de editie van Ans J. Veltman-van den Bos. De eerste druk dateert uit 1820. De digitale uitgave is gebaseerd op een door de editeur aangeleverd bestand.
                
                
                    
                        
                    
                
            
            
            
                
                    
                    72
                    
                    
                
            
            
                moen006jong02_01
                DBNL-TEI 1
                
                    2011 dbnl / Ans J. Veltman-van den Bos
                
            
            
                
            
            
                
                    
                    eigen exemplaar Ans J. Veltman-van den Bos
                
                Petronella Moens, De jonge Sofia (ed. Ans J. Veltman-van den Bos). G.J.A. Beijerinck, Amsterdam 1837 (tweede druk).
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                De jonge Sofia
                Petronella Moens
                Ans J. Veltman-van den Bos
                
                
                    
                    
                
            
            
            
                
                
            
            
            
            
        
        
            
                De jonge Sofia
                Petronella Moens
                Ans J. Veltman-van den Bos
                
                
                    
                    
                
            
            
            
                
                
            
            
            
            
        
        
            
                2011-06-20
                
                    MP
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Petronella Moens, De jonge Sofia (ed. Ans J. Veltman-van den Bos). G.J.A. Beijerinck, Amsterdam 1837 (tweede druk).
 
Zie: https://www.dbnl.org/tekst/moen006jong02_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    

{==1==} {>>pagina-aanduiding<<}

De
jonge
SOFIA

Door 

PETRONELLA MOENS
Met Platen

2E  DRUKGebruikt is de 2e druk, 1837 uitgegeven door G.J.A. Beijerinck te Amsterdam uit privébezit. Met handgekleurde platen. Zetsel en inhoud komt overeen met de 2e druk z.j. van R.L. Klinkert. De kleuren van de platen wijken af.

{==2==} {>>pagina-aanduiding<<}

AfbeeldingDe 1e druk verscheen in 1819 te Amsterdam bij Schalekamp en van de Grampel, 80 VIII + 184 p. Met 3 platen, handgekleurde gravures. Gegraveerde titel en vignet door A. Ruitenschild en W. van Senus.
Een tweede druk met gekleurde plaatjes verscheen bij R.L. Klinkert,  Amsterdam. KB[1088D25].
Separaat verscheen een 2e druk bij Schalekamp en van de Grampel VIII+ 185 p. zw./wit gravures A. J. Ruitenschild/W.v. Senus. Zelfde onderwerpen, andere plaatjes. K.B [1350G10]. Behoudens enkele kleine inhoudelijke wijzigingen en spelling is deze versie gelijk aan de uitgave van Klinkert.
Voorts zijn exemplaren te vinden in de UVA [1153G48] en de Zeeuwse Bibliotheek [764G34].
Brinkman noemt als 2e druk Beijerinck uit 1837, overeenkomende met de hier gebruikte tekst.

        
{== afbeelding 
            	
            bl. 159
        ==} {>>afbeelding<<}
    


Te AMSTERDAM, bij

G.J.A.BEIJERINCK.

MDCCCXXXVII.


{==3==} {>>pagina-aanduiding<<}

Voorberigt.

Dat het onzer vaderlandsche Jeugd niet ontbreekt aan geschriften, die voor haren leeftijd vervaardigd zijn; hiervan is elk, die wekelijks de lijst der uitkomende boeken naziet, ten volle overtuigd. Maar afzonderlijk, voor meisjes, welke, mag ik mij dus uitdrukken, den stroom van algemeene kinderboekjes beginnen te ontgroeijen, is, zoveel ik weet, in onze vaderlandsche taal, oorspronkelijk, nog weinig of niets geschreven.
Ik waagde het dus, om mijne SOFIA GROENENDAL in het licht te geven. De algemeene bijval, dien weleer mijn kleine en dankbare WILLEM, in het huisgezin van den heer LAUSBACHDe kleine Willem, of het Huisgezin van den Heer Lausbach, J. ten Brink en De Vries-Gerritsz, Amsterdam 1814 en het vervolg:  De dankbare Willem, of het Huisgezin van den Heer Lausbach, J. ten Brink Gerritsz. Amsterdam, 1815., genoten hebben, moedigde mij hiertoe aan; want met het schrijven van mijne  SOFIA bedoelde ik, even als met de hier bovengemelde werkjes, de bevordering van waarachtig menschengeluk. En hoe mijn geschrijf dan ook door menschen moge beoordeeld worden: de alwetende God kent deze bedoeling. Hartelijk wensch ik, dat Hij die zegene, en dat mijne jeugdige bloeijende landgenootjes, ook door mijne  SOFIA, aan hare gewigtige bestemming leeren voldoen.

Den Haag,
1 Sept. 1819. 


Aan de vrolijk opluikende meisjes,

 van tien tot zestien, of meer jaren.


    Jonge, teed’re lenteroosjes! 
Nog met onschulds waas omvloeid; 	
    Meisjes! Lieve ontloken meisjes! 
Blijde kindschheid pas ontgroeid; 
    Voor u schetste ik mijn SOFIA, 
Die in ’s levens morgenstond, 
    Tegen zorg en smart gewapend, 
Reeds de bron der blijdschap vond. 
    Meisjes! ‘k schetste u mijn SOFIA, 
Niet slechts waar de onnoozelheid, 
    Voor haar wankelende treedjes, 
 Madeliefjes had gespreid; 

{==4==} {>>pagina-aanduiding<<}

    Neen – ik poogde u haar te schild’ren 
Ook waar oef’ning, vlijt en deugd 
    Eeuwig eerloof luchtig streng’len 
Door den bloesemkrans der jeugd. 
    Voor onnooz’le kindschheid stroomen 
Beekjes van het zoetst genot; 
    Maar voor ’t hartje aan deugd geheiligd 
Kiemt een schooner, ed’ler lot. 
    ’t Spelend kindje plukt, bewust’loos, 
Bontgekleurde bloempjes af, 
    Maar de deugd doet vruchten rijpen, 
Van de wieg tot aan het graf. 
    ’t Jeugdig hartje, dat aan oef’ning, 
Ja, dat aan gehoorzaamheid 
    Moedig zijn begeerten offert, 
Ziet zich Eng’lenvreugd bereid. 
    Zaligheid en pligtbetrachting 
Scheiden in geen’ leeftijd ooit; 
    De ouderdom viert haar verband nog,  
Waar hij ’t achtbaar zilver strooit.  
    ’t Vrolijk blosje, bloeijend sieraad 
Van de aan pligt getrouwe jeugd, 
    Is de weêrglans van ’t geweten, 
Zalig reeds door ’t loon der deugd, 
    Zalig reeds door ed’le zielrust, 
Die in gulle trekjes lacht, 
    Ja, die zelfs bij ’s levens wiss’ling 
Kommer en verdriet verzacht.  
    Smaakt eens ’t edelaardig meisje 
Hier de gunst van mensch en God; 
    Neen, dan ruilt het voor dien wellust 
Nooit veracht’lijk zingenot. 
    ’t Ned’rig meisje, rein van zeden, 
Maar op ’s braven achting trotsch, 
    Is de vreugd van haar gespelen, 

{==5==} {>>pagina-aanduiding<<}

En gewis de liev’ling Gods. 
    Opgewiegd in ’t schamelst hutje, 
Of door overvloed gevleid, 
    ’t Meisje, als mijn SOFIA, edel, 
Kent geene ontevredenheid. 
    Neen! Op lieve rozelipjes 
Lacht altijd vernoegde deugd; 
    Neen! In open’ held’re blikken 
Schittert altijd reine vreugd. 
    ’t Meisje, in wier gevoelvol hartje 
Menschenmin door godsvrucht gloeit, 
    Ziet haar zacht ontlok’ne schoonheid 
Door bevalligheên omvloeid. 
    Schoonheid is een bloem des hemels, 
Lieve meisjes! maar zij kwijnt, 
    Zij verwelkt, zoo ras door de ondeugd 
Haar bekoorlijk waas verdwijnt. 
    Daar, waar in den jongen boezem 
Wrokkende afgunst wordt gevoed, 
    Ach! Daar vliedt van bleeke wangen 
’s Levens blijde morgengloed. 
    Liefd’loosheid ontsiert elk trekje, 
IJd’le praalzucht, nooit voldaan, 
    Blikt, vol woedende begeerten, 
Elke nieuwe beuz’ling aan. 
    ’t Open oog wordt schuw en gluipend, 
  Waar ’t verborgen misdrijf knaagt, 
    En het kommerloos vertrouwen 
Van ’t gewelfde voorhoofd jaagt. 
    Schoonheid is een bloem des hemels, 
Door Gods vaderlijke hand, 
    Reeds ten pronk voor zielen-adel, 
Hier in ’t wiss’lend stof geplant. 
    Meisjes! ‘k schetste u mijn SOFIA; 
Slechts ’t gevoel schonk verf en gloed. 

{==6==} {>>pagina-aanduiding<<}

    Wen haar beeld, hoe zwak geteekend, 
Aan uw jeugdig hart voldoet, 
    Volgt haar dan in ’s levens lente. 
Meisjes! neemt haar menschenmin; 
    Meisjes! neemt SOFIA’S godsvrucht 
U den jongen boezem in: 
    O! dan krenkt geen ramp uw blijdschap, 
Dan verdelgt geen tijd uw schoon, 
    En uw klimmend heil blijft eeuwig 
Mij een bloeijende eerekroon. 
    Meisjes! ja, wen onschulds Engel 
U met zilv’ren vleug’len dekt, 
    En ’t schroomvallig maagd’lijk blosje 
U ten rozensluijer strekt; 
    Lieve meisjes! dan verbeidt u, 
Reeds op aarde, ’t heerlijkst lot. 
    ’t Huiss’lijk leven is de bronwel 
Van des sterv’lings hoogst genot. 
    O! die bron vliet in de schaduw, 
Lieve meisjes! van uw deugd; 
    Voor haar, die deez’ bron vergiftigt, 
Bloeit noch rust, noch zielevreugd. 
    Lacht in ’t ruim verschiet uw’ broed’ren 
Eer, en magt, en grootheid aan; 
    Fonkelt in hun oog begeerte 
Naar de ontsloten gloriebaan: 
    Teed’re meisjes! uw bestemming 
Is gewis niet minder groot. 
    ’t Vuur, dat op den middag schittert, 
Klimt uit lief’lijk morgenrood. 
     ’t Huiss’lijk leven, teed’re meisjes! 
Kleurt voor u het blij verschiet; 
    ’t Is dáár, waar Gods vaderliefde 
U de zegepalmen biedt. 
    Eng’len wand’len aan uw zijde, 

{==7==} {>>pagina-aanduiding<<}

In de schaêuw der stille deugd, 
    En vereeren u als kweeksters 
Der verhev’ne menschenvreugd. 
    Ware heldenmoed ontvlamde 
Onder ’t vreedzaam huiss’lijk dak, 
    Waar de kunst’naar, waar de wijsgeer 
’t Licht aan oef’nings lamp ontstak. 
    In den kring van ’t huiss’lijk leven,  
Kiemt het heil der maatschappij. 
    O, dat elk ontluikend meisje 
Dan der deugd geheiligd zij! 

 P. MOENS


De jonge Sofia.

Eerste hoofdstuk.

    De geboorte.

De heer en mevrouw GROENENDAL waren de ouders van SOFIA en CHARLOTTE. Deze kinderen waren tweelingzusters, doch zij ontvingen, in de eerste jaren van haar leven, eene verschillende opvoeding; want mevrouw GROENENDAL stierf, eer hare twee lieve zuigelingen nog één jaar oud waren. De heer GROENENDAL – die zijne vrouw zoo hartelijk liefhad, en zoo gelukkig met haar leefde – was bitter bedroefd; want hij miste niet alleen zijne jonge deugdzame echtgenoote, maar hij miste ook de teeder liefhebbende moeder van zijne twee hulpelooze kindertjes, over wier geboorte zich de beide ouders zoo dankbaar verheugd hadden. Duizendmaal hadden zij, sedert den bruiloftsdag, te

{==8==} {>>pagina-aanduiding<<}

vergeefs gewenscht, een kind te mogen bezitten. Dit alleen scheen aan hun geluk nog te ontbreken; doch eindelijk, nadat vier jaren verloopen waren, werd de geboorte van een kindje met hoop en onbeschrijfbaar verlangen vooruitgezien, en meer dan hunne blijde verwachting werd voldaan; want twee gezonde, bevallige dochtertjes werden, welhaast, vol liefde aan het ouderlijk hart gedrukt. Nu bleef niets meer te wenschen overig. Lagchende, en blozende van gezondheid, speelden de zuigelingen aan de moederlijke borst; elke dag schonk nieuwe vreugd; want met elken dag namen de lieve kleinen toe in krachten, in grootte, en in opluikende zielsvermogens. Beiden liefkoosden zij reeds de teeder zorgende moeder, beiden strekten zij reeds de mollige armpjes uit naar den blijden vader, zoo vaak hij naderde om haar met kusjes te overladen, of om luidruchtig met haar te spelen. Doch in dit leven is geen geluk bestendig, dan alleen het geluk, dat uit een onschuldig geweten en uit het vertrouwen op GODS vaderlijke liefde voortvloeit. Mevrouw GROENENDAL werd door eene hevige krankheid overvallen, en, na weinige dagen, gevoelde zij haar sterfuur naderen.De moeder van Petronella Moens stierf in 1766 in het kraambed, haar echtgenoot met drie kleine kinderen achterlatend. Petronella was toen 4 jaar. Mevrouw GROENENDAL vreesde voor den dood niet; want zij had getrouw aan de leer van JEZUS  geleefd; zij had, zoveel zij konde, aan alle menschen, die hulp of troost noodig hadden, wélgedaan; zij had hare liefde en dankbaarheid aan GOD, door het betrachten van al hare pligten, als mensch en als christen, uitgedrukt, en zij was overtuigd, dat zij bij het sterven in een veel zaliger leven overging. Maar mevrouw GROENENDAL zag toch met smart de droefheid van allen, die haar liefhadden, vooral die van den heer GROENENDAL; ook had zij gaarne hare onnoozele kindertjes willen blijven opvoeden; doch, daar de goede GOD altijd de beste middelen gebruikt, om ons geluk te bevorderen, zeide zij ook nog met stervende lippen:  “Indien mijn leven op aarde langer nuttig ware, dan zoude onze wijze Hemelsche Vader het mij laten behouden; Hij alleen weet wat goed voor ons is.”
Mevrouw GROENENDAL had eene eenige zuster: deze was getrouwd met den heer VAN DIJK, die te V ….  eenen aanzienlijken post bekleedde. Zij was niet slechts de zuster, maar ook de hartvriendin van mevrouw GROENENDAL, en zij beloofde aan de lieve stervende, om, zoveel in haar vermogen was, voor de kindertjes te zullen zorgen, en den diep bedroefden heer GROENENDAL te vertroosten. De waardige mevrouw VAN DIJK hield ook getrouw haar woord; want, zoodra hare zuster den laatsten doodsnik had gegeven, verzachtte zij, op alle mogelijke wijze, het lijden van  haren troosteloozen broederZwager, met wien zij zelve zoo bitter weende. Zij was ook eene teedere moeder voor de beide schuldelooze kindertjes, die zij zelve meer dan eenmaal aan hare borst zoogde; want zij had ook eenen zuigeling, die slechts en maand jonger was, dan SOFIA  en LOTJE. 
De bedroefde heer GROENENDAL konde volstrekt niet besluiten, eene vreemde voedster voor zijne kleine lievelingen in huis te nemen, vooral daar zij nu bijne een jaar oud waren. “Wanneer het leven of de gezondheid van mijne moederlooze wichtjes”- zoo sprak de heer GROENENDAL – “het vorderden, dan zoude ik het moeten dulden, dat zij aan de borst van ene vreemde voedster gezoogd werden; maar met welk eene zielesmart zoude ik dan ook elk oogenblik mij op nieuw verbeelden, welk eene zalige moedervreugd mijne lieve SUZANNA genoot, wanneer zij onze kleine hulpelooze wichtjes met hare melk voedde. Ach! Daar vond zij immers al haar geluk, al haren roem in! en ik, o! ik was trotsch op de voedende moeder van mijn kroost.”
Weinige dagen, nadat het lijk der zoo hartelijk betreurde vrouw begraven was, ontving de heer GROENENDAL – die in een onzer West-Indische volkplantingen aanzienlijke goederen bezat – vandaar gewigtige tijdingen. Zijn vriend, onder wiens opzigt zijne belangen aldaar behartigd werden, was overleden, en hij liep gevaar, om twee schoone, bloeijende plantaadjen op de onregtvaardigste wijze te verliezen. De heer GROENENDAL had verscheidene jaren in de West-Indiën doorgebragt, en meer dan eenmaal heen en weder gereisd; alleen het huwelijk met zijne geliefde SUZANNA had hem bestendig in het vaderland doen blijven. Heden pleegde hij met kundige vrienden raad, en gevoelde zich, eindelijk, tot het nemen van een besluit gedwongen, een besluit namelijk, om op nieuw den vaderlandschen  grond te verlaten en in eigen’ persoon zijne bezittingen tegen eenen onregtvaardigen aanval te verdedigen. Hij konde des te beter hiertoe besluiten, daar hij zijne beide 

{==9==} {>>pagina-aanduiding<<}

lieve kinderen, het dierbaarste, wat hij in de wereld bezat, aan de zorg van zijne eigene moeder en aan die van de waardige mevrouw VAN DIJK konde toevertrouwen. Gaarne had de heer GROENENDAL  de beide kleine lievelingen, gedurende zijn afzijn, door mevrouw VAN DIJK  laten opvoeden; deze toch bezat het verlichte, het geoefende verstand, en het beminnelijke hart van zijn gestorvene SUZANNA. Zij beminde SOFIA en LOTJE  zoo teeder als hare eigene drie lieve kinderen, waaraan zij eene uitmuntende opvoeding gaf. Doch de oude mevrouw GROENENDAL, die met eene nog ongehuwde dochter leefde, wilde haar regt op LOTJE, die zij ten doop had gehouden en die haren naam droeg, niet afstaan.
Treurig waren de laatste uren, die de heer GROENENDAL in zijn huis doorbragt, in zijn huis, dat hij met zijne geliefde SUZANNA bijna zes blijde jaren bewoonde, en waarin hij altijd zoo gelukkig was, tot op het oogenblik, toen zijne dierbare vrouw – de uitgekozene vriendin van zijn hart – stierf, om tot een beter leven over te gaan.
De moeder en zusters van de heer GROENENDAL, benevens nog eenige getrouwe vrienden bevonden zich bij hem, toen hij den laatsten afscheidskus op de rozenkoontjes van zijne kommerlooze wichtjes drukte. Luid snikkende, gaf hij het aanminnige LOTJE aan zijne moeder. “Ik weet het”- zoo sprak hij – “lieve moeder! Gij bemint mijn kindje meer dan uw eigen leven, gij zult  met de teederste   zorg daarover waken en in alle ligchamelijke behoeften voorzien; maar ik bid u, voorzie ook in de zedelijke behoeften van de lieve kleine, tracht hare verstandelijke vermogens al vroeg te ontwikkelen, maar kweek vooral in het jeugdige kinderhartje goede, edele geneigdheden. De goede GOD weet, of ik ooit weer terug keere; welligt word ik al spoedig overgebragt in dien staat, waarin ik mijne zalige SUZANNA zal wedervinden. Ach, mijne moeder! Mijne lieve, dierbare moeder! voed alsdan toch mijn LOTJE op tot een deugdzaam mensch, waarover wij ons eeuwig mogen verblijden!”Ook nam de heer GROENENDAL de kleine SOFIA uit haar wiegje. Het kind lachte hem vrolijk toe, streelde met poezele handjes de tranen van zijn gelaat, en trachtte, schoon met half gevormde klankjes, den lieven, den schonen vadernaam te stamelen. De heer GROENENDAL plaatste het engeltje, liefkozende, op den schoot van mevrouw VAN DIJK. “Ach! In deze zachte, in deze edele trekjes”- zeide hij – “zie ik reeds de beeldtenis van mijne eeuwig geliefde SUZANNA. O, zie, in die gulle opene oogjes lacht immers SUZANNA’S vriendelijkheid! O mijne zuster! schoonzus ik vertrouw u dezen kleinen engel met geheel mijn hart toe. In het betere leven, ginds aan de overzijde van het graf, zal mijne zalige SUZANNA u vol hemelsche moederliefde danken.” Nog eenmaal drukte hij de beide kinderen weenende aan zijn hart, en omhelsde zijne bloedverwanten en vrienden; toen wenkte hij hen, om hem niet te volgen; hij vertoefde nog eenige minuten in de sterfkamer van zijne SUZANNA, en stapte vervolgens in het rijtuig, dat hem voor de deur verwachtte, en waarmede hij vliegende henen reed naar de zeehaven, waar het schip dat hem naar de West-Indiën  moest voeren, reeds het anker begon te ligten. 


 Tweede hoofdstuk.

    Het huisgezin van mevrouw Van Dijk.

De waardige  mevrouw  VAN DIJK woonde te V ….. ruim vier uren van A ….., de geboorteplaats van SOFIA verwijderd. Zij was gehuwd met een braaf en verstandig man, en zij was moeder van drie beminnelijke kinderen; het oudste was een lieve, vrolijke jongen, LEONARD genoemd, die vijf jaren oud was, toen de kleine SOFIA de voedsterlingpleegkind werd van mevrouw VAN DIJK.  Op LEONARD volgde EMILIA, nu drie jaren oud.  KOOSJE was de jongste, en deelde met SOFIA de moederlijke schoot, zoowel als de voedende moedermelk. Met hartelijke liefde en blijdschap werd het moederlooze en in diepe rouw gekleede kindje van de heer GROENENDAL ook door den heer

{==10==} {>>pagina-aanduiding<<}

VAN DIJK en al de huisgenooten, ontvangen; want mevrouw VAN DIJK – die verscheidene weken aan het huis van haren bedroefden broeder had doorgebragt – keerde, na diens vertrek, zoo spoedig mogelijk in haar geliefd huisgezin terug.
SOFIA groeide voorspoedig op, en zij genoot eene bloeijende gezondheid. Mevrouw VAN DIJK spaarde ook geene zorg, geene oplettendheid, om de gezondheid van hare kinderen te beveiligen: “want”- zeide de lieve verstandige moeder – “het is een dubbele wellust, kinderen te hebben, die vlug, naar hunnen ouderdomleeftijd sterk, en met den blos der blijde welvaart versierd zijn.”  En mevrouw VAN DIJK had ook waarlijk gelijk. Gezondheid en opluikende krachten doen de kinderen niet alleen vrolijk en tevreden zijn, maar zij maken het jonge hart ook meer vatbaar voor alle gezellige deugden. Zieke en kwijnende kinderen, toch, verliezen doorgaans die blijgeestige welwillendheid, die zoete, vertrouwelijke goedhartigheid, die de lieve jeugd zoo beminnelijk maakt. Ziekelijke kinderen worden doorgaans eigenzinnig, stug en gemelijk, waardoor zij dan ook ten uiterste ongelukkig zijn. Doch verstandige en edeldenkende moeders weten, ook in dit opzigt, voor het geluk van hare lievelingen te zorgen; en zoo deed ook mevrouw VAN DIJK.  Hare kleine  EMILIA was reeds, toen zij geboren werd, ten uiterste zwak en teeder, zoodat zelfs de kundigste geneesheeren  de liefhebbende moeder – die maanden lang met eene slepende krankheid had geworsteld – niet durfden vleijen met het behoud van haar ziekelijk geboren kindje. Doch mevrouw VAN DIJK , wier gezondheid door zoete moedervreugd weer scheen op te luiken, bleef altijd hoop voeden. Vurig bad zij om het leven van haar kindje, en met onvermoeide teederheid paste zij het nacht en dag op.
Onze Hemelsche Vader bekroonde ook hare wenschen. EMILIA bleef in  het leven, doch, daar hare zwakke ligchaamsgesteldheid ten uiterste gevoelig was voor den invloed van de lucht, die zij inademde, van het voedsel, dat zij gebruikte, en van duizend andere omstandigheden, die haar omringden, moest het arme wicht telkens door onderscheidene krankheden veel lijden. Maar de brave moeder waakte nu ook met verdubbelde zorg over de jonge ziel van hare lieveling. Nimmer gaf zij uit kwalijk geplaatst medelijden toe, wanneer het kind iets begeerde, dat schadelijk was, of wanneer zij met boosheid daarom dwong; nimmer duldde de lieve moeder, dat de ziekelijke kleine zich door kwade luimen liet bestieren, of dat anderen die luimen involgden; nooit werd aan EMILIA’s verlangen voldaan, wanneer zij dat verlangen gemelijk te kennen gaf, of wanneer zij boos en eigenzinnig tegen dienstboden of tegen anderen zich gedroeg. Zwakke onverstandige menschen zeiden wel eens, wanneer mevrouw haar lieve MIELTJE, door het ontzeggen van eenig genoegen, voor hare kwade luimen strafte, of haar iets, waarom zij dwong, weigerde: “Heden, mevrouw VAN DIJK! Het arme kind is immers ongelukkig genoeg, omdat zij niet zoveel genieten kan als een gezond kind! Ook zal het haar welligt nadeel doen, wanneer zij zich boos of verdrietig maakt.” Doch dan antwoordde de goede aandoenlijke moeder: “Ach ja! Mijn kindje is ongelukkig genoeg, ik mag haar ongeluk door dwaze toegevendheid of door het voeden van onredelijke begeerten niet vergrooten; ook mag ik het lieve kind niet benadeelen, door gemelijkheid en eigenzinnigheid, die de gevolgen van haar ziekelijk ligchaamsgestel zijn, ook in hare jonge ziel te doen overgaan. Kan ik de gezondheid van hare ziel slechts bewaren! o, dan kan de zwakheid van haar ligchaam niet schaden, en mijn MIELTJE zal in deze en in de toekomende wereld toch tevreden en gelukkig zijn.”
De kleine EMILIA genoot ook de beminnelijke vruchten van zulk eene opvoeding. Zij was bij het opgroeijen altijd goedaardig, geduldig en zelfs vrolijk. Dit deed haar de lieveling zijn van allen. De dienstboden, voor welke ziekelijke, kwaadaardige kinderen de grootste, de gehaatste last zijn – de dienstboden hadden MIELTJE hartelijk lief, en verheugden zich, wanneer zij het zoetaardige meisje eenig genoegen konden bezorgen. De wilde, tot woestheid vrolijke LEONARD stond, wanneer MIELTJE krank was, menigwerf, met medelijdende tranen in zijne groote, vriendelijke oogen, aan haar bedje; of konde hij, door het een of ander stil maar vervrolijkend spel, haar een pijnlijk lachje afdwingen, o, dan gloeide het blosje der vreugde op de wangen van den lieven jongen.  SOFIA en KOOSJE hadden EMILIA niet minder opregt lief. De beide gezonde, vrolijke kinderen waren altijd bereid, om alles aan het vriendelijke MIELTJE, dat zoo vele kinderlijke genoegens missen moest, op te offeren. Raadden zij uit de zachte, vriendelijke blikken van het kleine meisje, dat zij gaarne met hare

{==11==} {>>pagina-aanduiding<<}

zusjes in huis wilde spelen, terwijl deze voorgenomen hadden, om den tuin op en neder te draven, dan wendden zij zelfs voor, dat zij van plan veranderd waren, en haalden geheel de poppenhuishouding in de kamer voor den dag; of, moest MIELTJE de vrije lucht genieten, en door zachte, onvermoeijende bewegingen zich versterken; dan namen de twee blozende zusjes haar in haar midden, en wandelden, zoo zacht als HET voor de vlugge diefjes maar mogelijk ware, met haar door het lindenboschje  of in den tuin, waarin elk der kinderen een klein gedeelte als zijn’ eigendom beschouwde en naar eigen verkiezing beplantte en bezaaide. LEONARD had op zijnen grond een klein bosch van jonge boomen aangelegd, en eenige eikels gezaaid; want hij wilde zien, hoe uit zulke kleine dingen, als eikels zijn, groote , zware eikenboomen zouden opgroeijen; doch, daar het knaapje bijna elke week de wortels van zijne geplante boomen ontblootte, om te zien, hoever zij uitgeschoten waren, stierf menig jong boompje; met zijne eikels ging het niet beter. Zoude ik al iets van eenen kleinen eikenboom kunnen zien? – zeide hij in zich zelven, een paar dagen nadat hij zijne eikels gezaaid had – en haalde eenen derzelven uit den grond nog gelijk hij dien daarin gelegd had; maar nu ook klaagde hij vol ongeduld over den grond, en over de planten, die zoo weinig aan zijne verwachtingen voldeden; en op raad van den tuinman, zaaide hij nu stokrozen en zonnebloemen tusschen de boomen. Deze zag hij welig opwassen, en de blijde knaap sprong juichend door zijne plantaadje. Waarom groeijen de boomen ook zoo niet? – riep hij. Doch LEONARDS vader deed hem het onderscheid tusschen eenen eikenboom en eene stokroos opmerken. “De eerste”- zoo sprak hij – “wortelt zich vast in de aarde; want hij behoeft krachtige sappen; hij moet opgroeijen tot eenen boom, die eeuwen oud wordt; uwe stokroos, in tegendeel, groeit spoedig op, om spoedig weer te verdorren.” Vervolgens toonde de heer VAN DIJK zijn zoontje, hoe de boomen elk jaar in dikte van stam toenemen. Een afgezaagde boomstam aan den weg gaf daar gelegenheid toe. “Ziet gij deze kringen?”- vraagde de vader aan het leerzame knaapje – “volgens deze kunnen wij den ouderdom des booms berekenen. Het hart of het merg van den opgroeijende boom wordt eerst met een zacht vezelachtig omkleedsel omringd; dit wordt allengs hard of houtachtig, en vormt den eersten kring, terwijl opnieuw om hetzelve een zacht vezelachtig omkleedsel groeit; ook dit wordt, gedurende een jaar tijds, in hout veranderd, en nieuwe vezelen zijn daarom henen gegroeid; dit gaat zoo voort, maar intusschen groeit de boom ook in de hoogte, en wordt eindelijk zulk een  groote breedgetakte boom, als die, onder wiens koele schaduw gij zoo menigwerf rust, of met uwe speelmakkertjes danst. Onophoudelijk zuigen de wortels de nuttige sappen uit de aarde; deze klimmen door naauwelijks merkbare buizen op, en voeden, te gelijk met de lucht, met de noodige warmte en met den regen, takken, bloesems, bladen en vruchten. Gij begrijpt nu immers”- dus vervolgde de heer VAN DIJK – “dat de schoone, heerlijke orde der dingen, of de natuur vordert, dat eene stokroos spoediger opwast, dan een boom, die uit duurzaam hout moet bestaan, die tot aan de wolken opgroeit, en met zijne breede loofrijke takken, waarin tallooze insekten voedsel vinden, en waarin de lieve, blijde vogelen zoo veilig nestelen, zoo veel gronds overschaduwt? Wees dus nooit ongeduldig, lieve LEONARD! wanneer gij veel tijd en moeite moet besteden, om nuttige kundigheden en edele hoedanigheden te verkrijgen. Het leeren van grappige kunstjes, het nabootsen van verrassende aardigheden kost u weinig moeite; dit zie ik dagelijks; doch, lieve jongen! gij moogt hierdoor aan vele menschen behagen en u zelven vrolijke bezigheid verschaffen; maar, ziet gij? al die kunstjes en aardigheden zijn, even als uwe stokrozen, bloeijende sieraden, die ras hunne bevalligheid verliezen. Terwijl ik de nuttige kundigheden, en de hebbelijkheid, of – hoe zal ik het noemen?de eigenschap, om altijd aan uwen pligt getrouw te zijn, bij de eikenboomen vergelijk. Met moeite en vlijt verkrijgt gij kennis; door alle onredelijke begeerten te onderdrukken, verkrijgt gij deugd of een edel hart; en kennis en deugd, mijn LEONARD ! ja, dat zijn boomen, die ons, geheel dit leven door, overschaduwen; liefde bij GOD en de menschen, vreugde en tevredenheid zijn de schoone vruchten, die aan zulke boomen groeijen.”
Doch, door LEONARD en zijnen braven vader, zijn wij geheel van de lieve kleine meisjes afgedwaald. 



{==12==} {>>pagina-aanduiding<<}

Derde hoofdstuk.

    Het landgoed.

Zoowel  als LEONARD, hadden ook de meisjes een klein stukje gronds in den tuin. KOOSJE had het hare geheel beplant met schoone bloemen, die zij, in drooge, warme dagen, zorgvuldig begoot, en die zij, wanneer een harde wind de zwakke stengels had gebogen, ijverig weêr oprigtte en ondersteunde. SOFIA had ook bloemen in haar tuintje, doch ruim de helft van den haar toegedeelden grond had zij met aardbeziën en aalbessenboompjes beplant, niet omdat het lieve kind, dat veel van vruchten hield, hierdoor aan haren eigen’ smaak wilde voldoen; o, neen! met oogen, die van vreugde fonkelden, zocht zij reeds in den voorzomer, elken dag, de roodgekleude aardbeziën, om die met een vrolijk kloppend hartje an de zieke EMILIA, aan hare lieve tante, of aan arme kranken, die eenige verkwikking behoefden, te brengen. Ook voor EMILIA hadden de drie overige lieve kinderen een tuintje aangelegd, waaruit zij haar dagelijks, wanneer zij het bed moest houden, de schoonste, de geurigste bloemen bragten, en waarin het goede kind zich zoo [koo] veeltijds vrolijk verlustigde; want het genot van vrije lucht en van den frisschen geur der door zonneschijn verwarmde planten en bloemen, dacht mevrouw VAN DIJK, was het beste geneesmiddel voor haar lief dochtertje; en ook de kundige geneesheer, aan wien MIELTJE toevertrouwd was, dacht even zoo. “Voor kinderen”- zoo sprak de verstandige man – “zijn vrije lucht en beweging of werkzaamheid de onmisbaarste behoeften; want hierdoor ontwikkelen de levenskrachten, hierdoor wordt de wasdom bevorderd, en de gezondheid van ziel en ligchaam beveiligd.” De heer VAN DIJK had hierom ook al, kort na zijn huwelijk, eene bevallige landwoning, door bosschen en tuinen omringd, nabij de stad gekocht. Zijne lieve vrouw woonde daar, met hare kinderen, van het vroege voorjaar tot laat in den herfst, en, daar dit landgoed zoo nabij de stad lag, wandelde de heer VAN DIJK, bijna elken avond,  zoodra zijne ambtsbezigheden het toelieten, naar zijn dierbaar huisgezin, dat hem altijd met vreugde en verlangen te gemoet zag. Elke dag was hier voor de lieve kinderen verdeeld in leertijd en speeltijd; schoon het leeren altijd op eene vermakelijke wijze werd ingerigt, zoodat het nooit konde vervelen, dan alleen aan trage of ledigheid beminnende kinderen; terwijl ook het spelen altijd met nuttig onderwijs meer of min doormengd was.
De kleine SOFIA muntte uit in vlijt en leerlust, zoowel als in goede, beminnelijke hoedanigheden. Waren hare speelgenootjes droevig, dan wist SOFIA dezelven altijd te vervrolijken. Hare zoete deelneming verzachtte het verdriet, en hare onschuldige blijgeestigheid deed al spoedig de kinderlijke traantjes door gulhartige lachjes vervangen. Was een van allen ontevreden, of twistten zij met elkander, dan verdreef de lieve goedhartige SOFIA alle kwade luimen, door hare kinderlijke vrolijkheid en liefde voor eensgezindheid.    “Moeder”- zeide zij alsdan – “heeft ons immers geleerd, dat God, onze Hemelsche Vader, die zoo goed is en ons alles geeft, wat wij noodig hebben, het met vreugde en welgevallen ziet, wanneer wij elkander liefhebben, en elkander elke beleediging vergeven.” Zij was dan ook altijd vredemaakster, en rustte niet, voordat de twistende of krakeelende kinderen zich onderling weer verzoend hadden.
LEONARD vooral was een goedhartige, maar opvliegende knaap. Nooit deed hij zijne speelmakkers met opzet onregt, doch niet zelden deed hij het toch, schoon het hem, na eenige oogenblikken, hartelijk berouwde. De lieve SOFIA alleen konde hem het best tot bedaren brengen, en dat wel op de bevalligste wijze. Zelfs, wanneer hij kleine moedwilligheden – die SOFIA menigwerf verdriet veroorzaakten – pleegde, dan was het lieve kind elk oogenblik toch weêr bereid, om met hem te verzoenen. Hare gramschap, wanneer deze al eens voor een oogenblik ontvlamde, werd altijd beteugeld door het gevoel van liefde en pligt. LEONARD was toch immers haar broeder! En al ware hij dat niet geweest, mevrouw VAN DIJK leerde hare kinderen, in navolging van JEZUS, den

{==13==} {>>pagina-aanduiding<<}

Goddelijken Leeraar  der menschen, dat het geene deugd is, wanneer wij menschen liefhebben, die ons goed doen, en ook liefhebben, dit doen zelfs de zwakste en meest ondeugende menschen; maar deugd is het, wanneer wij aan menschen, die ons smart en verdriet veroorzaken, of op alle wijzen vijandelijk zijn, toch onze liefde betoonen, door hunne vreugd en hun geluk, waar het in ons vermogen is, te bevorderen. Dan toch volgen wij het voorbeeld van onzen Hemelschen Vader, die ook zelfs de booze menschen door zonneschijn en regen voedt en verkwikt. Ook had mevrouw VAN DIJK hare lieve meisjes al vroeg ingeprent, dat niets in een meisje zoo onbevallig, zoo hatelijk zelfs is, dan wraakzucht, boosaardigheid en kwade luimen.
De natuurlijke geaardheid van een meisje toch is zacht, verdraagzaam en medelijdend. Alles, wat hier strijdig mede is, vernedert een meisje tot een onnatuurlijk of een wanschepsel in de zedelijke wereld. O, neemt dat toch in acht, lieve jonge lezeressen! die reeds de vroegste kindschheid ontgroeid zijt. Wilt gij ware, duurzame schoonheid bezitten? o spant dan al uwe vermogens in, om alle norsche, gemelijke trekken uit uw gelaat door lieve welwillendheid te verdrijven. Laat opgeruimdheid en tevredenheid in uwe lagchende oogen fonkelen, en goedaardige inschikkelijkheid u met alle mogelijke bevalligheid versieren.         
SOFIA was, van hare teedere kindschheid af, goedaardig, zonder gevoelloos of dom te zijn, en inschikkelijk, zonder geveinsd of laaghartig te wezen. Het lieve meisje ontwapende, door blijgeestigheid en goedheid, wraakzucht en toorn, waar zij die ook aantrof. Zoo was LEONARD eens woedend boos geworden op eene anders vriendelijke, speelzieke, witte kat, die eene lievelinge van de toen zes jaren oud zijnde SOFIA was. Dit roofzuchtige dier had een  duifje van LEONARD opgegeten. Een traan van spijt en medelijden met het duifje glinsterde in het oog van den tienjarigen knaap, en met geslotene vuisten en  een gloeijend gelaat verzekerde hij, de kat oogenblikkelijk te zullen doodslaan. “Ja goed, lieve LEONARD!”- zeide SOFIA met zigtbaren angst voor haar poesje – “maar gij moet toch wachten totdat ik het de poes eerst duidelijk gezegd heb, wat zij gedaan heeft, anders weet zij niet, waarom gij haar doodslaat. Zoolang wilt gij immers wel wachten, beste jongen?”vraagde zij, schalkachtig en met vleijende blikken hem aanziende. De knaap bedacht het nu ook, dat de arme kat van haar misdrijf onbewust was, lachte SOFIA vriendelijk toe, en beklaagde nu slechts zijn verslonden duifje; terwijl de ter dood gedoemde poes nabij hem uit eenen appelboom sprong, en hem onbekommerd de voeten kwam streelen. – Toegevende en inschikkelijk was SOFIA zonder voorbeeld. Reeds toen zij vijf, en LEONARD ruim negen jaren oud was, offerde zij niet zelden hare meestgeliefde spelen aan zijn genoegen op. Kreeg LEONARD lust, om krijgsman te spelen , om eenen veldslag te leveren, of eene vesting te bestromen, en was het getal van zijne speelmakers daartoe niet groot genoeg, dan vorderde hij ook de lieve SOFIA; en gewillig legde zij dan haar geliefd popje in de wieg, om met eenen stok, die voor schietgeweer of sabel dienen moest, naar het slagveld, dat LEONARD aanwees, heen te stappen, of om den een’ of anderen struik, die eene vesting moest verbeelden, te belegeren en te bestormen. Niet zelden wist zij ook het lieve KOOSJE te bewegen, om LEONARD, wanneer hij voor jager wilde spelen, behulpzaam te zijn. SOFIA en KOOSJE speelden dan beurtelings de rol van haas en jagthond, en vlug en vrolijk snelden de lieve gezonde kinderen dan over heuvelen  en dalen, terwijl mevrouw VAN DIJK toch altijd moederlijk zorgde, dat zij zich niet meer vermoeiden, dan hare jonge opluikende krachten toelieten.
Zoo vloeide de eerste kindschheid der lieve SOFIA voorbij. Geen dag daalde ten avond, zonder dat zij gevorderd was in kennis en in getrouwheid aan al hare kinderlijke pligten. Maar ook bedroefde het lieve kind zich, wanneer zij, bij het einde van den dag, zich herinnerde, dat zij hare lieve tante, die zij hare moeder noemde, door eene kleine ongehoorzaamheid had gekweld; dat zij een’ der dienstboden door onvriendelijkheid, of een van hare speelgenootjes door te weinig toegevendheid beleedigd had, en weenende

{==14==} {>>pagina-aanduiding<<}

vraagde zij alsdan om vergeving; doch meestal herinnerde zich de lieve kleine veel goeds, dat zij verrigt had. Zij had hare lieve moeder doorgaans verblijd, het lot van een lijdend mensch of kind verzacht, en hare verstandelijke vermogens op de beste wijs uitgebreid. O, dan was ook de avond een  feest voor het beminnenswaardige kind! Zij gevoelde het, dat de groote God, wiens goedheid zij in het zachte avondrood, in het bedauwde gras, en in de sluimerende planten aanschouwde, haar ook liefhad, en over haar voldaan was; want zij was met zich zelve tevreden, en zij gevoelde zich geneigd, om alle menschen lief te hebben. Ja, elke avond was een feesttijd voor het liefderijk gezin van den heer VAN DIJK. Allen verwachtten zij den braven man en vader met ongeduld uit de stad. Wandelde de lieve moeder, met hare kinderen hem te gemoet	, dan werd hij luid juichende op den weg door allen  ontvangen en ingehaald; of verwachtte mevrouw VAN DIJK haren echtgenoot in een priëel, of, bij ongunstig weer, in de tuinkamer, dan stemde de waardige vrouw hare guitar, om zijn geliefd welkomlied te spelen; of zij zocht een schoon dichtstuk uit eene onzer vaderlandsche dichtverzamelingen op, om dit haren geliefden vriendechtgenoot  - die zoo weinige oogenblikken aan de door hem zoo vurig beminde dichtkunst konde wijden – na de eerste welkomgroeten voor te lezen. De vrolijke, liefkozende kinderen voerden hem, als in triomf, in de armen van hunne moeder. Elk vertelde den blijden vader iets van hetgene op dien dag gebeurd was. LEONARD toonde zijn gemaakte vorderingen in taalkennis en andere wetenschappen, terwijl hij intusschen ook eenen lofrede op de schranderheid en trouw van kardoes, zijn’ lieven poedelhond hield. Ook de lieve meisjes vertelden vader, wat zij gedaan en geleerd hadden, en onthaalden  hem op rijpe  vruchten, die zij met moeder geplukt, of op andere lekkernijen, die zij voor hem bespaard hadden ; en dankbare kusjes, die vol reine vadervreugd uitgedeeld werden, waren alsdan de zoetste belooning. 


 Vierde hoofdstuk.

    Charlotte.

Gaarne had mevrouw VAN DIJK gezien, dat de tweelingdochtertjes van hare overledene zuster in hare vroegste kindschheid veel bij elkander waren, en dat zij elkander hartelijk liefhadden; doch deze billijke wensch van mevrouw VAN DIJK bleef voor een groot gedeelte onvoldaan. De oude mevrouw GROENENDAL weigerde hare geliefde kleine CHARLOTTE, ook slechts voor weinige dagen, aan mevrouw VAN DIJK toe te vertrouwen; want hare dochter JOSEPHINE keurde de opvoeding, die mevrouw VAN DIJK aan kinderen gaf, ten uiterste nadeelig. JOSEPHINE was eene dame, die nu ruim vijfendertig jaren oud was.  In hare jeugd werd zij een schoon meisje genoemd, doch uitwendige schoonheid – dit vergankelijk waas, dat met de jaren spoedig vervliegt – was ook alles, wat JOSEPHINE  bezat. Uit vrees, dat men haren geest vermoeijen zoude, had men haar verstand nooit geoefend en verrijkt. JOSEPHINE  was dus ten uiterste onkundig; zij konde nergens over spreken, dan  over de

{==15==} {>>pagina-aanduiding<<}

beuzelingen der mode, en over de gebreken van hare vrienden en bekenden; want, daar de geest toch altijd werkzaam moet zijn, omdat werkzaamheid eene eigenschap van het leven is, zocht ook de geest van JOSEPHINE, die niets beter kende, de verachtelijkste bezigheden. Al vroeg was het meisje eene slavin der wisselzieke mode; welllevendheid was, in haar oog, niets anders, dan het stipt navolgen van zoogenoemde groote lieden. Zij deed alles, wat deze deden, zij sprak gelijk deze spraken, en zij trachtte ook te denken gelijk deze dachten. Kleedden zich de groote lieden in bont, of in gaas, JOSEPHINE deed hetzelfde, zij mogt dan door de warmte amechtig worden, of door de koude bevriezen; spraken de aanzienlijke lieden met deelneming over de armoede van een huisgezin, of scholden zij alle behoeftigen voor gemeen volk en luiaards, JOSEPHINE sprak letterlijk ook zoo; roemden zij de list van eenen booswicht als vernuftig en schrander, of noemden zij een waarlijk edeldenkend mensch stijfzinnig, onwellevend en verachtelijk, JOSEPHINE stemde dit alles volmondig toe; ontmoette zij rijke en in hoogen staat geplaatste lieden, die met eerbied en liefde aan God, onzen Hemelschen Vader, dachten, dan scheen JOSEPHINE ook godsdienstig; doch toonden zij, ongelukkig door daden en woorden, dat zij ondankbaar tegen God waren, en dat zij de heiligste pligten durfden schenden, dan schaamde zich JOSEPHINE over elk overblijfsel van ontzag voor God en zijne wetten, dat zich nog in haar gedrag deed opmerken. Met dit alles was JOSEPHINE nergens regt bemind. De verstandige menschen verachtten haar, en met onverstandigen leefde zij nooit eensgezind; want nijd, wantrouwen en andere ondeugden ontheiligden hunne verkeering; en nu, ach! nu de arme JOSEPHINE ook haar jeugdig schoon met elken dag zag verdwijnen, vestigden zich verbittering en gemelijkheid nog dieper in haar hart. Dit toch is het lot van elk meisje, dat in hare jeugd zich niet met ijver toelegt, om eene schoone ziel te bezitten. Deze schoonheid, toch, veroudert niet, zelfs in den hoogsten ouderdom boeit zij nog alle edele harten aan zich; want deze zieleschoonheid bestaat in uitgebreide kennis, en in rusteloos werkzame liefde. “Neen”- zeide JOSEPHINE, wanneer hare moeder enen brief van mevrouw VAN DIJK, waarin deze de kleine CHARLOTTE voor een paar dagen buiten noodigde, voorlas – “neen, LOTJE  moet niet naar buiten. SOFIA wordt opgevoed als het kind van eenen boer; wat moet van haar worden, wanneer de rijke vader terug komt? Het kind zal immers nooit in een fatsoenlijk gezelschap kunnen verschijnen. Zaagt gij het niet, moeder! toen de geleerde mevrouw VAN DIJK onlangs met SOFIA hier was, welk een onderscheid er is tusschen ons fijn beschaafd LOTJE,  met hare vrijmoedig rondziende blikken, met haar flaauw, naauwlijks merkbaar blosje en haar zilverblank vel, en de groote, sterke SOFIA, met hare door de zon verbrande armen, met hare blozende wangen, en zachte, schroomvallig neergeslagene oogen?”- “Ja!”- antwoordde dan de oude mevrouw GROENENDAL – “maar SOFIA is toch veel gezonder en vlugger, dan LOTJE, en ik moet maar zeggen, zoo als het is, die frissche blos, en die groote blaauwe, neergeslagene oogen, waarin de vreugd glinstert, maken SOFIA tot het schoonste kind, dat ik nog ooit zag; en hoe aanvallig, hoe altijd tevreden is SOFIA niet!” Doch JOSEPHINE behaalde altijd de zegepraal, en LOTJE ging niet naar buiten. Mevrouw VAN DIJK had wel eens hare geliefde SOFIA voor een paar dagen bij mevrouw GROENENDAL gelaten, doch het beminnelijke kind weende dan van vreugde, wanneer zij het weer terug haalde. Men had hare beleefdheid jegens de dienstboden bespot, hare toegevendheid veracht, en hare maag, door het overtollig gebruik van uitgezochte lekkernijen, bedorven.
De heer GROENENDAL vleide zich, bij zijn vertrek, dat hij weêr spoedig in het vaderland zoude terug keeren, doch een zamenloop van omstandigheden maakte dit onmogelijk. Hij bekleedde eenen aanzienlijken post in de volkplanting, en, behalve zijne

{==16==} {>>pagina-aanduiding<<}

eigene goederen, bestuurde hij nog eene plantaadje, die aan ouderlooze kinderen toebehoorde, en die op de schandelijkste wijze was verwaarloosd. De gewigtigste belangen van den koophandel werden hem toevertrouwd; terwijl, eindelijk, het terug keeren naar zijn vaderland door eenen onstanen oorlog, die verscheidene jaren achter elkander duurde, ondoenlijk werd gemaakt. Nog altijd wenschte hij zijne lievelingen weder te zien, doch, aan haar afzijn allengs meer gewoon geworden, vertroostte hij zich met het denkbeeld, dat hij met onvermoeiden ijver voor hare tijdelijke belangen zorgde, en met de zoete hoop, dat haar bijzijn hem toch eenmaal de reinste vadervreugde zoude schenken. Niets was hem meer welkom, dan de berigten uit het vaderland, voor zoo verre die zijne lieve kinderen betroffen. Mevrouw VAN DIJK verzuimde daarom ook nooit eene gelegenheid, om aan haren schoonbroederIn de 2e druk van Schalekamp 1820 staat hier: broeder veel van zijne lieve SOFIA te schrijven. Zij kende het bij ondervinding, hoe het ouderlijk hart zich gestreeld voelt door duizende kleinigheden, zelfs uit het kinderlijk leven. Reeds van het eerste jaar af teekende zij voor haren broeder, in elken brief, lieve huisselijke tooneeltjes, waarop SOFIETJE de hoofdrol speelde. De eerste woordjes, die het bevallig kind stamelend uitsprak, schreef zij hem, zoowel als elke andere vordering, die de lieve kleine, bij het ontwikkelen van ziels- en ligchaamskrachten, maakte.  Al vroeg vormde zij met haar eigen handje eenige pennestreken onder de brieven, die mevrouw VAN DIJK aan den heer GROENENDAL schreef, en eer SOFIETJE  nog lezen konde, had zij het schoone, heilige woordje vader  reeds duidelijk leeren schrijven, en het was voor het lieve kind waarlijk een vreugdefeest, toen zij in de eerste verstaanbare regels, die zij uit eigene beweging schreef, het gevoel van haar onschuldig hartje op de volgende wijze konde uitdrukken. 

	Lieve, goede Vader!              
Tante zegt, dat gij mij zoo liefhebt, o, zoo lief, als oom VAN DIJK, LEONARD, MIELTJE en KOOSJE  liefheeft. Ik geloof dat ook wel; want gij zendt mij en LOTJE zoo vele goede, mooije dingen. Tante zegt, dat gij alleen zoo ver van ons afgegaan zijt, om ons veel te kunnen geven, en dat gij heel bedroefd waart, toen gij afscheid van ons naamt. Och, lieve vader! gij moest nu maar weer bij ons komen; want wij hebben van alles genoeg. Ik wilde u zoo gaarne zien, en u dan duizend kusjes geven, zoo als KOOSJE elken avond haren lieven vader geeft, wanneer hij buiten bij ons komt; want tante zegt, ik moet u ook zoo liefhebben. Uwe afbeelding hangt in mijn slaapkamertje, regt over mijn bedje. Ik werp het elken morgen eene zoenhand toe; want het ziet mij zoo vriendelijk aan. O, wat zoude ik blijde zijn, wanneer gij mij zelf zoo vriendelijk toelachtet! en tante zegt, dat gij nog veel liever en vriendelijker ziet, dan uw beeld. O, ik verlang zoo naar u, lieve vader! Hoor eens: LEONARD heeft een rozeboompje voor mij geplant. Eer het bloeit, zult gij wel bij uw SOFIETJE zijn, en dan geef ik u het eerste rozeknopje. Kom dan maar, lieve vader! Het is hier alles zoo mooi en zoo goed, en dan heb ik, zoowel als KOOSJE, ook mijn’ lieven vader hier. LOTJE zal ook zoo blijde zijn. Nu, goede nacht, lieve, goede vader! Tante zegt, dat het tijd is, om naar bed te gaan. Nog eens, goeden nacht, lieve vader! Zeker zoudt gij nu ook zeggen, wanneer gij mij hoordet: goeden nacht, mijn heel lief SOFIETJE. 
Doch het wordt tijd, dat wij ook de tweelingzuster van SOFIA een weinig meer leeren kennen. Deze was geheel niet beminnelijk.  Hare grootmoeder en tante hadden geene moeite gespaard, om al de wenschen en begeerten, hoe onredelijk die dan ook mogten zijn, te bevredigen. LOTJE was eigenzinig, hoogmoedig, en zij konde volstrekt geen kind bij haar

{==17==} {>>pagina-aanduiding<<}

dulden, wanneer dit haar niet alles toegaf, en voor haar inschikte. Dit moesten ook al de dienstboden doen, of LOTJE was gemelijk en boosaardig.Dit maakte dan ook, dat geen mensch haar liefhad. Alle kinderen schuwden haar, en niet een der dienstboden beijverde zich, om haar eenig genoegen te geven.
De heer GROENENDAL gaf in elken brief niet onduidelijk te kennen, dat hij de beide meisjes bij elkander wenschte opgevoed te zien, en dat zij bij zijne zuster VAN DIJK, die meest op het land woonde, en meer kinderen had, de gezonde vrije lucht, zoowel als het nut en vermaak der kinderlijke gezelligheid, beter zoude genieten, dan in de stad. Docht de oude mevrouw GROENENDAL  en hare dochter wilden geen’ afstand doen van LOTJE, hoe lastig zij niet zelden haar ook was. “Ontneemt gij mij uwe CHARLOTTE” – schreef mevrouw GROENENDAL aan haren zoon – “dan verkort gij mijn leven; want ik zal mij nooit aan haar gemis kunnen gewennen; en wat zal het kind ook daar buiten bij mevrouw uwe zuster doen? LOTJE is niet zoo gezond en sterk als SOFIA, die veel meer een dik, blozend boerenkind gelijkt, dan het dochtertje van fatsoenlijke lieden. LOTJE kan ook volstrekt met geen kinderen omgaan. Zij is hier gewoon, alles naar haren zin te doen en te hebben. Het arme schaap zoude dus welligt van verdriet sterven. LOTJE is, voor hare jaren, heel verstandig. Zij weet, dat haar vader rijk is, en dat er dan ook heel veel onderscheid bestaat tusschen haar en tusschen het kind van een’ gemeen’ burger, van een’ tuinman, een’ boer, of een’ daglooner; en met soortgelijke kinderen, zegt uwe zuster JOSEPHINE, spelen en leeren de kinderen van VAN DIJK, benevens ook uwe SOFIA. Het doet mij altijd leed, dat gij dien VAN DIJK uwen schoonbroeder moet noemen. Hij heeft uwe zuster JULIANA de zonderlingste denkbeelden ingeboezemd; schoon zij reeds bedorven was door haren oom en hare tante, bij welke zij ook geheel tegen mijnen zin opgevoed werd. Nu, hoe dit zij, gij moet mij uwe CHARLOTTE laten behouden. Zij zal goed leeren; zij danst waarlijk reeds heel aardig; zij weet de dienstboden op zulk een’ stouten, ernstigen toon te  bevelen, alsof zij een kleine prinses ware. Mijne dochter en ik moeten dikwijls om haar lagchen, wanneer zij onzen ouden FREDERIK, die nu achtendertig jaren in de dienst van onze familie geweest is, zoo scherp berispt, omdat hij iets vergeten of misdaan heeft; tegen de groote dikke TRUI, onze keukenmeid, kan zij ook opstaan als een kemphaantje. Ja! Ja! LOTJE zal een heel schrander kind worden. In het volgende jaar zal ik, een paar maal per week, eenen schoolmeester aan huis laten komen, die haar de letters leert; want nog wil ik het schaap daar niet mede vermoeijen. Zij zal toch met lezen en schrijven in de wereld even zoveel te doen hebben als ik, denk ik.”
Het is ligt te begrijpen, wat van LOTJE – opgevoed door eene vrouw, die soortgelijke denkbeelden koesterde – moest worden.
Mevrouw VAN DIJK konde LOTJE  en SOFIA eindelijk geen’ enkelen dag bij elkander zien, hoe vurig zij dit ook wenschte. Grootmoeder of tante JOSEPHINE  wilden het niet toestaan, en het kleine eigenzinnige meisje wilde ook niet. 
Doch toen de beide kinderen tien jaren oud waren, stierf de oude mevrouw GROENENDAL  op het onverwachtst, en, op uitdrukkelijken last van den heer GROENENDAL, moest zijn zuster JOSEPHINE hare kweekelinge aan mevrouw VAN DIJK  overgeven. LOTJE was ontevreden, en kantte zich tegen het scheiden van hare tante JOSEPHINE op de hevigste wijze, niet juist uit eene teedere gehechtheid aan dezelve, maar vooral, omdat men haar eenen onoverwinnelijken afkeer tegen het huisgezin van den heer VAN DIJK had ingeboezemd, en het kostte veel moeite en inschikkelijkheid, om het arme kind met hare nieuwe leefwijze eenigzins te bevredigen. 



{==18==} {>>pagina-aanduiding<<}

Vijfde hoofdstuk.

    Het kanarievogeltje.





    
{== afbeelding 
        	
        bl. 36.

        Het ongelukkige vogeltje is...van honger gestorven
    ==} {>>afbeelding<<}
    


Speelt  gij niet, lieve EMILIA ! gij droogt uwe tranen af; waarom hebt gij geweend? – vraagde de goedhartige SOFIA, toen zin in de kamer trad, waar de nu twaalf jaren oud zijnde EMILIA, in een treurige houding, voor hare geopende fortepiano zat. – Ja – antwoordde zij – ik kan het niet vergeten, lieve SOFIA ! mijn kanarievogeltje, dat lieve makke diertje, is dood. Ach! het had mij zoo lief! Naauwelijks deed ik het kooitje open, of het vriendelijke diertje vloog op mijne hand; dan zong het van vreugde en speelde met alles, wat het vond; en nu, ach! nu vind ik het dood!

 SOFIA.

Dood? o, dat is waarlijk droevig, lieve MIELTJE ! Maandag morgen zat het vrolijke diertje nog zoo lief op uwen schouder te zingen, en aan uw halsketting te bijten. Maar de

{==19==} {>>pagina-aanduiding<<}

lieve beestjes moeten toch ook eens sterven, MIELTJE!  Dat weten wij. Hebt gij niet gezien, dat het vogeltje ziek was? Wanneer liet gij het voor het laatst uit zijn kooitje vliegen? Wees toch zoo bedroefd niet; gij kunt immers weer een vogeltje opvoeden.

EMILIA.

Zoude ik niet bedroefd zijn? Het is mijne schuld, dat het arme diertje gestorven is. Mijne schuld is het, lieve SOFIA! Neen, neen, ik kan het nooit vergeten! Het ongelukkige vogeltje is ……zoude ik niet weenen? is … van honger gestorven.

SOFIA.

Van honger? Hoe is dat mogelijk? Maandag hebben wij immers onze vogeltjes schoon gemaakt, en van eten en drinken voorzien. Het is nu vrijdag, en zie eens, mijn sijsje heeft nog overvloed van alles. 

EMILIA.

Gij hebt uw vogeltje ook zelve verzorgd, lieve SOFIETJE! dat had ik ook moeten doen; maar ik gaf, sinds lang, wanneer ik geen’ lust had om het zelve te doen, aan NAATJE, de keukenmeid, eenen stuiver, dan maakte zij de vogelkooi schoon; maar maandag heeft de kwade meid vergeten zaad in het bakje te doen. Ik kan NAATJE niet meer zien, zoo boos ben ik op haar. Ik wil het haar ook nooit vergeven. Wat zal mijn arm vogeltje geleden hebben! Ik gaf mij ook geheel de week geen’ tijd, om naar het diertje te zien, zoo ijverig borduurde ik, als onze leeruren voorbij waren, aan den rand van mijne jurk, die ik zoo gaarne in orde wil hebben, eer wij naar C …   gaan. Ach! Had ik nu die jurk maar niet gehad, dan leefde zeker mijn vogeltje nog. Ik weet het ook nu, waarom het lieve diertje gisteren met zijne vriendelijke oogjes, die al zoo flaauw stonden, mij overal volgde. Ach! toen had het voorzeker geene kracht meer, om door zijn kooitje te springen, en vraagde mij nog om hulp. O, dat hatelijke NAATJE! Het is hare schuld, dat ik mijn lief vogeltje daar nu dood zie liggen, en dat ik zoo bedroefd ben.  
Mevrouw VAN DIJK – die in de kamer gekomen was, zonder door de beide kinderen opgemerkt te worden – mengde zich nu ook in het gesprek. “Lieve  MIELTJE” – zeide zij – “ik heb medelijden met u; want ik weet zeker, dat gij uw beminnelijk vogeltje betreurt; vooral daar het arme diertje – dat zoo weinig voedsel behoefde, en met zoo weinig moeite konde verzorgd worden – zoo geheel ongelukkig dood gemarteld is door niets anders, dan door het verzuim van zijne verzorgster. Maar het doet mij ook leed, mijn kind! Dat gij onregtvaardig zijt, en eene andere met die wreedheid beschuldigt. Alleen aan u zelve, MIELTJE ! is dat verzuim te wijten.”

EMILIA (weenende).

Lieve Moeder! NAATJE heeft het zaadbakje ledig gelaten. Zij zegt nu zelve, dat zij op dat oogenblik geen zaad meer had; en vervolgens, toen het door den knecht gehaald was, heeft zij het vergeten in het bakje te doen.

{==20==} {>>pagina-aanduiding<<}

Mevrouw  VAN DIJK.

NAATJE had het niet moeten vergeten; doch dat was wel te verwachten, lieve MIELTJE! NAATJE moet, geheel den dag door, zorgen, dat alles, wat ik van haar vorder, verrigt worde, daarvoor toch geef ik haar kost en looon. Ik heb haar en al de andere dienstboden uitdrukkelijk verboden, om de vogeltjes, of de andere dieren, die door mijn kinderen, met mijne toestemming gehouden worden, te verzorgen. Deed NAATJE dit in het geheim voor u, MIELTJE! Dan deed zij niet wél, maar gij nog veel minder, mijne lieve! met haar zoo iets op te dragen; want op die wijze verijdeldet gij mijne bedoeling. Ik heb het u en SOFIA en KOOSJE meermalen gezegd, waarom ik het zoo gaarne zie, dat kinderen, en vooral meisjes, veel van dieren houden; doch dat veel houden bestaat juist niet in het spelen en zich vermaken met de dieren, maar wel in het getrouw oppassen en verzorgen. Hierdoor toch gewent zich het lieve kleine meisje aan de heilige pligten, die in lateren leeftijd van haar gevorderd worden. Liefderijk oppassen en verzorgen, medelijdend leed verzachten en vertroosten, dit is de voorname bestemming van elk meisje, dat tot huisvrouw en moeder opgroeit. Kinderen! Gelooft mij, het meisje, dat in haren kinderlijken leeftijd voor niets wilde zorgen, dat zich aan niets hechtte, dan aan hare vermaken, en dat, uit traagheid, of uit ligtzinnigheid, het liefste, wat zij had, aan anderen toevertrouwde, zulk een meisje handelt meestal, door geheel haar leven heen, niet zoo als het behoort; want als vrouw verwaarloost zij hare huisselijke bezigheden, en als moeder valt haar de zorg voor de lieve hulpelooze kindertjes zelfs vreesselijk lastig. 

SOFIA.

Lieve tante! wij willen zoo gaarne goed en braaf worden, niet waar, MIELTJE? en ook zoo voor elk schepseltje leeren zorgen.

EMILIA (opstaande, en haar dood vogeltje uit haar werkmandje, waarin zij het gelegd had, in de hand nemende)

Ach, lieve moeder! konde ik aan dit arme diertje het leven maar terug geven! Was ik dan ook traag of ligtzinnig, toen ik hetzelve niet verzorgde? Gij weet immers toch, hoe lief ik mijn vogeltje had.
    
Mevrouw  VAN DIJK.

Was het dan geen traagheid, mijne lieve MIELTJE! Was het geen afschrik van eenige moeite, toen gij eenen stuiver aan NAATJE  beloofdet, wanneer zij uwe vogelkooi wilde schoonmaken, en uw diertje van eten en drinken voorzien? Was het geene ligtzinnigheid, mijne lieve! dat gij u de geheele week niet eens de moeite gaaft, om te zien, of NAATJE dat alles in orde verrigt had? Het borduren van den fraaijen rand om uwe jurk nam immers al uw’ vrijen tijd weg. Gij waart dus niet ledig, dit is waar, doch het is niet genoeg, dat wij niet ledig zijn, maar wij moeten ook op de beste, op de nuttigste wijs werkzaam wezen. Gij weet, dat ik het borduren en soortglijke vrouwelijke handwerken, die slechts tot versiering verstrekken, ver beneden andere nuttige bezigheden stel; maar zelfs ook het nuttigste werk mag ons niet beletten, andere noodzakelijke dingen ook te verrigten. Als ik, bij voorbeeld, u en uwe lieve zusters onderwijs, dan doe ik voorzeker iets nuttigs; maar wanneer ik

{==21==} {>>pagina-aanduiding<<}

gedurende dien tijd het arme kleine kind, dat ik op verzoek van u allen in huis nam, van honger en gebrek liet schreijen, dan handelde ik immers niet goed? Ik wil u niet meer bedroeven, MIELTJE ! door den dood van uw vogeltje aan u te wijten, maar het zij u eene les, mijn kind! die altijd in uw geheugen blijft, dat gij zelve zorg draagt voor alles, wat gij liefhebt, en waar gij belang in stelt. NAATJE  had geen bijzondere liefde voor uw vogeltje, schoon zij het geen leed zoude gedaan hebben, daartoe is zij te goedhartig; doch gij kunt niet van haar vergen, dat zij oplettend zoude zijn op iets, dat haar volstrekt niet aangaat, en dat zelfs geheel niet tot den kring van hare bezigheden behoort. Gij moet het haar dus vergeven, MIELTJE! Uwe lusteloosheid dwong u, om liever iets van uw speelgeld te geven, dan eenen geringen arbeid te verrigten, en uwe zucht voor opschik – want wat is anders het borduren van den rand om uwe jurk? – verdoofde al de zorg, die gij anders altijd voor uw vogeltje hadt. – Terwijl gij hier den muzijkmeester verwacht, lieve kinderen! Wil ik u nog een paar voorbeelden van meisjes, die zich in hare jeugd aan geene zorg of nuttige bezigheden gewenden, voorstellen. Ziet gij? daar komen LOTJE  en KOOSJE  ook; zet u hier bij ons aan het raam, mijne kinderen! wij kunnen welligt nog een half uurtje werken. 

KOOSJE.

Zal moeder ons iets vertellen?

Mevrouw VAN DIJK.

Ja lieve! Ik had in mijne jeugd een speelgenootje, doch maar zeldzaam kwam zij bij mij; want mijne verstandige moeder zag niet gaarne, dat ik veel met haar verkeerde. Hare vrolijkheid was ontaard in woeste dartelheid; zij was de onbedachtzaamheid zelve; zij lachte mij uit, wanneer ik voor mijne kleine zuster zorg droeg, of wanneer ik het een of ander diertje oppaste. “Ik wil voor niets zorgen”  - zeide de ligtzinnige AGATHA – “dat is tijds genoeg, wanneer wij zoo oud worden als onze moeders. Ik wil nu maar vrolijk zijn.” AGATHA behaagde aan vele menschen; want zij verwekte altijd gelach, ofschoon verstandige lieden duidelijk zagen, dat hare aardigheden veeltijds niet natuurlijk waren; ook droegen die verstandigen haar weinig hoogachting toe; in tegendeel, de aangenomene woestheid – waarin AGATHA eene soort van roem stelde – maakte haar in het oog van velen, die de zachte blijgeestigheid allen voor een sieraad der meisjes houden, onverdragelijk. AGATHA werd intusschen volwassen; nog streelde het haar, dat men haar eene luchthartige, wilde meid noemde; nog lachte zij om alles, zelfs om hare eigene woorden; nog sprong en huppelde zij, zoowel in eene ziekenkamer, als in eene feestzaal. Wat zeg ik? eene ziekenkamer was voor haar een verschrikkelijk verblijf. Naar zieke dienstboden zag zij nooit om, en zelfs, toen hare moeder doodelijk krank was, vertrouwde zij de zorg voor de goede vrouw aan eene gehuurde oppasster, die niet zelden, door onoplettendheid of slaperigheid, de hulpelooze zieke door dorst liet versmachten. De stervende moeder bad met afgebrokenen woorden, om hare dochter nog eenmaal te mogen zien; doch deze had de uitnoodiging, om met een vrolijk gezelschap in een speeljagtje de rivier op te varen, niet kunnen of willen weigeren. De verlatene moeder stierf, en de hand van eene gehuurde vreemde drukte haar de oogen toe. AGATHA stortte tranen bij haar terug komen; zij verlangde zelfs niet, om het lijk van hare moeder nog eens te zien; want hierdoor, vreesde zij, zouden de treurige denkbeelden in hare ziel te lang levendig gehouden worden. AGATHA huwde; doch niet gewoon, om voor iets trouwhartig te zorgen, was de geheele huishouding

{==22==} {>>pagina-aanduiding<<}

onordelijk. Zij werd moeder van verscheidene kinderen, doch aan wier opvoeding zij geene moeite wilde besteden. Minnen en kindermeiden betaalde zij rijkelijk. Zij zelve vermaakte zich nu en dan eens met de spelende kinderen, en leefde vervolgens op den gewonen voet voort; doch dit konde niet bestendig duren; de verwarde en kostbare huishouding maakte haar en haren braven man eindelijk doodarm. Van sparen en arbeiden wist AGATHA niets; zij werd gemelijk, wanneer de brave man haar daartoe aanspoorde. Welhaast leed geheel het huisgezin aan alles gebrek. AGATHA leed nu dubbel door hare volkomene reddeloosheid. Kommer en huisselijk verdriet krenkten de gezondheid van AGATHA’S echtgenoot. Hij stierf, eer hij nog de armoede en ellende van zijn huisgezin tot den hoogsten top geklommen zag. AGATHA werd ook welhaast door ene kwijnende ziekte aangetast. De kinderen, in wier jonge hartjes nooit eenige edele neigingen zorgvuldig ontwikkeld waren, hadden nu ook slechts een gering gevoel van hunnen heilige pligten; zij boden der bitter lijdende moeder slechts zeldzaam eenige hulp of troost, en verwaarloosden al het weinige, dat hun nog overschoot. AGATHA miste zelfs de noodigste oppassing; want daar zij in haren vorigen stand nooit een’ dienstbode of een’ lijdende arme door deelnemende liefde aan zich verbonden had, werd zij nu ook van allen vergeten, en gaf eindelijk, geheel afgemat en naauwelijks door eenen dronk koud water verkwikt, den jongsten snik.
EMILIA en al de overige kinderen riepen, als uit één mond: “o, die ongelukkige AGATHA!”
  “Ja wel ongelukkig!”- hernam mevrouw VAN DIJK – “want alle rampen, die wij ons zelven te wijten hebben, grieven oneindig meer, dan die wij onschuldig lijden. – Maar ik wil u nog van eene andere bekende mijner jeugd vertellen. Ik was met haar verscheidenen jaren op dezelfde school; zij leerde alles heel vlug, en men zag haar nooit zonder eenig handwerk. Zelfs in onze speeluren, wanneer wij ons op de onschuldigste wijze vermaakten, en door wandelen of door andere bewegingen onze gezondheid bevorderden, dan vlugtte KLAARTJE, indien haar dit slechts mogelijk ware, naar het een of ander verborgen hoekje, om daar ijverig aan kraagjes, aan randen om jurken, of soortgelijke sieraden te borduren. Zij beminde eigenlijk niets met drift, dan alleen haren opschik, en ongelukkig begunstigde eene tante, bij wie zij opgevoed werd – want KLAARTJE  was al vroeg ouderloos – deze drift of zucht tot opschik.  Het arme meisje geloofde, dat schoonheid de grootste schat op de wereld is, en, daar zij waarlijk een lief gelaat en eene fraaije gestalte bezat, achtte zij zich zelve ook hoogst gelukkig. Aan het verrijken van haar verstand, of aan het verkrijgen van beminnelijke hoedanigheden dacht KLAARTJE volstrekt niet. Groot geworden zijnde, bemoeide zij zich volstrekt met geene huisselijke bezigheden; zij dacht, zich zelve te zullen vernederen, wanneer zij hare eigene noodzakelijke kleeding vervaardigde of herstelde; maar tot sieraad bestemde handwerkjes ontroofden haar al den tijd, dien zij niet voor haren kapspiegel, in de kleedkamer, of op speel- en danspartijen doorbragt. De jonge heer G.L. huwde, tot vreugd van zijn bloedverwanten, het schoone, rijke KLAARTJE; maar ook  in dien staat veranderde zij hare leefwijze niet. Een paar jaren gehuwd zijnde, werd KLAARTJE moeder. Met heel haar hart hing zij aan haar kind, dat vrolijk en bevallig opgroeide; doch; schoon dit kleine engelachtige meisje al haar wellust was, konde KLAARTJE zich toch zelve niet altijd de moeite geven, om het op te passen en te verzorgen; zij was daar nooit aan gewoon, en zij vertrouwde het daarom zich zelve ook naauwelijks toe. Hare zucht, om te schitteren in aanzienlijke gezelschappen, overwon ook niet zelden hare gehechtheid aan de beminnelijke ADELE. Op zekeren dag moest KLAARTJE naar een concert. De lieve kleine was een weinig ongesteld. KLAARTJE  aarzelde; doch zij had een nieuw kleed, naar den laatsten smaak keurig

{==23==} {>>pagina-aanduiding<<}

vervaardigd, tot een verjaargeschenk van hare tante ontvangen. Dit kleed was bestemd, om haar op het concert voor het eerst te versieren. Haar echtgenoot kwam in de kamer, toen zij bezig was zich te kleeden. “Lieve KLAARTJE! “– zoo sprak hij – “ADELE is zwaar verkouden, en heeft een weinig koorts, zoudt gij wel uit durven gaan dezen avond? Gij weet, ik moet om ambtsbezigheden bij den heer F. zijn, anders bleef ik zeker te huis.”
“Aan de kindermeid kunnen wij immers ADELE  zoo goed toevertrouwen als aan ons zelven?”was het antwoord. – “Oom en tante komen mij afhalen. Ik kan daar immers nu geene verandering in maken? ANTJE moet maar met het kind in de eetkamer gaan zitten, daar is het heel warm. “
De bekommerde vader ging uit. KLAARTJE  kuste, toen de koets voor de deur stilhield, hare lieve driejarige ADELE hartelijk vaarwel. Het kind sloeg de mollige armpjes haar om de hals, en met betraande lachjes stamelde het vleijend: “Maatje moest bij ADELE  blijven.” KLAARTJE knelde het kind nog eens aan haar hart, en beloofde het, spoedig weder te zullen komen. Doch zij stapte, worstelende met berouw over het verlaten van haar kindje, en met het verlangen naar nieuwe toejuiching, in de koets.”
“Een uur vóór dat het concert geëindigd was, werd KLAARTJE door een goede vriend van haren echtgenoot afgehaald, en voorbereid tot het vernemen van een allerverschrikkelijkst berigt. De kleine ADELE, wier ongesteldheid haar wel een weinig ongeduldig en ontevreden maakte, maar haar toch het spelen en dribbelen door de kamer niet belette – ADELE hield zich met haar speelgoed druk bezig, toen de kindermeid het waagde, om de kamer voor eenige oogenblikken te verlaten, en aan de voordeur met een’ minnaar of broeder te spreken. Doch dit duurde langer, dan zij eerst voornam. De lieve ADELE wilde intusschen, digt aan het vuur, eenen goedaardigen hond streelen. Haar neteldoeksch jurkje geraakte in den brand, en welhaast stond geheel het kind in eene lichtelaaije, woedende vlam. Zoolang de kleine onnoozele geen smart gevoelde, lachte zij nog zorgeloos; doch een oogenblik later trof de luide jammerkreet van het ongelukkige kind de kindermeid en de overige dienstboden; en eer zij eenige hulp konden toebrengen, was het reeds te laat. De arme ADELE was onkenbaar, en stierf, onder het blusschen der vlam, den smartelijksten dood. 
Oordeelt nu, mijne kinderen! Over het lijden der  wanhopende moeder, die, behalve hare eigene wroeging, ook nog door het verwijt des bitter bedroefden vaders het hart werd verscheurd. Lang was zij ontroostbaar, en nog heden betreurt zij haar geliefd kind als een offer van hare ijdelheid. Een jaar later kreeg deze zelfde ongelukkige vrouw eene ontsteking in de oogen, vergezeld  door eene pijnlijke krankheid, die haar het waas der schoonheid voor altijd ontroofde. Zij verloor het regter oog geheel, terwijl het linker, ten uiterste verzwakt, haar slechts bij helder daglicht nog de vorige diensten bewees. Dus misvormd en ontsierd, verloor KLAARTJE  nu ook al hare toejuichende vleijers. In openbare gezelschappen, waar zij het nog wel eens waagde eenige verstrooijing te zoeken, werd zij niet meer aangezien. Ach, neen! wie voorheen het meeste werk van haar maakte, toonde haar nu ter naauwer nood een koel medelijden, en velen zelfs behandelden haar met ijskoude minachting. KLAARTJES  ongeoefdend verstand ontsloot ook voor haar geene kleine vertrouwelijke vriendenkringen. In de eenzaamheid verveelde zij zich doodelijk; want zij was nooit gewoon geregeld aan iets te denken, en geene kundigheden gaven haar daar ook stof toe. Tot het verrigten van fijne handwerken was haar gezigt nu te zwak, en tot meer grove bezigheden had zij zich nooit in staat gesteld. Ach! lusteloos en treurig sleepte de kinderlooze vrouw hare ledige dagen voort, terwijl haar echtgenoot, die nooit in KLAARTJE eene verstandige, eene regt

{==24==} {>>pagina-aanduiding<<}

blijgeestige gezellin vond, nu haar lastig bijzijn schuwde, en zich bij goede vrienden schadeloos stelde. 
Ik bid u, lieve kinderen! Laten deze voorbeelden u afschrikken; gewent u aan alle nuttige vrouwelijke bezigheden; doet niet altijd, wat gij gaarne wilt, maar doet, wat het noodigste is. Orde en zorgvuldigheid zijn de schoonste, de duurzaamste sieraden voor een meisje, en voor eene vrouw.  
Doch daar is uw muzijkmeester.”


Zesde hoofdstuk.

    De kerk.

“Lieve  LOTJE!”- vraagde SOFIA aan hare tweelingzuster – “hoe komt het, dat gij nog niet aangekleed zijt? Wij gaan immers met oom, tante, KOOSJE en LEONARD naar de kerk? Het arme MIELTJE huilt, omdat zij niet mede kan gaan; zij heeft dezen nacht de koorts gehad.”
“Ik ging met tante JOSEPHINE nooit in de kerk,” – antwoordde Lotje. – “Eens ben ik met GRIETJE, onze werkmeid, in de kerk geweest, en eens met onze naaister; want die gemeene menschen – zegt tante – loopen altijd naar de kerk; doch ik verveelde mij doodelijk. De dominé sprak zoo lang en zoo veel, daar ik niets van verstond. Neen, neen – ik ga niet in de kerk, en ik zou ook niet weten, waarom ik het doen zoude.”

SOFIA.

Gij gingt nooit met tante JOSEPHINE naar de kerk? heeft zij u dan nooit gezegd, lieve LOTJE! waarom wij in de kerk moeten gaan? Wij, KOOSJE, MIELTJE, LEONARD en ik, waren altijd blijde, wanneer tante ons wilde medenemen; want, ziet gij, LOTJE? tante heeft ons geleerd, waarom de goede God, die de menschen nog meer liefheeft, dan de trouwhartigste vader zijne kinderen, het in de kerk gaan van ons vordert. De goede God ziet het met welgevallen, dat de menschen zich bij elkander vergaderen, om Hem met hart en mond te danken voor alles, wat zij genieten; want alles ontvangen wij toch door de almagt en liefde van dat volmaakt Opperwezen, dat wij niet zien kunnen, maar dat toch den hemel en de aarde vervult, en ons altijd omringt; dit heb ik van oom en tante geleerd, en ook van den lieven dominé REINHART, bij wien gij ook leeren zult. O ja, LOTJE ! die goede God ziet het met welgevallen, dat eene geheele vergadering van menschen Hem zoo vertrouwend Vader noemt, en regt kinderlijk om alles, wat goed is, bidt.

LOTJE.

“Wij kunnen in huis ook wel danken en bidden,” zeide mijnheer FOLKERS, die ook nooit in de kerk ging, om die lange predikatiën te hooren.

SOFIA.

{==25==} {>>pagina-aanduiding<<}

O ja, wij kunnen en moeten elken dag in huis danken en bidden; maar menschen die dat gaarne doen, die doen het ook gaarne in de kerk te gelijk met een aantal menschen, die toch ook onze broeders en zusters zijn, omdat de goede God Vader is van alle menschen. Hebt gij het in de vorige week niet gezien, LOTJE ! hoe veel genoegen het gaf aan oom VAN DIJK, en ook aan ons allen, toen wij op zijnen verjaardag hem allen te gelijk vrolijk omringden, om hem geluk te wenschen? Zaagt gij toen niet, hoe weltevreden oom was, toen al de dienstboden en de werklieden, die hij in zijne dienst heeft, in de kamer drongen, om hunne vreugde en liefde al zegenend uit te drukken? Oom weet toch wel, dat zij hem allen genegen zijn; elk van hen had ook wel stil bij zich zelven kunnen zeggen: “ik ben verheugd, omdat onze goede mijnheer VAN DIJK nog leeft;” maar dat was voor die brave menschen niet genoeg, zij wilden alle met vrolijke aangezigten hem dat eenstemmig komen verzekeren. Dat maakte het ook zoo plegtig en aandoenlijk, LOTJE ! Zoo denk ik nu, dat het met het danken en bidden in de kerk ook is; ik ten minste doe het altijd met vreugde en liefde voor God en onzen goeden heer JEZUS CHRISTUS, die ons den onzienlijken God heeft leeren kennen.  En wat die lange predikatiën betreft, o LOTJE!  oom en tante brengen ons altijd bij lieve, verstandige leeraars in de kerk, en daar wij weten, waarover de dominé spreekt, is het ook niet onverstaanbaar voor ons. Den Bijbel kennen wij; want daar lezen wij dagelijks in, en de leeraar nu neemt een gedeelte uit dien Bijbel, en verklaart ons dat, dat wil zeggen, hij zegt ons, wat wij daardoor verstaan moeten. Verder spoort hij de menschen aan, om hunne pligten te vervullen, opdat zij in dit leven gerust en tevreden mogen zijn, en opdat zij, na het sterven, volkomen zalig mogen worden. – Is dat alles nu niet waardig, dat wij daarnaar luisteren? Lieve LOTJE ! geloof mij, eene preek van dominé REINHART zal u niet vervelen. 

LOTJE.

Maar is het toch niet waar, dat gemeene menschen veel meer naar de kerk gaan, dan wij, groote lieden? Ook ken ik den Bijbel niet, ik lees nog maar gebrekkig, gelijk gij weet, en als tante JOSEPHINE den Bijbel eens eene enkele reis voor haar had liggen, om, ik weet niet wat, daar in te zien, en er kwam een  heer of eene dame, dan stopte zij den Bijbel, zoo gaauw zij maar konde, weg, opdat men haar niet zoude uitlagchen, en voor eene fijne schelden. 
De heer VAN DIJK trad juist binnen, en hoorde iets van hetgene LOTJE zeide. De brave man die met zijn geheel hart een vriend van de Godsdienst was, vernam nu ook nader, waarover de beide meisjes zoo ijverig aan het spreken waren, en zij vertelden hem alles. 
Juist zoo als tante en dominé REINHART mij gezegd hebben, wilde ik het LOTJE ook doen begrijpen, zeide SOFIETJE. -  En nu nam de heer VAN DIJK deze taak op zich en zette zich bij de meisjes neder. 
Gij doet wel, lieve SOFIA! sprak hij; uwe tante en dominé REINHART zoeken u waarlijk gelukkig te doen zijn, niet slechts gedurende dit leven, waarin wij bij afwisseling vreugde en droefheid ondervinden, en dat ons elk oogenblik kan ontnomen worden, maar ook in het volgende leven, dat eeuwig voort zal duren.

LOTJE.

{==26==} {>>pagina-aanduiding<<}

Maar lieve oom! Zouden de menschen dan zoo gelukkig kunnen worden, door naar de kerk te gaan, en in den Bijbel te lezen? Tante JOSEPHINE doet dat beide nooit, en zij is toch niet half zoo ongelukkig als DIENTJE de naaister, die elken zondag naar de kerk ging, maar die na een geheel jaar lang zoo veel pijn leed, en doodarm geworden is. 

De Heer VAN DIJK.

Elk mensch, LOTJE! die getrouw zijne pligten vervult – dat wil zeggen, die met sprekende daden toont, dat hij God en de menschen van harte liefheeft – die mensch is in dit, en in het volgende leven gelukkig. Hij moge dan hier rijk, of arm, gezond, of ziek zijn; hij moge zich door vreugd omringd, of door droefheid nedergedrukt zien; want hij gevoelt het, dat de groote God zijn Vriend, zijn Vader is, dat JEZUS, de Heer der geheele wereld, hem liefheeft, en hem in alle omstandigheden kracht en moed schenkt. Ook weet hij, dat dit leven vlugtig voorbijgaat, en dat uit elke geledene smart, uit elke doorgestane droefheid, een eeuwig vloeijende stroom van zaligheid zal ontspringen. Op eene verstandige en godsdienstige wijze in de kerk te gaan, en in onzen schoonen Bijbel te lezen, deze dingen behooren  voorzeker ook onder de pligten, die wij te vervullen hebben. Zie, LOTJE ! wie God liefheeft, hoort toch ook gaarne van Hem spreken, en dat doen immers de leeraars in de kerk? Ook bewijst hij, die deugdzaam is, den lieven God gaarne daar, door gebeden en lofzangen, eer en hulde. Maar – wie God opregt liefheeft, leest ook gaarne in den Bijbel; want in dat boek maakt God ons bekend, hoe Hij zelf het menschelijk geslacht opgevoed heeft; in dat boek leeren wij, wat God, als onze Weldoener en Vader, van ons vordert; ook vinden wij in dat boek troost in alle droefheid, moed in alle bekommeringen, en eene gegronde hoop op eeuwige vreugd. – Zoude uwe tante JOSEPHINE wel altijd zoo gelukkig zijn, als gij denkt LOTJE? Waarom is zij dan zoo menigwerf ontevreden over alles, wat zij ziet en hoort? Waarom pijnigen haar dan duizend nuttelooze zorgen? Waarom wordt zij onophoudelijk door angst voor allerlei gevaren gekweld? en waarom denkt zij dan met zulk een’ afschrik aan den dood, die toch zeker vroeg of laat haar zal overvallen?   - DIENTJE   de naaister ken ik niet; maar is zij in waarheid eene vriendin van de Godsdienst, o, dan is zij ook voorzeker veel gelukkiger in hare smart en armoede, dan uwe tante JOSEPHINE ; want dan is DIENTJE overtuigd, dat God, haar goede Hemelsche Vader, haar niets doet lijden, dan met de beste, de heilrijkste oogmerken, en dan vertrouwt zij, dat haar tegenwoordig lijden, dat toch maar weinige jaren duren kan, zal afwisselen met eeuwig toenemende vreugd. – Gemeene menschen, zegt gij, gaan meer ter kerk dan andere; dit is niet zoo, lieve LOTJE! Verstaat gij door gemeene menschen armen, handwerkslieden, en soortgelijken? dan is het wel mogelijk, dat de verbastering van onze oude vaderlandsche zeden nog zoo algemeen tot zulke soort van lieden niet is doorgedrongen, en dat velen van hen, al ware het dan ook maar uit gewoonte, nog elken zondag ter kerk gaan, en dagelijks een gedeelte uit den Bijbel aan hunne huisgenooten voorlezen; maar bij deze soort van lieden is ongodsdienstigheid ook al vrij algemeen. Doch door gemeene menschen versta ik dezulken, die zich zelven verachtelijk maken, zij mogen dan tot den vorstelijken stand of tot dien der laagste bedienden behooren. Zedelooze menschen zijn in mijn oog gemeene of verachtelijke menschen; en deze, mijn lieve LOTJE gaan zelden, of geheel niet, ter kerk; zij schamen zich dit, zoowel als het lezen van den Bijbel, en de naam van fijn, van naauwgezet, of vroom, is voor hen de grootste schandnaam.

{==27==} {>>pagina-aanduiding<<}

LOTJE.

Maar ook bij de groote lieden ziet men immers den Bijbel niet, zoo als andere boeken? en het is toch niet aardig, wanneer men bespot en uitgelagchen wordt om het hooren van predikatiën, of het lezen in den Bijbel.

De Heer VAN DIJK.

Men heeft u aan het woord groote lieden  ook vast eene geheel andere beteekenis leeren hechten, dan een verstandig mensch daaraan hecht. LOTJE! groote lieden  zijn, in uw oog, menschen die in eenen hoogen rang geplaatst zijn, die naar den smaak gekleed gaan, en die rijk schijnen of zijn, - niet waar?

LOTJE.

Ja, oom! Mijn vader en wij behooren immers ook onder de groote lieden?

De Heer VAN DIJK.

Uw vader voorzeker, mijn kind! want in spijt van alle verleiding tot schraapzucht, blijft hij de eerlijke man, de edelmoedige menschenvriend. Ja, in spijt van alle versmading en schaamtelooze spotternij, vereert hij God, zoowel in het openbaar, als in het verborgene. Zie – dat noem ik waarlijk groot. Kleine of zwakke zielen kunnen dat niet, of willen dat niet kunnen, zij zijn volstrekt afhankelijk van de grillige mode, of van den afwisselenden toon, waarop de lieden, die zij boven hen in rang geplaatst rekenen, leven: zijn deze ongodsdienstig, dan zijn de kleine, alles naäpende, zielen dit ook; drijven de zoogenaamde groote of aanzienlijke lieden den spot met het Opperwezen, met de eeuwigheid, met den Bijbel, met de leeraars, en met alles, wat eerbiedwaardig is; dan doen ook alle menschen, die op den naam van groot lieden trotsch zijn, al schreeuwt hun eigen geweten of gevoel dar luid tegen, hetzelfde. En waarlijk, dat zijn ongelukkige menschen, mijne lieve LOTJE!  maar elk, die zijne eigene waarde gevoelt en, vrij en onafhankelijk van de luimen en grillen der mode of van den levenstoon, de neigingen van zijn eigen hart opvolgt; deze behoort tot de waarlijk groote  lieden. Hij lacht om alle versmading; want hij gevoelt zijne eigene waarde; hij verheft zich boven alle vooroordeelen, en hij boezemt toch eindelijk eerbied voor zijne grootheid van ziel in. Schaamt u nooit iets te doen, mijne kinderen! wanneer verstandige en brave menschen zeggen, dat het iets goeds is; onderzoekt liever zelve, of daar iets kwaads in kan zijn, en vindt gij dat niet, zijt alsdan waarlijk groot, belacht de dwazen, die u bespotten, en zij zullen u toch in het einde moeten hoogachten. Waarom zoudt gij u schamen, wanneer gij in de kerk gaat, en u daar hoort opwekken, om den alleswetenden God te eerbiedigen, om alle misdrijven ter schuwen, en om, volgens de leer van onzen gezegenden JEZUS, alle menschelijke deugden te beoefenen? Wie zich daarover schaamt, mijne kinderen! maakt zichzelven in het oog van God, en van alle verstandige menschen verachtelijk. O! waarom zoudt gij u ooit schamen, om in het oude, schoone boek, dat wij den Bijbel noemen, te lezen? LOTJE! uwe zuster zal het u vertellen, hoe vol dat boek is van schoone geschiedenissen, voortreffelijke zedelessen en moedgevende beloften van onzen getrouwen

{==28==} {>>pagina-aanduiding<<}

Hemelschen Vader. Niet waar, SOFIETJE! Het lezen in dat boek strekt ons altijd tot nut en vermaak?

SOFIA.

Ja, oomlief! Ik zal LOTJE de geschiedenis van de eerste menschen, die de ouders van alle levende en gestorven menschen zijn, vertellen, hoe zij in den schoonsten hof der wereld gelukkig leefden, en hoe zij, door ontevredenheid met hun lot, zondigden tegen den lieven God, die hen, als een weldadige Vader, zelf opvoedde en onderwees. Ik zal LOTJE de schoone geschiedenis van JOZEF  vertellen, en van MOZES, en van onzen lieven Heer, den Goddelijken Verlosser JEZUS.
Doch daar komen LEONARD en KOOSJE; het zal voorzeker tijd zijn, om naar de kerk te gaan.

KOOSJE.

Ja, lieve vader! Ik moet u en SOFIETJE komen zeggen, dat wij slechts nog eenige minuten tijd hebben, - niet waar LEONARD?

LEONARD. 

Ja, slechts vijf minuten; ik wilde zoo gaarne in de kerk zijn eer het gezang begint; wij hebben daar anders niets aan.


Zevende hoofdstuk.

    De kleine arme Mina.

Nabij de landwoning van mevrouw VAN DIJK lagen nog twee fraaije buitenplaatsen; van en tot de beide familiën, die daarop woonden, behoorden bij de eene vijf, en bij de andere zeven kinderen, die alle nog onderscheidene leermeesters noodig hadden. 
Vele verstandige lieden vinden het goed, dat een aantal kinderen te gelijk onderwezen wordt; vooreerst omdat dit naijver onder de leerlingen opwekt, en in de tweede plaats, omdat zich de kinderen veel meer naar elkander leeren schikken, en zich daardoor tot het maatschappelijk leven beter voorbereiden, wanneer zij met jonge leer- en lotgenooten van verschillende geaardheid dagelijks omgaan, dan wanneer zij alleen, of slechts met broeders en zusters onderwijs genieten. Doch, daar nu mevrouw VAN DIJK meestal buiten de stad woonde, was het, vooral bij ongunstig weder, wel eens lastig, de kleinen dagelijks in de stad ter school te zenden. Op de twee andere buitenplaatsen was dat even zoo, en op den verstandigen voorslag van den heer en mevrouw VAN DIJK, was dan ook besloten, om de kinderen uit alle drie de huisgezinnen gemeenschappelijk door dezelfde meesters te laten onderwijzen. Eene ruime koepelkamer, aan het huis van mevrouw VAN DIJK, was sinds lang tot eene leerschool ingewijd. Hier verzamelden zich dagelijks de leerlingen, en hun getal werd van tijd tot tijd  nog vermeerderd door de kinderen van tuinlieden en arme daglooners, die in den omtrek woonden, en voor wier onderwijs de drie

{==29==} {>>pagina-aanduiding<<}

familiën gaarne wilden zorgen. Schrijven, lezen en rekenen, het spreken van onderscheidene talen, het maken van muzijk, het teekenen en het dansen, dit alles werd op de vast bepaalde uren geleerd, voor zoo veel de verschillende ouders dat verkozen, of de omstandigheden der leerlingen dit vorderden. De meisjes werden afzonderlijk in alle vrouwelijke bezigheden onderwezen, vooral werden EMILIA, SOFIA en KOOSJE, door de verstandige mevrouw VAN DIJK, voor de stille genoegens, die uit nuttige werkzaamheid, uit liefderijke deelneming en weldoen voortvloeijen; want voor een meisje, zeide mevrouw VAN DIJK, kan geen hooger wellust zijn, dan de schoone bewustheid, dat zij wezenlijk nut sticht, en geluk om zich heen verspreidt. Het streelt een meisje voorzeker wel eens, wanneer menschen zeggen, dat zij een lief, een aardig gezigtje, schoone oogen en eene bevallige gestalte heeft; dit zijn ook waarlijk kostbare geschenken, die de goede Schepper der natuur tot wijze en heilrijke einden uitdeelt; maar zij maken de innerlijke waarde van een meisje niet uit. Het schoonste meisje toch, wanneer het dom en ondeugend is, heeft niets beminnelijks, maar het wordt door alle brave en verstandige menschen veracht en geschuwd. Ook is de schoonheid niet bestendig, of beveiligd tegen rampen en schijnbare toevallen. Zoodat een meisje, dat met drift verlangt, schoon genoemd te worden, altijd ook heimelijk bezorgd en beangst is, dat hare schoonheid zal verminderen, of eenmaal verloren gaan. Even zoo streelend als het nu is, schoon genoemd te worden, even zoo streelend is het ook voor menig meisje, vele fraaije kleederen en sieraden te bezitten; want daardoor gelooft men toch, de natuurlijke schoonheid te kunnen vergrooten, en de opmerkzaamheid van alle menschen tot zich te trekken. Doch ook dit genoegen is niet zelden vermengd met verdriet, althans wanneer het pronkzieke meisje meer kostbaarheden begeert, dan zij verkrijgen kan, of wanneer andere meisjes fraaijer versierd zijn, dan zij; ook kan de pronkster, door duizend verschillende omstandigheden, al hare sieraden verliezen, en doodarm worden. Doch de zoete, de streelende bewustheid, dat men wezenlijk nuttig is, en geluk om zich henen verspreidt, deze kan ons nooit ontroofd worden. Geene afgunst of geen nijd is daarmede vermengd. Edele zelfvoldoening is een zuiver, een onwaardeerbaar genot, mijne kinderen! dat zelfs het armste, het minst schoone meisje vrolijk en gelukkig maakt, en dat ons nog, in den hoogsten ouderdom zelfs, altijd blijde dagen schenkt. 
LOTJE was – zoo vaak hare tante op soortgelijken toon sprak – altijd norsch en gemelijk; want alle nuttige bezigheden verveelden haar. Ongelukkig had men het arme kind al vroeg ingeprent, dat kinderen van rijke lieden niets behoeven te doen, dan zich te vermaken. Zij beminde de ledigheid, schoon die de voedster is van pijnlijke zelfverveling en van nuttelooze tijdverspilling.
MIELTJE, KOOSJE en SOFIETJE oefenden zich in alles, wat tot eene goede huishouding behoort, zoowel wat het bestuur derzelve betreft, als de dadelijke uitvoering. Wanneer de nood het vorderde, hadden de lieve meisjes geene bediening noodig; zij konden zich zelve kleeden, zij konden hare eigene kamer in orde brengen, voor de tafel zorgen enz. Nuttige vrouwelijke handwerken, gelijk, bijvoorbeeld, het maken en herstellen van kleederen en linnengoed, leerden en beoefenden zij met geen’ minderen lust, dan borduren, knoopen, breiden of soortgelijke bezigheden, die slechts de ledige uren moeten aanvullen, en die wel kunstig en vermakelijk, maar juist niet hoogstnoodzakelijk zijn.
De goedhartige SOFIA maakte van hare bedrevenheid met de naald, waarin zij boven hare jaren uitmuntte, ook nog een edel gebruik; want zij onderwees twee of drie arme meisjes, die dagelijks met haar schrijven en lezen leerden, en wier ouders naauwelijks genoeg konden winnen, om zich zelven en hunne kinderen te voeden. Eene van deze arme 

{==30==} {>>pagina-aanduiding<<}

meisjes was MINA, een gevonden, maar lief en bevallig kind, bijna vier jaren jonger, dan SOFIA. De brave lieden, die dit kind opvoedden, hadden zelve zeven kinderen. De man werkte geheel het jaar door, voor een gering dagloon, in de uitgestrekte bosschen, die aan de aanzienlijke familie van S.G. toebehoorden, en hij besteedde nog zijne tusschenuren, om bij de landlieden, op het veld, of op den dorschvloer, te arbeiden. De vrouw was niet minder vlijtig; nacht noch dag gunde zij zich de noodige rust; hare bekrompene woning was altijd bevallig en zuiver, en de armoedige, maar zindelijk gekleede kinderen, in wier onschuldig gedrag beleefdheid en orde heerschten, verstrekten waarlijk aan de beide ouderen tot eer en roem. MINA was, gelijk ik zeide, hun eigen kind niet – neen. 




    
{== afbeelding 
        	
         bl. 96.

            Sloot hij het aanminnige meisje aan zijn hart.
         
    ==} {>>afbeelding<<}
    

Toen mevrouw VAN DIJK enmaal, in de vroege voorjaarsdagen – SOFIA was toen vier jaren  oud – de stad weer met haar geliefd buitenverblijf verwisselde, bezocht zij, volgens hare gewoonte, al hare goede arme naburen, om te vernemen, of hen, gedurende de strenge wintermaanden, ook eenig leed had getroffen, en of zij ook troost en hulp konde schenken. Het was toen een schoone lentedag. De kinderen vergezelden haar. LEONARD sprong als een jong veulen, dat voor de eerste reis, geheel vrij, zich in eene grasrijke weide bevindt. EMILIA en KOOSJE zochten, al voortwandelende, viooltjes, en de kleine SOFIA liep huppelende aan de hand van mevrouw VAN DIJK, en staarde, met van vreugde tintelende oogjes, naar elke kirrende duif, en naar elken zingenden vogel, waarvan zij gaarne duizend dingen wilde weten. Zoo kwamen zij eindelijk aan de hut van den braven HENDRIK  en MARIJTJE, die met al hun kroost juist het eenvoudig middagmaal hielden. 

{==31==} {>>pagina-aanduiding<<}

Mevrouw tikte aan de deur. “Komt binnen!”- riep HENDRIK, op een’ gullen, gastvrijen toon. Doch, mevrouw ziende, stonden zij allen vriendelijk op, behalve MARIJTJE, terwijl de kinderen zich vrolijk lagchende bogen. HENDRIK  bood mevrouw zijnen stoel aan, doch dit weigerde zij, en dwong hem, om met eten voort te gaan, terwijl zij een klein stoeltje – het eenige, dat niet bezet was – uit den hoek van het vertrek nam, en zich nevens MARIJTJE  plaatste.
LEONARD stond intusschen, met zijn’ pet in de hand, vol brandende begeerte naar den schotel vol rookende aardappelen te zien. HENDRIK merkte dit, kreegnam een blaauw gebloemd bord, waarop eene spreuk te lezen stond, van den schoorsteenmantel, waarop het te pronk stond, en eene schoone ijzeren vork uit de kas, laadde het bord vol aardappelen, en noodigde het jonge heertje en de jonge juffertjes, om eens te proeven.
SOFIA stond reeds met een stuk roggebrood, dat een aardig klein meisje haar gegeven had, in de kleine handen.
“Maar wat zie ik, MARIJTJE!”- vraagde mevrouw – “gij hadt immers, toen ik naar de stad ging, alleen dezen kleinen, dikken, blozenden jongen aan de borst, en nu schijnt hij ook eene kleine zuster te hebben;” want MINA , die op het zien van het haar vreemd gezelschap eerst luide schreide, lag nu zorgeloos spelende aan de borst van MARIJTJE. 
“Ach ja, mevrouw!”- antwoordde deze, met een oog vol moederlijke teederheid op het kind nederziende. – “Wij hebben het arme verlatene kind ook maar tot ons genomen. Waar zeven kindertjes brood vinden, zal onze lieve Heer wel zorgen, dat wij ook het achtste kunnen voeden; niet waar, HENDRIK?”

HENDRIK.

Gij moet daar maar niets van spreken, MARIJTJE! Wij deden slechts, wat wij moesten doen, vrouw! Vertel mevrouw liever eens, hoe goed wij het in dezen winter hadden. 

MARIJTJE.

Ja, mevrouw! Dat moet gij hooren. HENDRIK en allen, die in het bosch werken, hebben gedurende de vier wintermaanden elken dag twee stuivers meer ontvangen, dan zij anders krijgen; zoo zal het nu elken winter zijn. JAN en KAATJE hebben nu ook den geheelen winter op de dorpschool gegaan; want zie eens, het zijn toch twee schellingen meer in de week, en wij willen verder voor dat schoolgaan alles uitsparen. HENDRIK had eenen nieuwen borstrok noodig, en ik een winterjak; maar neen, zeide ik, laat ons nu maar niets koopen, ik zal uwen borstrok nog wel wat bijeen houden; boven het laten leeren van onze kinderen gaat toch niets.

HENDRIK.

Ja, ja – ik ondervind het genoeg, hoe ongelukkig het is, als men weinig of niets kan. Lezen en schrijven heb ik met veel moeite geleerd, toen ik meer dan twintig jaren oud was, en dat was nog het werk van onzen ouden goeden leeraar , die dood is. Neen, neen – de kinderen moeten leeren, al zoude ik ook maar half gekleed kunnen zijn. 

Mevrouw  VAN DIJK.

{==32==} {>>pagina-aanduiding<<}

Zoo hoor ik het gaarne, goede brave menschen! In de volgende week komt weer bij mij aan huis een meester, die mijne kinderen, benevens nog eenige uit de buurt, in het lezen, schrijven en rekenen onderwijst; wilt gij JAN en KAATJE dan ook elken dag een paar uren bij mij aan huis zenden? Zij kunnen voor niets leeren. Uw GRIETJE is immers ook al oud genoeg? en daar, die lieve kroeskop van een’ jongen met zijne bruine oogen zal ook de letters al spoedig leeren. Zij moesten maar met JAN en KAATJE mede komen, maar dan ook geenen dag verzuimen.
HENDRIK maakte eene diepe buiging, en zag mevrouw aan met een paar vochtige oogen, die de levendigste dankbaarheid uitdrukten. “Dat is te veel, mevrouw!”- zeide hij – “geen schoolgeld meer voor onze kinderen te betalen? Komt JAN, KAATJE, GRIETJE en JAKOB! Bedankt de goede mevrouw, en belooft haar, dat gij naarstig leeren zult.”
MARIJTJE konde geen woorden vinden, om hare blijdschap uit te drukken. “Dat is eene zware zorg van ons hart, mevrouw!”- sprak zij – “het schoolgeld bezwaart altijd, hoe gaarnec wij het ook betalen. Het is waar, ten koste van de armenkas gaan ook vele kinderen ter school, doch HENDRIK  en ik willen daar niet om verzoeken, zoolang wij nog werken kunnen. Nog liever willen wij een stukje brood minder eten. Wanneer belieft mevrouw nu, dat onze kinderen bij haar zullen komen?”

Mevrouw VAN DIJK.

Maandag morgen MARIJTJE!  te half tien; maar zeg mij nu toch, brave vrouw! Wie zijn de ouders van die lieve kleine, die gij zegt, dat zoo arm en verlaten was? Of kent gij de ouders niet?

HENDRIK.

(Die het aanvallig kind op zijne knien zette, terwijl MARIJTJE  haren in slaap gevallenen jongen in de wieg legde).  Neen, mevrouw! Wij weten niet, wie de ouders zijn. Ik wil u vertellen, hoe wij aan dat kind gekomen zijn, schoon ik het juist aan elk zoo niet wil zeggen; want de menschen hebben toch altijd iets aan te merken. Nu eens zoude het zijn: “heeft HENDRIK met zijne vrouw en zeven kinderen het zóó ruim, dat hij nog een bedelaars kind daarbij kan opkweeken?”dan weer zoude men met verachting op het onnoozel schaap nederzien, gelijk de weinigen, die het weten, zelfs nu al doen, en zeggen: “de vader van het kind kan wel opgehangen zijn; wat doet gij met zulk ras onder uwe in eerbaarheid geboren kinderen?” Och! gij weet hoe de menschen zijn, mevrouw! Maar kom aan! U wil ik het wel vertellen, net zoo als het gebeurd is. – Den dag vóór kersdag – het was vreesselijk koud, de jagtsneeuw vloog mij, als waren het speldepunten, in het gezigt – toen ik daar in het naaste bosch een paar oude wortels uitgroef, hoorde ik het getrappel van eenige paarden – het begon al mooi laat te worden – het waren eenige huzaren. Zij zagen er vreesselijk uit. Zwaar geboeid, en aan een der paarden vastgemaakt, ging een soldaat; ach! De man ging met neêrgeslagene oogen vol tranen; hij had zulk een eerlijk gezigt, dat ik medelijden met hem kreeg, schoon de huzaren hem scholden voor een’ dief en een’ schurk. O, zij schenen geweldig boos op hem te zijn! Zij waren naauwelijks eenige minuten voorbij, of eene luid schreijende vrouw viel, geheel ademloos, eenige treden van mij af, op den grond. Zij had dit kleine kind op den arm, dat ook bitter schreide. Ik dacht, dat het door den val bezeerd ware, doch dat was gelukkig zoo niet. De arme vrouw was zoo bleek en uitgeteerd, dat ik voor haar 

{==33==} {>>pagina-aanduiding<<}

schrikte. Zij kreeg hevige stuiptrekkingen, en riep tusschen beiden met eene bijna onverstaanbare stem: “Waar slepen zij hem henen? Ach ! ontfermt u! – God weet het, hij is geen dief!”   Hare oogen bleven gesloten. Ik stond daar geheel radeloos. De stervende vrouw lag op den besneeuwden grond, en het kind, toen omtrent acht maanden oud, bijna versteend van koude, nevens haar. Ik wond het in het voorschoot der moeder, en wilde het gaarne naar huis dragen, doch de ongelukkige vrouw konde ik toch ook zoo niet hulpeloos verlaten. Gelukkig kwam JAN, van hier naast, met zijne moede en broeder uit de stad. “God zij gedankt!” riep ik, “hier is hulp noodig! De arme vrouw lag te sterven; dat zag men duidelijk. “Ga maar heen, HENDRIK!”- zeide nu de oude vrouw – “breng het arme kind bij MARIJTJE; wij zullen de ongelukkige vrouw bij ons innemen.” JAN vloog naar huis, om zijne kar in te spannen, en ik liep met het halfdoode kindje naar mijn huis. MARIJTJE zat juist met onzen kleinen PIET voor het vuur. Hijgende zeide ik, met weinige woorden, wat het geval was. Nu leide zij onzen PIET nevens haar op een kussen, en schreide van medelijden  om het arme schepseltje, dat naauwelijks meer geluid konde geven. MARIJTJE koesterde het in haren schoot, en laafde de bleeke lipjes, die door koude te veel verstijfd waren, om te kunnen zuigen, met hare melk, doch eer een uur verloopen was, zoog de lieve meid, dat het eene vreugd was om te zien. Zij kreeg eene frissche, blozende kleur, en keek met hare groote blaauwe oogen lagchende in het rond. Het kind was vrij zindelijk gekleed, niet waar MARIJTJE? De arme moeder stierf nog dien zelfden avond. Ik stond lang stil bij het bed, waarop zij lag. Met uitgebreide armen riep zij meer dan eenmaal met zigtbaren angst: “geef mij mijn kind, mijne MINA, wie zal haar voeden? “Zij deed zoo veel moeite, om deze woorden uit te brengen, dat zij telkens op nieuw eene flaauwte kreeg. Ik greep hare koude hand. “Zijt gerust, goede vrouw!”- zeide ik – “uwe kleine MINA ligt heden aan de volle borst van mijne goedhartige MARIJTJE. Wij zullen het wel opvoeden.” Zij spande al hare krachten in, om mij de hand te drukken. Ach! Zij dwong hare lippen zelfs tot een dankbaar lagchen. Eenige minuten later wekte zij mij nog eens, om bij haar te komen. Zij sprak toen eenige afgebrokene woorden, ik geloof over MINA’s vader, doch die ik volstrekt niet verstond. Nu waren hare krachten uitgeput, en zij gaf den laatsten snik. Wij wisten nu alleen, dat de naam van het kind MINA was. MARIJTJE  konde rijkelijk twee kinderen zogen. Wij besloten het verlaten weesje op te voeden, en de goede God zegende ons daarvoor; dat zien wij nu ook weer in uwe goedheid, waarde mevrouw! Van den geboeiden soldaat, den vader van MINA heb ik nooit weer iets gehoord. 

Mevrouw VAN DIJK.

Wat ook van dien man moge geworden zijn, brave HENDRIK! gij zult zijn onschuldig kindje in eer en deugd opvoeden, gelijk gij uwe eigene kinderen doet, en God zal u daarvoor liefhebben. Zie, MARIJTJE! de kleine MINA schijnt wel een kleedje noodig te hebben, ik wil u eenig geld geven, om het naar uwen zin te koopen; daar zal wel iets van overschieten voor uwen kleinen PIET ook, en tegen aanstaande paschen brengen mijne kinderen aan PIET en aan zijn zoogzustertje elk eenen mooijen fluweelen valhoedSoort helm, ter bescherming van kinderen die leren lopen. ; want ik zie, dat MINA de voetjes al begint voort te zetten.
MARIJTJE kreeg eene kleur van vreugd; want een valhoed was in haar oog het fraaiste sieraad voor een kind.

{==34==} {>>pagina-aanduiding<<}

Van dien tijd af werden de kinderen van HENDRIK aan het huis van mevrouw VAN DIJK onderwezen. MINA was al vroeg het meestgeliefde speelgenootje van SOFIA. Het was ook een zachtaardig en bij uitnemendheid vlug en veelbelovend kind. SOFIA kende geene grootere vreugd, dan dat meisje bij zich te hebben. Zij leerde haar alles, wat zij zelve kende. Het jongste dochtertje van HENDRIK en MARIJTJE was intusschen niet minder leerzaam en ijverig, dan MINA, en het was regt vermakelijk om te zien, hoe BETJE en MINA, het eene uur, door alle landelijke bezigheden in huis, in den stal of tuin, bij de goede moeder naar goedkeuring dongen, en hoe zij zich, in het andere uur, bij SOFIA verdienstelijk maakten, door haar te helpen in het naaijen van eene jurk, of van een ander kleedingstuk, dat de lieve SOFIA op zich genomen had.      


Achtste hoofdstuk.

    De slaven.

De laatste brieven van den heer GROENENDAL, die door zijne zuster en zijne kinderen ontvangen waren, schonken eene algemeene blijdschap; want zij behelsden het zoo lang gewenschte berigt, dat hij eindelijk naar zijn vaderland dacht weder te keeren. Het schip, dat hem moest overvoeren, was reeds bijna tot de reis gereed. SOFIA drukte met eenen luiden vreugdekreet deze brieven aan hare lippen, en viel, als in vervoering, hare tante, en allen, die bij haar waren, om den hals. “Nu komt mijn vader toch welhaast!”- riep zij – “o, die lieve goede man, die altijd zoo trouw voor ons gezorgd heeft! Ik wil hem nu ook zoo hartelijk liefhebben…”- “En wie weet, “- zeide LOTJE, - wat vader niet al medebrengt. Vader is toch heel rijk; hij zal ook wel een kostelijk huis in de stad koopen, niet waar, tante? En wie weet, hoe vele dienstboden wij dan wel houden zullen; of mogelijk brengt vader wel eenige negers en negerinnen mede, die hij gekocht heeft.”

SOFIA.

Gekocht? Nu nog menschen gekocht? Neen – daar wil ik niet meer aan denken; o, hoe gelukkig is het, dat het koopen van menschen verboden is. Tante heeft het mij in de courant laten lezen, hoe dat ook onze goede brave koning dien afschuwelijken slavenhandel heel streng heeft verboden. Zie ik heb den koning daar regt lief om.

LOTJE.

Zoo? Is het koopen van negers verboden? dat heb ik nog niet geweten. Ik hoor nooit naar het lezen in de courant; maar ik doe als tante JOSEPHINE, zij zag alleen in de Haarlemsche courant, welke menschen getrouwd en gestorven zijn. Maar als de eigenaars van landen, daar in de West, geene negers meer mogen koopen, hoe zal de grond dan bezaaid en beplant worden? en hoe krijgen wij dan suiker, koffij, katoen en zoo vele andere goede dingen? Ik heb grootmoede en tante met den heer en mevrouw FOLKERS, die ook lang te Suriname gewoond hebben, daar wel eens over hooren spreken; en dan vraagde ik ook wel eens, hoe het mogelijk ware, dat menschen konden gekocht worden, gelijk hier de

{==35==} {>>pagina-aanduiding<<}

paarden en de koeijen. Doch dan zeide mevrouw FOLKERS: “Het zijn ook maar zwarte negers, die verkocht worden. In hun eigen land verkoopen zij toch elkander, en in onze volkplantingen kan men geene slaven missen; want de Europeanen kunnen daar niet sterk werken, omdat het zoo warm is, en de inboorlingen van Suriname, zoowel als van andere volkplantingen, zijn te traag of te zwak, om te werken.” – Maar hoe gaat het dan nu in dat land, nu zij geene slaven mogen koopen? en waarom is dat koopen en verkoopen zoo kwaad?

Mevrouw VAN DIJK.

Hoor, LOTJE-lief! alle menschen, die op de geheel aarde wonen, hebben denzelfden oorsprong; alle zijn zij afstammelingen van het eerste paar menschen, dat God geschapen heeft. Dit leert ons het Heilige Boek, of de Bijbel, en die leer wordt bevestigd door alle verstandigen, welke het zamenstel van het menschelijk ligchaam in onderscheidene oorden der wereld onderzoeken en bestuderen. Al die verstandigen worden hoe langer zoo meer volkomen overtuigd, dat niet meer dan ééne menschensoort op geheel de aarde bestaat, en dat al het onderscheid in kleur en gedaante slechts veroorzaakt wordt door de verschillende lucht en warmte, die op het bloed en de levenssappen zoo veel invloed hebben. Aan deze waarheid behoeven wij niet te twijfelen; want, wanneer een paar zwarte menschen uit Afrika in Europa overgebragt zijn, en daar kinderen krijgen, dan zijn die bij het opgroeijen reeds minder zwart, en in het vijfde nageslacht zoude men weinig of geheel niets meer van de kleur of van de gelaatstrekken der voorouders vinden. Wel nu dan, LOTJE! kunt gij gelooven, dat afstammelingen van dezelfde ouders, dat menschen, die alle hetzelfde regt hebben, om naar hunne eigene verkiezing te handelen, dat deze afstammelingen van dezelfde ouders, zeg ik, elkander mogen koopen en verkoopen?

LOTJE.

Ik weet het niet, tante! maar er zijn toch altijd slaven geweest in de wereld. Toen wij onlangs met u de geschiedenis van JOZEF gelezen hebben, zagen wij dat immers nog? ja, ja – in dien ouden tijd  kende men ook slaven; want JOZEFS  broeders verkochten hem voor slaaf. 

Mevrouw VAN DIJK.

Och ja, mijn kind! moordenaars, bedriegers en roovers waren, zoowel als koopers en verkoopers van menschen of slaven, al vroeg in de wereld bekend; want, zoo ras de menschen het schoone vermogen, om naar eigene verkiezing te kunnen handelen, begonnen te misbruiken, zoo ras werden ook allerlei soorten van misdaden gepleegd.   De eerste zoon van ADAM  en EVA, immers, werd reeds de moordenaar van zijnen broeder! De oudheid van het misdrijf kan dus geene oorzaak zijn, dat het moet geduld worden.

SOFIA.    

O, neen! Want broedermoord is nog ouder, dan het verkoopen van menschen.

Mevrouw VAN DIJK.

{==36==} {>>pagina-aanduiding<<}

Regt zoo! Eerst toen de menschen vermenigvuldigd waren, en zich in maatschappijen verdeelden, werd de slavernij geboren. De sterksten en heerschzuchtigsten overwonnen toen al spoedig de minder sterken, en wanneer zij de overwonnenen niet vermoordden, dan maakten zij deze ongelukkigen tot hunne slaven; dat wil zeggen, zij beschouwden hen als een’ wettig verkregen’ eigendom, waarmede zij, even als met hun vee of andere eigendommen, konden handelen.


KOOSJE.

Ik heb niet alles gehoord, lieve moeder! want EMILIA en ik zijn, gelijk gij weet, bij de lieve zieke SUZE geweest. MIELTJE is nog bij haar. Gij waart zoo druk in gesprek, dat gij mij niet eens zaagt inkomen; ook wilde ik u niet storen. Maar gij spreekt over slaven! O, zeg mij eens, lieve moeder! hoe kwam het toch, dat de Grieken en Romeinen, die al zoo ver in beschaafdheid gevorderd  waren, toch nog altijd menschen als slaven kochten en verkochten? Op welk een’ tijd is dat hatelijk gebruik hier in Europa eerst afgeschaft? want hatelijk, ja afschuwelijk zelfs is het! O, ik zou de goede, wijze Grieken, bij voorbeeld, de Athenïenzers, die anders zoo menschelijk waren, nog veel meer lief kunnen hebben, wanneer zij zich door vrije menschen hadden laten bedienen, zoo als wij.     

Mevrouw VAN DIJK.

Ja, KOOSJE-lief! de oude Grieken, en ook de latere Romeinen hebben het al heel ver gebragt in de beschaafdheid; zij vormden maatschappijen, die door verstandige wetten werden beveiligd, maar zij beschouwden toch altijd  sterkte en onversaagdheid als de edelste menschelijke hoedanigheden, die de hoogste eer en den uitgebreidsten lof verdienden; met verachting zagen zij neder op elk, wie deze hoedanigheden in eenen minderen graad bezat, of scheen te bezitten. De overwinnaar alleen was dus verdienstelijk, maar de overwonneling werd aan de diepste vernedering ter prooi gegeven, en met den  veroverden buit – die aan de krijgslieden rondgedeeld, of ook wel verkocht werd – gelijk gesteld. De Grieken, die zoo ver in beschaafdheid gevorderd waren, bleven op dezelfde wijze in dit stuk denken, schoon de beoefening van kunsten en wetenschappen, die altijd de zeden verzacht, hun toch ook veel meer menschelijkheid, bij het behandelen van hunnen slaven, inboezemde. Zoo was het ook bij de Romeinen. Maar, geheel ingenomen met hunnen eigene natie, vloeide hunnne vaderlandsliefde meer uit hoogmoed, dan uit een zacht dankbaar gevoel voort. Het denkbeeld, dat alle menschen, zonder onderscheid, ververbroederd zijn, was hun vreemd; want dit konde alleen door onze schoone Christelijke Godsdienst ingeboezemd worden. – Elk, wie de leer van JEZUS belijdt, weet ook, dat het eeuwig, het volmaakt Opperwezen de liefhebbende Vader is van alle menschen, ook van die, welke Hem nog nooit gekend hebben. Wie de leer van JEZUS belijdt weet, dat het volmaakte, het onzigtbare Opperwezen, dat wij God noemen, zich aan de menschen – die in dit leven alleen door de zintuigen kunnen gewaar worden – geopenbaard heeft in JEZUS, die zelf een mensch was, gelijk wij zijn, behalve,dat Hij zich nooit, met gedachten, met woorden of daden, aan eenig misdrijf schuldig maakte. In dien JEZUS, in dien God onder de menschen zijn dus alle stervelingen, die ooit op de aarde geboren zijn, of geboren zullen worden, verbroederd. JEZUS is de natuurgenoot van die allen. Gij begrijpt nu ook, lieve kinderen!  dat

{==37==} {>>pagina-aanduiding<<}

onder de Christenen geene slavernij kan geduld worden; neen, sinds de volken in Europa  de Christelijke Godsdienst aangenomen hebben, heeft men beginnen te gevoelen, dat de slavernij de menschheid onteert, en onder kinderen van denzelfden Hemelschen Vader onbestaanbaar is. 

SOFIA.

Maar, tante-lief! de Hollanders, de Spanjaarden, de Engelschen, en alle volken, die koloniën of volkplantingen in Oost of West hebben, zijn Christen volken, en toch kochten en verkochten zij, nu zoo vele jaren lang, menschen.

Mevrouw VAN DIJK.

Wat zal ik u daarvan zeggen, lieve SOFIA! ware Christenen en menschenvrienden hebben zich daar altijd over bedroefd. Gij weet, lieve kinderen! hoe de schrandere, de moedige COLUMBUS, een inboorling van Genua, toen zijne eigene landgenooten hem niet geloofden, zich in dienst van Spanje begaf, en dat hij daar, tot het doen van ontdekkingsreizen, het bevel over twee toegeruste schepen ontving; ook weet gij, hoe ver boven alle verwachting de uitslag van zijne reis geweest is: hij ontdekte een geheel nieuw werelddeel, dat eenige jaren later, te onregt, naar een’ anderen reiziger,  Amerika  werd genoemd. De Spanjaarden namen bezit van deze pas bekend gewordene landen, waarvan vele rijk waren in goud, zilver, edelgesteenten en andere kostbare en nuttige dingen. Doch met de arme inboorlingen van die landen handelden zij zoo onmenschelijk, dat het alle beschrijving te boven gaat.

KOOSJE.

Maar daar hadden zij immers geen regt toe? Het land behoorde toch immers aan de inboorlingen?

Mevrouw VAN DIJK.

Regt!- neen, dat hadden de Spanjaarden niet, mijn kind! maar zucht naar rijkdom en verkeerde godsdienstijver vereenigden zich, vooral gedurende dien tijd, ook in Spanje, waar nog de oude, woeste zeden der overheerschende volken plaats hadden, en waar de zuivere kennis van de Christelijke Godsdienst, door bijgeloof en onwetendheid, bijna was verloren gegaan. De inboorlingen van Amerika, die den waren God niet kenden, werden als doodvijanden der Christenen beschouwd en behandeld; zij werden vermoord en gekweld, tot zoo lang dat hun getal, op eene verschrikkelijke wijze, was verminderd: zoodat het land, en ook de rijke mijnen niet meer door de inboorlingen konden bewerkt worden. Doch nu bedacht men, om in Afrika  negers - dus genoemd naar de groote rivier, die door Nigritië  stroomt – te koopen, of te stelen, en dan deze onschuldige menschen – die sterker van gestel, en meer tot den arbeid geschikt zijn, dan de Amerikanen – in de Europesche volkplantingen aan de meestbiedenden te verkoopen.

LOTJE.

{==38==} {>>pagina-aanduiding<<}

Maar, stelen! Zegt gij? – tante! deden dat de Spanjaarden? Foei! Menschen stelen, dat was toch heel leelijk. 

 Mevrouw VAN DIJK.

Dat was het, maar wanneer de zucht, om geld te winnen, of rijk te worden, eens het gevoel van regt en menschelijkheid onderdrukt heeft, dan zijn geene misdrijven voor den winzuchtigen meer te afschuwelijk. Ja, mijne kinderen! niet slechts de Spanjaarden, maar ook alle volken, die in andere werelddeelen zich van eenig land hadden meester gemaakt, gebruikten negers, die gekocht of gestolen waren. – Menige Afrikaansche moeder weende om eene lieve dochter, of om eenen bloeijenden knapp, die, terwijl zij zorgeloos zich met de jagt bezig hielden, of zich met spelen vermaakten, door de Europesche kooplieden, of derzelver zwarte zaakbezorgers waren weggevoerd. Ik zelve heb eene negerin gekend, die door eene vriendin van mij, aan wie zij toebehoorde, van Demerary was medegebragt. Deze zwarte, maar goedhartige vrouw werd hier in de Christelijke Godsdienst onderwezen, en tot een lid of medegenoot van JEZUS Koningrijk door den doop ingewijd. Maar meer dan eenmaal zag ik haar nog bittere tranen weenen om haar eenig dierbaar kind, dat haar ontstolen was.

KOOSJE.

 O, moeder-lief! vertel ons daar meer van. Waar ergens was dat kindje aan de moeder ontstolen?

Mevrouw VAN DIJK.

CHRISTINA  -  zoo was de zwarte vrouw bij den doop genoemd; te voren noemde men haar MELLY – CHRISTINA was de eenige geliefde dochter van een’ dier kleine negervorsten, die niet ver van de zeekust wonen; een vorst, die ook de gevangenen, welke bij het beoorlogen van andere negervorsten in zijne magt vielen, aan de blanken of Europeanen tegen koralen, brandewijn, buskruid en schietgeweer, of andere dingen verruilde.
De jonge MELLY was in het oog van hare landslieden eene ware schoonheid; al vroeg werd zij de vrouw van eenen dapperen jongeling, dien zij vurig beminde. Zij was volkomen gelukkig met hem. Elke dag was een feest voor het jonge paar, en voor de kommerlooze ouders; want MELLY was de lieveling van allen. Des morgens ontwaakte zij, op het met bloemen bestrooide leger, aan de borst van haren geliefden OMAÏ, en des avonds danste zij, met bloemen bekranst, aan zijne hand, op den klank van trommel en tamborijn, onder de bloeijende palmboomen. Doch, vijf maanden nadat OMAÏ de schoone bruid in zijne eigene tent had gebragt, moest hij met MELLY’s vader en al het krijgsvolk tegen eenen oorlogszuchtigen volksstam te veld trekken. MELLY wilde hem volgen, doch zij was zwanger. Met doodelijken angst zag zij de wederkomst van haren OMAÏ te gemoet. Het krijgsvolk keerde welhaast overwinnend weder; MELLY’s vader was aan het hoofd; maar haar dierbare OMAÏ was in den bloei zijner jaren op het slagveld gedood. MELLY was troosteloos. Ach! zijn lijk zelfs was voor haar verloren; zij konde bij zijn graf haar bitter leed niet klagen. Zij verlangde slechts, om ook te mogen sterven, en dan weer met haren OMAÏ vereenigd te worden; want ook de negers gevoelen, dat zij onsterfelijk zijn. Doch MELLY

{==39==} {>>pagina-aanduiding<<}

werd gelukkig moeder van een schoon mollig kindje, dat zij onuitsprekelijk liefhad, en met de teederste zorg opkweekte. Het beeld van OMAÏ bloeide op het lagchende gelaat van hare kleine SELI. De lieve sprekende blik der vriendelijke oogjes was de blik van OMAÏ, en de jonge moeder verlustigde zich dikwijls uren lang in het beschouwen van haar dierbaar kind, waarvan zij geen oogenblik wilde gescheiden zijn. Op zekeren dag – de kleine SELI was toen twee en een half jaar oud – ontweek zij met de lieve kleine de gloeijende middagzon onder de koele schaduw van eenige platanen, die niet ver van eene heldere bron welig groeiden. SELI plukte bloemen; de moeder breidde die tot een kransje om de gekroesde lokjes van hare lievelinge, die de overtollige bloembladen met volle handjes over MELLY en om zich henen strooide. Eindelijk sluimerden moeder en kind, vermoeid van het onschuldige spel, onbekommerd op het koele gras in; doch welhaast werd MELLY verschrikt wakker; het kind, dat nog voor weinige oogenblikken in hare armen lag, zag zij niet meer. Zij gaf een’ luiden gil, en zag wild in het rond, of ook een roofdier de lieve kleine had  verscheurd. Met de snelheid van eene hinde vliegt zij door het brandende zand. Eenmaal verbeeldt zij zich nog het angstgeschreeuw van haar kind te hooren, doch achterhalen kan zij het niet. Neen – geheel afgemat, stort zij bewusteloos op den grond. Eerst te middernacht wordt zij door hare jammerende ouders en vrienden gevonden. Zij ontwaakt onder hunne tranen en liefkozingen, doch hare lieve SELI was voor altijd weg. Zeven dagen verliepen, eer de ongelukkige moeder voor het laatst nog iets van hetzelve vernam, en dat wel door een jong mensch uit haar eigen volk, die aan de ontmenschte Europeanen ontvlugt was. Deze jonge neger trok met twee blanken, waarvan de eene zijne meester was, en een’ zwarte met wien zij handel dreven, voorbij de plaats waar MELLY met haar kind in den arm lag te slapen. De moeder durfde men met geweld niet wegvoeren, omdat de stam, waartoe zij behoorde, sterk en gewapend was; doch de zucht, om het slapende kind weg te rooven, konden de booswichten niet wederstaan. Het lag daar zoo schoon, met eenen  geurigen bloemkrans versierd, aan den boezem der moeder. Stil trad een der blanken toe, nam het geheel naakt schepseltje voorzigtig uit MELLY’s armen, en snelde nu met de overigen voort. Toen de kleine ontwaakte, schreide zij luid en angstig, doch zij bragten het aan de zeekust, en vervolgens aan boord bij de overige slaven. MELLY  was wanhopend, zij ontvlugtte hare ouders, zij ijlde naar de zeekust, doch het schip, waarin haar kind zich met andere negers bevond, spoedde reeds met volle zeilen voort. Zij bad, om ook weggevoerd te worden. Men sloot haar in ketenen, men bragt haar met een volgend schip naar Demerary.  Mijne vriendin kocht haar daar. Het kind was nooit weêr te vinden; welligt stierf het op zee. Alleen de troost van de Christelijke Godsdienst, waaraan de arme negerin welhaast kennis kreeg, konde haar lijdend hart bevredigen.

SOFIA.

O, die goede, zwarte CHRISTINA met haar zuiver liefhebbend hart! Zij moest haar kind weder gevonden hebben. SELI was dan immers ook eene Christin geworden? O waarom wilde onze Hemelsche Vader dat niet zoo?

Mevrouw VAN DIJK.

Waarom ontneemt elke trouwhartige moeder aan haar geliefd kindje wel eens iets, dat schadelijk voor haarzelve zoude kunnen zijn? Zij doet dat immers uit liefde, en omdat zij wijzer is, dan de kleine onnoozele, die om het schijnbaar onschadelijk goed vaak zoo bitter schreit. God heeft de menschen oneindig volmaakter lief, dan de teederste moeder haar kind; God is ook oneindig volmaakter wijs, dan de menschen. Wat Hij doet is dus volmaakt welgedaan. Het wedervinden der kleine SELI behoorde voorzeker niet tot het geluk van

{==40==} {>>pagina-aanduiding<<}

CHRISTINA, ook niet tot het geluk der onnoozele kleine zelve. Eenmaal vindt de onsterfelijk gewordene moeder haar kindje, dat waarschijnlijk jong gestorven is, door Gods engelen onderwezen, in het hoogere, betere leven weder. – Maar komt, lieve kinderen! de regenwolken zijn voorbij gedreven; wij moeten nog eene kleine wandeling doen. Ziet, hoe de schoone zon door de ligte nevelen heen schijnt; wij mogen geen oogenblik meer vertoeven. 


Negende hoofdstuk.

    Nog iets van de slaven.

SOFIA en LOTJE waren ruim twaalf jaren oud, toen de heer GROENDENDAL, wiens reis naar het vaderland gedurig door nieuwe hinderpalen vertraagd was, eindelijk weer den geliefden vaderlandschen grond aanschouwde.  In het hart van alle goede menschen doet zich de liefde voor het vaderland gevoelen; want het hart van alle goede menschen is geneigd, om dankbaar te zijn voor genotene weldaden, en om zich aan alles, wat voor het gevoel eenige waarde heeft, te hechten; alleen ligtzinnigen, of menschen met kleine beuzelachtige zielen, die door alles, wat vreemd is, aangetrokken worden, en die meer geschikt zijn, om anderen na te apen, dan om uit zich zelven groote en goede dingen te doen; alleen zulke menschen kunnen hun eigen vaderland, waar zij het eerste levensgenot zoo onbekommerd smaakten, vergeten, en geheel vreemde zeden, gewoonten, taal en denkwijze zelfs boven het vaderlandsche verkiezen. Doch de heer GROENENDAL behoorde niet onder die menschen – neen! met een streelend vermaak dacht hij, gedurende zijn verblijf in een vreemd werelddeel, aan het kleine plekje gronds op den aardbodem, dat hij zijn vaderland noemde. Het land, waarin de heer GROENENDAL zich thans bevond, had veel bekoorlijks. Nimmer heerschte daar eene strenge winterkoude; de grond was daar altijd met bloemen bedekt; de bosschen boden daar altijd lommerrijke schaduw, en de boomen, waaraan rijpe vruchten hem toelachten, waren te gelijk ook met bloesems versierd. Doch hoe veel zou de heer GROENENDAL dikwijls niet hebben willen geven, om eens eenen kouden winterdag in zijn vaderland door te brengen, en eens te zien, hoe daar veld en bosschen met zilverwitte sneeuwvlokken bedekt zijn, en hoe de vaderlandsche stroomen, waarop in lente en zomer duizend verschillende vaartuigen met uitgespannene zeilen rondzwerven, nu als met eene versteende zoldering bedekt zijn, en het ruime genot van vrolijke wintervermaken aanbieden. En, dacht de heer GROENENDAL alsdan aan de lieve lente, die elk jaar zijn vaderland zoo geheel verjongt; o, dan verdween voor hem die schitterende pracht van het plantenrijk tusschen de keerkringen, waar het licht zoo onbewolkt, als in volle stroomen, alles omvloeit, en ook zoo sterk door alle voorwerpen wordt weergekaatst, - dan verdween – zeg ik – al de schitterende pracht, die het plantenrijk daar zoo mild versiert, voor het oog van den heer GROENENDAL; ja eene vaderlandsche weide vol jong gras en bloeijende madeliefjes en viooltjes, of een boomgaard, waarin elke bloeijende boom een’ jeugdig levenden bloemtuil gelijkt, pronkte voor zijne verbeelding met eindeloos meer bevalligheid, dan alles, wat het vreemde gewest hem konde aanbieden. Hier kwam nog bij, dat het liefste, het dierbaarste, dat de heer GROENENDAL bezat, zijne kinderen namelijk, zijne bloedverwanten, en de vrienden zijner jeugd zich in dat geliefde vaderland onthielden. Ach! met eene mengeling van vreugde en angst zag hij elk naderend schip, dat berigten uit het vaderland medebragt, te gemoet; want zulk een schip was voor velen een bode van leven of dood. Aan den heer GROENENDAL bragten deze schepen telkens blijde tijding, dat zijn LOTJE en zijne SOFIA vrolijk opgroeiden. Maar ook niet zelden bragten zij hem berigten, die zijn gevoelig hart veel deden lijden. Van de meestgeliefde

{==41==} {>>pagina-aanduiding<<}

vrienden zijner jeugd waren velen gestorven, terwijl anderen met onderscheidene rampspoeden te strijden hadden. – Maar wie beschrijft het, hoe aandoenlijk het hart van den heer GROENENDAL klopte, toen hij voor het eerst de vaderlandsche kust zag blaauwen? Ja, dat was waarlijk een plegtig oogenblik. Hij had dan ook verzocht, dat men hem op het scheepsdek roepen zoude, zoo ras het vaderland in het gezigt was. Doch dit bovenroepen was onnoodig; want een luid hoezee werd  door al het scheepsvolk aangeheen. Aller blikken waren op hetzelfde punt gevestigd, en in het oog van velen blonk een traan van vreugd en verlangen, om echtgenooten, kinderen, ouders en vrienden weder te zien.
Zoo ras de heer VAN DIJK vernam, dat het schip op de reede zoude kunnen komen, reed hij met zijne gade en kinderen naar de zeekust. Alles viel naar wensch uit; want bij hunne komst aan den oever zagen zij niet slechts de vlag van het ten anker komende schip met de luchtige zeekoeltjes, die naar den oever waaiden, spelen; maar zij zagen ook reeds de sloep, waarmede de heer GROENENDAL  naar het strand geroeid werd, met elk oogenblik naderen. 
De lieve SOFIA stond, bevende voor verschillende aandoeningen, nevens mevrouw VAN DIJK, aan den uitersten oever. Zij sprak niet, maar hare oogen vol tranen schenen te zeggen: “Daar is nu mijn vader; maar zal hij zijne SOFIA, die hem immers zoo vreemd geworden is, wel  hartelijk liefhebben?” Werktuigelijk breidde zij de armen uit, toen de sloep voor den wal kwam.
Spoedig stapte de heer GROENENDAL aan land, en, als bedwelmd door zalige vadervreugd, sloot hij het aanminnige meisje, dat zoo volkomen het beeld van hare moeder was, aan zijn hart. Beiden waren eenige oogenblikken sprakeloos. 
Luid snikkende zeide SOFIA eindelijk: “mijn vader! Mijn lieve vader! Ik ben uwe SOFIA.”De heer GROENENDAL weende. De vadernaam roerde geheel zijne schoone ziel. 

{==42==} {>>pagina-aanduiding<<}

    
{== afbeelding 
        	
        bl. 66.

        De man werkte geheel het jaar door voor een gering dagloon.
    ==} {>>afbeelding<<}
    


Mevrouw VAN DIJK geleidde nu ook LOTJE naar haren vader, die hij niet minder teeder omhelsde.
De blijde vader konde zich niet verzadigen met zijne dierbare kinderen te zien; ook mevroiuw VAN DIJK  en haren echtgenoot viel hij om den hals. Hij vond geene woorden, om zijne vreugd uit te drukken. Welk eene verandering aanschouwde hij niet!
De kinderen van mevrouw VAN DIJK, die hem ook met liefkozingen overlaadden, waren zijn geheugen geheel ontgroeid, en zijn eigene kinderen – die hij verliet, toen zij nog stamelende zuigelingen waren – stonden daar nu voor hem als vrolijk bloeijende rozen in de lente des levens. 
Een’ geruime tijd sleet de heer GROENENDAL op het buitengoed van den heer en mevrouw VAN DIJK, doch hij maakte intusschen de noodige schikkingen voor zijn vol;gend leven. Het ouderwetsche huis, waarin hij te A….. weleer met zijne SUZANNA woonde, was nog zijn eigendom, en de heer GROENENDAL wilde het nu op nieuw met zijne beide lieve dochtertjes bewonen. Het werd dan ook tot dat einde geheel herbouwd en ingerigt volgens zijn gevoel van ware schoonheid, welke toch altijd bestaat in eene edele zamenstemming van alle deelen tot een goed, een doeltreffend geheel. De heer GROENENDAL kocht ook, tot innerlijke vreugde van SOFIA, en heimelijk verdriet van LOTJE, een fraai aangelegd landgoed; want de heer GROENENDAL beminde de schoone, de rusteloos werkzame natuur, waardoor God, onze Hemelsche Vader, elk oogenblik zoo duidelijk tot de menschen spreekt, en hen tot liefde en dankbaarheid aanspoort.

{==43==} {>>pagina-aanduiding<<}

LOTJE had het niet geheel mis gehad, toen zij dacht, dat haar vader, die voor zijne nieuwe huishouding ook dienstboden behoefde, welligt ook zwarten of negers, die hij in Amerika  gekocht had, zoude medebrengen. Een jongeling uit Nigritië , die omtrent vijftien, een negermeisje, dat omtrent negen jaar oud was, waren zijne reisgenooten naar het vaderland geweest. – De heer GROENENDAL had de vernietiging van den slavenhandel sinds lang met drift gewenscht; en zoo ras hij zich in de volkplanting nederzette, trachtte hij de genegenheid van zijne negerslaven te winnen. De wrevelmoedigen, de halsstarrigen en de luiaards onder hen behandelde hij niet met verbittering; want hij begreep, dat onderdrukking en mishandeling den aanleg tot alle menschelijke grootheid verwoesten, en de neigingen tot liefde en erkentenis uitroeijen. Hij begreep ook – want de heer GROENENDAL bezat veel menschenkennis – dat, wanneer het gevoel van eigene waarde door aanhoudende verachting of vernedering uitgedoofd is, het menschelijk hart open staat voor de afschuwelijkste ondeugden. Maar door eenen gepasten ernst, eene onwankelbare regtvaardigheid, en deelnemende zachtheid, was de heer GROENENDAL al spoedig de beminde vriend van al zijne aangekochte dienstboden. Slaven wilde hij hen niet genoemd hebben; “want “  - zoo sprak hij – “mijne broederen, de natuurgenooten van mijnen Goddelijken Verlosser, mijne mede-erfgenamen der eeuwige heerlijkheid kunnen geene slaven zijn. De waarheid toch, die wij van JEZUS geleerd hebben, de waarheid, dat wij allen kinderen van God zijn, heeft de negers zoowel als alle andere menschen vrij gemaakt.”- De heer GROENENDAL beloonde daarom al hunne diensten. Wanneer een akker, bij voorbeeld, waarop suikerriet, koffijboonen of katoenplanten groeiden, naar eisch door hen bewerkt was, ontving elk een klein geschenk; of had een van hen iets buitengewoon nuttigs verrigt, dan ontving hij eenen eerprijs, die doorgaans in een stukje land bestond, waarop de neger dan zelf de eene of andere vrucht aankweekte, om die te verkoopen. Zoo wonnen zij geld, om eindelijk ook hunne vrijheid te koopen, en werden vlijtig. De heer GROENENDAL liet ook al de zwarten onderwijzen in het lezen, schrijven en andere nuttige zaken, maar vooral ook in de Godsdienst. Bij zijn vertrek schonk hij aan al zijne gekochten de vrijheid, en allen dankten zij den waren God, dien zij hadden leeren kennen, voor al het goede, dat zij in de dienst van den heer GROENENDAL hadden genoten. Doch twee jonge zwarten, SENDOR namelijk en GAMA zijne zuster wilden hem niet verlaten. “Verstoot ons niet”- zeide SENDOR – “edele goede meester! Wij willen u niet tot last zijn; welligt wilt gij in het land der blanken niet eens meer van ons gediend worden; doch gij hebt ons leeren arbeiden, wij zullen ook daar ons eigen voedsel verdienen; laat ons slechts in uwe tegenwoordigheid blijven leven. Ik zal u tegen elk leed beschermen; maar hier, van u gescheiden, zouden wij sterven. Als het schip, dat u overvoeren moet, bij ongeluk breekt, o, vrees dan niet! SENDOR kan zwemmen; hij zal u dan aan den dood ontrukken en aan land brengen.”- “O ja!”- voegde GAMA, bitter schreijende, daarbij – “ook GAMA zal meer voor uw leven zorgen, dan voor haar eigen. O neem ons toch mede! Wij zullen daar ginds, in uw land, werken, totdat wij het geld hebben, om u de reiskosten voor ons te betalen.”
De heer GROENENDAL was bewogen, en beloofde aan deze twee trouwe, dankbare jonge menschen, hen,  zoo lang hij leefde, bij zich te zullen houden. 
De vader van deze kinderen was de broeder van eenen der kleine negervorsten, of opperhoofden van  onderscheidenen volksstammen, die elkander gedurig beoorlogen.
Ach! sinds de Europeanen begonnen zijn de negers tot slaven voor hunne volkplantingen in Amerika of elders op te koopen, sinds dien tijd voerden de onderscheidene negervolken alleen uit hebzucht onophoudelijk krijg tegen elkander. De gevangenen voeren

{==44==} {>>pagina-aanduiding<<}

zij uit de binnenlanden van Afrika, door brandende zandwoestijnen, naar de zeekust, waar zich altijd handelaars bevinden, die de ongelukkigen koopen en in magazijnen of loodsen bewaren, totdat zij vandaar met schepen afgehaald worden naar de onderscheidene volkplantingen, waar men hen openlijk op marktplaatsen verkoopt. Maar dank zij den goeden God, die de algemeene volksverlichting door zijn wijs wereldbestuur, in uwen leeftijd, mijne lieve jonge lezeressen! wijd en zijd heeft laten doorbreken; het menschelijk gevoel is door de verlichting ontwaakt, en de afschuwelijke handel in vrijgeschapene menschen is door meest alle Mogendheden, en daaronder ook door onzen gezegenden Koning WILLEM, vernietigd. 
Doch ik wilde u nog verhalen, waarom SENDOR en GAMA, door ongeveinsde dankbaarheid en trouw, aan den heer GROENENDAL zoo sterk gehecht waren. 
Hun vader, gelijk ik zeide, de broeder van eenen negervorst, was almede in den krijg gevangen genomen, en door zijne overwinnaars aan de Hollanders verkocht. Ter markt gebragt, werd hij den eigendom van eenen meester, die nog niet alle menschelijkheid had afgelegd, en die de arme zwarten vrij wel behandelde. De jonge, moedige TOUBOU, - dit was de naam van den negerprins – vormde de stoutste ontwerpen, om zich over zijne vernedering te wreken; hij brandde van wraakzucht, en hij hoopte zijne lotgenooten tot opstand en moord te bewegen; doch TOUBOU ontmoette onder de negermeisjes, die zijn pas gehuwde meester tot dienst van zijne jonge gade had gekocht, de geliefde van zijne jeugd, waarvan hij zich voor altijd gescheiden waande, en waarom zijn lot hem zoo verschrikkelijk viel. De jeugdige ZULA was, met een aantal vrouwen en kinderen, door den overwinnenden vijand, die hem in ketenen had geklonken, buit gemaakt, en met eene andere karavane of een reisgezelschap naar de zeekust gezonden, vanwaar ook een ander schip, dan dat, waarin TOUBOU was, haar had overgevoerd. De vreugd der jonge gelieven was onbeschrijfbaar, toen zij elkander zoo onverwacht wedervonden. TOUBOU dacht aan geene wraak meer. Al zijne verschrikkelijke ontwerpen waren door de liefkozingen van ZULA vernietigd. Zijn meester zag met genoegen hunne onderlinge liefde, en ZULA en TOUBOU werden met eene soort van plegtigheid als echtelieden verbonden. Zij gevoelden zich nu gelukkig, en arbeidden uit dankbaarheid zoo ijverig, zoo getrouw, dat zij nimmer behoefden aangespoord te worden. Doch de meester van TOUBOU verkocht zijne plantaadje, en nu vielen TOUBOU  en ZULA – na vier jaren gehuwd te zijn, en een lief driejarig knaapje opgekweekt te hebben – in handen van een hard, een ondeugend mensch. Deze verkocht TOUBOU, schoon deze liever sterven wilde, dan zijne ZULA te verlaten. De heer GROENENDAL had juist order gegeven, om eenige zwarten, die den arbeid der overigen moesten helpen verlichten, aan te koopen; en zijn zaakbezorger bragt hem onder de aangekochten ook TOUBOU, als een’ sterken neger, die nog in de kracht zijns levens was. Doch de ongelukkige bevond zich in eenen staat van vertwijfeling, en toen de heer GROENENDAL – die altijd met afgrijzen aan het koopen van menschen, waartoe hij gedwongen werd, dacht – ook in de hut van TOUBOU ging, om, ware het mogelijk, diens lot te verzachten, vond hij den armen neger doodelijk krank. “Het geld, dat gij voor mij betaaldet, goede blanke!”- zoo sprak hij met eene zwakke stem – “hebt gij weggeworpen; want TOUBOU heeft zich zelven vergiftigd. Ik had besloten, degenenen, wie mij ook kocht, te vermoorden, dan te vlugten, en ook den meester van mijne ZULA te vermoorden. Ontkomen konde ik wel niet, maar ik had mij dan toch aan de blanken gewroken; maar nu gij mij gekocht hebt, gij, die voor al uwe zwarten zoo goed zijt, ach! nu konde of wilde ik u niet vermoorden. Maar leven kan ik toch ook niet. Ach! dat de groote Geest mijne ZULA  en mijn

{==45==} {>>pagina-aanduiding<<}

dierbaar kind ook doodde! O dan danste ik weer met har aan de boorden van den Niger, en mijn kleine SENDOR zoude ons met bloemen bestrooijen.”
De heer GROENENDAL zond oogenblikkelijk zijnen kundigen geneesheer bij den armen TOUBOU en door een krachtig tegengif redde deze het leven des wanhopenden. Ook gaf de heer GROENENDAL order, om ZULA en haar zoontje, voor welk eenen prijs de booze, schraapzieke planter ook vorderde, te koopen; en de brave heer GROENENDAL genoot in geheel zijn leven nooit een zaliger oogenblik, dan toen hij dat getrouw liefhebbende negerpaar aan elkander weder gaf. 
Intusschen was het gezonde gestel van TOUBOU door het ingenomen vergif geheel gekrenkt; zijn gezigt vooral was zoo verzwakt, dat hij bijna geen werk konde verrigten. Dit bedroefde den dankbaren man. Doch de heer GROENENDAL, die al spoedig de vatbaarheid voor nuttige kundigheden in de ziel van TOUBOU ontdekte, vond vermaak, om hem te onderwijzen, en om zijn verstand te ontwikkelen. Ruim twee jaren later stierf de beminnelijke ZULA, eenige weken nadat zij moeder geworden was ook van GAMA. TOUBOU, die nu reeds de eenvoudige waarheden van de Christelijke Godsdienst kende, genoot nu ook al den zoeten troost, dien deze waarheden aanbieden. “JEZUS, de eeuwige vriend van God en menschen, “- zoo sprak de onderwezen neger – “zal mijne lieve ZULA voorzeker in zijn paradijs hebben geleid, en daar vind ik haar toch eenmaal weder, wanneer ik getrouw mijne pligten blijf betrachten, en wanneer mij elke misdaad opregt berouwt, en ik van harte om vergeving bid.” TOUBOU verloor eindelijk geheel zijn gezigt. Zijne beide kinderen werden zorgvuldig opgevoed en onderwezen. Zij moesten hunnen vader liefderijk oppassen en geleiden. Beiden konden zij vlug lezen, schrijven en rekenen. SENDOR leerde van eenen kundigen timmerman arbeiden, en de jonge vlijtige GAMA was ver boven hare jaren bedreven in vrouwelijke handwerken. TOUBOU sleet gerust zijne laatste levensdagen, en eenige maanden vóór het vertrek van den heer GROENENDAL, dat men, om den dagelijks verzwakkenden man niet te bedroeven, nog voor hem verborgen hield, overleed hij zacht in de armen van zijne weenende kinderen, nadat hij hen met stervende lippen nog ten sterkste aanbevolen had, om dankbaar en getrouw te zijn aan zijnen braven vriend, den heer GROENENDAL, die hem in zijn laatste oogenblikken niet verliet, maar hem liefderijk versterkte in de hoop op het eeuwig zalig leven, en hem plegtig beloofde voor zijne kinderen te zullen zorgen. Deze belofte hield de brave man ook zoolang hij leefde. Hij had eerst gedacht, hun in de volkplanting een bestaan te bezorgen, doch toen zij hem zoo ernstig verzochten, om de reis met hem naar zijn vaderland te doen, hield hij beiden in zijne dienst, en bij het oprigten der huishouding bestemde hij SENDOR tot huisknecht, en de jeugdige GAMA tot kamermeisje voor zijne dochters, schoon het LOTJE veel moeite kostte, om haren afkeer van GAMA’s zwarte kleur te overwinnen. Met SOFIA ging dit beter. “Het is ons maar wat ongewoon,”- zeide het lieve verstandige meisje – “maar met onze blanke kleur moet het bij de zwarten even zoo zijn. Aan kleur en gedaante van menschen, die ons omringen, gewennen wij al spoedig, maar aan kwade luimen en slechte zielshoedanigheden, die zij bezitten, gewennen wij ons nooit. Tante zegt dit ook, en het overtuigt mij, dat eene schoone ziel oneindig veel meer is, dan een schoon ligchaam. – Zie”- voegde zij daar dan bij – “mijne lieve MINA, die nu zulk een waarlijk mooi gezigtje heeft, zoude ik even zoo hartelijk liefhebben, schoon zij ook het zwarte negergezigtje van GAMA had.”



{==46==} {>>pagina-aanduiding<<}

Tiende hoofdstuk.

    De verjaring.

Het huis van de heer GROENENDAL, te A…., was eindelijk volkomen in orde gebragt; ook noodigden de wintermaanden den heer en mevrouw VAN DIJK weer, om in de stad hun verblijf te nemen; doch mevrouw VAN DIJK besloot, aan het vurig verlangen van haren broeder en van hare lieve SOFIA te voldoen, en voor eenige weken naar A …. mede te gaan, om de huishouding te regelen.
SOFIA was hartelijk bedroefd, toen zij van het haar zoo dierbare Vrede-oord, de buitenplaats van haren oom en hare tante VAN DIJK, moest scheiden. Met dankbaarheid en smart had zij afscheid genomen van al hare leermeesters, en met niet mindere smart van al hare jonge medeleerlingen; maar de lieve bevallige MINA, de beminde kweekelinge van HENDRIK en MARIJTJE,  ging met haar naar A…. De heer GROENENDAL  had SOFIA dit toegestaan, en dat wel op den dertienden verjaardag van zijne tweelingdochters, die juist eene week vóór het verlaten van Vrede-oord  inviel. “Lieve kinderen!”- zeide de heer GROENENDAL, toen hij des morgens de beide meisjes aan zijn hart knelde – “gij moest mij van daag elk een verzoek doen. Ik moet dezen dag vieren door u de eene of andere zoete vreugde te schenken, maar ik weet niet welke, - gij moest zelve daarover eens nadenken, wat gij regt hartelijk wenscht, lieve meisjes! want ik wilde u op dezen dag zoo gaarne van harte verblijd zien.”

LOTJE.

Ik weet wel iets, vader!

SOFIA.

Ja, ik weet ook wel iets, goede lieve vader! Waaraan ik al zoolang gedacht heb, doch ik zoude het nooit hebben durven vragen; want gij hebt mij al zoo veel toegestaan.

De heer GROENENDAL.

Niet durven vragen? Lieve SOFIA! Gij moogt mij immers alles vragen; ik ben immers uw vader? O! ik wil ook uw beste vriend zijn. Schenkt mij toch uw vertrouwen, mijne kinderen! dat is het sprekendste bewijs van uwe liefde. Nooit zal ik u een redelijk verzoek afslaan, wanneer ik daaraan voldoen kan; en weiger ik u ook iets, gelooft en vertrouwt dan, dat ik het u niet geven kan, hetzij uit gebrek aan vermogen, of omdat ik oordeel, dat het schadelijk voor u zoude zijn. Maar wat verlangt gij dan, mijne LOTJE?

LOTJE.

Vader-lief! ik wilde zoo gaarne een’ collier   	van heele groote paarlen hebben. Tante JOSEPHINE zegt altijd, dat paarlen mij zoo mooi staan, en ik heb niets dan heele kleintjes. 

De heer GROENENDAL.

{==47==} {>>pagina-aanduiding<<}

Gij zult dien hebben, LOTJE! ik beloof het u, als het zijn kan, van daag nog. En gij SOFIA! welk sieraad verlangt gij?

SOFIA (zijne hand aan haar hart en hare lippen drukkende).

Ik verlang veel meer, lieve vader! Vergeef het mij; ik wilde zoo gaarne MINA, die vondelinge van den armen HENDRIK – tante heeft u immers verteld, hoe barmhartig HENDRIK en MARIJTJE omtrent haar waren? – ik wilde MINA  zoo gaarne medenemen naar A….  , en voor hare opvoeding verder zorgen. Mag ik dat doen, lieve vader? MINA is zulk een lief, leerzaam kind. Van het geld dat gij mij jaarlijks toegelegd hebt, om mij te kleeden, kan ik MINA gemakkelijk ook kleeden, wanneer ik een weinig spaarzaam ben. Ik wilde haar dan zoolang houden, totdat zij alles geleerd heeft, en voor zich zelve kan zorgen. 

De heer GROENENDAL.

En dat durfdet gij mij niet vregen, lief kind! ben ik in uw oog dan minder barmhartig, dan de arme HENDRIK, die zijn zuur gewonnen stukje broods met het aardig, lief, blond kopje deelde? MINA is van dit oogenblik af uwe kweekelinge. Voedsel en huisvesting schenk ik haar, doch voor al het overige moet gij zorgen, lieve SOFIA! Gij zult dus voor u zelve moeten uitsparen; want gij wilt het kind immers ook nog veel laten leeren? En dat kost geld, meisje! Gij zult menig sieraad, dat uwe zuster koopt, moeten missen; denk maar eens aan de schoone paarlen, waarom zij verzocht heeft; in plaats van zulk eene kostbare halsketting, neemt gij de zorg voor de opvoeding van een arm meisje op u. 
SOFIA verstond naauwelijks, wat haar vader sprak, zoo verblijd was zij. Zij overlaadde hem met dankbare liefkozingen. Zij haalde nu ook MINA, die in eene andere kamer juist bij tante VAN DIJK was, en vertelde aan het kind, dat het nu mede naar A…. ging, en dat het daar ook op de forte piano zoude leeren spelen; iets waartoe MINA eenen onoverwinnelijken lust gevoelde. – “Alles, wat u ooit nuttig kan zijn, mag ik u laten leeren”- zeide SOFIA – “ gij moet mijn’ goeden vader daar ook vooral voor danken.”
De kleine naderde den heer GROENENDAL schroomvallig aan de hand van SOFIA, en dankte hem met neêrgeslagene oogen, schoon het scheiden van vader HENDRIK, moeder MARIJTJE en al de lieve speelgenootjes toch hare zoete kinderlijke vreugd verbitterde.
De lieve SOFIA had, bij het doen van haar verzoek, ook niet gerekend op de gehechtheid van HENDRIK en MARIJTJE aan hunne geliefde vondelinge. In het begin weigerden zij volstrekt, het kind af te staan. Zij zeiden, alleen regt op hetzelve te hebben. HENDRIK had aan de stervende moeder, ten aanhoore van den alwetenden God, immers beloofd, dat hij het verlaten weesje ten vader zoude verstrekken; zijne vrouw had het als haar eigen kind aangenomen en liefgehad; zij had het met moedermelk gevoed, en nacht en dag voor hetzelve gezorgd. Veel – zeer veel kostte het aan mevrouw VAN DIJK, aan den heer GROENENDAL en aan SOFIA, om deze brave lieden te bewegen, van hunne lievelinge afstand te doen; doch dat deden zij ook niet – neen! MINA bleef hen vader en moeder noemen, en hen als zoodanig liefhebben, vereeren en gehoorzamen. Bitter weenende, zeide MARIJTJE: “ik zoude het niet overleven willen, wanneer MINA ons konde vergeten.”- “O! dat zal zij niet”- antwoordde HENDRIK; -  “het was immers altijd een lief dankbaar kind; in de stad, het

{==48==} {>>pagina-aanduiding<<}

is waar, daar wonen vele menschen, die met verachting op landlieden en behoeftigen nederzien; daar wonen zelfs vele menschen, die uit ligtzinnigheid ondankbaar zijn, niet slechts tegen de menschen, die hen weldoen, maar ook tegen den goeden God; maar MINA blijft bij goede, deugdzame menschen, die haar onschuldig hartje niet bederven zullen. Wij moeten ons troosten, MARIJTJE! over het gemis van MINA. Het kind is nu toch bezorgd. Waren wij komen te sterven, vrouw! waar zoude het arme kind dan gebleven zijn? Ach! het had voorzeker dan onder vreemden moeten rondzwerven, nog erger, dan onze eigene kinderen, omdat MINA’s moeder eene vreemde bedelares was. Maar het is mij even alsof de vreugde uit ons huis zal zijn, wanneer het aardige, lieve, vrolijke meisje weg is.” Hard viel ook waarlijk de scheiding. MINA weende luid, toen HENDRIK  haar uit de knellende armen van MARIJTJE nam, en haar – zelf snikkende – in het rijtuig van den heer GROENENDAL,  waarmede zij afgehaald werd, tilde. Al de kinderen reikten haar, bitter bedroefd, nog de hand toe, en PIET, haar gezonde blozende zoogbroeder, klom tegne het rijtuig op, om de lieve MINA nog twee groote schoone appelen, die hij voor haar gespaard had, te geven. 
Mevrouw VAN DIJK bleef, met KOOSJE en EMILIA, zolang zij maar konde te A….. Eene verre bloedverwante van den heer GROENENDAL nam het toezigt over de huishouding op zich; doch de heer GROENENDAL wilde, dat LOTJE  en SOFIA al de bezigheden, die tot het huisselijk bestuur behooren, onder zich zouden verdeelen en zelve verrigten. Dit ging redelijk goed, schoon LOTJE met weêrzin iets van dat alles verrigtte. Wanneer het, bij voorbeeld, hare week was, om op de provisiekamer alles, wat in de keuken nodig was, uit te geven, en des morgens het ontbijt weg te schikken, om na de middag thee te schenken, het gebruikte weer schoon te maken, de kamer, die de twee zusters onderling hadden, in orde te houden, het keukenboekje op te rekenen, en andere dingen meer – dan was LOTJE geheele dagen ontevreden, of zij gaf voor, dat zij ongesteld was, en zij morde onophoudelijk over de onredelijke  vorderingen van haren vader, gelijk zij die noemde. “Wij zijn immers rijk genoeg,”- zeide zij – “om ons te laten bedienen? Waartoe hebben wij eene huishoudster, en al die blanke en zwarte dienstboden? Ik schaam mij, wanneer wij hier een vreemd mensch hebben. Wat moeten die lieden denken, dat SOFIA en ik alles in huis doen, even als gemeene burgermeisjes?”
Eenmaal hoorde de heer GROENENDAL haar dus klagen, terwijl hij ongemerkt achter haren stoel stond. Vriendelijk tikte hij haar op den schouder. “Dank God, lief kind!”- sprak hij – “dat gij de dochter van een’Nederlandschen burger zijt. Uw vader konde een banneling, een vagebond, of een mensch zijn, dat buiten elke maatschappij gesloten wordt. Dat ware wel uwe schuld niet, maar toch zoudt gij deelen in de verachting, die op den naam van uwen vader rustte. Nu is hij een burger, een lid der maatschappij, en hij heeft aanspraak op alle burgerlijke regten en vrijheden. Spreek dus nooit met verachting van burgers of burgerkinderen. Doch al behoorden gij en  ik tot eene familie uit den oudsten adelstand, en al bezat ik de rijke goudmijnen van Peru, mijne lieve LOTJE! dan zoude ik u toch niet als een hulp- en reddeloos meisje willen opvoeden; want dan waart gij – gingen mijne rijkdommen verlooren, en dat is niet onmogelijk – hoogst ongelukkig. Neen, LOTJE! mijne kinderen moeten zich, zoveel mogelijk, in alle omstandigheden zelve kunnen redden. Gij moet uw eigen lot, hoe dat dan ook wezen of worden moge, door uwe eigene bekwaamheid kunnen verzachten en dragelijk maken. Zie, dan zijt gij rijk in u zelve, en geene armoede stort u in het ongeluk.”
Doch de verstandige vader vond telkens nieuwe stof, om zich over LOTJE  te bedroeven; en geen wonder, het arme meisje, welks goede geneigdheden in hare vroege

{==49==} {>>pagina-aanduiding<<}

jeugd niet behoorlijk ontwikkeld waren, mistrouwde nu elken goeden raad, die haar gegeven werd.  – Tante JOSEPHINE woonde wel niet in A…., doch zij onderhield nog altijd briefwisseling met LOTJE, en deze briefwisseling was voor het meisje schadelijk. Oordeelt zelve hierover, lieve lezeressen!

Brief van mejufvrouw J.GROENENDAL
Aan Mejufvrouw C. GROENENDAL .

Mijn lieve nichtje!

Gij zijt dan eindelijk verlost van het verdrietige Vrede-oord, waar gij nog veel erger waart, dan tusschen kloostermuren. Arm kind! ik heb u menigwerf in mijn hart beklaagd, als ik dacht aan de menigvuldige uren, die gij, in de vensterbank zittende, met mij doorbragt. Wij hadden dan altijd rijkelijk stof, om te praten over de voorbijgangers. Weet gij nog wel, hoe hartelijk wij lachten, den dag, eer gij naar Vrede-oord	 moest, om dien heer met zijn’ kaal gesleten rok, en om die oude vrouw, die juist voor ons huis over een’ steen viel? Daar zit nu mijne goede LOTJE – dacht ik dikwijls – tegen boomen en struiken – die eeuwig op hunne eigene plaats blijven staan – te kijken; of de scavante mevrouw VAN DIJK spreekt met haar over de natuur, over de aarde, of over wie weet wat niet al, daar ik u nooit mede vermoeid heb; en gij zijt, zonder dat, toch ook zoo groot geworden als de geleerde SOFIA. Ik weet ook niets van de natuur, LOTJE ! ik weet niet eens, wat de natuur is, of het bergen en bosschen zijn, of vogels en visschen. Van de aarde weet ik ook niets meer, dan ik daarvan weten moet, om er over te gaan en te rijden. Of zij rond of achtkantig is, scheelt mij weinig; ook gaat het mij niet aan, of het oude Jeruzalem  in IJsland, of in Arabië staat. Maar dat alles, lieve LOTJE! is nu voorbij, en gij bewoont in de stad een der prachtigste huizen. Gij behoeft u zelve nu niet meer te vervelen; want zoo lang het dag is, ziet gij de voorbijgangers, en wordt het avond, dan gaat gij op de eene of andere partij, of in de komedie. Ik hoop toch vooral, dat gij uwe zuster SOFIA niet na zult volgen. De menschen zeggen, dat mevrouw VAN DIJK het kind sentimenteel opgevoed heeft. Ik weet wel niet, wat sentimenteel is, en vragen wil ik het ook niet, daartoe ben ik te oud geworden, doch ik kan duidelijk genoeg begrijpen, wat het is. SOFIA is niet anders opgevoed, dan alle andere kinderen op het land, alleen ging zij een weinig dikker en warmer gekleed, dan de kinderen van den heer en mevrouw G.L. en O. Waarschijnlijk is dat sentimenteel.   Maar ik wil zeggen, gij moet SOFIA niet navolgen, LOTJE! en zoveel niet in de huishouding doen als zij. Uw vader is schatrijk; hij kan dienstboden houden, zoveel hij verkiest; ook moet gij u zoo eenvoudig niet kleeden als SOFIA. Waar gij verschijnt, daar moeten de jonge dames het oog niet kunnen houden van uwe fraaije juweelen en kleederen. Het is beter, dat men u benijdt, dan dat men u beklaagt, mijn kind! Ik was nooit zoo rijk als gij heden, maar toch wist ik mij altijd door mijne kleeding te onderscheiden. Nu, LOTJE! schrijf mij ook eens, en veel nieuws. Heeft uw vader ingeteekend op   al de concerten? heeft hij zich geabonneerd in den schouwburg? Hoe veel maal zijt gij daar geweest? Zaagt gij mevrouw G. daar ook, en hoe was zij gekleed en gekapt? Heeft jufvrouw S. met den winter een’ nieuwen jas gemaakt? Zoo ja, beschrijf mij dan de kleur en het fatsoen. Vaarwel, LOTJE! gij moet mijn brieven maar verbranden. Ik ben altijd uwe

                                 				Liefhebbende tante
						J.GROENENDAL.

{==50==} {>>pagina-aanduiding<<}

Apropo!  Men heeft mij gezegd, dat uw vader des zondags in de kerk gaat. Is dat waar? Gaat SOFIA er ook? Gij moet maar zeggen, dat gij hoofdpijn krijgt, wanneer gij in de kerk zit. Ik zeg dat ook hier wel eens, wanneer men van de schoone leerredenen, die Ds. G. doet, spreekt. Ik ben sinds eenige weken geheel ongesteld. Nog eens, vaarwel, lieve LOTJE!

				Antwoord.

        Zeer geliefde tante!

Ik was heel blijde met uwen brief. Ik ontvang altijd gaarne brieven, schoon ik zelve niet gaarne schrijf, omdat ik niet weet, wat ik schrijven moet. Ja, lieve tante! ik ben ook regt verheugd, dat vader zulk een mooi huis in de stad heeft, en dat wij daarin wonen. Het verveelde mij schrikkelijk daar op Vrede-oord ; maar tusschen kloostermuren, tente-lief! moet het toch nog veel erger zijn; ik heb wel nooit een klooster gezien, dan alleen in een’ schouwburg, wanneer daar kloosters te pas komen, maar ik houd niets van zulke hooge doode muren; neen! Dan zie ik toch liever boomen, die zich bewegen, en waar de vogeltjes in rondspringen. Ja, ik kan het op Vrede-oord ook nog al eens aardig vinden; maar op den duur verveelt het mij, waar ik ook ben, lieve tante! Zeker heugt het mij nog, hoe ik voorheen uren aan elkander met u in de vensterbank zat, om al de voorbijgangers uit te lagchen en te bespotten. Dien heer met zijn’ kaal gesleten rok zie ik hier ook wel eens voorbij loopen. Vader kent hem heel goed, en vader is boos als ik hem bespot. Die kale rok – zegt hij – strekt hem tot eer; want hij besteedt heel zijn klein inkomen aan het onderhoud van zijne arme moeder, en van een’ jongeren broeder, die bijna geheel lam is. Dezen ongelukkigen bezorgt hij geruste dagen – zegt vader – terwijl hij zich zelven het noodige onthoudt. Zie, dat is toch waarlijk braaf van dien man, tante-lief! – Het is wonderlijk, SOFIA verveelt zich nooit, zij is altijd opgeruimd en vrolijk. Voor mij is dat onmogelijk; want ik vind altijd iets, waarover ik moet klagen. Het uitgaan is mij dikwijls tot last, en het te huis blijven niet minder. SOFIA schijnt van alle menschen even veel te houden, en alle menschen, ouden en jongen, hebben haar gaarne bij zich. Met mij is dat geheel anders. Bij bejaarde lieden is het mij te stil, te stijf; ik weet daar niet, wat ik zeggen moet, en bij jonge menschen gaat het ook niet. Ik ben ook nog maar dertien jaren; velen behandelen mij nog als een kind, en dan huil ik van spijt. Met kinderen wil ik niet te doen hebben, maar SOFIA wel. Begrijp maar eens, lieve tante! zij wordt met mij op jonge dames-partijen gevraagd, en toch kan zij nog met kinderen van tien of elf jaren zoo vrolijk zijn, alsof zij zelve niet ouder was. Maar wat gij daar schrijft van sentimenteel ; neen, ik geloof het niet, dat het dragen van een’ borstrok, of het een of ander warm kleedingstuk, sentimenteel is. Ik hoorde KOOSJE VAN DIJK  eens aan hare moeder vragen, wat sentimenteel was, en toen antwoordde tante: “De menschen hechten aan het woord sentimenteel al zeer zonderlinge beteekenissen. Het is geen Hollandsch woord, maar ik versta door mijn sentiment mijn gevoel omtrent voorkomende zaken, of liever, mijne vatbaarheid om te kunnen gevoelen. Een sentimenteel mensch is dan ook, bij mij, een mensch, die meer dan gewone vatbaarheid heeft, om alles, wat hem omringt, te kunnen gevoelen of gewaar te worden. Zulke menschen worden door onderscheidene voorwerpen sterker aangedaan, dan andere menschen, wier vatbaarheid om te gevoelen minder uitgebreid, of minder geoefend is.” Tante zeide ook nog: “Ik houd zeer veel van waarlijk sentimentele menschen; maar zulken, die niet of minder sentimenteel zijn,  en dit toch willen schijnen, dezen maken zich bespottelijk; want zij toonen zich gevoelig of aangedaan, waar

{==51==} {>>pagina-aanduiding<<}

het geheel niet te pas komt. Ware gevoeligheid is, even als alle andere edele hoedanigheden, stil en weldadig werkzaam, maar niet schitterende, of bedelende om toejuiching.”
Zie, dit alles heeft tante VAN DIJK woordelijk zoo gezegd. Ik heb goed toegeluisterd; want ik had mevrouw VOLKERTS bij u wel eens van sentimentele boeken en menschen hooren spreken, maar gij ziet nu ook duidelijk, geloof ik, dat sentimenteel heel iets anders is, dan dikke warme kleederen. 
In de komedie gaan wij nog al veel, maar ik kan niet zeggen, dat ik daar altijd veel vermaak heb. Het duurt al te lang, tante! en als ik de kleeding der dames goed opgenomen heb, wat zal ik dan al veel meer doen?
Wij nemen nog les in het dansen, maar begrijp eens, die MINA – weet gij niet? de vondelinge van dien armen boer – krijgt ook te gelijk met ons les. Vader wil ook, dat wij onze belijdenis leeren. Ds. REINHART, die in deze stad beroepen is, moet onze leeraar zijn. Hij is een vriend van vader, en hij komt daarom tweemaal in de week een uur met ons over de gronden van de Godsdienst spreken; doch daar zijn die leelijke zwarte negers, die vader medegebragt heeft, dan ook bij. Het is niet om te verdragen. Ik ben moede van het schrijven. Ik wensch u alles goeds, geliefde tante! en teeken mij
                                    Uwe dienares en nicht
				C. GROENENDAL.

P.S. Gisteren konde ik mijnen brief niet wegzenden; want het was te laat. Ik kom nog al veel bij mevrouw T., uwe oude vriendin. Hare dochter HENRIëTTE bezorgt mij zeer mooije romans. O, tante! het zijn zulke aardige boeken, vol vertellingen; maar SOFIA zegt, dat wij nog geen’ tijd hebben, om zulke boeken te lezen; daar wij toch de ware geschiedenis van ons vaderland en die van alle volken eerst moeten weten, eer dat wij verdichte geschiedenissen, die slechts enkel tot vermaak geschreven zijn, behooren te lezen. Tante VAN DIJK heeft haar dat ook al wijs gemaakt; maar ik kan het niet helpen, als ik toch iets lezen moet, om den tijd te verdrijven, dan behagen mij die verdichte vertellingen veel meer, dan alles, wat SOFIA mij uit hare boeken voorleest, en waarbij ik in slaap val. Die dame, waarop gij altijd zoo boos waart, tante! omdat zij u gedurig in nieuwe modes vooruit was, heeft weer eene kostbare douilletteGewatteerd jasje gemaakt, en een’ prachtigen hoed. O! gij zoudt u daar dood over ergeren. Nogmaals vaarwel tante!


Elfde hoofdstuk.

    Het sterven van tante Josephine.

In het vorige hoofdstukje wilde ik mijne lieve lezeressen nader bekend maken met het ongeoefend verstand en droevig verwaarloosd hart van LOTJE. Daarom deelde ik haar dan ook een’ vertrouwelijken brief van dit meisje aan hare tante mede. Elk ziet in dien brief, hoe gebrekkig zij hare denkbeelden aan elkander schakelt, en hoe weinig blij genot zij heeft van haar jeugdig leven.

{==52==} {>>pagina-aanduiding<<}

Welk een onderscheid tusschen LOTJE  en SOFIA ! beiden zijn zij nu tusschen de dertien en veertien jaren oud, en beiden zijn zij in denzelfden levensstand geplaatst. 
Ik wil u, mijne jeugdige vriendinnetjes! Ook eenen brief van SOFIA aan KOOSJE VAN DIJK, de lieve zusterlijke speelgenoote van hare kindschheid, ter beoordeeling geven. Dus luidt hij:

		Lieve  KOOSJE!

Waarom hebt gij zoolang gewacht met aan mij te schrijven? Nooit werden brieven aan ons huis gebragt, of ik las met een kloppend hart, vol verlangen, de opschriften, doch niet een was aan mij gerigt, niet een was van de hand van mijne lieve KOOSJE of EMILIA geschreven; en gij hebt mij beiden aan de hand beloofd, dikwijls en veel te zullen schrijven. MIELTJE vergeef ik het; want zij kan noch mag altijd schrijven, wanneer zij daar lust in heeft, maar gij wel, KOOS-lief! gij zijt gezond, en gij behoeft niet altijd zoo geregeld beweging te nemen. Ik was dan in waarheid boos op u, doch zoo ras ik uwen lieven brief zag, was ik weer volkomen met u bevredigd. Nog nooit zijn wij zoo lang gescheiden geweest. Het kostte mij, in waarheid, veel moeite, om mij zoo aan een geheel ander huisgezin te gewennen; maar uwe lieve moeder heeft gelijk, wij zouden ons zelve ongelukkig maken, wanneer wij ons genoegen alleen van de omstandigheden, waarin wij leven, en die ons omringen, deden afhangen. O, mijne lieve KOOSJE! Op het beminnelijk Vrede-oord, onder het opzigt van uwe en ook mijne moeder, te mogen leven, en het bijzijn van u, van EMILIA en LEONARD, gelijk ik voorheen leefde, was voor mij de grootste vreugd, die ik kende, en dat zoude het nog zijn; maar gij weet het, mijne lieve, uwe moeder heeft ons geleerd, dat vreugd en tevredenheid aan geen’ stand, aan geene leefwijze verbonden zijn, maar dat wij die op alle tijden en onder alle omstandigheden kunnen genieten, wanneer wij maar op eene nuttige wijze werkzaam zijn, en ons geen verzuim van heilige pligten of geene noodelooze verkwisting van onzen kostbaren leeftijd te verwijten hebben. Ja, ik weet het nu bij ondervinding, lieve KOOSJE! dat wij overal gelukkig kunnen zijn. Ik kan het u niet zeggen, hoe innig bedroefd ik was, toen ik van u allen moest scheiden. Buiten het huisgezin van mijne lieve tante VAN DIJK – zoo dacht ik – bestaat nergens voor mij eenige vreugd. Ach! alles was mij hier zoo geheel anders. LOTJE  - dat wist ik – beminde mij niet; zij was ook veeltijds ontevreden. Nicht WELMAN – aan wie mijn lieve vader het toezigt over de huishouding opgedragen heeft – was mij vreemd. Zij is eene goedhartige vrouw, maar die zeer weinig verstand heeft, geloof ik. O! toen uwe lieve moeder van hier vertrok en mij achterliet, o, KOOSJE! toen was ik troosteloos; doch al spoedig begon ik aan den moederlijken raad van de lieve vrouw te denken, en ik begon met ijver al mijne pligten zooveel mogelijk te vervullen. Op alles, wat mij ter besturing werd toevertrouwd, vestigde ik de naauwkeurigste oplettendheid. Ik hield mij onophoudelijk bezig; en van dat oogenblik af, lieve KOOSJE!  begon ik ook meer gerust en tevreden te zijn. Ik bevorderde, op alle mogelijke wijze, het genoegen van mijnen braven vader. Ik nam ernstig voor, LOTJES kwade luimen geduldig te verdragen, en hare liefde door toegevendheid en vriendelijkheid te winnen.  En waarlijk, ik geloof dat zij reeds veel meer van mij houdt, dan voorheen. Zij hoort mij gaarne iets vertellen, en dit doe ik met genoegen, wanneer wij alleen zijn, of met MINA zitten te werken. Ik vertel haar dan de geschiedenissen uit den Bijbel, uit de Vaderlandsche Historie, of uit die van andere volken. Alles is haar vreemd; want het arme meisje heeft niets geleerd. En het is immers met de verstandelijke even als met de ligchamelijke vermogen? Tante heeft ons dit meermalen gezegd: een kind

{==53==} {>>pagina-aanduiding<<}

dat altijd gedwongen is, om te zitten of te liggen, wordt heel zwak, en gaat, meestal heel zijn leven door, gebrekkig. LOTJES verstandelijke vermogens zijn niet geoefend, en daarom verveelt zij zich, en wordt daardoor ontevreden. Wij zouden dat zelfde gebrek hebben, lieve KOOSJE! wanneer wij niet van jongs af naar ziel en ligchaam werkzaam waren geweest. Ik gevoel dit duidelijk aan mij zelve.  Wanneer ik eens een oogenblik lusteloos of zonder bezigheden ben, of wanneer ik mij eens niet kan verheugen over het verrigten van iets goeds; o, KOOSJE ! dan ben ik met mij zelve en met alles wat om mij heen is ontevreden; daarom kan ik het LOTJE ook wel vergeven, dat zij niet altijd zoo blijgeestig is als wij; doch dat zal wel beter worden. Zij heeft van eene jonge juffer, die voorheen haar speelgenootje was, verscheidene romans, door LAFONTAINE geschreven, gekregen; dit spijt mij; want ook daaromtrent heeft tante ons den besten raad gegeven. Weet gij wel, hoe menigwerf zij ons gezegd heeft: “Kinderen! wanneer gij uw verstand met nuttige kundigheden verrijkt hebt, en wanneer uw oordeel rijp, of genoeg geoefend is, om nut en vermaak behoorlijk te onderscheiden, dan moogt gij zoowel eenen goeden zedekundigen roman lezen, als gij u moogt verlustigen in een vrolijk gezelschap van volwassene en vernuftige menschen. Doch laast gij vóór dien tijd romans, dan zoudt gij uwen leeslust bederven, en als geheel verlammen; want de schrijver van verdichte geschiedenissen legt zich vooral toe, om de nieuwsgierigheid naar het lot van afzonderlijke personen hoog te spannen, en het gevoel door verrassingen telkens te prikkelen. Het lezen van romans in de vroege jeugd”- zeide uwe lieve moeder – “heeft dezelfde uitwerking op den zedelijken smaak, als hevig prikkelende specerijen en sterk gekruide sausen op den natuurlijken en zintuigelijken smaak van een heel jong kind zouden hebben; deze toch zouden de teedere smaakzenuwen door al te groote prikkeling verlammen, en onvatbaar maken, om den geur en de smakelijkheid van andere gezonde spijzen te proeven.”O, lieve KOOSJE ! wat hebben wij toch veel verpligting aan uwe moeder! want dat zij ook hierin volkomen gelijk heeft, heb ik nu weer ondervonden. Ik las de vorige week met LOTJE, Eline van Riezenstein , door LAFONTAINE, doch het deed mij in goeden ernst leed, dat ik mij hiertoe had laten verleiden; want toen ik vervolgens de Natuurkundige Redevoeringen van UILKENS, die mij altijd zoo veel genoegen gaven, weder in de hand name, las ik die in de eerste oogenblikken met veel minder lust; doch het duurde niet lang, of ik gevoelde weer, dat het leeren kennen van wezenlijke waarheden, die voor alle menschen belangrijk zijn, veel edeler genoegen geeft, dan het nasporen van een meisje, dat nooit bestaan heeft, en dat, na vele gezochte omwegen, eindelijk met haren beminde getrouwd geraakte. Geen sterveling heeft daar toch belang bij, en zoo ras het uitgelezen is, verlangt men weer naar iets anders, even als het onrustige kindje in de wieg altijd op nieuw naar het schommelen en wiegen verlangt.  Ook geniet ik veel vreugd, lieve KOOSJE! door de kleine beminnelijke MINA, die mij zoo hartelijk liefheeft. Ik tracht haar te onderwijzen, gelijk tante ons onderwezen heeft. O, zij leert zoo gaarne. Vader heeft mij beloofd, dat hij voor het lieve meisje ook in lateren leeftijd zal blijven zorgen. Doch ik zeg haar dat maar niet. MINA gelooft, dat zij, groot geworden zijnde, haar eigen brood door arbeid, of dienstbaarheid zal moeten winnen. Goeden nacht, lieve KOOSJE! morgen schrijf ik nog een blaadje vol, nu word ik geroepen. 

					Vervolg.   
                                                                      SOFIA  aan KOOSJE.

{==54==} {>>pagina-aanduiding<<}

Zoo, lieve meid! nu kan ik weer gerust aan u zitten te schrijven. Gij noemdet mij zoo gelukkig, omdat ik nu elke week een- of tweemaal in den schouwburg kom. Maar zoudt gij wel gelooven, KOOSJE! dat ik veel meer vreugd van het gaan in den schouwburg had, toen ik slechts een- of tweemaal in een geheel jaar daar henen ging? Weet gij het nog, hoe wij dien dag als een vrolijk feest verwachtten? Alles, wat wij in den schouwburg zagen spelen, voldeed ons. Uwe brave ouders hadden het stuk eerst beoordeeld, of het ons tot nut en vermaak konde strekken. Wij waren dan ook enkel gezigt en gehoor, en lang na dien gelukkigen dag spraken wij van de genotene vreugd, en bootsten de tooneelspelers na: doch nu ik zoo dikwijls in den schouwburg kan gaan, vermaak ik mij daar niet half zoo goed. Al het nieuwe, al het vreemde van dat vermaak is voor mij verloren. Ik zie nog heel gaarne stukken, die vader uitkiest, spelen, maar het in den schouwburg gaan is toch zoo geen feest meer voor mij, KOOSJE! En zoo gaat het met meer dingen. Wij worden nog al veel uitgevraagd, hetzij met vader in groote gezelschappen, of alleen met jonge lieden. Ik doe dan altijd mijn best, om, zooveel het in mijn vermogen is, het genoegen te helpen vergrooten, of mij zelve met het luisteren naar verstandige gesprekken bezig te houden, maar dat gaat niet altijd zoo als ik wel wilde. Hoor ik met oplettendheid naar bejaarde lieden, dan drijven jonge lieden van mijne jaren den spot met mij, of zij noemen mij eene oude fijne dame. O, gij moest het eens hooren, hoe jonge juffers en heeren elkander om de lafste spotternijen kunnen doen lagchen! Meestal hebben zij volstrekt geen’ eerbied voor den ouderdom, en dat is toch ten uiterste laaghartig, lieve KOOSJE! Ook durven die jonge beuzelaars en beuzelaressen alle brave en naauwgezette lieden beschimpen, en zelfs met de heiligste dingen den spot drijven. O, KOOSJE! hoe verschrikkelijk is zoo iets voor mij om te hooren, daar ik van jongs af gewoon ben, om alles, wat in het oog van brave menschen eerwaardig is, ook te eerbiedigen; vooral kan ik het niet hooren, wanneer met ongelukkige menschen, of, wat nog erger is, met het Opperwezen gespot wordt. O, KOOSJE! kan zoo iets de mode zijn? N een, dan wil ik die afschuwelijke mode nooit volgen; want ik zoude mij zelve verachten.
De lieve Ds. REINHART is vaders beste vriend, en komt veel aan ons huis. Maandag en donderdags ’s avonds schenkt hij LOTJE, mij en de dienstboden, die nog geene belijdenis gedaan hebben, een groot uur tijds. Dat is een heerlijk uur, KOOSJE! Hij onderwijst ons dan, en leert ons de schoonheid van de Christelijke Godsdienst kennen. Ik hoor hem ook gaarne prediken. Zondag morgen hoorden wij eene predikatie, juist geschikt voor onzen leeftijd; hij stelde ons den Grooten Goddelijken JEZUS, na zijn twaalfde jaar, als een voorbeeld voor oogen, en toonde ons, hoe Hij zijne ouders dankbaar en onderdanig was, en hoe Hij vlijtig toenam in kennis, wijsheid, en in beminnelijkheid voor God en menschen.
Maar nu moet ik eindigen, lieve KOOSJE! omhels uwe lieve ouders voor mij,  ook EMILIA. Hebt gij in lang geene tijding van LEONARD? Allen moet gij toch hartelijk groeten voor uwe liefhebbende 							SOFIA.
P.S. Tante JOSEPHINE lijdt zeer veel door eene onherstelbare en pijnlijke kwaal. Ik denk, dat vader haar verzoeken zal, om met ons naar buiten te gaan. Zij kan toch bij veemde lieden zoo goed niet opgepast worden, als door LOTJE en mij. Nog eens, vaarwel, lieve KOOSJE!

De heer GROENENDAL had waarlijk – gelijk SOFIA  aan KOOSJE schreef – zijne ongelukkige zuster, die door hevige kramppijnen op de borst dagelijks hare krachten voelde afnemen, zijn bekoorlijk landgoed aangeboden, en schoon zij zich daar weinig beterschap of genoegen van voorspelde, dwongen hare omstandigheden haar toch, om van die

{==55==} {>>pagina-aanduiding<<}

uitnoodiging gebruik te maken. Jufvrouw JOSEPHINE toch bezat weinig tijdelijke middelen, en daar zij in gezonde dagen zich niet naar de menschen had willen schikken, daar zij altijd haren eigenen zin had willen hebben en altijd met haar lot ontevreden was, gevoelde zij zich nu ook in hare krankheid hoogst ongelukkig. Vreemde of dienstbare menschen, wier liefde zij nooit had zoeken te winnen, pasten haar meestal onvriendelijk en ongedienstig op; zij wilden hare booze luimen niet verdragen, en waren dikwijls liefdeloos genoeg, om haar lijden  niet door de geringste moeite of opoffering te willen verzachten.
De heer GROENENDAL haalde haar af, zoo ras hij met zijn huisgezin in den schoonen bloeitijd het landverblijf betrokken had. LOTJE  ontving hare tante met innerlijke vreugde, SOFIA met deelneming. Eene fraaije en gemakkelijke ziekenkamer was voor haar gereed gemaakt, en niets werd ontzien, om, ware het mogelijk, hare gezondheid weder te doen herstellen. Doch dit gelukte niet, gebrek aan zielerust en aan opgeruimdheid was daar de voorname oorzaak van. De tijd viel haar duldeloos lang; de pijn, die zij lijden moest, maakte haar gemelijk en afgunstig tegen elk, wie vrolijk was en eene bloeijende gezondheid genoot. Ach! zij schiep zich zelve verdriet uit alles, wat haar vreugde en troost had moeten schenken. De goede en getrouwe GAMA, die met onvoorbeeldig geduld en liefde geheele nachten bij haar waakte, verbande zij uit hare kamer, en zij schold het zachtaardige meisje met hare goede reine ziel voor een zwart, afschuwelijk monster. Wanneer de vriendelijke, gedienstige MINA haar iets tot verkwikking bragt, of met haar geheel onschuldig hartje in haar lijden deelde, dan beklaagde zij zich bij haren broeder, omdat hij haar door verachtelijke bedelaars liet verzorgen.
LOTJE was volstrekt niet geschikt, om hare tante eenige diensten van belang te bewijzen. Tante had haar ook nooit het zoete, het weemoedige genoegen, dat uit het verzachten van eens anders leed voortvloeit, leeren genieten. Eene ziekenkamer was voor LOTJE een afschuwelijk verblijf, en het oppassen van eene zieke haatte zij als de verachtelijkste bezigheid. Hoe de ongelukkige tante dus ook naar LOTJE verlangde, als naar hare geliefde kweekelinge, slechts zelden verscheen het meisje een oogenblik voor hare sponde, en wanneer tante haar dan ongevoelig en liefdeloos noemde, dan antwoordde LOTJE, die altijd heel vrijmoedig was: “Heden, tante! gij kondet immers ook nooit zieken oppassen. Gij hebt BETJE VAN DER SPRUIT immers zoo menigwerf uitgelagchen, en haar geraden, als eene ziekenzuster in een klooster te gaan, omdat zij zoo vele weken lang bij het krankbed van hare moeder zat; gij liet grootmama immers ook door menschen, die gij betaaldet, oppassen.” Tante zag haar toornig aan, en LOTJE verliet gemelijk de ziekenkamer.
Geheel anders handelde de lieve SOFIA. Tante JOSEPHINE had haar nooit eenige liefde betoond, in tegendeel, zij gedroeg zich altijd norsch en onvriendelijk tegen SOFIA; zij had wel geene reden daartoe, maar jufvrouw JOSEPHINE voedde eene soort wraakzucht tegen  mevrouw VAN DIJK, omdat deze van alle menschen geacht en bemind werd; en daar SOFIA de geliefde voedsterlinge van mevrouw VAN DIJK was, strekte zich de redelooze vijandschap van tante JOSEPHINE ook voorzeker tot haar uit; doch de lieve SOFIA gevoelde, dat het haar pligt  was, om hulp te bieden aan alle ongelukkigen, waar dit immer in haar vermogen was. De boosaardigste, de vijandigste menschen toch hebben regt op menschenlievenden bijstand, wanneer zij ongelukkig zijn of eenig lijden moeten verduren. JEZUS, onze Goddelijke Leeraar, vordert liefde van alle menschen, die zijne leer belijden, en deelgenooten wenschen te zijn van zijne zalige heerlijkheid. JEZUS zeide ons, dat alle menschen onze broederen zijn, dat God de Vader is van ons allen; ja, met vaderlijke liefde doet God wél ook aan ondankbare en boosaardige menschen, die door hun gedrag toonen,

{==56==} {>>pagina-aanduiding<<}

dat zij Hem verachten en bespotten. Ook zelfs aan die ondeugenden geeft Hij zonneschijn en regen, voedsel, kleeding en alles, wat zij behoeven; en JEZUS, immers, wil, dat wij volmaakt worden, gelijk God volmaakt is; dat wil zeggen, dat wij door liefde en weldadigheid ons zelven naar God moeten vormen. Neen, het is geen deugd – zegt JEZUS – wanneer gij liefhebt, die u liefhebben, en wéldoet, die u wéldoen; maar gij moet ook vijanden liefhebben en het kwaad, dat u de boozen doen, moet gij met goed vergelden. De Goddelijke Menschenvriend zelf was ons ook hier ten voorbeeld. Het volk, dat Hem verachtte, dat Hem beschimpte en vervolgde, overlaadde Hij met weldaden. Hij genas hunne kranken, Hij vertroostte hunne bedroefden, Hij wekte hunne geliefde gestorvenen op, en toen Hij op de jammerlijkste wijze vermoord werd, toen bad Hij God om vergeving voor de wreede moordenaren, die de grievendste bespotting nog bij hunne wreedheid voegden. 
Mevrouw VAN DIJK had dit Goddelijk voorbeeld diep in de jonge ziel van hare kweekelinge gedrukt, en wéldoen aan ongelukkigen was SOFIA zoo eigen geworden, dat het haar volstrekt geen opoffering kostte. Vol medelijdende liefde zorgde zij dan ook voor de ongelukkige JOSEPHINE; met geduld verdroeg zij de kwade luimen van deze kranke; zij bragt geheele dagen bij haar door, en daar tante JOSEPHINE van oogenblik tot oogenblik verergerde, en zij allengs meer vertroosting vond in het bijzijn van SOFIA, vergunde zich het lieve meisje geen vermaak, geene uitspanning meer. Zoo vaak de heer GROENENDAL, uit zorg voor SOFIA’s gezondheid, eene kleine wandeling met haar deed, en haar de levenwekkende voorjaarslucht deed genieten, dacht SOFIA met bekommering aan de lijdende kranke, ja, met teedere belangstelling snelde zij weer spoedig naar de ongelukkige, die zich dan ook waarlijk verheugd betoonde; want de goedheid van SOFIA had allen haat overwonnen. JOSEPHINE begon haar beminnelijk nichtje opregt lief te hebben, en verzachting te vinden in haar medelijden. – Op zekere dag greep de zieke de hand van SOFIA, en drukte die hartelijk. “Goede SOFIA!”- zeide zij – “ik heb het nooit geweten, dat gij zoo goed waart; ik heb het niet aan u verdiend, mijn kind! dat gij mij zoo trouw oppast. Hoe is het mogelijk, dat gij zoo voor mij kunt zorgen, dar ik toch altijd maar alleen veel hield van uwe zuster?”- “Tante!”- antwoordde SOFIA minzaam – “het is immers de pligt van elk meisje, door liefde en geduld het leed van andere menschen te verzachten, - ik heb dit van jongs af geleerd. De mannen hebben meer kracht, meer sterkte dan wij, zij zijn daarom ook bestemd,  om alle rampen, die door menschelijke kracht en moed kunen afgeweerd worden, te overwinnen; maar ons geslacht ontving lijdzaamheid en zachtmoedigheid om rampen, die onherstelbaar zijn, te verzachten. Dit heb ik reeds in mijne kindschheid geweten, en ik moet dan immers ook aan mijnen pligt als meisje getrouw zijn? Een meisje of eene vrouw, die onmeêdoogend is, strijdt met hare natuurlijke bestemming, zoowel als een man, die, wanneer hij beschermen moet, even als een weerloos kind, van angst beeft. Tante VAN DIJK deed ons dit al vroeg opmerken. O, gij moest LEONARD maar eens zien! Hij zoude door vuur en water vliegen, om een mensch voor gevaar te bevrijden, al ware het ook ten koste van zijn leven; en dat behoort ook zoo; maar de meisjes mogen niet minder nuttig zijn in de wereld. O, wij moeten onvermoeid helpen en vertroosten! Is het niet zoo, tante?” De zieke gevoelde, dat alles, wat haar nichtje zeide, waar was, doch zij zweeg, en zuchtte; want zij verweet zich  zelve, dat zij nooit aan deze heilige pligten had voldaan, en dat zij het arme LOTJE daar nooit iets van had leeren kennen.
Vruchteloos waren alle pogingen der kundigste geneesheeren, vruchteloos was ook de invloed der lieve lente voor de verlorene gezondheid van jufvrouw JOSEPHINE. Haar sterfuur naderde, dit zag men duidelijk, doch zij wilde daar niets van hooren. Zij had altijd

{==57==} {>>pagina-aanduiding<<}

elke gedachte aan den dood, op alle mogelijke wijze, zoeken te verstrooijen. Van een kerkhof of eene begraafplaats wendde zij met schrik de oogen af, en van elk gesprek over stervenden of doodelijke kranken had zij eenen afkeer. Ach! dit was ook de oorzaak, dat het afnemen van hare krachten haar nu dubbel deed lijden. Het was even alsof zij voor haar zelve niet wilde weten, dat zij zich aan den rand van het graf gevoelde. “Ik ben nog in de kracht van mijne jaren”- sprak zij vaak – “waarom zoude ik deze krankheid niet te boven kunnen komen? Ziet eens, hoe vele zwakke menschen stokoud worden.” Doch de heer GROENENDAL wilde zijne zuster met geen bedriegelijke hoop vleijen. “Geheel ons tegenwoordig leven”- zeide hij menigwerf – “behoort voorbereiding te zijn voor het hooge betere leven, waarheen de dood ons allen geleidt. Doch hebben wij deze voorbereiding
verzuimd, lieve zuster! o, dan moeten wij onzen Hemelschen Vader danken, wanneer hij ons ziekten en smarten toezendt, die ons, in zijnen naam, waarschuwen, dat de tijd tot onzen overgang in de eeuwigheid nadert. Wij moeten toch allen gewis eenmaal sterven.”
Lang bleef JOSEPHINE nog vol hoop op het behoud van haar leven, doch toen deze hoop haar begaf, toen werd zij door vreesselijken angst voor den dood gefolterd. Jammerlijk beklaagde zij zich nu, omdat zij haren kostelijken leeftijd niet slechts verbeuzeld had, maar omdat zij, door liefdeloosheid, door lasterzucht, hoogmoed, en andere ondeugden, zich in het vlekkeloos oog van God afschuwelijk had gemaakt. Vertroosting vond zij nergens; want zij kende de schoone Christelijke Godsdienst niet, nooit had zij die willen leeren kennen of onderzoeken; maar zij gevoelde het, dat zij voor God als voor haren Regter zoude moeten verschijnen. Zij gevoelde het, dat zij onsterfelijk was, en geene zaligheid verdiende. Ach! duldeloos was nu het lijden der stervende. Al de huisgenooten riep zij in de laatste oogenblikken voor haar sterfbed. “O, laat eene ongelukkige u waarschuwen!”- zeide zij – “God zal ons allen rigten. Verkwist toch uwen leeftijd niet, gelijk ik deed. De eeuwigheid vertoont zich voor mij als een gapende afgrond.” Allen weenden. Het negermeisje knielde bij het krankbed. “God wil ook uw Vader zijn”- zeide zij snikkende – “bid Hem om vergeveing, lieve jufvrouw ! JEZUS, die voor ons allen gestorven is, zal uwe voorspraak zijn. Wij willen allen met u bidden.” Ds. REINHART  trad juist in de kamer, toen de goedhartige GAMA, die zijne vlijtige leerlinge was, deze liefderijke troosttaal uitboezemde. Hij deed, op het verzoek der stervende, een kort, maar krachtvol gebed om zielerust en vertroosting voor haar. Doch de ongelukkige weigerde getroost te worden, en gaf, met zelfbeschuldiging op de lippen, den laatsten doodsnik. 


Twaalfde hoofdstuk.

    Het doopen van jonge kinderen en volwassenen.

De heer GROENENDAL  leed van tijd tot tijd groote verliezen, zoo door verschillende bankbreuken, als door het vergaan van schepen, die aanzienlijke schatten uit de volkplanting voor hem overvoerden. Toch was hij nog rijk; hij bezat nog twee groote vruchtbare plantaadjen in de West, waarop suikerriet, katoen, en koffij in overvloed groeiden. LOTJE hoorde gaarne vertellen, hoe al deze voortbrengsels in het vreemde gewest groeiden en ingezameld werden; want zij had nooit eenige kennis daarvan door lezen verkregen, gelijk SOFIA. De heer GROENENDAL verhaalde haar dan ook, hoe de suiker eigenlijk het merg is

{==58==} {>>pagina-aanduiding<<}

van eene rietsoort, die zorgvuldig op eenen vruchtbaren grond geplant en aangekweekt wordt; hoe dat riet, wanneer het merg rijp is, door eenen molen verpletterd wordt, terwijl alsdan dat merg als eene vloeibare stof in daartoe geschikte bakken stroomt; hoe dit vocht door koken gezuiverd wordt; hoe het allengs verdikt, en tot suiker kristallizeert. Hij verhaalde haar, hoe de koffijboonen, twee tegen elkander, met eene roodachtige schil omsloten, aan boomen groeijen, omtrent als onze kersen; hoe die rijpe vruchten geplukt, van de schil ontdaan en gedroogd worden; - hoe het katoen in witte of gele vlokken, die tot bekleedsel van het zaad of de pitten verstrekken, ook met eene schil omsloten, aan heesters groeit; hoe de schil van deze vlokkige vrucht berst, wanneer het zaad rijp is; hoe het katoen alsdan afgeplukt en, van schil en pitten gezuiverd, ingezameld wordt. LOTJE zag vervolgens ook planten, dieren en insekten uit vreemde landen, door teeken- en graveerkunst afgebeeld. Hoe meer hare kennis zich uitbreidde, des te meer genoegen vond zij in het leven, welks grootste bestemming zij allengs meer duidelijk leerde kennen.
De beminnenswaardige SOFIA had, vooral sinds den dood van tante JOSEPHINE, geen oogenblik nutteloos verloren laten gaan. Zij oefende zich in alle kundigheden, die voor haren leeftijd en stand berekend waren. Bij aanhoudendheid onderzocht zij de waarheden van de Godsdienst, en met elke vordering, die zij daarin maakte, verhoogden zich haar eerbied en hare liefde voor de leer van JEZUS, die zoo veel vreugd en zielerust schenkt. Zij onderwees ook de lieve MINA, die zij aan hare zorg toevertrouwd zag, en zelfs ook de dienstboden, die zoo veel tijd en gelegenheid niet hadden als zij, om zich te oefenen.
De getrouwe SENDOR, wiens eenvoudig goed hart zoo dankbaar, zoo liefderijk was, en wiens verstand, vrij van alle vooroordeelen, het ware en goede zoo duidelijk bevatten konde, deed nu ook openlijk belijdenis van  zijn geloof aan de Goddelijke leer van JEZUS;  ook werd hij gedoopt door Ds. REINHART, die hem, volgens het verlangen van den heer GROENENDAL, bij den doop JOHANNES noemde. Geheel het huisgezin van den heer GROENENDAL woonde deze aandoenlijke plegtigheid bij, en de jonge, tot het Christendom nu ingewijde neger werd door den heer GROENENDAL en door de geheel gemeente met hartelijke broederliefde, als een medeërfgenaam van JEZUS eeuwige heerlijkheid, ontvangen.
LOTJE en SOFIA vonden het doopen van volwassenen veel meer geschikt, om het hart te roeren, dan het doopen van jonge kinderen. “Waarom wordt dit niet altijd gedaan? Lieve mijnheer REINHART!”- vraagde SOFIA; - van een jong kind weet men immers niet, of het een goed Christenmensch zal worden, dat aan de leer van JEZUS getrouw is. BETJE, de vrouw van onzen tuinman, is ook als een jong kind gedoopt, maar zij heeft nog nooit belijdenis van haar geloof gedaan, zij heeft ook nooit iets geleerd; want zij kan niet lezen, en geen mensch heeft zich ooit de moeite gegeven, om haar te onderwijzen. Wat nut heeft BETJE nu toch van dien doop?”

LOTJE.

Zij heeft toch door den doop een’ naam gekregen, niet waar, mijnheer REINHART?    Doch het is ook waar, gij hebt mij geleerd, dat het doopen veel meer beduidt, dan het geven van een’ naam.

Ds. REINHART.

Ja, dat heb ik u geleerd, LOTJE! maar ik moet uwe zuster ook met het dopen van jonge kinderen trachten te bevredigen. Zeg mij eens, lieve SOFIA! wanneer gij van een geheel volk, bij voorbeeld van het volk van Nederland   spreekt, wat verstaat gij daar dan door? Welke lieden maken dat volk uit?

{==59==} {>>pagina-aanduiding<<}

SOFIA.

Alle lieden, denk ik, die in het Land wonen, en geen vreemdeling of reizigers zijn.

Ds. REINHART.     	 

Oud en jong dus?

SOFIA.

Ja wel, oud en jong, mannen, vrouwen en kinderen. Is het niet zoo, mijnheer?

Ds. REINHART.

Ja zeker, lief meisje! Het kind, dat dezen nacht geboren is van Nederlandsche ouders, helpt zoowel het volk uitmaken, als deszelfs grijze grootvader. De jonggeborene wordt daarom ook op de lijst der inboorlingen aangeteekend, en heeft eene wettige aanspraak op al de voorregten en eigendommen van het geheel volk. Even zoo is het nu ook in het Koningrijk van JEZUS. Gij weet, dat dit Koningrijk geene wereldsche magt beteekent. 

SOFIA.

Ja, dat hebt gij ons geleerd, lieve Dominé! Het Rijk van JEZUS is de geheele maatschappij van menschen, die zijne leer aannemen, en zich door broederlijke liefde vereenigen, om, door het betrachten van alle pligten, God, den Vader van JEZUS en van alle menschen, te vereeren. 

Ds. REINHART.

Zoo is het, mijn kind! dat Hemelsche Koningrijk, waarin de waarheid, dat God onze Vader is, en dat wij allen bestemd zijn, om zalig te worden, ons vrij maakt van slaafschen angst voor de wraak des Almagtigen  of voor den naderenden dood; dat Hemelsch Koningrijk, zeg ik, is niet minder geschikt voor jonge kinderen, die nog onderwezen moeten worden, dan voor volwassenen, die reeds onderwezen zijn. Begrijpt gij het nu, lieve meisjes! dat jonge kinderen, van leden eener Christelijke gemeente geboren, zoowel door den doop tot het Rijk van JEZUS mogen ingewijd worden, als volwassenen? Christen-ouders beschouwen toch hunnen kinderen ook reeds als Christenen, en hun heilig voornemen is – of liever, het moet dat zijn – om de lieve kleinen, zoo ras mogelijk, al de zaligheid, die het Christendom in dit en in het volgende leven aanbiedt, te doen genieten. Doen de ouders of opvoeders van Christen-kinderen dit niet, dan verbreken zij hunne belofte, en zij verwaarloozen het geluk van hunne lievelingen. De ouders van BETJE , de tuinmans vrouw, hebben zich voorzeker ook hierin aan verzuim schuldig gemaakt; want zij hadden hun kind zelve moeten onderwijzen, of dit door anderen laten doen. Doch, daar BETJE nu toch weet, dat zij gedoopt is, en dus ook tot de Christenen behoort, was het haar pligt, om zelve onderwijs te zoeken; en hoe nuttig zoude alsdan de doop niet reeds voor haar zijn! Waarlijk, het denkbeeld, gedoopt, of tot Christen ingewijd te zijn, is eene dringende aansporing, om

{==60==} {>>pagina-aanduiding<<}

het Christendom of de waarheden van de Christelijke Godsdienst te leeren kennen. Wat zeg ik? Het is nog veel meer, mijne lieve kinderen en leerlingen! Het denkbeeld, dat gij gedoopt en aan JEZUS toegeheiligd zijt, verpligt u tot een gedrag, dat aan God, uwen Vader, welgevallig is, en dat aan de erfgenamen van JEZUS heerlijkheid voegt. Tracht gij dus altijd ook als gedoopte, als gereinigde Christenen uw geweten onbevlekt te bewaren, en uw hart, vrij van booze neigingen, vrij van onreine begeerten, vatbaar te doen zijn voor het genot van de vreugde der onschuld en des vertrouwens op Gods vaderlijke liefde. Intusschen is het doopen van volwassene menschen, die hun geloof aan JEZUS openlijk belijden, eene schoone en treffende plegtigheid, die ik altijd met godsdienstigen eerbied beschouw en verrigt. Voorzeker, daar wij minder aan het doopen van volwassenen gewoon zijn, maakt het doorgaans eenen sterkeren indruk; want wij verplaatsen ons in den toestand des doopelings; wij gevoelen met hem het gewigt van zijne belofte, en wij bidden met hem God om ondersteuning; doch het dopen van lieve kleine onnoozelen zoude gewis niet minder invloed op ons hart hebben, indien het even zeldzaam geschiedde. Of is het niet andoenlijk, wanneer wij ons voorstellen, hoe de Goddelijke JEZUS ook de kindertjes tot deelgenooten van zijn Koningrijk verklaart? hoe Hij de lieve kleinen tot zich riep? hoe Hij hen liefderijk met zijnen arm omvattede en zegende? O! dit doet Hij ook nog elk hulpeloos kindje, dat aan Hem bij den doop toegewijd wordt; want door alle eeuwen heen heeft Hij alle menschen even onzijdig lief. Gij moet dus ook eerbied voor het doopen van jonge kinderen hebben, lieve meisjes! Tot het geven van eenen naam heeft het doopen geen betrekking, de gewoonte slechts vordert, den naam, die door ouders of bloedverwanten den doopeling gegeven wordt, openlijk te noemen, even gelijk ik nu SENDOR ook openlijk JOHANNES noemde, omdat uw vader dit verkoos. Doch ik had even zoo goed kunnen zeggen: U, belijder van JEZUS leer! u doop ik.


Dertiende hoofdstuk.

    Het reisje. 

Mevrouw VAN DIJK gaf elken zomer een bezoek aan haren waardigen broeder, op deszelfs bekoorlijke buitenplaats, waar zij doorgaans dan ruim een paar weken vertoefde. KOOSJE en EMILIA vergezelden haar beurtelings, en vooral voor SOFIA was deze tijd een vrolijke hoogtijd. Doch toen zij en LOTJE  vijftien jaren oud waren, hadden de heer GROENENDAL en mevrouw VAN DIJK besloten, om bij dien tijd nog eenige weken te voegen, en, vergezeld van SOFIA en LOTJE, eene reis door een gedeelte der Nederlanden te doen. De meisje bleven van dit plan onbewust tot kort voor de uitvoering: toen verraste de heer GROENENDAL zijne kinderen hiermede, en de zoetste vadervreugd werd door hem genoten; want SOFIA viel hem juichende om den hals. Lang had zij naar het doen van zulk een reisje vurig gewenscht, maar zij had zich altijd getroost met de gedachten: een meisje is juist niet bestemd om te reizen, zij heeft in den huisselijken kring zoo vele pligten te vervullen, en zij kan haren weetlust zoo rijkelijk voldoening verschaffen, dat zij het reizen, louter uit vermaak, gemakkelijk aan het sterkere gedeelte des menschelijken geslachts kan overlaten. Toch scheen het haar altijd een wellust te zijn, met hare eigene oogen te mogen zien, wat men

{==61==} {>>pagina-aanduiding<<}

slechts op de getuigenis van anderen moet aannemen. – LOTJE was ook regt hartelijk verheugd, en beiden dankten zij met fonkelende oogen den lieven gulhartigen vader. 
Alles werd nu in gereedheid gebragt. LOTJE pakte zorgvuldig al hare sieraden bij elkander. “Waar wij ook verschijnen,”- zoo sprak zij – “moet men aan onze kleeding kunnen zien, dat wij tot geen’ gemeenen  stand behooren.”SOFIA dacht niet aan zoo iets, maar zij verlustigde zich reeds in het vooruitzigt over al het schoone en vreemde, dat zij welhaast, in onderscheidene streken van ons vaderland, van nabij zoude leeren kennen. Intusschen zorgde zij voor al het noodige. Gedurende de reis had haar vader aan niets gebrek, wat kleeding of linnen betrof; hiervoor had zij gezorgd; ook was zij zelve altijd uitmuntend zindelijk en bevallig gekleed, zonder eigenlijk opgeschikt te zijn. Opschik toch streed met den  goeden smaak van de lieve SOFIA, die zoo veel gevoel had van ware schoonheid, wier grondtrek edele eenvoudigheid is. SOFIA had wel gewenscht, dat KOOSJE  of EMILIA in haar genoegen op reis deelden. Doch mevrouw VAN DIJK vond dit niet goed, en SOFIA beloofde hare twee lieve vriendinnetjes dikwijls en veel te zullen schrijven. En ik wil mijne lieve lezeressen onderscheidene gedeelten uit SOFIA’s brieven, gedurende hare reis, mededeelen. Zoo schreef zij, bij voorbeeld, uit Groningen	 - want ik kan slechts hier en daar eenige regelen uitkiezen, omdat ik voor u anders al te veel zoude moeten afschrijven – 
“KOOSJE-lief! uit alles , wat ik u van deze stad en derzelver omtrek schreef, ziet gij, dat ook dit gedeelte van ons vaderland niet minder opmerking verdient, dan al het overige; maar mijn hart is nog vol van het edelste, dat ik hier zag, ja, waarlijk, het edelste, dat geheel de menschheid tot eer verstrekt. KOOSJE! ik zag den weldadigsten menschenvriend, die geheel zijnen leeftijd aan het heil van ongelukkigen opofferde; KOOSJE!  ik zag den waardigen professor GUYOT; ik zag zijn instituut voor doof-stommen, en nog stort ik tranen van medelijden en dankbare vreugd. Welk een onderscheid bestaat er niet tusschen dien doof-stommen man, die wij nabij F. kenden, en tusschen de kweekelingen van den heer GUYOT ! Heugt het u nog, hoe menigwerf wij dien ongelukkigen man, zonder eenige bewustheid bijna van alles, wat buiten hem bestond, eenzaam zagen ronddwalen? Hij verschrikte ons immers zoo menigwerf door het akelige geluid, dat hij maakte, of door zijne forsche blikken, waarin de wilde, ongeoefende ziel zich poogde uit te drukken? O, welk een onderscheid – zeg ik – bestaat er niet tusschen dien man en de kweekelingen van den heer GUYOT!  Deze hebben van de voortreffelijke vermogens, waardoor de mensch boven de dieren zoo ver verheven is, leeren gebruik maken; zij zijn vatbaar, zelfs voor de fijnste gewaarwordingen; zij onderscheiden, vergelijken en beoordeelden alles, even gelijk andere menschen; want hun natuurlijk gebrek aan gehoor wordt nu door eene verdubbelde oefening van het gezigt vergoed. De doof-stommen zien, wat een ander hoort; letters en gebaren zijn hunne taal; zij weten hunne gedachten zoo vlug, zoo gemakkelijk uit te drukken, alsof zij spreken kunnen. Ik heb eenigen ook waarlijk woorden hooren spreken. O, hoe veel onvermoeid gduld, maar vooral hoe vele hartelijke menschenliefde wordt er niet vereischt, om woorden, waarvan zij de klanken niet hooren kunnen, hen te leeren vormen! KOOSJE! mijn hart klopte van liefde en eerbied, toen ik den heer GUYOT zag. O, gij goede, edele menschenvriend! – dacht ik – God zal u zegenen. Zoo een sterveling de voetstappen van den Goddelijken JEZUS, die aan allen weldeed, navolgt; ja, dan is het voorzeker de edele GUYOT, die, zoo veel menschelijke krachten hem toelaten, aan de diepst ongelukkigen weldoet en hem de vreugd des levens doet genieten. Waarlijk, ik ben er trotsch op, dat wij zulk eenen landgenoot bezitten. Maar hoe veel zaligheid moet zijn eigen hart niet gevoelen, wanneer hij nadenkt, hoe vele menschelijke schepselen, die voor de maatschappij verloren waren, en die slechts in eene treurige onbewustheid het dierlijke leven genoten, door hem tot verstandig

{==62==} {>>pagina-aanduiding<<}

denkende en werkende wezens opgevoed zijn! Geen heldenglorie, verbeeld ik mij, geen roem, door geleerdheid of letterkunde verzameld, kan ooit iets van dien zoeten wellust schenken, die GUYOT zoo overvloedig moet genieten, wanneer zijne  gelukkige kweekelingen, die hem alle zoo regt hartelijk liefhebben, met heldere, dankbare tranen in de scherpziende oogen, zegenende hem de hand drukken, of hem hunnen redder, hunnen eeuwig dierbaren vriend noemen.”
Wat zegt gij, mijne jonge vriendinnen! deden deze regelen het gevoelvol hart van mijne jonge SOFIA geene eer aan? Over alles, wat hare schoone ziel roerde, schreef zij met vuur. Ik moet u hier nog een enkel trekje van mededeelen. Nadat het opmerkzame meisje hare vriendin KOOSJE eene vlugtige beschrijving van Overijssel,   en de vermaarde Hunnebedden of begraafplaatsen der oude landbewoners had gegeven, schrijft zij het volgende over Frederiksoord , welks eerste aanleg naauwkeurig beschouwd werd door den heer GROENENDAL en mevrouw VAN DIJK, die beiden gulhartig medewerkten, om die weldadige inrigting tot heil van verarmde landgenooten in stand te doen komen en te houden.  
“O, lieve KOOSJE! “- zoo schreef zij – “heugt het u nog wel, hoe wij ons dikwijls, toen wij nog kinderen waren, vermaakten met ons voor te stellen, wat wij doen zouden, wanneer het ons aan geen geld en magt ontbrak, om dorpen en steden te bouwen, waarin de arme lieden met hunne kinderen konden wonen? Wij maakten dan duizend plannen, hoe wij al die menschen van eten, drinken en kleederen voorzien zouden. Nu, mijne lieve! Al die kinderlijke plannen, waarover wij beurtelings lachten en ons verheugden, waren eene soort van schaduwbeelden van iets wezenlijks, dat hier door wijze en menschkundige mannen werkelijk tot stand wordt gebragt. Vader en tante reden heden met ons naar Frederiksoord .
Deze naam wordt gegeven aan een groot stuk heigrond, dat bestemd is voor eene nieuwe vaderlandsche  volkplanting of kolonie. – Gij weet, lieve KOOSJE! dat een aantal menschen zich vereenigd heeft, om de kosten hiervan goed te maken, en dat onze geliefde Prins FREDERIK aan het hoofd van dat weldadig genootschap is; waarom dan ook dit oord den naam van dien jongen Vorst draagt. Men wil hier een proef nemen en zien, hoe arme lieden, die geen brood of werk hebben, op eene nuttige wijze uit hunnen droevigen toestand kunnen gered worden. Gaat dit goed, o, dan hebben wij in ons Land nog heigrond en onbebouwde streken in overvloed, om duizenden menschen, die nu gebrek lijden en bedelen, te voeden. Hier in Frederiksoord   is de grond reeds vruchtbaar gemaakt en met graan bezaaid. De akkers staan welig. Drieënvijftig aardige ne zindelijke huisjes zijn reeds gebouwd, van het noodige huisraad voorzien en bewoond. Bij elk huisje is een moestuintje. Van tijd tot tijd komt, bijna uit alle plaatsen van ons vaderland, een arm uitgekozen huisgezin zich hier nederzetten. O, verbeeldt u eens, welk een onderscheid deze menschen ondervinden! Zorg en kommer verteerden hen. Als het avond was, wisten zij niet, hoe zij den volgenden dag aan de uitgehongerde kinderen, die, half naakt, op eene hand vol stroo zich in slaap geschreid hadden, een stukje droog brood zouden kunnen geven. Velen hadden het laatste stukje huisraad verkocht, om zich te voeden, en leden het vreesselijkste gebrek in hunne ellendige ledige woningen. Doch zij kwamen op Frederiksoord . Daar betrokken zij een zindelijk, gemakkelijk huisje, waar het hun aan niets ontbrak. Men verzorgde hen en hunne kinderen van zindelijke, warme kleeding en gezond voedsel; en dit alles kunnen zij verdienen door eigen’ arbeid. Zij bebouwen het land; zij hebben melkgevende koeijen; zij kunnen spinnen, weven en alle nuttige handwerken verrigten; de kinderen worden in eene goede school onderwezen, en voor het beoefenen van hunne Godsdienst is gezorgd. Ik kan u niet

{==63==} {>>pagina-aanduiding<<}

zeggen, hoe goed het mij hier was, toen ik zoo vele tevredene menschen vrolijk zag arbeiden. De kinderen zagen er gezond en bevallig uit; zij speelden, werkten en leerden beurtelings. Vader en tante waren ook regt voldaan, en wenschten slechts, dat al onze landgenooten zoo veel mogelijk zouden medewerken, om soortgelijke volkplantingen ook in andere streken van ons vaderland te helpen stichten. Alle arme menschen konden dan werk vinden, ook niet één behoefde te bedelen, en aan alle oorden zoude het Land met gelukkige menschen bevolkt zijn. LOTJE en ik geven elk jaar ook onze toelaag, en uwe lieve moeder, die reeds bij de eerste oprigting van het weldadige genootschap een medelid was, zal het nu met vreugde zien – zegt zij – wanneer gij en MIELTJE ook inteekent – het is toch zoo veel niet, KOOSJE! Wij kunnen dit aan eenige beuzelingen tot vermaak of sieraad heel gemakkelijk uitsparen.”	
    Bijzonder beviel het bekoorlijke Gelderland  aan de lieve SOFIA. Dit heuvelachtige oord, dat zoo vele schoone gezigten oplevert, gaf haar een duidelijk denkbeeld van meer bergachtige landstreken, wier beschrijvingen zij altijd met genoegen had gelezen. Hare levendige verbeelding verplaatste haar wel eens voor een oogenblik in Zwitserland en Italië, of in andere schoone gewesten, waar verscheidenheid van uitzigten het oog verrast en verlustigt.  Doch SOFIA beminde, met geheel haar onschuldig hart, het lieve vaderland, dat ook waarlijk geen gebrek heeft aan schoone landtooneelen. Ja, toen SOFIA de bekoorlijke omstreken van Arnhem gezien had, toen zij het voortreffelijk aangelegde Beekhuizen, Biljoen en andere plaatsen met hare geliefde reisgenooten dagelijks doorwandelde, toen zeide het beminnelijke meisje, op zekeren morgen, terwijl zij met haren vader en hare tante – want LOTJE  verkoos niet zoo vroeg op te staan – aan den oever van eene beek, die zich in een bloemrijk dal nederstortte, van een wandeling uitrustte: “Waarlijk, onze gevoelige en vaderlandslievende dichter WARNSINCK Willem Hendrik Warnsinck was de boezemvriend van Petronella Moens. Zij plaatst hier de volgende voetnoot (*): In zijn dichtstuk: het vaderland het waardigst voorwerp der schilderkunst. spreekt juist zoo als mijn hart het gevoelt in deze regels, die ik, zonder het zelve te weten, van buiten leerde :
Wanneer Aurora’s komst, aan gulden oosterkimmen, 
Uit nev’len van den nacht, den jongsten dag doet klimmen, 
Als dan, van ’t hoog gebergt’, dat Arnhems wal omgeeft, 
Mijn oog, maar nooit verzaad, door ’t heerlijk landschap zweeft, 
Dan smaak ik ’t volst genot der reinste zielenweelde, 
En zegen ’t Vaderland, dat zoo veel schoonheid teelde. 
’t Is waar, hier wijkt de pracht, die elders ’t oog bekoort, 
En echter ben ik trotsch op dit verrukkend oord; 
Daar stroomt de grijze Rijn, en kronkelt door de velden, 
Die ’s landmans vlijt en hoop bekroonen en vergelden. 

En dan – zoo vervolgde SOFIA – nog een weinigje verder, daar hij onze vaderlandsche schilders zulke bekoorlijke tafereelen opgeeft:
Komt, schilders! Maalt mij hier die zee van golvend goud, 
De heil’ge duisternis van ’t statig eikenwoud; 
Die bergkruin, van wier top de rijkheid der verschieten 
’t Gevoel als overstelpt bij ’t zaligend genieten. 



{==64==} {>>pagina-aanduiding<<}

			of:
Aanschouw dien waterval; het licht der zonnestralen 
Doet op het helder nat een’ gouden weerglans pralen, 
Met zilver overspat; bekoorlijk zijn, voor ’t oog, 
Die kleuren zoo vol pracht, gelijk aan Iris boog. 
O, Schepping! O Natuur! ‘k bewonder hier uw schatten! 
En gij, mijn Vaderland! moogt al dat schoon omvatten. 

Uit de Betuwe schreef SOFIA aan hare jonge vriendin: “Heden moet gij in uwe verbeelding met mij het plekje gronds bewandelen, waar onze oude Batavieren, toen zij Germanië, hunnen geboortegrond, met vrouwen en kinderen ontweken, waarschijnlijk het eerst geland zijn. Ja dat waarschijnlijk laat ik er maar af, lieve KOOSJE!  ik geloof toch zoo gaarne iets, dat ik wensch, en op dit oogenblik wensch ik, dat de Batavieren hier, waar ik heden zit, mogen geland zijn. Mij dunkt, ik zie hen aan den wal stappen en in hunne taal uitroepen: Deze landouw is goed en vruchtbaar. Van nu af aan is dit der Batten of der Bataven bezitting!
“Wat is er al niet gebeurd, KOOSJE! sinds de eerste Batavier, met eenen mantel van beestenvellen omhangen, hier zijnen boog en zijne pijlen aan land bragt, of sinds hij den eersten vogel schoot, die door zijne vrouw, na het zoeken van eenige wortelen, gebraden en gekookt werd. Hoe veel is sinds die tijd niet geleerd en ontdekt, en welke veranderingen  hebben de landen en stroomen, die tot ons vaderland behooren, niet al ondergaan! O, hoe veel vermaak geeft mij het reizen, KOOSJE-lief! vooral daar mijn verstandige vader ons op alles, wat wij zien, zoo opmerkzaam maakt, en ons de geschiedenis van bijna alle steden en dorpen, die wij doortrekken, vertelt. – Ik weet nog niet, hoe ver zich onze reis zal uitstrekken, maar ik heb vader hooren spreken over de Zeeuwsche Eilanden, die wij eerst zien zouden, eer wij ook het zuidelijk gedeelte van ons koningrijk zullen doorreizen.  LOTJE en ik hopen, dat dit plan zal gevolgd worden; want ook Zeeland, weten wij, is een merkwaardig gedeelte van ons Land. Ik zal u vandaar ook veel schrijven. Tante, welke die streken meer gezien heeft, zegt, dat de Zeeuwsche Eilanden schoon en vruchtbaar zijn; doch dat zij ook veel door overstroomingen verloren hebben. Nu, gij weet het lot van de rijke stad Roemerswaal,  boven wier verzonken gebouwen nu de visschen zwemmen en de schepen zeilen. Gij weet ook, dat het rijk bevolkte eiland Walcheren  ontzettende verandering moet ondergaan hebben; want wij hebben het immers gelezen, KOOSJE! hoe ver de overblijfsels van steden en gebouwen zich in zee uitstrekken, en hoe vele oudheden men daar aan de uiterste stranden heeft gevonden en nog vindt. Ik zal daar, op Walcheren, ook de geboortestad van onzen grooten zeeheld DE RUITER zien. Heugt u nog, hoe uw lieve vader ons en LEONARD, te Amsterdam, bij zijn praalgraf bragt? Wij waren toen nog heel jong, KOOSJE! maar ik heb het nog altijd onthouden, hoe uw vader met aandoening tot ons zeide: “Kinderen!  den man, wiens gebeente hier rust, moet gij eerbiedigen. Hij werd van arme ouders geboren, maar door zijne deugd heeft hij meer glorie verworven, dan een aantal geboren prinsen en koningen. Hij was onverwinnelijk in den strijd, niet uit ijdele zucht naar eer, maar uit liefde voor zijn vaderland en voor het regt; en juist daarom is hij nog de roem en de lieveling van zijne nageslachten.” Ook in de geboortestad van den grooten DE RUITER

{==65==} {>>pagina-aanduiding<<}

zal ik aan een sieraad van het vrouwelijk geslacht, lieve KOOSJE! gedenken. Ik bedoel de geestige, de zoetvloeijende dichteres ELIZABETH WOLFF, geb. BEKKER, die ons menig vrolijk oogenblik schonk, wanneer wij hare lieve dichtstukken lazen, of wanneer wij ons – gelijk in den vorigen winter, toen gij bij mij waart, het geval was  - met hare Saartje Burgerhart  vermaakten. Vrouwen gelijk ELIZABETH WOLFF zijn zeldzaam; dat is te zeggen, vrouwen hebben zeldzaam gelegenheid, om als letterkundigen zoo veel roem te verzamelen; maar gij weet, hoe uwe lieve moeder hierover denkt. “Het ontbreekt de vrouwen”- zegt zij – “aan geen vermogens of talenten, om in fraaije kunsten en wetenschappen uit te munten; hiervan strekken zoovele vrouwelijke namen, die onsterfelijk zijn, en daaronder E. BEKKER, tot overtuigende bewijzen; maar de algemeene kring, waarin de vrouw bestemd is om te werken”- zegt uwe lieve verstandige moeder – “is niet het vak der letteren, maar wel het huisselijk leven, dat door de vrouw als bezield wordt. dáár toch doet zij vreugde en geluk bloeijen; dáár vormt zij de jonge ziel van nuttige burgers, van geleerden en van helden. Men moge haar vergeten dáár, waar lof wordt toegezwaaid, dáár, waar laurieren, eermetaal of ordelinten uitgedeeld worden; zij blijft toch de voedster van alles, wat groot en edel is, en God, die elke menschelijke bedoeling kent en waardeert, schenkt eenmaal, wanneer de naam der geleerden lang vergeten, en het praalgraf der helden lang vergaan is, aan elke goede, heilbedoelende moeder eene gloriekroon, die in eeuwigheid niet verwelkt.” O, KOOSJE! welk een edele vrouw is toch uwe moeder! Wat zijn wij gelukkig met zulk eene opvoedster! – Ook uit België , het voormalig zuidelijk gedeelte van ons vaderland, zal ik u veel schrijven, doch op dit oogenblik word ik geroepen.”
De lieve SOFIA zag hare verwachting  niet voldaan; want het bevallige reisje werd onvoorziens door gewigtige omstandigheden afgebroken. De heer GROENENDAL, die onlangs  zijne bezittingen in de West  had verkocht, ontving het treurig berigt, dat hij, door eene bankbreuk van een der aanzienlijkste huizen in Europa, bijna alles had verloren. Een zijner getrouwste vrienden was door deze bankbreuk van het laatste, dat hij bezat, beroofd, en bevond zich in de kommerlijkste omstandigheden. De heer GROENENDAL bleef bedaard; hij bevond zich toen juist in den Haag. Hij liet zijne verstandige zuster zijne ontvangene brieven lezen, en vertroostte haar, toen haar deelnemend hart zich op haar gelaat vertoonde. Nu riep hij ook zijne kinderen, en nam beide vriendelijk bij de hand. “Wij reizen zonder uitstel naar huis,“ - zoo sprak hij – “ik moet eenen vriend redden, en mijne eigene zaken in orde brengen. Kinderen! kunt gij gelukkig zijn zonder rijkdom? Dan heb ik weinig verloren. Uw vader is niet rijk meer. De heeren G. en L. te ….., aan wien ik mijne schatten had toevertrouwd, zijn voort. Er zal niets van het mijne te regt komen.”
LOTJE stond alsof zij versteend was, doch SOFIA viel haren vader, in wiens oog zij een’ traan zag zwellen, om den hals. “Gelukkig zijn en blijven wij, “- riep zij – “wij heben eenen lieven, verstandigen vader. Wij kunnen immers zeer zuinig leven, en alles, wat wij niet noodig hebben, verkoopen? Ook hebben wij alles geleerd. O, vaderlief! Gij moet u maar over niets bekommeren. Ik kan, wanneer het de nood vordert, voor u en ons, arbeiden.” De vader drukte zijn dierbaar kind aan zijn hart, ook LOTJE, die in tranen uitborst, en die hij gaarne vertroosten wilde. 


Veertiende hoofdstuk.

    Mina; of het besluit.


{==66==} {>>pagina-aanduiding<<}

In dit laatste hoofdstuk wil ik mijne lieve jonge lezeressen nog slechts verhalen, welk lot aan SOFIA,  en aan elk der huisgenooten van den heer GROENENDAL, in lateren tijd, is te beurt gevallen.   
	In het vorige hoofdstuk zagen wij den heer GROENENDAL, op eenmaal, van den aanzienlijksten rijkdom tot in eenen vrij bekrompen toestand afgedaald; doch moed en tevredenheid bleven ook dáár den waardigen man getrouw vergezellen; want de heer GROENENDAL was overtuigd, dat Gods vaderlijke goedheid zulk een verlies nuttig keurde voor zijn wezenlijk geluk. “Had ik mijne goederen verkwist, of verwaarloosd, of had ik daar niet behoorlijk voor gezorgd, “- zoo sprak de brave man – “dan zoude ik heden mij zelven  veel te verwijten hebben; want ik had alsdan Gods weldaden versmaad en mijn verlies zoude mij ondragelijk vallen; doch nu geniet ik de streelende rust van een vrij geweten, en ik durf met grond hopen, dat de goede God mijn verstandig overleg en mijne spaarzaamheid zal zegenen.”
 Deze hoop van den heer GROENENDAL werd ook niet verijdeld; want hij leefde sinds dien tijd niet minder gelukkig. Het prachtige huis in de stad, en de zoo schoon aangelegde buitenplaats waren, benevens alles, wat nodeloos geworden was, alras verkocht. In het bekoorlijk gelegen dorp V…..  , waar de geheele landstreek eene groote buitenplaats schijnt te zijn, had de heer GROENENDAL eene ruime en met smaak gebouwde landwoning gekocht, voorzien van een’ schoonen moes- en bloemtuin, die aan een schaduwrijk bosch grensde; ook werd aan den heer GROENENDAL, die hier volkomen naar zijn genoegen leefde, al spoedig een wel niet zeer voordeelige, maar gewigtige en werkzame post opgedragen, dien hij dan ook, tot wezenlijk nut der ingezetenen, met roem bekleedde. 
SOFIA was hier niet minder vergenoegd, dan haar brave vader. Aan haar en aan LOTJE was de huishouding nu geheel alleen toevetrouwd; doch daar LOTJE zich niet gemakkelijk in haren nieuwen stand konde schikken, kwam de altijd vriendelijke en opgeruimde SOFIA haar op alle mogelijke wijze tegemoet, en verrigtte alles bijna alleen. Elke bezigheid scheen haar nieuw vermaak te schenken; terwijl LOTJE gemelijk en droefgeestig het weinige, dat SOFIA niet altijd voor haar doen konde, verrigtte. De dienstboden waren verminderd tot slechts ééne brave en getrouwe dienstmeid. SENDOR of JOHANNES, de getrouwe en dankbare zwarte knecht, werd te V ……  een vlijtig timmerman, doch het was hem nog altijd de hoogste wellust, wanneer hij aan zijnen geliefden heer of deszelfs kinderen zijne dankbaarheid door eenige dienstbetooning konde doen blijken. GAMA bleef nog altijd in het huis van den heer GROENENDAL, en bekleedde bij LOTJE, die zich met de zwarte kleur van het meisje uit nood begon te verzoenen, de plaats van een kamermeisje of ene kamenier. MINA, de lieve kweekelinge van SOFIA, werd ook niet verstooten. Zoolang zij voor zich zelve niet konde zorgen, vergunde de heer GROENENDAL aan zijn dierbare SOFIA de reine vreugd, om het weinige, dat hij haar schonk tot haar eigen onderhoud, voor zoo ver dit hare kleeding betrof, met de leerzame, bevallige MINA te deelen; schoon LOTJE, in wier hart de zaden van afgunst en trotschheid, door tante JOSEPHINE daarin gestrooid, nog bleven wortelen, hare zuster daar wel eens bittere verwijtingen over deed. “Het is onredelijk”- zeide zij, meer dan eens, tegen SOFIA – “dat vader een vreemd meisje, dat hem volstrekt niet aangaat, nog blijft opvoeden; maar het is nog veel onregtvaardiger van u, SOFIA! dat gij alles voor u zelve uitspaart, om eene aanstaande dienstmeid alles te laten leeren, en om haar te kleeden, alsof zij met ons in stand gelijk was; want al zijn wij nu niet rijk meer, wij zijn toch verre  boven dienstboden verheven. Hebt gij voor u zelve te veel? ik niet, ik heb te weinig; met hetgene wat gij aan MINA geeft, was ik geholpen.”

{==67==} {>>pagina-aanduiding<<}

De lieve, zoetaardige SOFIA bedroefde zich dan, en antwoordde, vooral wanneer LOTJE MINA onvriendelijk of met minachting behandelde, wel eens: “LOTJE! hoe kunt gij toch zoo hard zijn? hoe weinig toch heeft het gescheeld, of gij en ik hadden ook in den dienstbaren stand ons brood moeten zoeken! En wie weet, wat nog ons lot zal zijn? De voorouders van menige dienstboden waren rijker en veel hooger in stand, dan vader ooit geweest is, en menige aanzienlijke familie is van dienstbare ouders afkomstig. Denk maar ens, lieve LOTJE! aan brave en getrouwe dienstboden, die waarlijk hunnen stand tot eer verstrekken. Waart gij niet liever zulk eene dienstbode, dan eene dame in hoogen stand, die ondeugend is, en die haar geslacht tot schande verstrekt? Hoor, LOTJE!”- dit voegde zij er dan nog wel eens bij – “eene ELSJE VAN HOUWENINGEN, de dienstmaagd van mevrouw DE GROOT, zij, die haren braven heer met zoo veel moed en getrouwheid uit de gevangenis in veiligheid bragt, is immers veel edeler, dan de aanzienlijkste vrouwen, - bij voorbeeld aan het hof van Frankrijk  - die door onderscheidene koningen tot een zedeloos gedrag verleid waren! Voor den braven, getrouwen VAN DE VELDE, den knecht van HUGO DE GROOT, hij, die zijnen heer in den kerker en in ballingschap vergezelde, heb ik veel meer hoogachting, en gij ook, dat weet ik, dan voor eenen koning of keizer, die zijn volk verdrukt, of die, gelijk BONAPARTE, duizende onschuldige menschen uit heerschzucht ongelukkig maakte.”
Dominé REINHART, de vriend van den hbeer GROENENDAL, en de verstandige leermeestyer van zijne dochters, had met geheel zijn hart gedeeld in het lot van dit achtenswaardig huisgezin. Met smart vernam hij het besluit van den heer GROENENDAL, om A….te verlaten, schoon zijn verstand het moest goedkeuren. Hij wilde SOFIA, LOTJE en de nog ongedoopte GAMA, vóór haar vertrek, tot leden der gemeente aannemen. De dag tot deze plegtigheid was reeds bepaald, toen Ds. REINHART op het onverwachtst door eene doodelijke ziekte was overvallen. Alras was de laatste hoop op het behoud des geliefden leeraars vernietigd. Zijn vriend, de heer GROENENDAL, week niet van zijne sponde; ook SOFIA en LOTJE kwamen hem dagelijks gedurende den korten tijd zijner krankheid, zien, en alle mogelijke verzachting toebrengen. Zij beminden hem regt kinderlijk, en de kalme godsvrucht van den stervenden boezemde haar den weemoedigsten eerbied in. “O, welk een onderscheid”- zeide LOTJE al weenende – “zie ik heden tusschen den gerust, den vrolijk stervenden Dominé REINHART, en de met doodsangst worstelende tante JOSEPHINE!”
Weinige oogenblikken vóór den dood van den geliefden leeraar – het was toen juist de dag, die bestemd was geweest tot het openlijk afleggen der belijdenis van zijne leerlingen – wilde hij afscheid nemen van deze diep bedroefden. “Ach, weent zoo niet, mijne kinderen!”- sprak hij. “Medelijden met uwe droefheid dringt mij nog eenen traan in de half gebrokene oogen, schoon de naderende eeuwigheid mij als een heerlijke morgenstond te gemoet glanst. Neen, weent zoo niet, mijne lieve kinderen! Ik heb in dit leven mijne taak afgedaan. JEZUS, onze Verlosser en Zaligmaker, is ook mijn vriend, mijn broeder. Door Hem nader ik, vrij en zalig, tot zijnen en mijnen God, tot zijnen en mijnen Vader. Vaartwel, mijne geliefde leerlingen! Houdt u vast aan de leer van JEZUS. Gedraagt u als kinderen van den heiligen, den alwetenden God, in wiens tegenwoordigheid gij u overal bevindt. Gedraagt u als verlosten van JEZUS, die u door zijne liefde vrij gemaakt en gereinigd heeft, en in wiens heerlijkheid gij deelen zult, indien gij Hem getrouw blijft. Onderlinge liefde is het bewijs, dat gij Christenen zijt; onderlinge liefde is uw vrijgeleide tot God, en tot de hoogste zaligheid. Belijdt, zoo ras gij kunt, JEZUS openlijk voor de menschen, en Hij zal voor God en het heelal belijden, dat Hij u liefheeft. Wij scheiden slechts voor eenen korten tijd; wij zien elkander weder, geliefden! God zegene en bescherme u!”- Hij drukte allen hartelijk de hand. Een

{==68==} {>>pagina-aanduiding<<}

zacht lagchen omzweefde zijne biddende lippen; want nog bad hij in stilte, maar vol vertrouwen voor de weenenden, die zijne legerstede omringden; en zacht, als in eene zoete sluimering, ademde hij den jongsten snik.
Allen betreurden den eerbiedwaardgen man. De heer GROENENDAL verloor in hem eenen edelen vriend. Doch de verlichte dorpsleeraar te V … verdiende ook de opregtste hoogachting, en, eer het huisgezin van den heer GROENENDAL een jaar aldaar gewoond had, deden SOFIA, LOTJE en ook GAMA plegtig belijdenis van haar geloof.  GAMA werd met alle plegtigheid gedoopt, en ontving bij die gelegenheid den naam van MARIA. De heer GROENENDAL hield den dag, waarop zijne kinderen de leer van JEZUS openlijk erkenden en aannamen, voor eenen der gewigtigste dagen in derzelver leven; en de lieve meisjes beschouwden dien ook als zoodanig. Ook behandelde de heer WAARMOND – dit was de naam des leeraars – het aannemen van zijne leerlingen als de eerbiedwaardigste plegtigheid; en geen wonder: kennis van den eenigen waarachtigen God en van JEZUS, dien Hij gezonden heeft, is toch de bron van het eeuwig zalig leven. De belijdenisdoenden knielden voor eene tafel, die voor den predikstoel geplaatst was, en waarop de Heilige Schrift opengeslagen lag, en antwoordden, met de regterhand op dit gewijde Boek, op de door den leeraar voorgestelde vragen, hun gewigtvol ja!   Nu trad de leeraar toe, rigtte de knielenden op, en begroette dezelven als leden van JEZUS dierbare gemeente, in wier midden zijn geest, de geest der eeuwige liefde, en deszelfs volmaking woont.
Onbeschrijfbaar veel invloed had dit alles ook op het jeugdige hart van LOTJE. Zij begon zich met allen ijver toe te leggen, om hare gebreken en onedele neigingen af te leggen, en zich naar het voorbeeld van hare zuster te vormen; want met elken dag nam de lieve SOFIA toe in deugd, in verstand en in goedheid van hart. Zij was de vreugde en lievelinge van allen, die haar kenden. Zij was als een zegenende engel voor alle ongelukkigen. SOFIA toonde overtuigend, dat men geenen rijkdom behoeft te bezitten, om weldadig te zijn. In al de hutten der ellendigen bragt zij hulp, verkwikking en vertroosting. Waar zij verscheen, verspreidde zij vreugde en geluk.
Zoo waren reeds drie genoegelijke jaren vervlogen, toen de arme HENDRIK, de pleegvader van MINA, met MARIJTJE en twee zijner kinderen zich aan het huis van den gelukkigen heer GROENENDAL, op zekeren avond, lieten aanmelden. Jaarlijks waren deze goede lieden gewoon, hunne nog altijd dierbare MINA te komen zien, en zij werden dan ook altijd met hartelijke vreugde ontvangen. Ook bragt MINA, wanneer zij zich met SOFIA bij mevrouw VAN DIJK bevond, menigen vrolijken dag in de nederige woning van hare goedhartige pleegouders door. Doch heden was hun bezoek geheel onverwacht. “Komt binnen, brave lieden!”riep de heer GROENENDAL, en MINA vloog hen in de armen.
“O, mijn kind!”- zeide nu MARIJTJE, haar aan het hart drukkende – “uw eigen vader en broeder zijn hier ook. Gij zijt schatrijk, en wij hebben eene groote landhoeve.”
“Och, vrouw-lief! laat mij het toch vertellen”- sprak nu HENDRIK – “mijnheer en de jufvrouwen weten niet, wat zij van uw praten denken moeten.”- En nu vertelde HENDRIK. 
( Ik heb het volgende verhaal uit zijne vertelling, en uit hetgene, wat ik verder hoorde, opgemaakt.)
De heer VAN WALBURG was kolonel bij een regement, dat in Spanje streed. Zijne nog jonge vrouw, van Hollandsche ouders geboren, beviel in de vesting S. van MINA,  doch stierf eenige uren nadat zij de zalige moedervreugd had genoten. THERESE, de vrouw van eenen der braafste Nederlandsche soldaten, verloor op denzelfden dag, waarop mevrouw VAN WALBURG stierf, haren zuigeling, die slechts twee weken oud was. Deze jonge, treurende 

{==69==} {>>pagina-aanduiding<<}

moeder bood zich als voedster van de kleine hulpelooze MINA aan, en de heer VAN WALBURG, voor wien het leven alle vreugd had verloren, sinds hij zijne dierbare gade vol zielesmart de vriendelijke oogen toedrukte, vertrouwde het moederloos kindje, waaraan hij zich nu als met verdubbelde banden gehecht voelde, gerust aan de zorgvuldige THERESE toe. Naauwelijks was het lijk van zijne geliefde gade ter aarde besteld, of hij moest met een gedeelte van het leger Spanje verder intrekken. THERESE behoorde tot de weinige vrouwen, die, tot zoo ver zij konden, de krijgsbenden vergezelden. Dit was eene zoete vertroosting voor den heer VAN WALBURG; want zoo vaak de gelegenheid het toeliet, konde hij zijn teedergeliefd kind zien en omhelzen. Al vroeg herkende hij in de ontwikkelende trekjes van zijne kleine lievelinge de zachte beeldtenis van zijne zalige echtvriendin;  al vroeg herkende hij dezelfde reine, liefdevolle ziel der jong gestorvene moeder in de onschuldige lachjes van zijne vleijende MINA, die hem telkens de mollige armpjes toereikte, en hem de tranen van het gelaat streelde. Doch, na weinige maanden werd de heer VAN WALBURG op het slagveld, om zijne betoonde dapperheid, onderscheidene malen met eer overladen en verhoogd. Eindelijk werd hij, als luitenant-generaal, bij een geheel ander legerkorps geplaatst, terwijl het bijna geheel verslagen regement, waarbij RIETVELD ( de man van THERESE) behoorde, met andere benden naar Duitsland  moest trekken. De heer VAN WALBURG konde van zijn dierbaar kind niet zonder de bitterste smart scheiden. Hij besloot daarom, zoo ras de eer des krijgsmans dit konde dulden, zijn ontslag te vragen, en in de Nederlanden , waar hij aanzienlijke vastegoederen  bezat, eene woonplaats te verkiezen, waar hij zijne dagen geheel aan het geluk van zijne twee kinderen konde toewijden. Ook den braven RIETVELD wilde hij alsdan van de dienst vrijkoopen, en aan hem en  THERESE een vreedzaam en zorgeloos leven schenken. Vol bittere weedom kuste hij zijne vriendelijk lagchende MINA vaarwel, en legde haar toen zwijgend in de armen van hare zoogster. RIETVELD beloofde, aan den heer VAN WALBURG te zullen schrijven, en hem van tijd tot tijd te doen weten, waar zijne THERESE zich met hare voedsterling bevond; doch de arme RIETVELD had, op zijnen togt door Duitschland , met duldeloozen rampspoed te worstelen. Ziekte en gebrek aan het noodige deden een aantal krijgslieden sterven. Van de vrouwen was alleen THERESE overgebleven, toen zij den Nederlandschen bodem betraden; doch ook zij was door honger, vermoeijenis en koude geheel uitgeput, en doodelijk krank. Eenige woeste soldaten, ongelukkig aangemoedigd door een’ jongen zedeloozen officier, die zijnen stand tot oneer verstrekte, drongen als moedwillige roovers in de vreedzame woningen van eenige weerlooze landlieden, en schonden het regt van eigendom op de schandelijkste wijze. De brave RIETVELD verzettede zich hiertegen met meer waren heldenmoed, dan menige dolle krijgsman, die, alleen om roem te behalen, menschenbloed vergiet. De jonge officier vreesde voor eene openlijke beschuldiging, en wist op de listigste wijze de aanklagt van RIETVELD voor te komen, door dezen braven, eerlijken soldaat als een’ dief, die zijne  eigene kameraden bestolen had, te doen gevangen nemen. De schijn getuigde volkomen tegen RIETVELD; want de booswichten hadden gezorgd, dat eenige vermiste goederen bij hem gevonden werden. Hij werd dan ook aan de huzaren, die te G …. garnizoen hielden, toevertrouwd, om hem naar S …. Voor den krijgsraad te voeren.  De ongelukkige kwam dus, nu ruim dertien jaren geleden, op den avond vóór kersdag, door het bosch, waar de goede HENDRIK nog arbeidde. De bijna stervende THERESE wilde haren geliefden RIETVELD niet verlaten. Zij had hare laatste krachten ingespannen, om hem, met de kleine MINA op den arm, te volgen, totdat zij eindelijk voor de oogen van HENDRIK, geheel uitgeput, bezweek, en welhaast den adem uitblies, zonder een enkel woord te kunnen spreken, dan slechts den

{==70==} {>>pagina-aanduiding<<}

naam van het arme wichtje, dat zij gezoogd had. RIETVELD, tegen wien alles getuigde, maar op wiens gelaat de natuur, of de hand van God zelven het merk der eerlijkheid had gedrukt, ontving geene andere straf, dan dat hij met eenige krijgslieden naar de koloniën werd gezonden.  Dit kon de smart des braven mans niet vergrooten, daar hij de zekerste berigten meende ontvangen te hebben, dat zijne lieve getrouwe THERESE gestorven, en dat de onnoozele zuigeling haar een dag later gevolgd was. De heer VAN WALBURG had intusschen  niets meer, nadat RIETVELD uit Spanje vertrokken was, van zijn kind vernomen. Alle brieven waren verloren gegaan,  en alle nasporingen waren vruchteloos. Jaren lang deed de heer VAN WALBURG, door geheel Duitschland , onderzoek; doch men verzekerde hem, dat alle vrouwen en kinderen, die op den bepaalden tijd met het bewuste krijgsvolk uit Spanje door Duitschland  trokken, tot eene toe omgekomen waren. De troostelooze vader gaf dan ook eindelijk alle hoop verloren. Hij bezat nog eenen zoon, omtrent vijf jaren ouder, dan MINA. Dit beminnelijk knaapje werd bij zijne ouders in Oostvriesland  opgevoed, en het was alleen dit kind, dat hem nog aan het leven verbond. Met wonden en eereteekenen overladen, verkreeg hij op zijne aanhoudende bede een roemrijk ontslag, en was nu de verstandige opvoeder van zijn’ eenigen, zijn’ geliefden zoon, dien hij tot een’ der edelste jongelingen had zien opgroeijen. Doch voor weinig tijds ontving de achtenswaardige heer VAN WALBURG een geheel onverwacht bezoek van den in het vaderland terug gekeerden RIETVELD, dien hij zoolang voor dood had gehouden. De heer VAN WALBURG omhelsde den braven krijgsman als eenen vriend, en stortte nog vaderlijke tranen om den vroegen dood van zijne MINA. Maar wie beschrijft de reine zaligheid, die het hart van den liefhebbenden vader doorstroomde, toen de gevoelvolle RIETVELD hem zeide: “Uw kind leeft, mijn goede heer VAN WALBURG! Ik ben op dezelfde plaats geweest, waar mijne arme THERESE gestorven is. Ik weet alles uit den mond van ooggetuigen. Een eerlijke daglooner heeft uwe kleine MINA uit de armen van mijne stervende THERESE  opgenomen, en aan de borst van zijne vrouw nedergelegd. Ook deze lieden heb ik gesproken.”- “en gij zaagt mijne MINA?”- viel hem de van vreugde sidderende vader in. – “Neen,”- was het antwoord – “ik zag haar niet; want zij bevindt zich heden in het huis van aanzienlijke lieden.”
Niets konde de heer VAN WALBURG nu langer terug houden. Hij deelde het verheugende berigt aan zijnen zoon mede, en beiden reisden oogenblikkelijk met RIETVELD naar het dorpje, waar HENDRIK  en MARIJTJE woonden. Deze verhaalden alles naauwkeurig, en noemden MINA hun lief engelachtig kind.
“Gij allen moet mij bij haar brengen!”- riep de heer VAN WALBURG, als in verrukking. Hij drukte de hand van HENDRIK en MARIJTJE aan zijn hart, omhelsde hunne kinderen, en beloofde aan geheel het huisgezin de gelukkigste dagen.
De verlangende vader gunde aan zijne reisgenooten geen oogenblik rust. Doch toen hij het torentje van V …    zag blaauwen, weende hij doot zoete teedere vadervreugd. Te V…. dwong men hem, om in de herberg te blijven, totdat MINA een weinig voorbereid zoude zijn. Doch naauwelijks waren HENDRIK en zijne vrouw vijf minuten in het huis van den heer GROENENDAL, of de heer VAN WALBURG en zijn zoon waren hen gevolgd. Zonder zich te laten aandienen, drong hij in de kamer van den heer GROENENDAL. Hij zag zijne dochter nog in de armen van MARIJTJE. “Mijne MINA!” – riep hij – “kom aan het hart van uwen vader!”en het schoone bloeijende meisje zonk aan zijne borst. Hij vraagde niet: “zijt gij mijn kind?” Neen, hij zag het sprekend beeld van zijne gestorvene gade. Ach! hij voelde het volkomen, dat MINA zijn kind was; en sterk aangedaan noemde zij hem haren lieven vader. – “KAREL!”- 

{==71==} {>>pagina-aanduiding<<}

zeide de heer VAN WALBURG tot zijnen zoon – “zie, welk eene beminnelijke zuster  hebt  gij!” De jongeling konde zich niet verzadigen met haar te zien en te omhelzen.
Het was een schoone feestdag in het huis van den heer GROENENDAL; SOFIA was opgetogen van vreugde, nu zij hare lieve kweekelinge zoo gelukkig zag. De heiligste vriendschap werd tusschen de heeren GROENENDAL en VAN WALBURG gevestigd. Dankbaarheid en stille godsvrucht heiligden deze vriendschap. De heer VAN WALBURG kocht een klein, maar bekoorlijk landgoed, in de nabijheid van V…. “Hier, mijne kinderen!”- zoo sprak de waardige man, toen hij met KAREL en de beminnelijke MINA door de, met smaak aangelegde, tuinen en lommerrijke boschjes wandelde – “hier hoop ik mijne dagen vreedzaam te eindigen; van mijne jeugd af ben ik gewoon geworden aan de ruime en grootsche tooneelen der natuur, en zoude ik mij dan heden, nu de avondstond van mijn leven allengs nadert, in eene digt bebouwde stad opsluiten, en mij aan de meestal beuzelachtige wetten eener kunstmatige zamenleving onderwerpen? Neen, dat kan ik niet. Doch alleen om u, mijne lieve MINA! (want KAREL moet naar de hoogeschool) om u wil ik gaarne elk jaar eenige maanden in eene stad, b.v. te A…. doorbrengen; het landleven toch zoude u op den duur al te eentoonig worden; ook is eene gezellige verkeering met beschaafde lieden u hoogst nuttig.”- “Te eentoonig zal mij het landleven nooit worden, lieve vader!”- antwoordde MINA, en drukte de hand van den heer VAN WALBURG aan hare lippen – “de lieve, goede SOFIA heeft mij doen opmerken, hoe rusteloos de natuur altijd werkzaam is, en hoe God, onze zorgende Vader in den hemel, die werkzaamheden tot ons nut en genoegen liefderijk bestuurt. O, SOFIA leeft ook zoo gaarne op het land! In de stad – zegt zij – zoude het haar al zeer ligt te eentoonig kunnen worden, wanneer zij daar leven moest, zoo als vele meisjes daar leven, die naauwelijks iets anders doen, dan zich kleeden en den tijd verbeuzelen. –  “En waarlijk, om met beschaafde lieden om te gaan, ( viel KAREL haar in de reden) behoeft vader met MINA niet naar de stad te gaan. Zaagt gij ooit meer edeler beschaafdheid, meer wellevendheid, dan in het gedrag der beminnelijke SOFIA en ook in dat van hare familie?” Dit moest de heer VAN WALBURG  toestemmen; want vooral SOFIA bezat die natuurlijke wellevendheid, die uit het hart, of uit het meest verfijnd, het meest welwillend gevoel voortvloeit. Eene wellevendheid immers, die zich onderscheidt van de angstvallige, slechts door kunst aangeleerde wellevendheid, is even gelijk de weldadige glans der morgenzon, die alles vervrolijkt en versiert, en zich onderscheidt van het walmend kunstlicht, dat in opgepronkte zalen schittert. – Dagelijks bevinden zich de beide familiën, GROENENDAL en VAN WALBURG, bij elkander; KAREL,  die al vroeg gelegenheid had, om zich in de talen te oefenen, maakte zich gereed, om naar de hogeschool te vertrekken; doch de lieve beeldtenis van SOFIA zweeft hem onophoudelijk voor den geest. En indien mijne jonge Lezeressen eenige begeerte doen blijken, om het vervolg der geschiedenis van SOFIA te weten, zoowel als die van MINA, en het nog altijd onbehagelijke LOTJE, dan wil ik gaarne in het toekomende aan deze begeerte voldoen. 





