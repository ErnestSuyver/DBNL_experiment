 
         
      
            Gezangen ter zilvere bruilofte van den heere Jacobus de Vos, en mejuffrouwe Katharina van de Ryp 
				gevierd binnen Haarlem, den 13den van gras-maand, 1723
         
				GEBRUIKT EXEMPLAAR 
				exemplaar Koninklijke Bibliotheek Den Haag, signatuur: 853 G 177 
				  
				ALGEMENE OPMERKINGEN 
				Dit bestand biedt, behoudens een aantal hierna te noemen ingrepen, een diplomatische weergave van de Gezangen ter zilvere bruilofte van den heere Jacobus de Vos, en mejuffrouwe Katharina van de Ryp uit 1723.
De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.					 
				  
				REDACTIONELE INGREPEN 
				Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (fol. π2v) is niet opgenomen in de lopende tekst. 
				  
				[pagina ongenummerd (fol. π1r)]
				ZILVERE BRUILOFTS-ZANGEN
				  
				[pagina ongenummerd (fol. π2r)]
				Gezangen 
				ter zilvere bruilofte 
				van den heere
				Jacobus de Vos,
				en mejuffrouwe
				Katharina van de Ryp.
				Gevierd binnen Haarlem, den 13den van Gras-maand, 1723.
             
				Te Amsteldam,
				By Joannes Oosterwyk.
                         
          
		       
			   2005 dbnl 
			     
		       
		      _vos002vose01_01            		   
 

scans
			
			 		 
		      Gezangen ter zilvere bruilofte van den heere Jacobus de Vos, en mejuffrouwe Katharina van de Ryp. Joannes Oosterwyk, Amsterdam 1723. 
		        
		   		
		
         DBNL-TEI 1
      			
		
			 
				2003-8-26
				 
					EU
				 
				conversie van .doc naar XML				
				
			 
				2003-9-24
				 
					EU
				 
				colofon toegevoegd; aangepast volgens DBNL richtlijnen				
			
 
		  2005-07-13 
		   
			 IH 
		   
		  transcriptie volgens richtlijnen juni 2004 
		 		
 
		  2005-07-13 
		   
			 IH 
		   
		  conversie van het bestand naar teixlite 
								         		
		
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Gezangen ter zilvere bruilofte van den heere Jacobus de Vos, en mejuffrouwe Katharina van de Ryp. Joannes Oosterwyk, Amsterdam 1723.
 
Zie: https://www.dbnl.org/tekst/_vos002vose01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

		
		

	
      
         
			
         
{==π1v==} {>>pagina-aanduiding<<}

			   Uitlegging van het huwelyks tafereel.
	
            																		
				DIt çierlyk Tafereel vertoont twee Echtgenooten, 
				Door Godtsvrucht, Liefde, en Trouw, met zegen overgooten, 
				Die hunne Liefde-mirt, naa Vyf-en-twintig Jaar, 
				Door Hymen zien gewyd op 't heilig dankaltaar:  
				Ten teken, dat hunn' trouw, als de onverwelkb're blaêren 
				Der mirt, haar kracht behield, sinds hun gezegend paaren. 
				  
            Des Bruigoms Moeder die het zilver feest beleeft, 
				Vernieuwt haar zegen, en dankt Hem die alles geeft. 
				De trouw der Dochter, met haar lief, haar ziels beminden, 
				Die door een zoete Spruit hun huis gezegend vinden, 
				Bekroonen 't deftig Paar, dat hen op 't deugdspoor leidt, 
				Met eene zegenkroon van liefde en dankbaarheid. 
				  
				Om hoog zyn Baucis en Filémon, die twee Goden 
				Als reizigers vermomd, gerak en spyze boodden, 
				Waardoor hun kleine hut gemaakt van leem en hout, 
				Een marm'ren tempel werd, verçierd met glansryk goud, 
				Waarna zy op hun wensch, in d'ouderdom ontslaapen, 
				In een hoogen Eik en Linde zyn herschapen; 
				Zo Triumfeert de deugd, en wordt in 't eind vergood: 
				Want die den hemel dient zal leeven naa zyn dood. 
				  
				De Spaarenstroom en 't Meer, die zacht te samen vloeijen, 
				Doen door de Bleekery, den Weedashandel bloeijen, 
				Ten zegen van hun huis, en Haarlems vruchtb're streek, 
				Verçierd met Bosch en berg, en klaare duinvalbeek, 
				Die vrolyk juichen, nu de Vos zyn zielsvriendinne, 
				Zyn van de Ryp omhelst, en hunne Huuwlyksminne 
				Twee wierookvaaten met een dankbaar hart ontsteekt; 
				Opdat de zuiv're deugd gevoed werde en gequeekt, 
				Ten voorbeeld van het kroost uit hunnen Echt gebooren, 
				Gezegend met de vrucht uit Amaltheaas hooren. 
				Zo strekt de Vreedepalm 't çieraad van 't deftig Paar, 
				En werd' met Goud verçierd naa Vyf-en-twintig jaar. 
				  
            P. Langendyk. 
            

         
		   
			
				
{==A1r==} {>>pagina-aanduiding<<}

					Ter zilvere bruilofte van den heere Jacobus de Vos, en mejuffrouwe Katharina van de Ryp.

               
					HEt zilver feest, dat weinigen gebeurt, 
					Beschenkt dit Paer met onwaerdeerbren zegen 
					En heil en vreê, door tweedragt nooit gescheurt, 
					En voorspoedt van des hemels hant verkregen. 
					Geen Hymen wekt nu myne Poëzy, 
					Geen Helikon, waer van de dichters droomen, 
					Ontvonkt myn geest, nu al de maegschap bly 
					Om dit geluk te zamen is gekomen: 
	            
{==A1v==} {>>pagina-aanduiding<<}

					Maer liefde rein van wit en rein van zin, 
					Die Katharine aen Jakob heeft verbonden 
					En nog verbint door onderlinge min; 
					De liefde, die hen leide naer de sponden. 
					De Kuisheit, die het bedde heeft gespreit, 
					Dat beide de gelieven zou ontfangen, 
					Bestiert myn wit, gelyk de Zedigheit, 
					Die bloozen deed de maegdelyke wangen. 
					Godtvruchtigheit, van vlekken steeds bevryt, 
					Die 't hart van Bruit en Bruidegom beheerde, 
					Deelt in dit lot, en voelt zich zelf verblyt 
					Om 't Echtgeluk dat meenig Paer ontbeerde. 
					Nu juicht het al: de vreugt bestraelt het hart 
					Van Kops met zyn beminde gemalinne, 
					De zuivre vreugt, onaengeraekt van smart. 
					Het eenigh pant van hunne huwlyxminne, 
					Het minzaem kint Maria voelt een gloet 
					Van blyschap in zyn hart en aedren spelen, 
					En eenen trek in 't kinderlyk gemoedt, 
					Als wilde 't in deze echtvermaken deelen. 
					Nu juicht het huis van Thezing en het huis 
					Van Blaeupot, en erkent de zegeningen, 
	            
{==A2r==} {>>pagina-aanduiding<<}

					Die Jakob en zyn Bruit bevryt van kruis 
					En droeve smart door Godts genade ontfingen. 
					Bedrieg ik my? of voelt gansch Bloemendael 
					Met Haerlem té gelyk een ander leven? 
					Een jeugt verjongt de boomen altemael. 
					De koude schynt ons vroeger te begeven. 
					De Zegenaer die met zyn wyzen raedt 
					De huizen vest, en onheil af kan weren, 
					Bewaere 't Paer nogh lang in dezen staet. 
					Zoo moet in Gout dit Zilver eens verkeeren. 
					Zoo moet De Vos en Kops met al 't geslacht 
					Door hunne deugt in huisgeluk beklyven, 
					By elk om hun weldadigheit geacht, 
					En langen tydt in elx geheugen blyven.                
                 
               D. van Hoogstraten. 
				

				
				
				
               
{==A2v==} {>>pagina-aanduiding<<}

					Ter zilvere bruilofte van den heere Jacobus de Vos, en mejuffrouwe Katharina van de Ryp.

	 				
					WIe kan den vluggen loop des snellen tyds bevatten, 
					Die dierbaarste aller schatten 
					Waar van we één oogenblik, het zy in vreugd en pyn, 
					Slegts maar bezitters zyn? 
					Ja de eene tydstip word van de andere ingezwolgen; 
					Die was en na zal volgen 
					Staan niet in onze magt; want de eerste keert nooit weêr 
					De laatste zal, hoe zeer 
					M'er naar verlangt, misschien ons niet gebeuren mogen: 
					Wat baat all' 't ydel poogen? 
	            
{==A3r==} {>>pagina-aanduiding<<}

					Ons leven, ons verstand, ons oordeel en begrip, 
					Hangt af van eenen stip. 
					'k Beroep my op u zelf, eerwaardige Echtgenooten, 
					Met zegen overgooten, 
					Gy weet het hoe de tyd, die voort rent zonder toom, 
					Voorby vloeit als een stroom; 
					Voor vyfentwintig jaar zag u 't verrukk'lyk Spaaren 
					Voor 't huw'lyks-outer paaren, 
					Met algemeen gejuich en uitgelaaten vreugd 
					Der Kenmerlandsche jeugd, 
					Die kranssen vlogt van de eêlste en uitgeleezen bloemen 
					Waar op uw streek kan roemen: 
					Die dag, die blyde dag, die uw geheugenis 
					Noch niet ontvloogen is, 
					Is echter reeds met zo veel' duizenden vervloogen: 
					Nu schenkt het Alvermogen 
					U deezen Zilv'ren dag die vrolykheid verwekt, 
					En 't hert naar boven trekt 
					Om de Oppermajesteit met opgeheeven' klanken 
					Voor zulk een gunst te danken: 
					Ja waarlyk eene gunst die menig man en vrouw, 
					Door al te vroegen rouw, 
					Niet mag gebeuren in dit wisselvallig leven; 
					Dies is 't elk niet gegeeven. 
	            
{==A3v==} {>>pagina-aanduiding<<}

					Met u gelyk te staan in dit gewigtig stuk: 
					Hoe groot is uw geluk? 
					Gy ziet uw Moeder in de winter van haar leven, 
					Heer Vos, door vreugd gedreven, 
					U uit een teed're zucht omhelzen in deez' stand; 
					Zy kust uw dierbaar pand, 
					En spreekt: ‘Gezegend zy dit Zilverfeest, myn kind'ren; 
					Nooit moet uw heil vermind'ren; 
					't Verkeere, is 't voor u best, door Hem die 't all' beschouwt, 
					Eens op zyn' tyd in goud. 
					Gy ziet uw dierbaar pand en de eenigste uwer erven, 
					Wiens luyster nooit zal sterven, 
					Verbonden aan Heer Kops, die door zyn Twyndery, 
					Een gantsche maatschappy, 
					Van huisgezinnen weet hun onderhoud te geven: 
					Dat 's ook voor and'ren leven 
					Zo wel als voor zich zelfs; dit bouwt de steden vast 
					Door 't dragen van hun last: 
					Dies weet hy schatten door het Garen te vergaêren, 
					't Is ook tot heil van 't Spaaren, 
					Dat zulke handelaars in 't garen gaarne ziet 
					Daar 't voordeel van geniet. 
					Gy ziet reeds uit hun' Echt een lief'lyk spruitje bloejen; 
					De Hemel laat het groejen. 
	            
{==A4r==} {>>pagina-aanduiding<<}

					In eerbaarheid en deugd, gelyk een flonkerlicht 
					Vol glans voor elks gezicht. 
					Gy ziet uw huis vervult met blyken van Gods zegen, 
					Door Hem alleen verkregen, 
					En uwe wakk're vlyt, die middeloorzaak is 
					Van elks behoudenis 
					Gy zyt vermaagschapt aan de deftigste geslagten, 
					Die ieder hoog moet achten. 
					Vernieuwde Bruid, gy ziet uw Zusters in 't verbond 
					Verknogt op vasten grond 
					Aan Thesing, vol beleid, aan Blaaupot, hoog in achting, 
					Voldoende aan elks verwagting, 
					Twee zuilen, daar de Beurs van Amsteldam op rust, 
					Die naar hun' wensch en lust, 
					In volle vrolykheid nu met hun Zielsbeminden, 
					Op 't Feest zich laaten vinden, 
					Op welkers Zilvermaal en Echt ik aan het Y 
					Eens zong vernoegt en bly. 
					ô Zilv're dag, wat doet de zon al schoone straalen 
					Van blydschap op u daalen! 
					ô Echtgenooten! die verheugt zyt en vernoegt. 
					In 't lot u toegevoegt. 
					Blank is het zilver, maar noch blanker zyn de zeden 
					Die uw gemoed bekleeden. 
	            
{==A4v==} {>>pagina-aanduiding<<}

					Ryp is de muscadel, maar ryper is uw deugd 
					Die hert en ziel verheugt. 
					Uw Lent' gaf bloemen, maar de Herfstmaand van uw dagen 
					Geeft vruchten naar behaagen, 
					Door welkers smaak vol geur en kracht, gy word gevoed 
					Tot welstand voor 't gemoed. 
					Gezegend is uw stand, ô welvereende menschen! 
					Wat valt 'er meer te wenschen 
					Dan 't eenige, daar ik in 't eind meê sluiten zal? 
					Dat zonder ongeval 
					Gy 't Goude feest, gelyk dit Zilv're meugt beleeven: 
					Noch will' de Alwysheid geeven 
					Dat ge uw ligchaamen, door de dood in 't graf gedaalt, 
					Ja zelfs tot stof vermaalt, 
					Waar van uw Weed-as, daar gy voordeel uit kunt trekken, 
					Kan eene schets verstrekken, 
					Meugt zien verheerlykt en onsterff'lyk overkleed, 
					Daar 't eeuwig Bruiloftsfeest van tyd noch uuren weet. 
                 
         		CL. BRUIN. 
				

				
				
               
{==B1r==} {>>pagina-aanduiding<<}

					Ter zilvere bruilofte van den heere Jacobus de Vos, en mejufvrouwe Katharina van de Ryp.

               
					SPan, Kenn'mer zangeres, aan d'oever van het Spaaren 
					De zilv're Bruiloft snaaren. 
					Vlecht versch ontloken kruid, 
					Zo onverwelk'lyk als de trouw der lieve Bruid. 
	              
					Laat, kenn'mer zangeres, uw blyde galmen hooren, 
					En kroon haar' Uitverkooren 
					Met Hemelsche Amarant, 
					Die nimmermeer vergaat, gelyk zyn minnebrand. 
	              
					Nu gaat de zon ten rei, en schiet haar minnestraalen 
					Op bergen, bosch en dalen. 
					De leeuwrik quinkeleert, 
					Nu 't bloeijsen knopje allengs in bloem en vrucht verkeert. 
	              
	            
{==B1v==} {>>pagina-aanduiding<<}

					Zo lieflyk zag men haar in d'opgang van uw leven 
					Een heerlyk schynsel geeven, 
					Wanneer uw zuiv're min, 
					Vernieuwde Bruidegom, straalde op uw zielsvriendin. 
	              
					De bloemen uwer jeugd veranderden in vruchten. 
					De Paradys genuchten 
					Verheugden uwe ziel; 
					Dewyl u, en uw Lief, de waare deugd beviel. 
	              
					De koning Krezus mag op goude schyven roemen, 
					En zig gelukkig noemen, 
					Terwyl hy Solons raad, 
					Verblind door overvloed, te zorgeloos versmaadt: 
	              
					Hy merkt door zynen val, dat ieder in dit leven 
					(Hoe hoog in staat verheven) 
					Door 's Hemels sterke hand 
					Gelyk een hooge boom kan ploffen in het zand. 
	              
					Maar gy, roemwaardig Paar, weet dat des hemels zegen 
					Als leengoed wordt verkregen; 
					Waarom ge uit d'overvloed 
					Uw naasten ondersteunt in hunnen tegenspoed. 
	              
					Zo volgt gy Davids zoon, den allerwysten Koning, 
					Die even naa zyn' krooning 
					Aan Godt om wysheid badt, 
					En t'evens wierd bedeeld met kennis, eer, en schat. 
	              
	            
{==B2r==} {>>pagina-aanduiding<<}

					De Godtsvrucht die uw huis met ryken zegen çierde, 
					 Toen gy uw Bruiloft vierde, 
					 Gaf voedsel aan uw min, 
					En haalde, op beider bê, de waare wysheid in. 
	              
					De Vos deedt als de vos, die niet te ligt zal waagen 
					Of hem het ys kan draagen: 
					Maar luistert of het kraakt, 
					Eer hy door lossen drift in 't stroomend water raakt. 
	              
					Hy vond zyn van de Ryp begaafd met rype zinnen, 
					Om hem getrouw te minnen, 
					En tot standvastigheid 
					In 't geen de hemel geeft, 't zy zuur of zoet, bereid. 
	              
					Zo wierd hunn' Echtenstaat een Paradys vol lusjes 
					Door ongeveinsde kusjes; 
					Zo wierdt hun minnezoet 
					Een vierde van een eeuw met Hemeldauw gevoed. 
	              
					De Vreede een schoone maagd aan Serafinne pennen, 
					En 't sneeuwit kleed te kennen, 
					Zweeft door de Bruiloftzaal, 
					En viert hun Jubelfeest met minnelyke taal. 
   				

				
				
               
{==B2v==} {>>pagina-aanduiding<<}
            
					Gezang van den Vreede.

                              
               Stem: Tranquille Coeur. 
                 
					Men zing met een verheugden geest 
					Nu uitgelezen' zegenklanken, 
					En vier dit blyde Jubelfeest 
					Om de Allerhoogste te bedanken, 
					Voor zyn genade en gunst, nu vyf-en-twintig jaar 
					Betoond aan 't deftig paar! 
                 
					Ik zing de Bruilofs reijen voor, 
					Op myn çimbaal vol zilv're snaaren, 
					't Geluid vliegt naar het zalig koor, 
					Om met der Eng'len stem te paaren. 
					Hier woon ik met myn geest, en wek een zilv'ren galm. 
					Hier plant ik vreedepalm. 
                 
					De Bruigom strekt een zuil der kerk, 
					Die 't bloedig zwaerd tot zyssens smeedde; 
					Hy acht de wraak voor 's Hemels werk, 
					En volgt den koning van den vreede, 
					Die op het lieve paar den vreedebalsem giet, 
					Daar haat en twist voor vliedt. 
                 
					De vreede liet zo ras dit zegenvaers niet hooren, 
					Of uit de hoogste kooren 
					Verschynt de zuiv're min, 
					Gekroond met hemels mirt, en wydt de Bruiloft in. 
	              
	            
{==B3r==} {>>pagina-aanduiding<<}

					Geen wonder dat de liefde uit 's hemels trans gekomen, 
					Haar' zitplaats heeft genomen, 
					Aan deezen zilv'ren disch; 
					Dewyl hier elks gemoed haar toegeheiligd is. 
                 
					Zy heeft den echt bezield van deez' doorluchte Maagen, 
					Door 's hemels welbehaagen, 
					Met voorspoed eer en deugd, 
					Met bloemen hunner trouw, en vruchten hunner jeugd. 
                 
					Maar'k zal heer Thezings min noch Blaauwpots liefde zingen, 
					Die als twee bronnen springen 
					Van helder kristalyn; 
					Vermits hun roem en naam voor lang vereeuwigd zyn: 
                 
					Die vliegen naar 't gesternte op 's dichters Fenix pennen, 
					Te hoog om naa te rennen. 
					Hun deugd is voor hun dood 
					Door reinen hemelval der poëzy vergood. 
                 
					De kusjes die zy u, hunne Echtvriendinnen, geeven, 
					En in de Bruidzaal zweeven, 
					Met mommelend geluid, 
					Betuigen hunne vreugd, ô zusters van de Bruid! 
                 
					Ge ontvangt weer Heer de Vos den zegen van uw Moeder 
					Door gunst van d'Albehoeder, 
					Die nog de vreugd geniet 
					Dat zy een jonge spruit van haar kindskinderen ziet. 
	              
	            
{==B3v==} {>>pagina-aanduiding<<}

					Indien de zegening der oudren zal beklyven, 
					En op de kind'ren blyven; 
					De zegen uit haar mond 
					Druipt dan als mannadauw op Salems ed'len grond. 
                                	               
					Grootmoeder blyve lang haar Naamgenoote omhelzen, 
					In schaduwe der Elzen, 
					By 't Overveensche duin, 
					Verçierd met minlyk groen als Libans Cederkruin. 
                 
					Zy ziet Johannaas min met Hermons dauw besproeijen, 
					En aan het Spaaren bloeijen, 
					Met Kops alom geacht, 
					Om zyn verstand en deugd, de glorie van 't geslacht, 
                 
					Zo hagelwit van hart als zyne blanke waaren, 
					Het versch gebleekte Gaaren, 
					Dat met twee draaden sluit, 
					Gelyk hun zuiv'ren Echt, en dien der nieuwe Bruid. 
                 
					Heer Kops door tedre min tot de oud'ren aangedreeven, 
					Geeft met zyn Lief, zyn Leven, 
					Grootmoeder 't lieve wicht 
					Te omhelzen in haar' arm, uit dankbre kinderplicht. 
                 
					't Onnozel wichtje juicht, en wil van vreugde springen. 
					Men hoort de liefde zingen, 
					Ter eere van het zoet, 
					't Geen 't lieve spruitje geeft aan 't moederlyk gemoed. 
   				

				
				
				
            
{==B4r==} {>>pagina-aanduiding<<}
            
					Gezang der Liefde

	 				
					Zoet wichtje, 'k zie u bloozen, 
					Terwyl het byetje vliegt, 
					En zuigt het zoet uit roozen, 
					Als u de liefde wiegt; 
					Haar drift is niet te teugelen, 
					De kindermin heeft vleugelen, 
					Geen moeders hart bedriegt. 
	                             
					Ik zie den tyd genaaken, 
					(Men hebbe wat geduld) 
					Dat zy de vreugd zal smaaken 
					Die haaren wensch vervult, 
					Als gy met halve woordekens, 
					Die zachte minnekoordekens, 
					Haar hartje streelen zult. 
	                             
					Gy zult in Haarlems dreeven 
					Door uwe deugd vermaard, 
					Een nieuwe Lente geeven 
					Als u de hemel spaart. 
					Slaap op 't geruisch van 't windeken, 
					ô Welgezend Kindeken! 
					Door de ouders zorg bewaard. 
	                             
					Haar goedheid zal u queeken 
					Met melk als ambrozyn 
					By Haarlems duinvalbeeken, 
					Vol leevend kristallyn. 
					Blyf, lieve nimfje, bloeijende, 
					En als een bloempje groeijende, 
					Bevryd van druk en pyn. 
	              
	            
{==B4v==} {>>pagina-aanduiding<<}

					Als gy een nimf zult weezen, 
					ô zoete lente spruit! 
					Wat minnaar, hoe geprezen 
					Verdient zo lieve een bruid? 
					Uw Lent vol groene Loveren, 
					Zal menig' hart betoveren, 
					Eer gy tot min besluit. 
	                             
					Wat vreugd zou 't harte ontvonken, 
					Als gy verheugd van geest, 
					Met minnelyke lonken 
					Verscheent op 't goude feest! 
					Dan zou de harp der engelen 
					Zich met de zangkunst mengelen, 
					Die goude nooten leest. 
	                             
					Na dat de liefde dus Maria heeft gezegend, 
					En 't zilverfeest bejegend 
					Met gulle vrolykheid, 
					Ontvonkt zy 't heilryk paar tot waare dankbaarheid, 
	              
					Aan Godt, der vad'ren Godt, van wien den dierb'ren zegen 
					Uit goedheid wordt verkregen. 
					Zy zien hun eenig kind 
					Aan 't deftig huis van Kops verknocht en teêr bemind; 
	              
					Zy zien heer Willems zoon, Philip in handel bloeijen, 
					In eer en aanzien groeijen, 
					Door schranderheid en vlyt, 
					Meer om zyn deugd bemind dan om zyn schat benyd. 
	              
	            
{==C1r==} {>>pagina-aanduiding<<}

					Zo volgt die braave zoon den vader in zyn handel, 
					En onbesproken wandel, 
					De waereld door bekend, 
					Zo ver 's lands koopvaardy haar' vluggen schepen zendt. 
	              
					Bloeij, rykgezegend Paar, met zulke lieve maagen, 
					Ontheft van alle plaagen; 
					Opdat g' uw feest van goud 
					Met uwe kind'ren en kinds kind'ren vrolyk houdt, 
	                             
					Waarna gy afgeleefd op 't feest der Serafynen 
					In Salem moet verschynen, 
					Verçierd met eene kroon 
					Van eeuwig diamant, bestraalt uit 's hemels troon! 
                 
               Pieter Langendyk. 
				

				
				
				
            
{==C1v==} {>>pagina-aanduiding<<}
            
Ter zilvere bruilofte van den heere Jacobus de Vos, en mejuffrouwe Katharina van de Ryp.
				
									
					Rykgezegende Echtgenooten, 
					Zalig Huuwelyksverbond, 
					Daar de Liefde u houdt geslooten 
					Hert aan hert, en mond aan mond, 
					Hand aan hand, en zin aan zinnen; 
					In uw Trouw elkaâr getrouw; 
					Nimmer minnensmoede in 't minnen; 
					Zulk een Man past zulk een Vrouw: 
	            
{==C2r==} {>>pagina-aanduiding<<}

					Zulk een Heil volgt zulke Menschen, 
					Zulk een Lot volgt zulk een' Echt, 
					Zulk een Huuw'lyk slaagt naar wenschen 
					Daar de Deugd den Trouwknoop vlecht: 
					Daar geen wulpsche Minnevlaagen, 
					Koesteraars van valsche hoop, 
					Ongegronde gronden lagen, 
					Maar daar Liefde 't hert bekroop; 
					Liefde aan de eeuwigheid geheiligd, 
					Die met onverderflyk zout 
					't Menschdom voor 't versterven veiligt, 
					En de Waereld staande houdt; 
					Liefde die haar kuische vuuren 
					In het kuisch Gemoed ontsteekt; 
					Vuur dat eeuwen kan verduuren 
					En zich zelven voedt en queekt. 
					Kunt ge, ô zalige Echtgenooten 
					Die nu met verheugden Geest, 
					Van Gods zegen overgooten, 
					Viert uw Zilver Bruiloftsfeest; 
					Kunt gy uit de flaauwe trekken 
					Van een heilig Echtverbond 
	            
{==C2v==} {>>pagina-aanduiding<<}

					Al de Zaligheên ontdekken 
					Die gy in uw Huuw'lyk vondt? 
					Moet ge u dan niet heilryk keuren? 
					Al uw Maagschap juicht tans bly, 
					Nu 't deez' dag haar mag gebeuren 
					't Vyf en twintigst jaargety 
					Van dat Echtverbond te vieren 
					Aan uw' tweeden Bruiloftsdisch, 
					Daar van allen die 't versieren 
					Uw Johanna 't siersel is, 
					Heer Philips uw welbehaagen, 
					Daar ze u aanlacht even schoon, 
					En de paerel schynt te draagen 
					Van de Zilvre Bruiloftskroon, 
					Die haare Echtgezaligde Ouders 
					Vrolyk toegezongen wordt, 
					Daar zy met gelyke schouders  
					't Echtgebouw, dat nimmer stort'. 
					Even blyde en lustig schooren; 
					Wyl eene ongeziene hand 
					's Hemels zegenvollen hooren 
					Uitstort, en den Huuw'lyksband 
	            
{==C3r==} {>>pagina-aanduiding<<}

					Met een' tweeden Knoop helpt sluiten. 
					's Hemels oog, dat voor u waak', 
					Dryf de zorgen eeuwig buiten, 
					Voede uw Ziel met Heilvermaak, 
					't Voorgenot van 't eeuwig Leven. 
					Vier, ô Rykgezegend Paar, 
					(Kan myn wensch wel hooger streeven?) 
					Vier naa vyf en twintig jaar 
					't Goude Feest met uwe Maagen: 
					Vaar dus spade Hemelwaard 
					Boven 't licht der snelle dagen, 
					Daar gy de Eng'len evenaart; 
					Daar ze oneindig Bruiloft houwen, 
					Die op 't onvergangklyk bouwen. 
                 
               Govert van Mater. 
				

				
				
				
               
{==C3v==} {>>pagina-aanduiding<<}

					Ter zilvere bruilofte van den heere Jacobus de Vos, en mejuffrouw Katharina van de Ryp.

	 				 
					Wie helpt me een' zilvren Bruiloftswys 
					Uit hooggerekte snaaren stryken? 
					Dit zilver Bruiloftsfeest ten prys: 
					Wie leert myn vingers niet bezwyken 
					Op zulk een' ongewoonen toets? 
					Myn noot is reeds te laag aan 't rollen, 
					Och, och ik men de zonnekoets; 
	            
{==C4r==} {>>pagina-aanduiding<<}

					Wie roekloos klimt moet suizebollen: 
					Wat styg ik dan dus hemelwaard? 
					Wat waag ik me op my wasse pennen? 
					Die laagst zweeft is het best te kennen, 
					Dan wie houdt zich zo vast aan de aard 
					Die, zal hy zulk een' Trouwdag maalen, 
					Geen licht zoekt aan de zonnestraalen! 
	              
					Gewenschte zilvre Bruiloftsdag! 
					Naa Vyf en twintig jaargetyden 
					Dat Vrouw Kath'rina met een' lach 
					Het oversuikerd Ja liet glyden, 
					En Heer de Vos heur Gade kust, 
					En kroont en overminlyk zegent, 
					Met hand en hert en liefde en lust, 
					En wat ooit zalig Paar bejegent, 
					Daar de Echtgewyde Bruiloftsspond 
					Zo twee vereende Trouwverknochten 
					Ontfangt, beide arm om arm gevlochten 
					En ziel aan ziel en mond aan mond: 
					Zo lag God zelf onze aller Ouders 
					Hun Paradysjuk op de schouders. 
	              
	            
{==C4v==} {>>pagina-aanduiding<<}
	            
					Een juk daar zoet en zuur aan hangt 
					En lief en leed, en lust en onlust, 
					En vreugd die ligt, en rouw die prangt, 
					En roos en doorn, en rust en onrust; 
					Waar dit gelyk in evenwigt 
					Getorst wordt van twee Echtgenooten, 
					Daar valt de last den zwaksten ligt, 
					Daar zal nooit twist de vreê verstooten, 
					Daar pronkt het Huis met mirt, olyf 
					En palm en Huuwelyksminnebeelden, 
					Daar is het Bed een hof vol weelden, 
					Daar schaft de Disch zoet tydverdryf 
					En ambrozyn en nektargeuren, 
					Daar zal de min schoon grys niet treuren. 
	                            
					Wie twyfelt vraag 't dit juichend Paar, 
					Gepaard in deugd, gelyk van zeden, 
					Gezegend van d'Alzegenaar 
					Met Liefde en Huuwlykszaligheden 
					En Echtvrucht, schoon van Geest en leest, 
					Waard van zo waarden Stam gedraagen, 
					Het siersel van dit zilver Feest, 
	            
{==D1r==} {>>pagina-aanduiding<<}

					Philips minwaarde welbehaagen 
					En andre Helft en liefde en lust; 
					Een Telg reeds tot een' Stam gezegend 
					Wier vrucht Grootvaders bly bejegent 
					En Overgrootemoeder kust, 
					Terwyl 't Grootmoeder vast met lachen 
					Om zulke kusjes schynt te prachen. 
	                             
					Dan hoe volmaakt al 't onvolmaakt 
					In 't ondermaansch zich keere of draaije, 
					De ziel, die de aardsche wuftheid wraakt 
					Hoe lustig 's waerelds weerhaan kraaije, 
					Oogt op een' eeuwigblyden dag, 
					Daar 't daagt van schitt'rende robynen, 
					En sterregoud, en slag op slag 
					Weêrlichtend licht vol zonneschynen, 
					Daar 't altoosduurend vreugde Feest 
					Weêrgalmt van blyde Hemellingen 
					Die't driemaal heilig Heilig zingen, 
					Om 't Lam van aller Geesten Geest, 
					In eindloos zaal'ger Bruiloftsweelde 
					Dan zich ooit sterveling verbeeldde. 
	              
	            
{==D1v==} {>>pagina-aanduiding<<}
	            
					Daar moet ge oneindig onverzaad, 
					En zat hier aan drie Bruiloftsmaalen, 
					Uw ziel, in heil'gen overdaad, 
					Aan Goddelyken dronk op haalen, 
					In volle zaligheid verheugd, 
					In blyschap hemels uitgelaaten, 
					En dartlende op 't gesternt van vreugd, 
					Het vloergrond van Jeruus'lems straaten. 
					Gods eeuwig bloeijend Paradys, 
					Der heilige Eng'len Hemelwooning 
					Daar 't geestlyk Manna dauwt en honing, 
					Der onverzaadbre zielen spys. 
					'k Weet Twee, naar wensch gehuuwde Menschen, 
					Geen ryker Huuwlykslot te wenschen. 
                 
               P. Merkman de Jonge 
				

				
				
               
{==D2r==} {>>pagina-aanduiding<<}

					Ter zilvere bruilofte van den heere Jacobus de Vos, en mejuffrouwe Katharina van de Ryp.
               
               
               Stem: Aimable Vainceur. 
					                  
					NV 't deftig Paar 
					Na vyfmaal vyf jaar 
					Hun trouwzon ziet daagen, 
					En 't feest met hun Maegen 
					 Mag vieren aan 't Spaar, 
					Zo laat ons met klanken, 
					Vol blydschap, bedanken 
					Godt d'Alzegenaar 
					Wiens gunst deeze twee 
					Met alle genoegen 
					Te zaamen deedt voegen 
					Door Eendragt en Vreê. 
					Hier lacht d'Overvloed, 
					Terwyl 't druive bloed 
					Komt met lekkernyen 
					't Genoegen te vleyen, 
					'k Wensch rampspoet nooyt gryp', 
					Noch droefheid ooit nyp' 
					De Herten van De Vos met zyn van de Ryp. 
	              
	            
{==D2v==} {>>pagina-aanduiding<<}
	            
					ô Opperzegenaar! die van uw Hemeltrans 
					De Sterren, Zon, en Maan, met al hun licht en glans 
					Als in 't verschiet beschouwt, voor wiens genade straalen 
					Al 's werelds yd'le gloed het hoofd moet onderhaalen, 
					Die 't bloeijend Paradys in 't Oosten hebt geplant, 
					Daar d'allereerste trouw, in d'onbevlekten stand, 
					Van 't éénig Paar, wierd door uw wyzen raad besloten; 
					Daar gy uw zegen aan de eendragtige Echtgenooten 
					Voorspeld hebt, in de trouw van 't menschelyk geslagt; 
					Hoe vrolyk zien wy thans die zegening volbragt 
					Op 't Zilv're Bruiloftsfeest van deze welgepaarden? 
					Die nooit door haat, of twist, van hunnen stam ontaarden, 
					Maar 't voetspoor van de deugd betreeden onvermoeid, 
					Waar door Jacobus met zyn Katharina bloeijt 
					In eendragt, liefde, en rust, door hun gezegend paaren. 
					't Gesloote sirkelrond van Vyfëntwintig jaaren 
					Verstrekt een zilv're kroon, waar af het flikkerlicht 
					Een leidster, en een baak verstrekt voor het gezicht 
					Der Echtgenooten, door hun minzaam huuw'lyks leeven, 
					Om nevens hen langs 't spoor des Godsdiensts op te streeven 
					Naar d'onbevlekten staat van een vernoegde ziel, 
					Die, schoon al 't wereldsche met ramp haar tegenviel, 
					standvastig, als een rots in 't midde van de baren, 
					In 't eind' dat onweer ziet door 's hemels gunst bedaren. 
					Gelyk nu Heer de Vos, na voor- en tegenspoed, 
					Met zyne van de Ryp het Zil'vre Feest ontmoet 
					Na Vyfëntwigtig Jaar. ô Aangenaam herdenken 
					Van zulk een waarden dag! niets kan uw luister krenken: 
	            
{==D3r==} {>>pagina-aanduiding<<}

					Wyl nog die zelve vlam Jacobus hart bestraalt, 
					Als toen hy door zyn min eerst heeft gezegepraald, 
					Met Katharina's hand voor 't echtaltaar te ontfangen; 
					Dus weet de opregte min haar hoogsten wensch te erlangen, 
					En word aan uur, nog dag, nog maand, nog jaar bepaald, 
					Dewyl Jehovah's gunst altoos de trouw bestraalt, 
					Die op 't tiras der deugd door de eendragt wordt verheeven; 
					Hoe ziet ge, ô Bruidegom en Bruid! u zelf herleeven 
					In uw Johanna's deugd; Heer Willems vreugde en troost, 
					En hoe herleeft zy weêr in haar gezegend Kroost. 
					Terwyl, ô waarde Heer! uw Moeder opgetogen 
					Van blydschap, 't derde Lid kan van haar stam beoogen. 
					ô Duurb're blydschap voor 't gezegende Geslagt, 
					Daar dit verëenigt Paar de wenssen ziet volbragt. 
					Het opgedragen, met een rei van huuwlyks zangen; 
					Vernieuwde Bruid, ik zie uw Zusters, vol verlangen 
					U reeds genaken; om de vreugd van hun gemoed 
					U af te malen, in een heusse zegegroet; 
					Dus zien we op 't feest van uw vernieuwde Bruiloftsvlammen. 
					Tot glorie van het Spaar, de drie roemwaarde stammen 
					Van Kops, van Thezing, en van Blaauwpot, heel verheugd 
					Hun stem verheffen, by deez' onbesprooke vreugd 
					Van 't Zilver Bruiloftsfeest, daar gy, ô Egtgenooten! 
					Weêrzyds uit stammen, ryk van eer en deugd, gesproten, 
					Niet minder om hun heil verheugd zyt, en vernoegd, 
					Dan zy om uw geluk, door Godt u toegevoegd. 
					Laat vry de losze jeugd het huuw'lyks offer zwaaijen, 
					En op des wellusts spil al haar belang doen draaijen, 
	            
{==D3v==} {>>pagina-aanduiding<<}

					Die liefde vliegt als rook in weinig dagen weg; 
					Maar daar de kuisse min met raad en overleg 
					Van deugd en godsdienst, heeft de harten t'zaam gebonden, 
					Daar blinkt de kuisse trouw veel jaaren ongeschonden. 
					En word door de eendragt met een Zilv're kroon gekroond, 
					Die 't zuiver hart van Bruid en Bruidegom vertoond. 
					Wel aan, de Vos! en van de Ryp! gy die uw dagen 
					In onderlinge min aan Godt hebt opgedragen 
					Naar 't voorschrift van zyn wet, verwagt daar af tot loon, 
					Na Vyfëntwintig jaar een Goude Bruilofts kroon, 
					Jehovah wil hier toe u zynen zegen geven! 
					Hy doe uw staâg in rust, gezond, en vrolyk leeven! 
					Hy geve uw Dogter, en haar waardige Egtgenoot, 
					Met hun liefwaarde Telg zyn zegen, en vergroot 
					Hun heil tot uwe vreugd, en zo veel huisgezinnen, 
					Die door zyn koopzorg staâg hun daaglyks voedzel winnen. 
					Zyn oly van Genaâ stroome op uw Vrinden neêr! 
					Op dat zy dag op dag in aanzien, deugd, en eer 
					Aangroeijen, tot vermaak van hunne tydgenooten. 
					Al ziende Godheid! heeft uw Vader-zorg besloten, 
					Om dit liefwaardig Paar nog eens dien blyden dag 
					Te doen aanschouwen, in een kinderlyk ontzag 
					Tot u, ô Opperheer? zo laat de blyde straalen 
					Van uw genade en heil op hunne hoofden dalen; 
					Zo spreekt de Naneef nog aan d'oever van het Spaar 
					Van van de Ryp en van de Vos na honderd jaar. 
				

				
				
				
            
{==D4r==} {>>pagina-aanduiding<<}
            
					Vreugde-zang.

               
					Stemme: Elk heeft zyn byzonder dryven. 
					  
					LAat ons gulle vreugd bedryven 
					Met een vrygelaaten geest, 
					Op dit Zilver Bruilofts Feest: 
					Kon ik nu de vreugd, beschryven, 
					Huuwlyks vreugd! die in haar stant 
					Rust op Eeuwig diamant! 
	              
					Vreugd! die nu de trouwkroon vaster 
					Sluyt van dit vereenigd Paar, 
					Als voor Vyfëntwintig Jaar, 
					Nooit gestoord door ramp of laster. 
					Vreugd! die op haar staale schild 
					't Deftig Paar ten Hemel tilt. 
	              
					Vreugd! die eerstmaal triumpheerde, 
					Toen in 't heerlykst tafereel 
					In het Oosters lustprieel 
					d'Almagt 't eerste Paar boetzeerde, 
					En de zuivre glans der jeugd 
					Ging ten reye op liefde en deugd. 
	              
					Vreugde! Voedster van 't verlangen 
					Naar een eeuwig duurend goed, 
					Zwaaijende uit een rein gemoed 
					Hemelsche triumfgezangen: 
					Vreugd! die 's Hemels voorsmaak geeft, 
					Wyl men hier op aarde leeft. 
	              
	            
{==D4v==} {>>pagina-aanduiding<<}

					Deeze Vreugde, die met haar straalen 
					U vaak koestrend heeft verzeld 
					Door my, wenschende, u voorspeld, 
					Dat gy 't zaam zult zegepraalen, 
					Als gy vyftig Jaar getrouwd 
					Viert uw Jubel Feest van Goud. 
	              
					Dat ge uw Erf-Nakomelingen, 
					Ryk van Goed, van Eer, en Deugd 
					Zien zult, tot u deeze vreugd 
					Eens doe Halelujah zingen, 
					t'Zaam vernieuwd van Lyf en Geest 
					Op Gods diamante Feest. 
                 
               J. Oosterwyk 
				

				
      
   
