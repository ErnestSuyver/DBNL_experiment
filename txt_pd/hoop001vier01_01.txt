
   
        
           
               Vier Neêrland feest
               Adriaan van der Hoop jr.
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Vier Neêrland feest van Adriaan van der Hoop jr. uit 1838.
               
               
                   
                       
                   
               
           
           
           
               
                   
                   
                   
                   
               
           
           
               hoop001vier01_01
               DBNL-TEI 1
               
                   2010 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 05114
               
               Adriaan van der Hoop jr.Vier Neêrland feest. A. Zweesaardt, Z.p. 1838
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Vier Neêrland feest
               Adriaan van der Hoop jr.
               
               
                   
                   
               
           
           
           
               
               
           
           
           
           
       
       
           
               Vier Neêrland feest
               Adriaan van der Hoop jr.
               
               
                   
                   
               
           
           
           
               
               
           
           
           
           
       
       
           
               2010-05-21
               
                   MR
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Adriaan van der Hoop jr.Vier Neêrland feest. A. Zweesaardt, Z.p. 1838
 
Zie: https://www.dbnl.org/tekst/hoop001vier01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 






      

{==1==} {>>pagina-aanduiding<<}

24 Augustus 1838.

Vier Neêrland, feest!
's Lands eer en steun verjaart!


Vier Neêrland, feest! Waai vrolijk driekleurstander, 
Als vreugdbanier met breede golven uit! 
Hoog klop' het hart van elken Nederlander! 
De lucht weêrgalm van 't schaatrend feestgeluid! 
Der Vorsten roem, het sieraad van Europe, 
Die burgerdeugd met Konings fierheid paart, 
In nood en dood de steenrots onzer hope, 
De dierbre Vorst, 's Lands eer en steun verjaart! 
 
Vier Neêrland, feest! Waar ook in andre streken 
De bandloosheid, op Vorstenrecht verwoed, 
De helsche toorts van 't oproer tracht te ontsteken, 
De Vrijheidszon praalt hier in vollen gloed. 
Als hier de Vorst in 't lotboek van zijn leven, 
Een jaar van deugd en plichtsvervulling gaart, 
Dan wordt alom de feestzang aangeheven: 
De Koning leef! - 's Lands eer en steun verjaart! 

{==2==} {>>pagina-aanduiding<<}

Vier Neêrland, feest! Ontrol de heilge bladen, 
Waarop het lot der volken wordt verkond; 
Vermeld uw kroost Oranjes grootsche daden, 
Zoo rijk aan glans als 't licht van d'uchtenstond. 
Juich in dien roem! De vreugd, die hart en ader 
Met hemelrein en zoet genot doorvaart, 
Is die van 't kind, dat feest viert met zijn' Vader. 
De Koning leef! 's Lands eer en steun verjaart! 
 
Vier Neêrland, feest! De vreugdelamp ontbrande 
En vorm de nacht ten stralenrijken dag! 
De Oranjevaan praal met de olijfgierlande 
Als 't beeld der vreê met Hollands fiere vlag. 
Het heldenheir, dat als met ijzren muren 
Den weelgen tuin van Nassaus Leeuw omschaart, 
Zing bij de vlam der weidsche vreugdevuren: 
De Koning leef! 's Lands eer en steun verjaart! 
 
Vier Neêrland, feest! Begroet ô scheepskartouwen 
Uit koopren keel den grijzen Palinuur, 
Wiens vlag ter eer de trouwste der getrouwen, 
De Wees van 't IJ, Van Speijk verging in 't vuur. 
Verheft den lof van Nassau, Waterhelden, 
Op wien het land als onverwinbren staart, 
En ruische uw lied langs Nereus pekelvelden: 
De Koning leef! 's Lands eer en steun verjaart! 

{==3==} {>>pagina-aanduiding<<}

Vier Neêrland, feest! In 't diep des tijdstrooms zonk er 
Het vierdedeel eens eeuwkrings na dien dag, 
Toen, na een nacht van wanhoopbarend donker, 
Het Vaderland de vrijheid dagen zag! 
Toen Hollands duin op 't zout der Noorderbaren, 
Hem naadren zag, als Held zijn Vaadren waard, 
Die eens het lied zou lokken uit de snaren: 
De Koning leef! 's Lands eer en steun verjaart! 
 
Vier Neêrland, feest! Maar 't oog op God geslagen, 
Die 's Konings hart als waterbeeken leidt, 
Die hem op aard den Heerschers - staf doet dragen, 
En 't hermelijn bekleedt met majesteit! 
Op Hem vertrouwt: d' ontzachbren Wareldrichter! 
Tot Hem klink bede en heilwensch hemelwaart: 
Vervul ô God, het uitzicht van den Dichter! 
Wees met den Vorst, die door Uw gunst verjaart! 
 
A. van der Hoop, Jr. 


GEDRUKT BIJ A. ZWEESAARDT.




