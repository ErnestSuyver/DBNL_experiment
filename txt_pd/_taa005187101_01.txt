


    
        De taal- en letterbode. Jaargang 2
    
    
        GEBRUIKT EXEMPLAAR
        eigen exemplaar dbnl
        
        ALGEMENE OPMERKINGEN
        Dit bestand biedt, behoudens een aantal hierna te noemen ingrepen, een
            diplomatische weergave van de tweede jaargang van De taal- en letterbode uit 1871.
        
        REDACTIONELE INGREPEN
        p. 58, 59: een onleesbaar teken in het origineel is hier vervangen door ‘[...]’.
p. 117: van eindnoot 3 ontbreekt in het origineel een nootverwijzingsnummer in de lopende tekst. De noot is hier onderaan pagina 117 geplaatst.
        p. 130: van eindnoot 16 ontbreekt in het origineel een nootverwijzingsnummer in de lopende tekst. De noot is hier alsnog geplaatst.
        p. 132-136, 197, 261: de aantekeningen zijn als noten bij de bijbehorende nootverwijzingen op de betreffende pagina's geplaatst. De genoemde pagina's zijn hierdoor komen te vervallen.
        p. 163: een onleesbaar teken is hier vervangen door ‘[...]’.
        p. 165: van de voetnoot ontbreekt in het origineel het nootverwijzingsteken in de lopende tekst. De noot is hier alsnog geplaatst.
        p. 216: van voetnoot 2 ontbreekt in het origineel een nootverwijzingsnummer in de lopende tekst. De noot is hier direct voor voetnoot 3 geplaatst.
        p. 231, 269: een aantal in het origineel slecht leesbare tekens zijn hier tussen vierkante haken weergegeven.
        p. 248: van voetnoot v ontbreekt in het origineel het nootverwijzingsteken in de lopende tekst. De noot is hier onderaan pagina 248 geplaatst.
       p. 328: de verbeteringen zijn doorgevoerd in de lopende tekst. De opgave ervan is verplaatst naar dit colofon.
        
Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (p. II) is niet opgenomen in de lopende tekst.
        
        [pagina ongenummerd (p. I)]
            DE
            TAAL- EN LETTERBODE
            ONDER REDACTIE VAN
            Dr. E. VERWIJS en Dr. P.J. COSIJN.
            TWEEDE JAARGANG.
            
            HAARLEM,
            DE ERVEN F. BOHN.
            1871.
        
        [pagina ongenummerd (p. III)]
            INHOUD.
            
                Mr. A. Bogaers	Blz. 1
Pillegift. Pillen znw., Pillen ww., door wijlen Mr. A. Bogaers	Blz. 2
Tekstkritiek, door J. Verdam	Blz. 14
Sprokkelingen, door J.H. Van Dale	Blz. 20
Eenige oude Veluwsche woorden, die taalkundige opheldering schijnen te verdienen, door S	Blz. 45
Volksgeloof en Volkstaal, door Dr. Eelco Verwijs	Blz. 51
Eenige opmerkingen over 't Markensche dialect, door F. Allan	Blz. 62
De sporadische uitstooting en klinkerwording der W, door Dr. P.J. Cosijn.	Blz. 66
Jacob van Maerlant en Jacob van Oostvoorne, door Dr. Eelco Verwijs.	Blz. 73
Nehalennia, door Dr. H. Kern	Blz. 89
Eigennamen en Verkleinwoordjes, door Dr. H. Kern	Blz. 100
Olle en Oele, door Dr. A. De Jager	Blz. 109
Nog al iets over Ochtend, door J. Beckering Vinckers	Blz. 116
Bladvulling, door J.H. Van Dale	Blz. 137
Jongen, door Dr. P.J. Cosijn	Blz. 138
Rose 3041, door J. Verdam	Blz. 145

        
        [pagina ongenummerd (p. IV)]
            
                Twee Middelnederlandsche Genitivi, door J. Verdam	Blz. 148
Smijns, door Dr. P.J. Cosijn	Blz. 153
Bladvulling, door J.H. Van Dale	Blz. 155
Sprokkelingen, door J.H. Van Dale	Blz. 156
Het Brusselsch fragment van den Cassamus, door Alfons Willems	Blz. 158
Aamborstig, door Dr. H.J. Broers	Blz. 167
De oorsprong der taal en de hypothese van Darwin, door Mr. H.E. Moltzer	Blz. 169
Levensgeschiedenis van het woord Glimp, door J. Te Winkel	Blz. 198
Sprokkelingen, door Dr. Eelco Verwijs	Blz. 210
Sprokkelingen, door J.H. Van Dale	Blz. 219
Een paar Middelnederlandsche misgeboorten, door Dr. Eelco Verwijs.	Blz. 221
Iets over een oud Brugsch Handschrift, door Ferd. Von Hellwald	Blz. 229
De oorsprong der taal en de hypothese van Darwin, door Mr. H.E. Moltzer	Blz. 237
Woordverklaring, door Dr. M. De Vries	Blz. 262
Moord als rechtsterm, door Dr. H. Kern	Blz. 293
Een Bataafsche naam, door Dr. H. Kern	Blz. 294
Schijnbare frequentatieven in het Nederlandsch, door Dr. A. De Jager.	Blz. 300
Sprokkelingen, door J.H. Van Dale	Blz. 315
De beschrijving van den slag bij Woeringen in 1288 door Jan van Heelu, door R. Van Breugel Douglas	Blz. 316

        
        [pagina 328]
        VERBETERING.
        
        Bl. 140, rg. 8 v.o. lees: ware de d aan ochtend niet ingevoegd.
        Bl. 144, rg. 1 v.b. [i?] valt weg.
        
        




2009 dbnl


    _taa005187101_01

    
        grieks
    
    
        De taal- en letterbode. Jaargang 2. De erven F. Bohn, Haarlem 1871.
        
    

    
        DBNL-TEI 1
    
    
        
            2009-11-18
            
                AS
            
            colofon toegevoegd
        
    

    
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: De taal- en letterbode. Jaargang 2. De erven F. Bohn, Haarlem 1871.
 
Zie: https://www.dbnl.org/tekst/_taa005187101_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

        
            










{==1==} {>>pagina-aanduiding<<}

Mr. A. Bogaers.

De wakkere grijsaard, die ondanks zijn hoogen leeftijd nog steeds werkzaam bleef en vooral in de laatste jaren zich aan eene ijverige beoefening onzer moedertaal had gewijd, is den 11den Augustus te Spa bezweken. Een zijner laatste opstellen - het allerlaatste werd in het Vlaamsche tijdschrift de Toekomst opgenomen - mogen wij onzen lezers aanbieden. Ware het hem vergund geweest, zeker zoude nog menigmaal onze Bode de proeven zijner werkzaamheid hebben mogen ontvangen. Bogaers toch had dadelijk eene krachtige medewerking toegezegd, en hij heeft die belofte gehouden. Het staken der uitgave van den Taalgids door den dood van Te Winkel deed hem leed, hij meende dat een nieuw tijdschrift het oude moest vervangen. Toen nu bij ons het plan rijpte om de redactie van den Bode op ons te nemen, hadden Bogaers en Dr. De Jager, beide met ons voornemen onbekend, van hunne zijde pogingen aangewend om een nieuw tijdschrift in het leven te roepen. Doch zoodra zij met ons plan bekend werden gemaakt, lieten zij het hunne varen en boden eene ijverige medewerking aan.
Was Bogaers hoog bejaard, zijne geschriften dragen geene blijken van den last des ouderdoms. De geest was frisch en levendig, en zeker, niemand zou in het doorwerkt stuk over Pillegift den arbeid eens grijsaards vermoeden.
Het is hier de plaats niet over de verschillende verdiensten van Bogaers uit te weiden: een enkel woord van hulde aan de nagedachtenis van een hooggeschatten en werkzamen medearbeider zij voldoende.






{==2==} {>>pagina-aanduiding<<}

Pillegift.

Pil znw., Pillen ww.

Door wijlen Mr. A. Bogaers.

Het woord Pillegift, klaarblijkelijk zaamgesteld uit pille en gift, is ruim eene eeuw lang een ware giftpil geweest voor de Nederlandsche Taalkritiek, die er allerlei krankheden van heeft ondervonden.
Hoor eens, belangstellende Lezer! welk tal van ziekteverschijnselen het eerste bestanddeel van dit noodlottige woord gaandeweg voor den dag geroepen heeft.
Er zijn er geweest, die in pille het Latijnsche bulla zagen, een versiersel, dat de kinderen van voorname lieden te Rome om den hals droegen. Er waren er ook, die meenden, dat pille stond voor pilde, en dit voor bilde, beeld. Daarentegen werd weder door sommigen pulle, een kan of kroes, te baat genomen. Tuinman's Fakkel stelde pillegift gelijk met pupillegift; maar het Vervolg op dien Fakkel omhelsde weder een ander denkbeeld en, zich op kerstpel, kerstpoel, in de beteekenis van doopvont grondende, schreef het aan pille dezelfde beteekenis toe.
Dit alles kan men veel omstandiger en fraaijer uiteengezet vinden in het IIde Deel, 1ste Stuk, bl. 394, van de Nieuwe Bijdragen tot opbouw der Vaderlandsche Letterkunde, die te Leiden in 1766 verschenen.

{==3==} {>>pagina-aanduiding<<}

Een geruimen tijd daarna handelde de hoogleeraar IJpey over het woord in het Vaderlandsch Magazijn, Dl. III, st. 1, bl. 433. Deze liet al de vroegere uitleggingen varen en sprak aldus: ‘Dat pellegift afkomstig is van pelle, 't welk oulings even zo een doopkleed als een baarkleed beteekend kan hebben, lijdt bij mij geen twijfel.’
Ondertusschen (gij merkt het, aandachtige Lezer!) gebruikte deze geleerde een klein goochelaarskunstje. Eene i wegmoffelende en er stilletjes eene e voor in de plaats schuivende, sprak hij van pellegift, terwijl er nooit anders dan pillegift geschreven is.
Toen dan ook, niet lang daarna, het woord een plaatsje kwam vragen in Weiland's Nederd. Taalkundig Woordenboek, liet deze taalvorscher Pellegift buiten staan en vergunde hij aan Pillegift alleen om binnen te komen. Bij het opmaken van het signalement dacht hij echter bij pille aan pel, deksel, en maakte er per slot eene luurmande van.
‘Pillegift (zei hij) zou zooveel zijn als luurmande- of luijermandegift, dewijl men weet, dat, vooral oudtijds, een pillegift in een luurmand bestond, bevattende alles, wat tot deksel en kleeding van een kind behoort.’
Dit vond evenwel weinig bijval. Slechts de Heer A.C. Oudemans Sr heeft zich later (zie zijn Woordenb. op Bredero i.v.) bij Weiland's luurmande nedergelegd.
Bilderdijk kwam met iets anders te berde, hetwelk min of meer overeenstemde met Tuinman's eerstaangenomen begrip. Volgens 's Dichters stellige verzekering was Pil ‘by onze Ouden gebruikelijk in den zin van 't Latijnsche pupillus en zekerlijk daarvan verbasterd’: - en (vreemd voorwaar!) daarom verklaarde B. op hetzelfde oogenblik Pil door Doopheveling (zie zijne Verklar. Geslachtlijst i.v.).
Bilderdijk's verzekering overtuigde Mr. W.C. van Ackersdijck niet. Toen deze in het Taalkundig Magazijn (Dl. II. bl. 187) het woord weder eens onder handen meende te moeten nemen, kwam hij tot IJpey's dooppelle terug. Hij was evenwel stouter dan IJpey. Had deze slechts gezeid, dat pelle wel doopkleed beteekend kon hebben, hij liet dit kon maar achterwege, en, zonder eenigen tekst bij te brengen, verzekerde hij, dat oudtijds een

{==4==} {>>pagina-aanduiding<<}
doopkleed, dooppelle heette, waarvan hij dan pillegift afleidde. Hiermede schijnt Dr. De Jager niet volkomen vrede gehad te hebben. In zijne belangrijke Latere Verscheidenheden, bl. 324, geeft hij wel toe, dat pel voorheen ook doopkleed beteekende, maar Mr. Ackerdijck's afleiding van pillegift beaamde hij nogtans niet. ‘Ackersdijck (zoo luiden zijne woorden) leidde van pelle het woord pillegift af, als zijnde een gift, bestaande in het doopkleed zelf, of in 't geen daarbij werd geschonken. 't Verwondert mij echter, dat men ter verklaring van dit veel besproken woord geen acht heeft geslagen op Van Hasselt's Geldersch Maandwerk, II. 320, waar uit oude stukken blijkt, dat doopen genoemd werd: pillen en pylen, d.i. peilen. De doopeling werd tot op den bodem der vonte nedergelaten, en door zijn peter en meter daaruit geligt; en pillegift was hetgeen door hen bij die gelegenheid werd geschonken of beloofd.’
Gewis heeft deze overgenomen verklaring van V. Hasselt de verdienste van zeer oorspronkelijk te zijn en sterk tot de verbeelding te spreken. Wel huivert men iet of wat bij het denkbeeld, dat een jonggeboren wicht tot op den bodem eener oude doopvont, die nog al diep was, nedergelaten werd; ook begrijpt men niet gaauw, waarom het schepseltje aan zulk eene gevaarlijke proef blootgesteld moest worden; maar, summa summarum, men is toch blijde, dat het jeugdig martelaartje, als het er levend afkwam, ter zake van het hagchelijke peilen door peter en meter met een presentje, pillegift geheeten, beschonken werd.
Niettegenstaande, evenwel, de oude stukken, waaruit dit gezegd wordt te blijken, en ondanks het schilderachtige van V. Hasselt's opvatting, hetwelk aan Dr. Schotel een treffend tafereeltje in zijn ‘Oud-Hollandsch huisgezin’ had kunnen opleveren, is er door dezen geleerde in zijn verdienstelijk werk geen gebruik van gemaakt. Een taalkundig onderzoek aangaande het woord pillegift heeft hij ondertusschen niet beproefd, maar eenvoudig het gevoelen van IJpey en Ackersdijck omhelsd, schrijvende bl. 50: ‘Wat ons betreft, wij twijfelen er niet aan, of het woord pille is hetzelfde met pelle, doopkleed, enz.’
Deswegens is hem de goedkeuring van den hoogleeraar Dr. De Vries, die het laatst over dit onderwerp handelde, te beurt gevallen.

{==5==} {>>pagina-aanduiding<<}
Met de woorden van dezen voortreffelijken beoefenaar onzer taal willen wij dit verslag der avonturen van pil en pillegift besluiten.
In eene belangrijke verhandeling, die het laatste of IXde deel van ‘de Taalgids’ versiert en ten titel voert: Nog iets over den Ferguut, handelt hij o.a. over de middeln. woorden: pellen, pellel en peller, en, na veel wetenswaardigs dienaangaande gezegd te hebben, komt hij ook op 't woord pillegift, waaromtrent hij zich dan (bl. 195 en 196) aldus uitlaat:
‘Het is hier de plaats om even met een nieuw bewijs te staven, dat het veel besprokene pillegift, gelijk reeds door IJpey en Ackerdijck is aangewezen, in het hier behandelde pellen zijne verklaring vindt, en wel bepaaldelijk in den straks vermelden jongeren vorm pelle, waarin het woord ook bij Kiliaen voorkomt. Wat al dwaasheden er over dat pillegift zijn uitgekraamd, kan men nazien in het Oud-Holl. Huisgezin van Dr. Schotel (bl. 49), die ze alle met recht verwerpt en zich aan de ware afleiding houdt. Zij is inderdaad aan geen twijfel onderhevig. Dat pellen voorheen ook gezegd werd van een fijn of kostbaar kleed, waarmede een jong kind werd opgetooid, blijkt uit het Passionael (Winterstuc, f. 154, a), waar het woord gebezigd wordt in tegenstelling van de doeken, waarmede het kindeken Jezus in de krib omwonden was. ‘Du haddes,’ leest men daar, ‘voer een saft bedde dye harde cribbe; voer gulden pellen onduere dokelkijns.’ Zoo werd pelle de gewone term voor het doopkleed, en pellegift, later pillegift, was ‘de gift van het doopkleed, of hetgeen men in geld daarvoor in de plaats stelde’. enz.

Ziedaar nu, geëerde Lezer! getrouwelijk u vertoond alwat men meer dan honderd jaar lang in dat pille, waarvan pillegift afkomstig is, gezien - of gemeend heeft te zien.
Voor uw oog zijn uitgestald geworden Romeinsche bullae, pullen of kroesen, pilden en beelden, kerstpoelen en doopvonten, wichten, die er tot op den bodem toe in neêrgelaten worden, voorts Latijnsche pupillen zonder voogd, alsmede luurmanden, pellen en doopkleeden.
Wie heeft er nu gelijk gehad?

{==6==} {>>pagina-aanduiding<<}

Straks zult ge zeggen (wij zijn er van overtuigd): ‘geen een, althans geen een volkomen.’
Op nieuw zal het blijken, dat de geleerdste en beroemdste mannen zich enkele malen vergissen kunnen, en men daarom (onverminderd de billijke waardering hunner bekwaamheden) hunne beweringen, vooral wanneer die, op den keper beschouwd, slechts gissingen zijn, nooit, dan na een strengen toets, als bewezen waarheden moet aannemen.
Zie hier zonder verdere uitweiding, wat er van de zaak is.
Pil, pyl of pille beduidt in het Oud-Nederl. peetkind; in het middeleeuwsch Latijn filiolus, filiola; in het Fransch filleul, filleule, in het Oud-Duitsch somwijlen fillol.
Het geschenk door de gevaders, ook peter en meter genoemd, ter gelegenheid van den doop aan den pil gegeven, was de pillegift.
Bilderdijk had het dus aan het regte eind, toen hij pil door doopheveling omschreef 1); maar zijne woorden vonden, niet zonder reden, geenen ingang, eensdeels, omdat hij niets bewees en wel meer met stellingen voor den dag kwam, die bij gezet onderzoek alleen de vruchten zijner rijke fantazie bleken te zijn; maar anderdeels ook, omdat hij zijne verklaring vastknoopte aan eene bewering, die blijkbaar ongegrond was en die, ware zij gegrond geweest, zijne uitlegging omverre zou geworpen hebben. Pil toch was nooit in het Oud-Nederl. de benaming van eenen onder voogdij staanden wees, die in 't Latijn pupillus heette, en, ware zulk een wees pil genoemd geweest, dan had dit woord geheel iets anders aangeduid, dan doopheveling.
Na dit vooraf aangestipt te hebben, gaan we thans onze bewijzen leveren.
Wie niet geheel vreemd is in het Jus Canonicum weet, dat het eene geestelijke verwantschap, eene Cognatio spiritualis, uitgedacht heeft, die geheel verschilt van de natnurlijke en waarover ons Burg. Wetboek zich dan ook niet bekommert.
Zij ontstaat, onder anderen, bij den doop tusschen het gedoopte kind en de peten, die dan, zoo het heet, de geestelijke ouders van den doopeling worden.

{==7==} {>>pagina-aanduiding<<}

Een wederzijdsch huwelijksbeletsel is er het gevolg van.
Om die reden ook, indien later peet en petekind eens wat al te weinig geestelijk van elkander beginnen te houden, acht de Kerk zulk eene ongeoorloofde liefde eene veel grootere zonde, dan het geval zoude zijn, indien dit echtverbod niet bestond.
In een stichtelijk middeleeuwsch boek, dat thans opgeslagen voor ons ligt, wordt hierover gehandeld. Het is getiteld ‘Summe le roy Of des conines summe.’ Oorspronkelijk (zoo leest men er in) werd het ten jare 1279 door ‘een groet clerc vander predicaer oerden’ voor ‘den Coninc Philips van Vrancrijc’ in het Fransch gemaakt, maar later ‘overgeset uten franchoyse in duytsche Int iaer ons liefs heren Dnsent vierhondert ende achte’ door ‘broeder Ian van Brederoede Convaers der carthuser oerden tot Zeelom.’
Voor het eerst is deze overzetting ‘te Delf in Hollant’ ten jare 1478 gedrukt, in het licht verschenen. Uit het hoofdstuk, dat over de ‘oncuysheit’ handelt, putten wij, voor onze zaak, het navolgende:
‘Dese sonde der oncuysheit deylt hoer in veel tacken. Ende in veel graden neder te gaen van quade tot quader ende sonderlinghe in vierthien manieren.’
Kortheidshalve laten we nu een half dozijn manieren rusten om terstond tot de zevende manier, waarmede wij hier alleen te doen hebben, over te springen.
‘Dat sevende (zoo luidt de tekst) is dat een misdoet mit sijn gevaderen of mit hoer kinderen of mit sijn pille. Want dese en moghen niet vergaderen sonder oerlof der heiligher kerken mit hilic sonder dootsonde.’
In een door ons geraadpleegd handschrift van dit zelfde werk, in de Burgundische Bibliotheek te Brussel voorhanden, luidt deze plaats (fol. 39 verso) nog naauwkeuriger aldus:
‘Dat sevende is dat een misdoet mit sinen gevader of mit sijnre gůidel of mit horen kinderen of met sinen pil, want dese en mogen sonder oirlof der heiliger kercken niet vergaderen mit hylic buten dootsonde.’ 1)

{==8==} {>>pagina-aanduiding<<}

Van den oorspronkelijken tekst dezes boeks bezit dezelfde Bibliotheek vijf Hss. In 't oudste, met no. 9544 geteekend, luidt de hier behandelde plaats, als volgt:
‘La vije branche est dōme a sa cōmere ou a sa filleule ou de filleul a lenfant son parin ou a sa marīne. Car telz personnes ne se peuent assembler sans pechie mortel neis par mariage.’
De andere vier Hss. hebben ook filleul en filleule voor hetgeen in de vertaling door pil en pille wordt uitgedrukt.
Van allen redelijken twijfel omtrent de ware beteekenis van het bewuste woord zijn wij dus reeds door broeder Jan van Brederoede voor goed genezen.
Ten overvloede voegen wij er nog het navolgende bij.
In den jare 1484 werd er te Gouda bij Gherit Leew een boek gedrukt, genaamd: ‘Van den Seven Sacramenten.’ Het 48ste Cap. der 2de Afdeel. leert: ‘Wat penitencie nae trecht der heyligher kercken tot elcke doetlike sonde staende is,’ en daarin leest men o. a: ‘Die ghene die sijn ghevaderster of gheesteliker dochter, dat is pille dien (1. die) hi uter vonten geheven heeft, bekent, sel een iaer penitencie doen, ende dies gheliken sel si doen dat sijt willichlick toelaet ende consenteert.’
Na deze twee voorbeelden, uit een kerkelijke bron geput, geven wij er nu nog een, die uit eene wereldlijke ons toegevloeid is.
Onze middeleeuwsche voorouders (waarom zou men het verhelen?) hielden veel van een pretje. Kon er eens gepooid en gesmuld worden, ze lieten de gelegenheid niet ongebruikt. Van den eenen kant door eene heerschzuchtige geestelijkheid gekweld en met hel en vagevuur bang gemaakt, van den anderen kant maar te dikwijls door adel en magthebbenden verguisd en uitgezogen, mogten ze waarlijk wel nu en dan een verzetje hebben. Onder de feesten, die ze daartoe benuttigden, behoorde ook het doopfeest van eenen jonggeborene. De pillegift der gevaders of peten bestond veelal in geld, 1) en dit geld achtte men billijk besteed, indien eens lustig

{==9==} {>>pagina-aanduiding<<}
ter eere van den doopeling de beker rondging. Dit heette men met eene eigenaardige uitdrukking, die waard geweest was door den Heer Schotel opgenomen te worden: ‘het kynt verdrincken.’ 1) Dat van zulk een buitenkansje niet altoos even matig gebruik gemaakt werd en de vreugd wel eens met de goede orde in conflict gcraakte, valt ligt te begrijpen. Van daar dan ook dat er in verscheidene oude keuren bepalingen voorkomen, die het doopvieren regelen en de pillegiften beperken. De oudste dezer verordeningen is (voor zooverre wij hebben kunnen nagaan) de Zwolsche keur, waaruit reeds een brok hier ter zake dienende, door V. Alkemade en V.d. Schelling in Nederlands Displegtigheden, Rott. 1732. D. I bl. 239 medegedeeld is. Kortheidshalve zullen wij dien niet afschrijven. Daar we eenigen tijd geleden het oudste Hs. dezer keur, hetwelk tot het begin der XIVde eeuw opklimt en bij de archieven der Gemeente Zwolle bewaard wordt, ten gebruike hadden, zijn wij in staat de eerste en oorspronkelijke redactie te leveren, en dit komt ons verkieslijk voor. Op fol. XIV leest men:
‘Dit is van kinder te heffene.
Item. So wie dat een kint heffet man ofte vrouwe, die en solen horen pillen niet gheven bi der vonten, maer daer nae wanneer dat si willen so moeten si wal gaen tot horen vadderen. ende so en solen si daer niet senden, nochte brengen, nochte niet halen laten, teten noch te drinken, maer sinen pille moet hi wal gheven achte penninghe clene ende niet meer.’ 2)

{==10==} {>>pagina-aanduiding<<}

Het loopt in het oog, dat ook hier pil peetkind beteekent. Noodeloos is het dus er bij stil te staan. Wat ondertusschen te midden van dit alles bevreemden mag, is het algemeene stilzwijgen der oude Nederlandsche lexicograpnen ten opzichte van dit woord. Men zoekt het te vergeefs in het Vocabularium Ex quo, van 1479, in de Gemmula vocabalorum cum addito, van 1486. Evenmin is het bij Plantijn en Kiliaen te vinden. Slechts in Van der Schueren's, Teuthonista van 1475 (zie Clignett's uitg. bl. 193a onder aan) wordt Pyl aangetroffen; maar, terwijl het daar in het Latijn door filiolus omschreven staat, luidt de Nederduitsche uitlegging ‘pad op der dopen:’ en zoekt men dan (bl. 191a) Pat op, zoo vindt men Pat, pylle, pade. Patrinus. Een van beide is dus waar, of de Kleefsche Kanselier is omtrent het woord niet geheel in het zekere geweest, of wel, hij heeft er de dubbele beteekenis van peet en van peetkind aan willen toekennen, evenals zulks in het Hd. met pathe het geval is.
Opmerking verdient het ondertusschen, dat in zijn Vocabularium Latino-Theutonicum, noch bij Filiolus, noch bij Patrinus, het woord Pyl vermeld wordt.
Evenmin hebben wij het mogen aantreffen bij eenig Nederlandsch schrijver van de XVIde eeuw, of later, Huygens alleen uitgezonderd. Eens toch (een ware rariteit!) heeft deze in zijn Korenbloemen het als rijmwoord gebezigd, om er het Spaansche ahijado (d.i. peetkind) meê te vertolken. In de uitgave van 1672, I. bl. 658, leest men:

Van mijn Gevaers Brood aen mijn Pill, 
Een stuck soo groot als hy self wil. 1) 

Na dien tijd hebben wij het nergens meer ontmoet. -

{==11==} {>>pagina-aanduiding<<}

De beteekenis van het substantief pil is nu boven alle bedenking verheven: het ww. pillen of pyllen eischt echter nog een oogenblik onze opmerkzaamheid.
V. Hasselt las het in oude rekeningen, waarvan hij uittreksels levert; maar hoe hij er den zin van peilen en doopen aan heeft kunnen hechten, is onbegrijpelijk. Er was daar (en dit is aan de aandacht van Dr. De Jager, die hem volgt, ontslipt) geene sprake van eene doopvont te peilen, maar van kinderen te pillen of te pyllen. Zie hier de aangehaalde zinsneden: ‘Opten yrsten dach Septembris anno 14 gegeven durch mijns gen. lieven Here bevell Lambert van Boemel om Vijfmoukens kynt van synre F. gen. wegen to Pyllen X Gelresche gln.’
‘Opten 27 dach Septembris gegeven durch mijns gen. lieven Heren bevell Johan den Legh omb Goltstijns kynt van syner gen. wegen te pillen XII ducaten.’
Men ziet het, er is hier geene de minste quaestie van die akelige peil-manoeuvre en dat neêrlaten van een pasgeboren wicht tot op den bodem van de doopvont om er dan door zijn peter en meter weder uit gehaald te worden.
Pillen is cenvoudig pil of peetkind maken, gelijk kerstenen kersten maken beduidt. In casu erkende de vorst of heer den doopeling als zijn pil (en dit misschien wel op de meest gewenschte wijze) door eene geldsom te schenken. Daarin bestond het pillen, dat dus alles behalve naar het redden van een drenkeling geleek.

Na al het hiervoren verhandelde blijft er nu alleen nog eene vraag ter beantwoording overig: t.w. die, waar het woord pil vandaan komt? Openhartig bekennen we, dat, ondanks vlijtige navorschingen, we nog niet tot eene oplosmg zijn geraakt, die ons genoegzaam bevredigt. Oppervlakkig moge men uit de gelijkenis van pil en pupil willen afleiden, dat het eerste uit het laatste voortgesproten is; maar bij eenig nadenken verheffen zich groote zwarigheden hiertegen. Nooit vinden we in de middeleeuwen het latijnsche pupillus of het verkorte pupil gebezigd om er een peetkind door aan te duiden. De ongestaafde verzekering van Bilderdijk, hiervoren reeds aangeroerd, had geen grond dan in zijne verbeel-
{==12==} {>>pagina-aanduiding<<}
ding. In velen opzigte was dan ook het verschil tusschen den pupillus en den pil te groot, dan dat de eene benaming voor de andere gegolden zou kunnen hebben. De pil had ouders, de pupil was wees. Tusschen den peter en den pil bestond er eene geestelijke verwantschap, die het geheele leven lang duurde; tusschen den pupil en den voogd was er slechts eene wettelijke betrekking aanwezig, die met de meerderjarigheid ophield. Nooit vinden we ook het woord pillegift aangewend om een geschenk aan te duiden door eenen onmondigen van zijn momboir ontvangen. Tegen deze gewigtige bedenkingen kan voorwaar de loutere overeenkomst van eenige letters niet opwegen. Onzes inziens moet er naar eene andere afleiding gezocht worden. Zijn wij niet zoo gelukkig geweest van haar reeds op te sporen, anderen kunnen knapper en gelukkiger zijn. Wat we opgemerkt hebben, deelen we inmiddels hier gaarne mede.
In Graff's Althochd. Sprachschatz III. 332, wordt er gewag gemaakt van een Pillo, Pilla, met de beteekenis van Filiaster, Filiastra, d.i. stiefzoon, stiefdochter. De Heer Tross had deze woorden in Nederduitsche Glossen ontmoet, door hem aan J. Grimm medegedeeld, die er ook gebruik van gemaakt heeft in zijne D. Grammatik, III. 335. Van hem heeft Graff ze in handschrift ontvangen. In druk zijn ze niet verschenen.
Daar J. Grimm geene etymologische uitlegging van pillo, pilla geeft, moeten we ons bepalen tot de korte opgave in den Sprachschatz ter neêr geschreven. Zij luidt:
‘Pillo, filiaster und Pilla, filiastra. Tz. (Trosz) sind wohl nicht als althochd. Wörter aufzuführen. Tz. enthält niederdeutsche Glossen; althochd. würden diese Wörter freilich auch pillo, pilla oder phillo, philla lauten. Cf. auch Fillol.’
Op het woord Fillol (III. 496) vinden we slechts als verklaring filiolus.
Veel licht valt er uit deze aanhalingen niet te scheppen; maar opmerkelijk is het toch, dat zoowel in Pillo, als in Pil het denkbeeld van zoon opgesloten ligt. De eerste is zoon door aanhuwelijking, de ander door geestelijke verwantschap. Als we nu bedenken, dat het zakelijke deel van het Lat. filius, fil is, en fil (in den verbogen naamval) ook in het Oud-Fransch zoon beduidt, dan

{==13==} {>>pagina-aanduiding<<}
kan het de vraag zijn, of er bij de afleiding van ons pil niet aan voorz. fil te denken valt. De verwisseling van lipletters (zoo als men b.v. in frater en broeder, in pater en vader ziet) behoort toch niet tot de onmogelijke zaken. Heeft Graff zelf er niet aan gedacht, toen hij bij Pillo naar Fillol verwees?
Hier eindigen we, zonder iets te beslissen. Den bevoegden zij het verder onderzoek aanbevolen, dat we ook van onze zijdo hopen voort te zetten.

Rotterdam,
April 1870.

Les beaux esprits se rencontrent. Toen wij het keurige betoog van Mr. Bogaers ontvingen, lag reeds bij de Redactie in portefeuille een bedenking van Mr. Soutendam, Stedelijk Archivaris te Delft, over de afleiding van Pillegift van Pelle, doopkleed. Wij deelen er die plaatsen uit mede, welke strekken kunnen om het betoog van onzen geachten medewerker nog nader te bevestigen.
In een oud Keurboek van Delft, waarin keuren van 1460-1514, komt de volgende plaats voor, fol. 92, art. 18:
‘Voirt so wat poirter enyghe kinde gelt of enyghe gifte gave, meer dan V β., dat hy hieve, het sy int heffen of ter moeder kerckganck, verbeurde XXX β, een derdendoel den heer,’ enz. In de tafel op deze keur heet het: ‘Van kinder pillegift te geven.’
In het IIIe Memoriael van Burgem. van Delft, fol. 131 vo., wordt Jhr. Christoffel Delphicus van Dona gezegd te zijn: ‘stats pille, bij dezelve (de Burgem.) ten doope gepresenteert’, enz. (Vgl. Bleysw. bl. 839. vo). Dat die pillegiften soms vrij aanzienlijk waren, blijkt uit het IIe Mem. fol. 121 vo., waar Burgemeesteren verklaren ‘eendrachtelijcke besloten te hebben gehadt, upten selven doop, den bovenghenoemden zijner P. Exces joncxste gheboren zoone, binnen deser stadt gheboren den xxixen dagh Januarij ende mede aldaer ghedoopt den xij Junij, beyde voorleden, ghenaemt Joncker Frederick Heyndrick, te doen een vereeringhe ende present van een ghifte ofte pillegave van 400 ponden, van XL. gr. tpont, sjaers lijffrenten.’
Dat men ook toen al trachtte eene etymologie voor Pille te vinden,

{==14==} {>>pagina-aanduiding<<}
blijkt uit een boekje, op 't Delfsch Archief voorhanden, getiteld: ‘De cleyne Catechismus, d.i. het Christelijcke onderwijs der kinderen’, enz. bij W. Silvius drucker der C. Mt., 1566, 12mo, bl. 120, alwaar men leest: ‘De Peter, dat is in den Latijne Patrinus: - ende ghy heet my Pille, als Pupillus, een weesken, dien ick in mijn behoedt ende bewaernisse ontfanghen hebbe, om te brenghen int eewighe leven.’

Redactie.






Tekstkritiek,

door J. Verdam.

De tekst van den Roman van Limborch, hoewel door mijn hooggeschatten leermeester De Vries en anderen reeds van vele fouten gezuiverd, bevat nog altijd een ruim veld voor den arbeid der kritiek. In de volgende bladzijden zal ik trachten enkele corrupte plaatsen te verbeteren, en daardoor iets bij te dragen tot het beter verstaan van het dichtwerk, dat voor de kennis der Middelnederlandsche taal van zulk een onschatbare waarde is.

I.

Limborch, I. 1336. - Margriete van Limborch wordt, na haar zwerftocht, gastvrij opgenomen aan het hof van den Graaf van Athene, en zeer liefderijk behandeld; maar nadat zij er twee jaren vertoefd heeft, verliest zij de gunst, waarin zij stond, omdat de Graaf en Gravin bemerken, dat hun zoon Echites smoorlijk verliefd is op het meisje, wier afkomst geheel onbekend is. De Gravin schrijft die genegenheid toe aan verraderlijke middelen van hare zijde, beschuldigt haar zelfs van tooverij en dreigt,

{==15==} {>>pagina-aanduiding<<}
haar te zullen verbranden. Op het hooren van deze bedreiging valt Echites van schrik in onmacht. Toen hij weder bijkwam, hoorde hij (vs 1332 volgg.):

die scone clagen sere 
Ende vraghede hare moeder, wat hare ware; 
‘Om uwen wille meslaet si hare 
Ende segt, opdat si u verliest, 
Dat si nemmeer en kiest; 
Lieve kint, si mint u soe scre.’ 

Het is duidelijk, dat aan vs 1336 iets ontbreekt. Het object van kiezen is in de pen gebleven van den overschrijver, die op tallooze plaatsen toont, geen groot talent te zijn geweest. Leest men voor vs 1336:

Dat si nemmeer man en kiest. 

dan is de zin volkomen hersteld: ‘Zij zegt, dat, in geval zij u verliest, zij nooit een anderen man zal nemen.’ Deze verbetering wordt bevestigd door het antwoord van Echites, vs 1342:

Si sal oec weder vinden ane mi 
Soe ghetrouwen vrient, dat al 
Grieken daer af spreken sal. 

waarin vrient de in de Middeleeuwen gewone beteekenis heeft van ami, minnaar. Zie b.v. Vergi 962: ‘Haren vrient ende amijs’.

II.

Limborch, I. 1408. - Nadat de Gravin van Athene bemerkt had, dat het haar niet geraden was, Margriete te dooden, zoolang Echites tegenwoordig was, besluit zij, hem met list te verwijderen. Toen dit gelukte, stond Margriete het ergste te duchten, hetwelk de dichter aldus uitdrukt:

Nu moet der vrouwen god 
Te staden staen, want haer liif 
Daer piint omme des graven wiif. 

De zin kan geen andere zijn, dan deze: ‘Nu moge God Margriete bijstaan, want de Gravin legt het op haar leven toe’. Daarom moet vs 1408 aldus gelezen worden:

{==16==} {>>pagina-aanduiding<<}


Nu moet der jonfrouwen god 
Te staden staen. 

Der vrouwen kan alleen slaan op de Gravin van Athene. De fout werd in de hand gewerkt door het woord vrouwen in den vorigen regel.

III.

Limborch, I. 1815. - Nauwelijks is Echites vertrokken, of de Gravin gaat haar booze plannen ten opzichte van Margriete ten uitvoer brengen. Deze verdedigt zich met klem tegen de aanklacht van tooverij, maar de Gravin valt haar woest in de rede (1811 volgg.):

‘Dits gheloefelec te horne; 
Noch piint si mi te storne, 
Leitse wech van minen oegen, 
Si sal selke pine doghen, 
Levic hare een mergen noene, 
Dat si sal els hebben te doene 
Dan ons te driven(e) te scerne.’ 

Het woord gheloefelec, dat, zoover mij bekend is, elders niet voorkomt, beteekent vermoeiend, vervelend. De gewone vorm daarvoor was in het Mnl. ghelove of ghelovich en het subst. ghelof = verveling, tegenzin, Rose 5750. Dr. Jonckbloet, Walewein II. 332 volgg., en verg. loof = moe, dat ook nu nog in dialekten voortleeft. Dit in het voorbijgaan.
De aangehaalde regels zijn allen zeer duidelijk, maar wat beteekent

Levic hare een mergen noene? 

Vooreerst kan een mergen noene niet in orde zijn. Wel kan men zeggen mergen noene, maar niet een mergen noene, evenmin als wij zouden kunnen zeggen (e)en morgen middag. Voor een moet dus gelezen worden eer. Dit blijkt ook duidelijk uit het vervolg der geschiedenis, want (vs 1935)

Smargens doe die dach ontspranc... 
Haelde die baliu die jonfrouwe seone. 

Ten tweede kan levic hare niet goed zijn. Was levic de juiste

{==17==} {>>pagina-aanduiding<<}
lezing, dan zou de bedoeling alleen kunnen zijn: ‘Als ik morgen middag leef’. Nu is deze tusschenvoeging zeer gepast, wanneer men het oog heeft op handelingen die men in de verre toekomst van plan is te verrichten. Wanneer b.v. de Koning van plan is, Reinaert, na een bepaalden termijn, voor zijne misdaden te straffen, zegt hij (Rein. 421):

‘Grimbaert 
U oom, die clusenare waert, 
Hi hevet ghedaen so goede carine! 
Levic een jaer, het sal hem scinen. 

Maar wanneer men reeds den volgenden dag zijn voornemen zal ten uitvoer brengen, dan is het al a priori niet waarschijnlijk, dat men er een “wanneer ik nog leef” zal bijvoegen. Bovendien stuit men met deze verklaring op het pron. hare, dat dan zonder eenige beteekenis zou zijn. De afschrijver van B, die den Nederlandschen tekst in den Nederrijnschen tongval vertaalde, begreep dit, en liet daarom eenvoudig hare weg. Maar de fout schuilt elders. Hoewel beide HHS. levic hebben, zal het wel niet te stout zijn, te beweren, dat juist dit woord corrupt is. Het is ontstaan door het verkeerd lezen van het woord lovic, en als men dit er voor in de plaats stelt, dan is de zin volkomen goed: “Zij zal vóór morgen middag zulk een pijn lijden, dat beloof ik haar, dat zij wel wat anders zal te doen hebben, dan den spot met ons te drijven!”
Loven, beloven, gheloven hadden oorspronkelijk de mediale beteekenis van verzekeren, die ook in het Mnl. is aan te wijzen. B.v. Exc. Cron. v. Brabant, 287a:
Nadat ick (zegt Frans I) in gheenen vrede sijn en mach in gheenderley manieren..., so ghelove ick, dat ick... tegen hem ende sinen adherenten oorlogen sal, totdat een van ons beyden van den anderen gracie sal begheren.
En Stoke, IV, 758:

Al mocht mi vele vromen, 
Hertoghe, ghi moet u selven quiten, 
Al soudement mi hier na verwiten: 
Want ghi mi selve brocht int stric. 
Daer omme ghelovic u, dat ic 
Lettel daer omme zorghen zal. 


{==18==} {>>pagina-aanduiding<<}

“Daarom verzeker ik u, dat ik mij weinig daarom zal bekommeren.”
Ook thans nog heeft beloven deze beteekenis in de spreektaal, b.v.: Zij hebben elkaar flink de waarheid gezeid, dat beloof ik je’. ‘Ik beloof je, dat het er warm toeging’, enz.
Voor een ander compositum van loven, Nl. verloven of zich verloven met, werd omgekeerd in 't Mnl. zeer dikwijls versekeren gebruikt, b.v. Troj. Oorl., 103.

Mennoen minde.... 
Die overscoene Polexina 
Maer hi hadde des groten rouwe, 
Hi hadde ene scone vrouwe 
Ghesekert, eer hi voer uten lande. 

Exc. Cron. v. Brab., 212a.
Karel (V) was aldereerst versekert met vrou Claude, Conincx Lodewijcx van Vrancrijck dochter... Dair na was hem versekert vrou Marie, Conincx Henricx van Engelant die viij sijn suster.
ibid. 135e. So namen si (de Vlamingen) haren Grave tegen sinen danck... ende deden hem Coninc Eduaerts dochter sekeren ende ondertrouwen.
Uit de beteekenis versekeren, aan loven en zijn composita eigen, vloeiden twee andere onmiddellijk voort, al naar mate men er een object bij plaatste, dat iets goeds, of wel iets kwaads, iets onaangenaams inhield. Uit het eerste ontwikkelde zich de gewone beteekenis van het hedendaagsche beloven, uit het tweede die van dreigen. Deze laatste beteekenis wordt bevestigd door dezelfde opvatting van beloven, die ook nu nog in de spreektaal leeft (b.v. iemand een pak slaag beloven) en door Vergi 1076:

Ende sloech haer 't swaert op 't hoot boven, 
Dat haer die hersene cloven, 
Ghelijc hi haer gheloofde wale 
Doen hijt haer seide te male. 

De Hertog had deze bedreiging uitgesproken vs 780 volgg.:

Want hijt haer op die doot onthiet 
Opdat sijt vorder seide niet. 



{==19==} {>>pagina-aanduiding<<}

IV.

Limborch, V, 78 en 132. - Evax geraakt te Stamps in gevecht met eene rooverbende, die hij natuurlijk overwint. In de beschrijving van dat gevecht is de afschrijver tweemaal in de war met de woorden roover en ridder, eerst vs 78:

Doe quamen te hem alle viere, 
Doe seide een riddere sciere: 
‘Sidi riddre ofte knecht?’ 

Alle vier de roovers kwamen op Evax af, en een van hen vroeg hem: ‘Zijt gij ridder of schildknaap?’
lees dus:

Doe seide een roevere sciere. 

Zoo ook vs 132:

Die derde hadde den rouwe groet 
Ende waendem ontflien, 
Maer en mochtem niet gescien, 
Want hi was hem al te snel, 
Ende herhaelde den ridder fel. 

lees: Ende herhaelde den roever fel.

V.

Limborch, VII. 1117. - In een der vele gevechten, waarvan de tweede helft van den Limb. overvloeit, komt de volgende beschrijving voor:

Doe quamen die andren an, 
Ende groet striit daer doen began 
Van beiden den heren, die vernamen, 
Siit seker, dat si te gader quamen, 
Daer meneghe vele int beghin. 

Door het gemis van een werkwoord in het tweede gedeelte van den zin is de laatste regel onverstaanbaar. De bedoeling evenwel is duidelijk: ‘Een groote strijd ontstond tusschen de twee legers, die het maar al te zeer ondervonden, dat zij handgemeen werden, want al dadelijk sneuvelden er velen.’ Met eene geringe

{==20==} {>>pagina-aanduiding<<}
verandering is deze zin in de woorden terug te brengen. Het overtollige vele moet worden verwijderd en daarvoor in de plaats gesteld een werkwoord, dat beteekent sneuvelen, vallen. Dit laatste is ongetwijfeld het ware, en regel 1117 moet dus aldus gelezen worden:

Daer meneghe viel int beghin 

of in correct Mnl.:

Daer die meneghe viel (of vielen) int beghin. 

Leiden, April 1870.






Sprokkelingen,

door J.H. van Dale.

III.

Het eerste gewin is katjesspil, kattenspil;

het eerste gewin is kattengespil;

het eerste gewin is kattengespin.

‘Katjesspil voor katjesspel te houden’, zegt wijlen mijn vriend Te Winkel (Taalgids VIII, 118), ‘gaat slecht; e en i wisselen in de volkstaal wel af voor eene n, blijkens cint, ingel, minsch, pin, maar niet voor eene l. Ik ten minste heb nooit pellen of schellen hooren zeggen voor pillen of schillen, noch omgekeerd stillen of schillen voor stellen of schellen.’ Dit is zeer wel mogelijk. In niet ééne provincie wordt, gelooven wij, voor pillen,

{==21==} {>>pagina-aanduiding<<}
pellen, voor stellen, stillen, voor schellen (aan de schel trekken), schillen gehoord. Met schellen voor schillen is het echter anders gelegen. Zelfs in de Woordenlijst voor de Spelling der Ned. taal, van De Vries en Te Winkel, vindt men nevens het gewone schil ook schel opgeteekend. En wil men in de volkstaal schel voor schil hooren, men kome in Zeeuwsch-Vlaanderen, waar men schil in 't geheel niet kent. Daar zegt men bijv., evenals in verschillende streken van Overijsel en Groningen (Taal- en Letterbode I, 120), zoowel aardappels schellen, appels schellen, rapen schellen enz., als aardappelschellen, appelschellen, rapenschellen enz. Cint, ingel of minsch zal men daar echter nimmer hooren.
Maar nog in meer woorden wordt il daar als el uitgesproken. Zoo zegt men er algemeen schelfer, schelferen voor schilfer, schilferen, en de geslachtsnaam Schilleman of Schillemans luidt er nooit anders dan Schelleman, Schellemans. 1)
Het komt ons voor, dat onze scherpzinnige vriend zijn artikel over: Het eerste gewin is kattengespin in een minder gelukkig oogenblik geschreven heeft. Hij had er anders stellig aan gedacht, dat de onvolkomen e en i in de volkstaal niet alleen voor de n, maar voor zoo menigen anderen medeklinker, ja heden ten dage in enkele woorden zelfs in de schrijftaal, afwisselen. Men denke hier slechts aan gest, gesten nevens gist, gisten; aan kreb nevens krib; richten en richter nevens rechten en rechter; schenkel nevens schinkel; snep nevens snip, enz. In Zeeuwsch-Vlaanderen hoort men alleen gist. Daar zegt men ook mist, mistput, misthoop, misten enz. voor mestput, mesthoop, mesten enz.; zoowel het land misten, van stalmest voorzien, als: den stal misten, den stal reinigen van den mest. Zoo ook hoort men er alleen gisp, gispen, toegispen enz. voor gesp, gespen toegespen enz.
En dáár wijkt, omgekeerd, de onvolkomen i weder voor de onvolkomen e in lekken voor likken, lekkebaarden voor likkebaarden enz.; in schetteren voor schitteren, in blekken voor blikken, blinken; in leggen voor liggen; in kerstenbrief, met niet onge-
{==22==} {>>pagina-aanduiding<<}
wone metathesis voor christenbrief, d.i. doopbrief; in kerstenen - vooral in het nabijgelegen West-Vlaanderen in gebruik - voor christenen d.i. doopen; in stelletje voor stilletje.
Zijn in de schrijftaal de voorbeelden, waarin eene daarin aangenomen onvolkomene e vóór de l hare plaats moet ruimen voor de onvolkomen i zeer schaarsch - ik vond alleen smilten voor smelten aangehaald - in het Zeeuwschvlaamsch zijn er verscheidene. Men hoort in Zeeuwsch-Vlaanderen lilletje voor lelletje (huig); oorlilletje voor oorlelletje; stilten voor stelten; knillen voor knellen; mille voor melde; het verouderde hoydelte (hooiberg) luidt daar hooidilt, en van het laatste lid dezer samenstelling heeft men zelfs dilthouten voor delthouten: de losse houten, balken of sparren, waar het hooi in de ruimte boven den stal op rust.
Maar ook voor de andere medeklinkers moet de onvolkomen e voor de onvolkomen i wijken. Zoo hoort men nikke voor nek, immer voor emmer, kitting voor ketting, beridderen voor beredderem, knippel voor kneppel, klippen voor kleppen, enz.
Voor menig hoorde men vroeger ook mennig. Dit mennig leeft nog in het Zeeuwschvlaamsche minnig, waarvan minnigte, en in verminnigvuldigen. Spreekt men de onvolkomen i, als ik het zoo eens noemen mag, wat zwaar of diep uit, zoo hoort men voor minnig, meenig. De uitspraak der onvolkomen i wordt dan volkomen gelijk aan die der scherpheldere ee, wèl te verstaan op zijn Zeeuwsch uitgesproken. Wie nu echter meenen mocht - en de zoodanigen zijn er geweest -, dat de Zeeuwsche uitspraak voor de spelling meenig enz. pleiten zou, zou zich deerlijk vergissen. De echte Zeeuwsche uitspraak is minnig en deze pleit voor de zachtlange e, evenals kitting (voor ketting) pleit voor keten, kittelen voor ketelen.
Nog één woord verdient hier niet vergeten te worden. Het verouderde barbelen, barbels, creux des dents, luidt in Zeeuwsch- Vlaanderen bribbels. Wij houden het er voor, dat het laatste uit het eerste is ontstaan. Eerst werd barbels berbels: nóg hoort men berbel voor het Middelnederlandsche Baerble, door wisseling der r en l uit Barbara ontstaan; derm voor darm, werm voor warm, hert voor hart enz. Uit berbels ontstond, door wisseling der onvolkomen e met i, birbels, en hieruit, door metathesis, het hedendaagsche gewestelijke bribbels; of wel: berbels werd brebbels en dit wederom bribbels.

{==23==} {>>pagina-aanduiding<<}

Eng en enk zijn in Zeeuwsch- Vlaanderen in de uitspraak niet te onderscheiden van ing en ink. De onvolkomen e en i klinken daarin als eene dubbele i. Hinkel in ik (h)inkel wordt uitgesproken als enkel: beide luiden iinkel. Zoo luidt brengen briingen, zingen ziingen, wenken wiinken, drinken driinken, kinkel kiinkel, schenkel en schinkel schiinkel enz. 1)
Waar we dus over de beteekenis van katjesspil handelen, moet, dunkt ons, het Zeeuwschvlaamsch in de eerste plaats geraadpleegd worden. In Zeeuwsch-Vlaanderen toch - in Zeeuwsch-Vlaanderen alléén? - luidt het spreekwoordelijk gezegde Het eerste gewin is kattengespin zeer vaak: Het eerste gewin is katjesspil. Is katjesspil = katjesspel? Daaraan mag geen oogenblik getwijfeld worden. Spreekt men in Zeeuwsch-Vlaanderen van een spel of spellen, men kan er zeker van zijn, dat men ééne of meer spelden bedoelt. Haarspellen zijn haarspelden of haarnaalden; luurspellen zijn luierspelden of bakerspelden. Voor spel hoort men er nooit anders dan spil, zoowel wanneer 't woord op zich zelf staat als in samenstellingen: Willen we een spilletje spelen? Uw spil staat slecht; Een honden en apenspil; Een spilspeelder; Het damspil; Hij zal er spil [ook spul] mee hebben; enz. enz. En zoo luidt dan ook katjesspel, dat men er zeer vaak hoort, nooit anders dan katjesspil. ‘Dat zal katjesspil worden’ ligt den Moeders als in den mond bestorven, wanneer hare kleine gasten zich op wat ruwe wijze met elkander vermaken.
Reeds vóór vier jaar heb ik (Taalgids VIII, 109) gevraagd, en ik vraag het andermaal: Zijn er nog streken in Nederland, waar men in het besproken spreekwoord katjesspil, kattenspil, kattengespil zegt in plaats van kattengespin? 't Zou mij zeer aangenaam zijn, dit te weten. -
En hoe ik, Zeeuwsch-Vlaming, nu den vorm van het spreekwoord verklaar? Wel, ik gis: dat in Zeeuwsch-Vlaanderen de oorspronkelijke zegswijze is:

Het eerste gewin is katjesspil, 

of:

Het eerste gewin is kattenspil; 


{==24==} {>>pagina-aanduiding<<}

dat, om het gehoor voldoening te verschaffen, het ge voor gewin, een tweede ge vóór spil in het leven riep, zoodat men weldra hoorde:


{== afbeelding 
	==} {>>afbeelding<<}
    


Het eerste gewin | is kattengespil; 

dat, toen men eene schrede gedaan had om den wille der maat, men om des rijms wille niet voor eene tweede terugdeinsde, en zoo - l en n zij daarenboven wisselletters -

Het eerste gewin is kattengespin 

het aanzijn kreeg.
Maar is dit laatste wel waarschijnlijk? Wanneer men Harrebomeés Spreekwoordenboek der Ned. taal raadpleegt, dan ziet men (I, 232), dat bij de verschillende schrijvers, die hij geraadpleegd heeft, alleen de laatste vorm voorkomt. Is het nu wel aanemelijk, dat uit een spreekwoord (Het eerste gewin is kattengespil), voor zooveel we nu weten alleen in een hoekje van Nederland bekend, bij niet één schrijver vermeld of genoemd, een ander ontstaan is, dat geheel Neerland door opgang heeft gemaakt? Kan ook het omgekeerde hebben plaats gehad? Kan het minder bekende, minder duidelijke gespin, eerst vervangen zijn door gespil, dat later weder voor spil heeft plaats gemaakt: een woord, algemeen bekend en verstaan? Een groot bezwaar daartegen is, komt ons voor, dat men dan, tegen den volksaard in, een rijmwoord (gespin) heeft laten varen voor een bloot assoneerend rijm.
Of, en ook dit verdient de overweging, is de derde vorm uit andere streken overgebracht? Zijn de beide vormen niet uit elkander ontstaan, maar onafhankelijk van elkander? Dat verschil van gebruik niet noodzakelijk een bewijs van verbastering of verwarring is, heeft, komt ons voor, onze Vriend Beckeringh Vinckers overtuigend bewezen. Toch blijft het dan opmerkelijk, dat alleen in Zeeuwsch-Vlaanderen verschillende vormen, die zooveel overeenkomst hebben, zelfstandig nevens elkander zijn blijven bestaan.
Dit kan, dunkt mij, aan geen redelijken twijfel onderhevig zijn, dat de tweede vorm uit den eersten of uit den derden ontstaan is. Gespil toch bestaat op zichzelf niet. Gespeel kan het niet vervangen; want dit ondergaat in de uitspraak geene verandering.

{==25==} {>>pagina-aanduiding<<}

Mijn hooggeachte Vriend Beckeringh Vinckers zegt (Taal. en Letterbode I, 121): ‘In “'t eerste gewin is kattengespil” hebben we namelijk een voorbeeld van het vooral in spreekwoorden zeer gebruikelijke, assoneerende, d.i. alleen in de overeenstemming der klinkers bestaande, rijm, en nu is 't juist deze assonantie, die in ons spreekwoord spil of gespil belet heeft in spel over te gaan:’ 't eerste gewin is kattegespel assoneert niet.’
Dat deze assonantie in Zeeuwsch-Vlaanderen niet in het spel geweest kan zijn, waar spel nog heden ten dage spil luidt, is, dunkt ons, duidelijk. Wèl echter in andere streken, waar spil alleen in ons spreekwoord bewaard bleef, terwijl het er overigens spel luidt. 't Is, komt ons voor, wel de moeite waard te onderzoeken, of er zoodanige streken zijn.
Verder zegt de Heer B.V.: ‘dat de assonantie werkelijk het vermogen bezit om eene oorspronkelijke i te verhindereu in e over te gaan, dat blijkt onder anderen uit het volgende, mij door iemand uit Ooltgensplaat aan de hand gedane spreekwoord: “Als de haan kraait op 't nist, is 't tegen regen of mist.” Hierin heeft de i van mist die van nist evenzoo vastgehouden, als de i van gewin die van spil of gespil.’
Ik vraag hier: Zegt men in Ooltgensplaat overigens nest? Hoort men er alleen nist in het aangehaalde spreekwoord? In Zeeuwsch-Vlaanderen hoort men algemeen het Middelnederlandsche nist nevens het gewone nest. Zoo hoort men daar ook nog een nisch ei voor het verouderde nesch ei, d.i. zacht ei: un oeuf mol à humer; de eiers moeten nisch gekookt zijn; enz.
Reeds vroeg vond men het verouderde nesse, schorre, nevens nisse: Renesse, de Bornesse, Hontenisse, Scherpenisse enz. Ja, zelfs wisselen in het Middelnederlandsch de vormen Hontenesse en Hontenisse, Ossenesse en Ossenisse, enz.
Maar, genoeg. Ik eindig met mijn Vriend B.V. te danken voor de scherpzinnige verklaring van het door mij ter sprake gebrachte spreekwoord.


{==26==} {>>pagina-aanduiding<<}

IV.

Rigghe.

Ik heb reeds vroeger een paar maal (Taalgids, III, 304 en 305; VII, 130 en 131) over het Middelnederlandsche rigghe gesproken. Ter laatst aangehaalde plaats giste ik, dat men door grauwe rigghen grauwwerk, grauw pelswerk, vair et gris, te verstaan hebbe.
Duidt rigghe eene stof aan, waarvan het eene of andere voorwerp vervaardigd werd, dan is het zeer waarschijnlijk, dat ook het stoffelijk bijvoeglijk naamwoord rigghen bestaan heeft. Bedriegen we ons niet, dan treffen we het aan in de volgende bepaling, ontleend, en dit is o.i. weer opmerkelijk, aan de Keuren der Sluische grauwwerkers uit de eerste helft der 15e eeuw. Aldus luidt in zijn geheel het oude artikel:
Item, dat wel gheoorlooft [es] den ouden graeuweerkers te coopene jeghen den nieuwen graeuweerkers van brugghe alle maniere van rigghene pilssen ende voederse, ende die voort te vercoopene ghehooftsmalt twee dumen diepe ende ghearemghaet drie dumen diepe int voeders, ghelijck zij van ouden tiden ghecostumeert hebben, zonder yet daaran te vermakene of te besniden. Ende zullen dezelve voederse ende pilssen moeten gheteekent zyn metten teekene vanden graeuweerkers van brugghe. Ende waert dat eenich oudgraeuweerker de contrarie dade, die zoude verbueren iij ℔ par. van elken sticke, also dickent als ment bevonde. Maar ne gheoorlooft niet den vorseiden graeuweerkers te coopene, te vercoopene, noch onder hem te hebbene eenighe inkele vellen, den nieuwen graeuwerker toebehorende, up ghelike boete also dickent als ment bevonde, uteghesteken dat zij wel coopen moghen jeghen denzelven nieuwen graeuwerkers nieuwe lasten ende nieuwe wammen, ende die stellen an ghemaecte voedersen ende also voort vercoopen, ende anders niet, up de boete van x ℔ par. also dickent als ment bevonde, of daermede bedreghen worde metter goeder waerhede voor scepenen.


{==27==} {>>pagina-aanduiding<<}

V.

Eumig.

Onder de langzamerhand wegstervende Zeeuwschvlaamsche woorden verdient eumig niet verloren te gaan. Men hoort niet zelden, wanneer er van min of meer bedorven vleesch, van muf meel, van bedorven bier enz. sprake is: Het smaakt eumig, het ruikt eumig. Bedriegen we ons niet, dan eischt het woord de h vóór zich. Deze letter wordt, gelijk bekend is, door de Zeeuwen in het dagelijksch leven nooit uitgesproken. We krijgen dan den vorm heumig.
Dit heumig houden we voor hetzelfde als het Hollandsche hummig.
Hem, die over hummig (= huimig) en huim iets grondigs lezen wil, verwijzen wij naar de Proeven van Woordgronding door G.L. van den Helm, I, bl. 10 tot 13. Daarin leest men onder andere, dat het Zweedsche håmig bedorven beteekent, van vleesch sprekende; dat hummig in het Holsteinsch, Hamburgsch, Bremensch muf beteekent en gezegd wordt van meel, dat, uit gebrek aan vrije lucht bedorven, een vuilen smaak en reuk verkregen heeft. Er is dus wel geen twijfel aan, of het heumig, dat zoo merkwaardig in beteekenis met deze woorden overeenkomst, is nauw aan het vermelde Hollandsche hummig enz. verwant.
De verschillende klinker toch levert o.i. geen bezwaar.
Meermalen is de eu ontstaan uit een gesloten o of u, als in dreumel, deun en preutelen, nevens drommel, dun en pruttelen enz. (Brill. Ned. Spraakleer § 12, 1ste aanm.)
Men kan hierbij voegen peukel, nevens pukkel van pok.
In Zeeuwsch-Vlaanderen hoort men alleen pukkel. Verder verdient hier de aandacht het Westvlaamsche beurlen, beurelen, waarvoor men in Zeeuwsch-Vlaanderen hoort burlen, burrelen, door verspringing des vokaalklanks uit brullen ontstaan. Zoo ook hoort men uitburlen voor uitbrullen. Nevens het Nederlandsche droppel, druppel, bestaat het Westvlaamsche dreupel, dreupele, in de beteekenis van een borrel. Dat men dus in Zeeuwsch-Vlaanderen heumig hoort, heeft niets vreemds.

{==28==} {>>pagina-aanduiding<<}

Verder zegt men in Zeeuwsch-Vlaanderen jukken voor jeuken, ruttelen en reutelen, knutteren en kneuteren.
Men hoort er beuter, boter, botter en butter; scheutel, schotel en schuttel. In Vlaamsch-Belgie hoort men speurie voor spurrie.

VI.

Al = langs?

In het gunstig bekende maandschrift De Toekomst van mijnen Zuidnederlandschen Vriend, den letterkundige Frans de Cort, gaf ik eenige losse aanteekeningen op het Algemeen Vlaamsch Idioticon, bewerkt door L.W. Schuermans, Pr. enz. en wel met het oog op het Zeeuwschvlaamsch in het voormalig vierde district van de provincie Zeeland. Ik schreef daarin (Jaargang van 1868, bl. 222 en '23) omtrent al het volgende:
‘Al, als expletief bijw., is van dagelijksch gebruik in de Belgische provinciën [en ook in Zeeuwsch-Vlaanderen]: al onder, al buiten, aldaar, aldus, alzoo enz.’ - Idioticon, bl. 14. -
Wij moeten hier de opmerking maken, dat er een groot onderscheid bestaat tusschen aldaar en al daar. Het eerste is niets anders dan eene versterking van daar, gelijk aldus, alzoo, alleen, alhoewel, en het verouderde alschoon, versterkingen zijn van dus, zoo, een, hoewel en schoon. In het gewestelijke al daar heeft al geene versterkende kracht, evenmin als in al onder, al boven, al buiten, al binnen en meer dergelijke bijwoordelijke uitdrukkingen. In deze dient het om den weg te helpen aanduiden, langs welken iets verricht wordt. Moest men er een ander woord voor in de plaats stellen, zoo zou langs daar nog het best kunnen voor dienen. Zoo beteekent bij voorbeeld: Hij liep aldaar rond niets anders dan Hij liep daar rond, Hij liep te dier plaatse rond; en Hij liep al daar rond: Hij liep langs daar, langs dien weg. langs die straat rond, d.i.: Langs die straat nam hij zijn omweg; terwijl die omweg niet zelden door eene beweging met de hand wordt aangeduid. Aldaar is een onscheidbaar samengesteld bijwoord; al daar is eene bijwoordelijke uitdrukking,

{==29==} {>>pagina-aanduiding<<}
wier deelen niet verbonden mogen worden. Het zelfde geldt omtrent alhier en al hier. Van Waesbergue vertaalt in zijn bovenaangehaald Woordenboek [Le grand Dictionaire François-Flamen, ten jare 1618 door hem (zijn vader was woonachtig geweest te Antwerpen) te Rotterdam uitgegeven] Al hier, Al daer, Al waer dan ook te recht door Par ici, Par là, Par où, terwijl men alhier, alwaar, aldaar, dat hij niet heeft, vertalen moet door: ici, en cet endroit; là, en cet endroit; où. -
‘Al geldt mede als voorzetsel voor langs, b.v. alginder, alonder [liever: al ginder; al onder] enz.; al de weide gaan voor langs of door de weide gaan. Zulks is echter zoo algemeen niet.’ Idioticon, bl. 14. -
Zóó hoort men al in Zeeuwsch-Vlaanderen dagelijks gebruiken. Dáár zegt men b.v.: Hij kwam al [door, langs] het venster binnen; Hij ging al [over, door] Westcapelle en Dudzeele naar Brugge; Hij ging al [langs, over] de Markt naar de Kaai, d.i. Hij nam, om naar de Kaai te gaan, zijn weg over de Markt. Hij ging al de Kaai is wèl te onderscheiden van Hij ging langs de Kaai. De eerste zin sluit in, dat hij zijn weg over de Kaai nam, om zich naar deze of gene plaats te begeven; de tweede duidt eenvoudig aan, dat hij langs de Kaai ging.

In Maerlants Alexander (uitgeg. door Dr Snellaart) lezen wij B. IV, vs. 1635-'56, het volgende:

Mettien quam ter selver steden 
Een man gevloen van Meden; 
Hi seide dat Daris, in waren saken, 
IJserkine hadde doen maken: 
Welke wijs dat mense warpe, 
Dat emmer op quam dat scarpe, 
En dat si van iiij poente waren: 
Omdat hi niet en mochte, te waren, 
Die Grieken mit crachte veriagen, 
So wonde hi se met luste versagen. 
Die coninc dede dien genen vaen, 
Dat hi geen loesheit in dede verstaen. 
Men speder om, en het was waer: 

{==30==} {>>pagina-aanduiding<<}

Daris hadde gesait aldaer 
Ijserkine ter selver stede, 
Die ierst Ulixes maken dede: 
Voer ene porte warp hise te Troien, 
Dat dede dien menigen vernoien. 
Aldus hadde oec gedaen. 
Alst Alexander hadde verstaen, 
Voerde hi dat her al een ander staete, 
En liet die stede van barate. 

Op vers 1655 teekent de geachte Uitgever (bl 406) aan: ‘Voerde hi dat her al een ander staete: voerde hij het leger langs een anderen weg. - Al voor langs is in Vlaanderen nog van algemeen gebruik. - Staete lees strate.’
't Verwondert ons dus niet, dat de Heer A.C. Oudemans, Sr. in zijne welkome Bijdrage tot een Middel- en Oud-Nederlandsch woordenboek, uit vele glossaria en andere bronnen bijeengezameld, met aanhaling van de hiervoren medegedeelde verzen 1654 en '55, langs als negende beteekenis van al vermeldt.

In de 2e en 3e aflevering van den 20en jaargang van den Navorscher vindt men eenige aanteekeningen op sommige artikelen der Bijdrage van den Heer Oudemans. Wanneer wij zeggen, dat ze geleverd worden door den kundigen Bestuurder van het maandschrift, den Heer P. Leendertz Wz., dan weet ieder reeds, dat ze zich onderscheiden door bondigheid, degelijkheid en klaarheid Ze zijn dan ook o.i. onmisbaar voor elken bezitter der Bijdrage van den Heer Oudemans.
Bij al, langs, teekent de Heer L. het volgende aan (bl. 150, 20e jaargang no 3):

‘Alst Alexander hadde verstaen, 
Voerde hi dat her al een ander strate. 
 
Alex. IV v. 1655. 

Al kan nooit langs beteekenen. De beteekenis die het hier heeft, is eigenlijk dezelfde, die het heeft op een aantal andere plaatsen, en die ook hier onder no 2 opgegeven wordt, namelijk die van geheel. Doch dikwijls is die beteekenis zeer flauw, ja niet

{==31==} {>>pagina-aanduiding<<}
zelden heeft het woord geen kracht meer, is het niets meer dan een stopwoord en kan het dan even goed wegblijven. B.v. in

Het meysje nam haer mantel, 
En sy ging eenen gang 
Al onder de linde groene, 
Daer sy hem verslagen vant. 
 
Het meysken keerden haer omme, 
En sy ging eenen gang 
Al voor haer vaders poorte, 
Die sy der gesloten vant. 

in het lied Het daghet uit den Oosten, kon al, zoo de versmaat het niet vorderde, zonder schade gemist worden.
Aldus, alzoo, alhier en aldaar zijn ook dikwijls geheel hetzelfde als dus, zoo, hier en daar.
Al een ander strate, in het aangehaalde vers uit den Alexander, beteekent dus een geheel anderen weg, of, wat ik eerder denken zou, al is daar overtollig.’

In den Roman der Lorreinen lezen we vers 2087 tot 3000 aldus:

Yoen quam gereden soe verre, 
Dathi quam te Gardeterre, 
Daer hi onmenegen dach 
Metter coninginnen lach. 
Maer hi dede een scep touwen 
Tsinen boef enter vrouwen: 
Daer dedi inne dragen aldat 
Hi behoeven soude, ende sinen scat; 
Ende loet die cogge so over sere, 
Dathi cume mochte dragen mere. 
Hi sprac goede maroniere, 
Diene souden voeren sciere 
Al die zee hemelike. 

Is het niet opmerkelijk, dat wij hier lezen:

Diene souden voeren sciere 
al die zee hemelike 

en in Alexanders Geesten:

Alst Alexander hadde verstaen, 
Voerde hi dat her al een ander strate. 


{==32==} {>>pagina-aanduiding<<}

Er is geen twijfel aan, langs is hier het woord, dat vooral in de laatste versregels het best in de plaats van al treden kan. In de eerste verzen zou over wellicht de voorkeur verdienen. Nog heden ten dage zou geen Zeeuwsch-Vlaming anders spreken, dan de schrijvers van Alexanders Geesten en den Roman der Lorreinen geschreven hebben. De beteekenis van den zin is den Vlaming terstond volkomen helder: Alexander voerde zijn leger langs een anderen weg; de maronieren zouden Yoen over de zee voeren.
Maar hoe krijgt het bijwoord al de beteekenis of de kracht van een voorzetsel? Alleen, dunkt mij, door weglating van een voorzetsel, welks beteekenis al dan niet door al versterkt of gewijzigd werd.
't Komt mij zeer waarschijnlijk voor, dat al in de bovenaangehaalde versregels staat voor al dore, al over, of iets dergelijks. Zeker is het, dat men in Zeeuwsch-Vlaanderen zoowel zegt bv.: Ik ben al over de Markt gekomen, als: Ik ben al de Markt gekomen, d.i. Ik heb mijnen weg over de Markt genomen; zoowel: Hij is al over Oostburg en Schoondijke naar Breskens gereden, als: Gij zijt al Zuidzande, Nieuwvliet en Groede gereden, terwijl in beide zinnen ook een bloot over voldoende is, schoon de bijvoeging van al toch min of meer schijnt aan te duiden, dat men om deze of gene reden dien weg en geen anderen gekozen heeft. En zoo hoort men in Zeeuwsch-Vlaanderen zoowel: Hij is al door het poortje gekomen, als: Hij is al het poortje gekomen; zoowel: Zij zijn al die straat gereden, als: Hij is al door de Meerminnestraat gekomen, enz., terwijl het de aandacht verdient, dat al op deze wijze alleen voor de voorzetsels over en door komt te staan, en wel bij werkwoorden, die eene verplaatsing van het onderwerp of het voorwerp van den zin aanduiden, als: gaan, komen, vliegen, loopen; zeilen, varen; voeren, brengen, leiden enz.
Dat al in sommige Zeeuwschvlaamsche uitdrukkingen alleen door langs kan vervangen worden, is onbetwistbaar.
Daartoe reken ik: al achter, al onder, al voren en dergelijke meer: Ik kwam al voren binnen op hetzelfde oogenblik, dat hij al achteren wegsloop. Vermelding verdient hier het gewestelijke al achterom: Hij is al achterom gegaan beteekent Hij heeft

{==33==} {>>pagina-aanduiding<<}
den omweg genomen. In figuurlijken zin hoort men deze uitdrukking zeer vaak. Zal hij beloond worden? - Ja, al achterom! d.i. integendeel, het omgekeerde zal plaats hebben: hij zal gestraft worden.
't Is, dunkt mij, heel natuurlijk, dat, toen al, overgebleven van al over of al dore, met de kracht of de beteekenis van (al)over en (al)dore, eenmaal in het volksbewustzijn de beteekenis van langs had gekregen, men het ook in die beteekenis aanwendde daar, waar men vroeger alleen langs gebruikte. En vandaar dan de bijwoordelijke uitdrukkingen al achter, al boven, al beneden, al achterom, al daar, al gunter [voor: al ginder], al waar, al hier, enz. Op de vraag: Al waar zijt gij gekomen luidde dan heel natuurlijk het antwoord: Al de Markt, al de Kaai, al de Kapellestraat voor: al (over) de Markt, al (over) de Kaai, al (door) de Kapellestraat, en moest dit eene aanleiding te meer zijn om de voorzetsels over en door, die men hier stellig verwachten zou, te doen vervallen.
In het volgende Zeeuwschvlaamsche kinderdeuntje, dat langzamerhand wegsterft, komt al voor als een stopwoord, evenals in de verzen, door den Heer Leendertz aangehaald.

Aarnoud 
De suikerebout 
Die liep al langs de Kaaie, 
Hij dacht, dat hij een vogel schoot, 
En - hij schoot een bonte kraaie. 

Hier zegt al langs niets meer dan het enkele langs.
Maar niet alleen in een enkel kinderdeuntje, in de volksliedederen onzer beste dichters komt het stopwoord al voor. 't Is trouwens daar op zijne rechte plaats Zoo zingt onze gevierde volksdichter Heije in zijn Als Rozen:

Een roosje mocht ik stelen 
Al uit mijn liefstes hof; 
Haar lipjes zijn als rozen. 
Een deuntje mogt ik spelen 
Een liedje mogt ik kweelen 
Al tot mijn Liefstes lof. 

En in zijn Van een Jagertje luidt het:

{==34==} {>>pagina-aanduiding<<}


Daar ging een Jagertje uit jagen vroeg 
Al in het groene woud; 
Daar sprong een hertje, jonk genoeg, 
Door dreef en kreupelhout: 
‘Tsa, brakken en hazewinden, 
Al loopt dat hertje snel, 
Wij zullen het wel vinden... 
En raken het wel!’ 

Ziedaar eenige bouwstoffen aangebracht ter beantwoording van de vraag: Heeft al de beteekenis van langs? Zoo ja, hoe heeft het die gekregen?
Ik twijfel er geen oogenblik aan, of deze of gene lezer van den Taal- en Letterbode zal aan de twee meegedeelde voorbeelden uit het Middelnederlandsch er een of meer kunnen toevoegen. Ruim schijnt de voorraad niet te zijn. Mij was alleen dat uit den Roman der Lorreinen bekend. De Heer Snellaart heeft ons het andere leeren kennen: het eenige, dat de Heer Oudemans in zijne Bijdrage heeft opgenomen. Eerst dan, als we een grooter getal voorbeelden voor ons hebben, zal, dunkt mij, de vraag voldoende beantwoord kunnen worden. Wat het Zeeuwschvlaamsch ons leert omtrent het gebruik van het woord in de besproken beteekenis, heb ik zoo nauwkeurig mogelijk opgeteekend, en ik geloof daarmede geen onnut werk verricht te hebben.

Het bovenstaande is reeds voor eenige maanden geschreven. Voor een paar weken ontving ik de eerste aflev. van 't Westvlaamsche Idioticon, bewerkt door L.L. de Bo, Priester. - Daarin lezen we op al o.a. het volgende, dat, volledigheidshalve, hier verdient opgenomen te worden:
Al voorz. Naar den kant van, langs, door, in de streek van. Geheele dagen al strate loopen, Fr. courir la rue. Al de strate loopen (zijne richting nemen langs de straat, en niet door de akkers enz.) Al ons gewest, al onze kanten, Fr. de nos côtés, dans nos parages. Hij is al Frankrijk weggegaan. Men spreekt al Brugge anders dan al Kortrijk. Al onzent vindt men zulk geene bloemen staan. Hij kroop al boven uit. Het is al uwent dat het ongeweert gedreven is.


{==35==} {>>pagina-aanduiding<<}

VII.

Molter, multere.

Bij het doorbladeren van de eerste jaargangen van den Taalgids ontdekte ik, dat de Heer Van den Helm, bekend door zijne Proeve van Woordgronding, in den 2en jaargang (bladz. 258 en '59) over de verschillende vormen van molter handelt. 't Is bijna overbodig te zeggen, dat het de aandacht der belangstellenden dubbel waard is. Ik stip hier alleen aan, dat volgens den geleerden Schrijver 't woord oorspronkelijk vat beteekende. Met wat de Heer V.d.H. schreef, dient vergeleken te worden wat wijlen Dr. Te Winkel in een lateren jaargang van den Taalgids van van het woord zeide. Daar deze in het geheel geene melding maakt van het artikel van den Heer V.d.H., lijdt het bijna geen twijfel, of ook hem was het ontgaan, dat deze reeds vroeger in den Taalg. over het woord gesproken had.
Ik kan hier nu nog bijvoegen, dat men in Vlaanderen 't werkwoord multeren hoort in denzelfden zin, waarin men in Zeeuwsch-Vlaanderen scheppen gebruikt.

VIII.

Vermenisse - vermeynen - vermeneghen - meynaken - meynaker - moord - moordaad - manslacht - moordbrand - vermet.

De volgende artikelen, door mij aan het zoogenaamde Boek met den Knoop (Taalgids I, 39) ontleend, verdienen in dubbele mate onze aandacht: eensdeels als bijdragen tot de kennis van het rechtswezen in de 14e eeuw, anderdeels als bijdragen tot de kennis der juiste beteekenis van eenige Middelnederlandsche woorden, die uit den aard der zaak niet zoo heel dikwijls voorkomen.
Er was, zoo leeren wij er o.a. uit, tweeërlei vermenisse: vermenisse van mans dood en vermenisse van moord. Aan het eerste was hij schuldig (art. 64 en 61), die er met wille en begeerte

{==36==} {>>pagina-aanduiding<<}
bij tegenwoordig was, waar iemand doodgeslagen werd of doodgestoken, zonder dat hij zelf den verslagene wondde of zelfs mes of zwaard tegen hem trok. Maakte men zich aan dit laatste schuldig; trok men een wapen tegen hem; gaf men hem opene wonden: dan was men (art. 60) een meynaker, een medepleger of medeplichtige, een handdadige, en verviel men in eene boete, tienmaal zoo zwaar als die, op de vermenis gesteld, en dan nog wel onder die voorwaarde, dat een ander 't feit aan zich trok, de schuld van den doodslag op zich nam. Deze - art. 53 leert het ons - was de baarschuldige: de van schuld overtuigde, zegt Huidecoper (Proeve, II, 523, '24). Aan vermenisse van moord was hij schuldig, die met wille en begeerte bij den moord tegenwoordig was (art. 64), al hielp hij dan ook den moord niet volvoeren; of ook, wanneer slechts zijn voornemen gebleken was om tot den moord te komen. De boete op vermenisse van moord stond gelijk met die op meynaken van mansdood. Van den laatste werd gezegd, dat hij den gedoode hielp vermeynen en vermenighen (overmannen, Lorr. II, 797).
Was men een meynaker van moord, d.i. was men er medeplichtig aan (art. 63), dan werd men voor even schuldig gehouden als de aanlegger, de hoofdschuldige, de principaal, en dezelfde straf wachtte beiden: het zwaard of het rad.
Een moord was in het oog van den rechter zoo afschuwelijk, dat daarbij van geene meerdere of mindere schuld sprake kon zijn: van moord mochten er geene meynakers wezen.
Wat was dan moord? - Art. 62 leert het ons: wie een ander doodde, bij dag of bij nacht; de daad niet bekende en op zich nam, die was een moordenaar. Werd de moord des nachts bedreven, dan heette hij manslacht.
Er was ook onderscheid tusschen moord en moordaad. Wie met iemand in vriendelijken of wettelijken vrede leefde en, ongewapend, twist, of, gewapend, strijd tegen hem zocht; of ook, binnen het beluik van zijn erf, binnen eene hem toebehoorende beslotene plaats kwam, om hem te misdoen en hem ook misdeed, 't zij bij dag, 't zij bij nacht, die maakte zich schuldig aan moorddaad (art. 65). Moord was verder (art. 65) doodslag, gepaard met roof, of doodslag, gevolgd door berooving van het lijk des

{==37==} {>>pagina-aanduiding<<}
verslagenen (reeroof). Ook moordbrand. brandstichting in een huis en 't dooden van den eigenaar, die er uit vluchtte om den brand te ontkomen, dit ligt in de reden, was moord, en 't verkrachten van vrouwen werd er mee gelijkgesteld.
De laatste zin van art. 62 verdient onze aandacht. De openlijke manslag, zegt Noordewier (Nederd. Rechtsoudh. 274), heette manslacht; de heimelijke, Goth. maurth, moord. Het heimelijke zal dan in art. 62 daarin gelegen hebben, dat de schuldige het feit niet bekende, niet op zich nam. Men vergelijke art. 59 met art. 62, waarin het verschil tusschen het lien en het niet lien van de daad duidelijk uitkomt. Mij dunkt, we moeten bij manslacht (art. 62) niet uit het oog verliezen, dat er moord boven het art. staat, zoodat we, bedriegen we ons niet, voor manslacht eigenlijk lezen moeten: manslacht, mordelike gedaen (Noord. 275). Verder verdient het morddaet van art. 62 vergeleken te worden met het moordaet, mordaet van art. 65. Noordewier heeft het woord niet. Ten slotte. Niet alleen het heimelijke, maar ook het eerlooze van den doodslag maakte dien tot moord. Men zou een moord een doodslag of manslag met voorbedachten rade kunnen noemen.

Aan de afdeeling, welke ten opschrift draagt: Hier salmen vinden alle wettelychede, ontleenen wij het volgende:

Art. 64. Dat es van vermenissen ende van vermeneghen ende meynaken.

So wat manne, die daer bi es met willen ende met begheerten, daer men eenen man dood slaet of steket, dien machmen verwinnen van vermenissen ende van vermenighen; ende so wie eenen man wonde ghevet ende een ander tfaeit an hem trect, dat heetmen meynaken. Ende van vermenisse es die boete vj ℔ ende van meynaken so es die boete 1 × ℔.

{==38==} {>>pagina-aanduiding<<}

Dit artikel is daarom merkwaardig, wijl het ons leert, wat in de rechtstaal der 14e eeuw de woorden vermenisse, vermenighen en meynaken beteekenden. In de volgende art. wordt de beteekenis nog nauwkeuriger aangewezen.

Art. 59. Van meynakers.

Willem Eldecop ende Math. Keih. deen was ghewijst paeis ende zoendine te hebbene omme die redene, dat partijen boruchtucht namen van der boete, ende dit was van meynaken. Die boete was 1 × ℔ parisis ende partijen adden daeran vj ℔.

Art. 61. Van vonnessen te casseerne.

Jan Stralen f. Jac., die bleef te enz. ende te sinen maghen waert, naer costume ende usaegge van der stede als van meynaken, ende aldaer so enz. vors. wisen met zinen maghen, dat Jan Stralin vors. hebben zoude ij ghemoede van iij ℔ gr., daer hi of bevallen was te wette als van meynaken up crachtighe boete; voort, dat Jan voers. enz. ghemoede ebben zoude van ij voude boeten elke van iij ℔ te S. Katelinen daghe ende ij voude boete elke van iij ℔ naeral '[?] q'libi up cracht ende eene pelegrijmmaedse te S. Gillis in Provence, ende Jan casseerde tvonnesse.

In dat gedeelte van het boek, dat ten opschrift heeft: Hier machmen vinden ghescreven tale ende wedertale ende die vermete, die der tale toebehoren, komen de bewuste woorden voor in de volgende artikels.

Art. 3. Hoe men eenen zal verwinnen van meynaken.

Siet, ghi heeren, ghi scepenen, ic, als wettelijc taelman Jans vorseit, als upperclaghere, ic toghe ende segghe, dat dese man was an weghe ende an velde ende an vaerde, daer dese man cam van live ter dood, ende alpene vermeynen ende vermeneghen ende bringhen van live ter doot ende gaf hem daer open wonden. Waredat zake, dat daer iemen jeghen sprake, ic en ghedade mine claghe te tijt ende te teremte binnen den derden daghe, dies vermet [vermetic] mij hulpe an scepene; ware ooc dat zake, datter

{==39==} {>>pagina-aanduiding<<}
yemen jeghen sprake, hi en stonde hier wettelike geboden up den dinghedach van heden, dies vermetic mij hulpe an scepenen, ende heessche hem, dat hi voord gaed ende dat hijt boete.

Art. 4. Die weerere.

Onrecht hebdi, Jan, dat ghi [mi] an legghet, dat ic was an weghe, an velde ende an vaerde, daer dese persoen cam van live ter doot, ende dat ickene alp vermeynen ende vermeneghen ende bringhen van live ter doot ende gaf opene wonden, ende vermet u dies in die goede waerhede; toghe ende segghe, dat ic dies onschuldich bem, wesen ende bliven sal, jof god wilt enz.; want ic toghe ende segghe, dat ic van desen persoen niet en weet noch en wiste te dien tiden, dat dat fait gheviel, ende biede daertoe te doene minen heet in die heere van u, ende van den maghen, ende van den vrienden, ende biede scepenen wel te informeerende met goeder informasien, wel wardich van trouwen, met meer goeder lieden en met sufficanter dan ghi, dat ic up die selve tijd, dat dat fait gheviel, also als men heeft gheseit, was te deser stede, ende toghe ende segghe, dat ic naerere bem met miere informatien ende bi minen heide des faits of te gane, danne ghie met eenegher warede mi van desen faite te belastene, ende heesche, dat ghi ontfanghet dese presentatie te voren ghepresenteerd ende mi quite sceldet van allen heesche, jof keeret ter wet waerd.

Art. 53. Dit es hoemen manscepen ende eeden doen soude van mans doden.

Int eerste so sal men bringhen den baersculdighen ghecleet in sijn hemde, ende zine maghen ende zine vrienden commende daernaer in haerlieder rox, blootsovens en baervoet, also vele als men wille, commende vore die gone, die tsoendinc ontfanghen zullen. Ende aldaer so sal men vraghen den wetteliken claghere ende alle den anderen maghen, die daertoe behoren, jof si also beraden zijn, dat si den pays ende dat zoendinc dat daer voorsproken es, willen ontfanghen, also als ghecomformeerd ende vorseit es.
Ja wij.

{==40==} {>>pagina-aanduiding<<}

Ende den baersculdighen al dier ghelike vraghen.
Ja wij.
Danne so sal men den baersculdighe up doen effen zine hand ende zweren, dat fayt, dat hi ghedaen adde, dat hem dat leet es ende leet was also houde als hijt ghedaan adde ende hi becoelt was, ende eewelike wesen sal, also langhe als hi leven sal. Ende daernaer den meynakers doen zweren denzelven eed, dat hemlieden leet es ende was enz. Daernaer so sal die baersculdighe up effen zijn hand ende zweren dien pays ende dat zoendinc, dat daer ghecomformeerd es ende voorsproken, eewelike te allen daghen wel te houdene ende nemmermeer te brekene. Ende ware dat zake, dat hi wiste eenegherande zake, die den claghere jof den vrienden comen mochte te deren, te toorne, te scaden jof te grieve, dat ghi dat beletten soude naer huwer moghenthede, waert bi daghe jof bi nachte, waerd metten heere, waert metter wet, jof met anderen personen, jof also vele daertoe doen, dad belet bliven zoude, naer huwer moghenthede, also moet hu got helpen enz. Daerna zo zullen alle zine maghen zweren den zelven eed. Daerna so sal die wettelike claghere ende zine maghen alle up effen are ande ende zweren al den zelven eed, dien pays ende dat zoendine wel te houdene, ghelijc dat anderen ghedaen hebben. Daerna so sal men cruce vesten upt graf. Ende zij moeten alle beloven, dien pays an beede ziden wel te houdene over bejaerde ende over onbejaerde kinderen voor scepenen.

Art. 59. Wat j man verbuert, die j man brinct van live ter doot ende tfayt lihet.

Item so wie eenen wettachtighen man brochte van live ter doot, met wapenen jof der zonder, ende hi daer of verwonnen wordet bi scepenen, bi toedoene van den heere ende van den upperclaghere, updat die mesdoere present voor hoghen comt in vierscarne, men essculdich over hem te rechtene metten zwaerde ende zijn ooft of te slane als over eenen man, die man ghebrocht heeft van live ter doot. Ende eist dat zake, dat hi niet voor oghen en comt, so es die ghebannen ute mijns heeren lande van vlaendren, houdende lands, wonende tsgraven, up zijn hooft, van der doot, daerof hi huut sal zijn ghegheven. Ende die ban sal zijn zonder

{==41==} {>>pagina-aanduiding<<}
termijn, want als hi pais ende zoendinc heeft jeghen partien en jeghen den heere ende der stede vernougt heeft, so es die ban quite.

Art. 60. Van meynakers van mans dode wat zij verbueren.

Item, so wie anderen wonden gheeft, jof op anderen wapenen trechte, daer menne brochte van live ter doot, ende een ander tfayt ane hem trecte, alle die medepleghers die wonden ghegheven adden, jof wapen ghetrect adden, zoudmen alle moghen verwinnen ende elc bi hem zonderlinghe van lx ℔ parisis, waerof die partien zouden hebben vj ℔ ende die stede iij ℔. Ende eist dat zake, dat hi niet present noch voor hoghen en comt, men salne bannen van lx ℔ par. Ende eist dat zake, dat j man comt voor hoghen ende staet in zine wet ende hoord zijn vonnesse, ende hi ghewijst word in die boete van lx ℔ par., die partien den gonen heeschen aer deel ende ment hem gheeft, jof dat zi den gonen der over doen houden ende zi haer deel ontfanghen, hi sal daer mede jeghen partien wettelijc pais ende zoendinc hebben. Ende dit gheviel Jan van Cōslaghe van der meynaken van Arnout Quistegoeds. Ende doet die clagher den beclagheden niet houden, jof dat hi die boete niet en ontfanghet, so en heeft hi gheenen pays.
Ende Jan Beghaerd die beviel van lx ℔ par. jeghen den upperclaghere van Clais Zwingheboom ende hi leide up die boete parthien ende den heere, ende begheerde der mede pays te hebbene ende et en mochte hem niet ghebueren ende et was hem ontwijst.

Art. 61. Van vermenessen van mans doden, wat si verbueren.

Item, so wie dat der bi es met willen ende met begheerten, jof es an weghe jof an vaerden, daer men eenen man doot slaet jof steket, in contrarien van den gonen die daer doot blijft, zonder wonde te ghevene jof wapene te treckene, die verbueren vj ℔ par., waerof parthien hebben iij ℔. Ende al ne comen zi niet voer hoghen, men zalse van der vorseide boete niet bannen. Dit was

{==42==} {>>pagina-aanduiding<<}
ghewijst Piet van den Damme ende zinen hulpers ende den medepleghers van Jan van Laken jeghen Willem f.H. - Ende dit souct int secrete panpier. [Dit geheime boek is niet meer aanwezig.]

Art. 62. Van moorde, hoe men dat punieren sal.

Item, so wie eenen anderen brinct van live ter doot bi nachte jof bi daghe, ende dat fait niet en liet ende ane hem en trecket, dien sal men justicieren metten zwaerde ende metten rade als over eenen moordenare, updat hi voor hoghen comt ende dies onder vonden wordet metter wareden, dat hi tvorseide fait ghedaen sal hebben. Ende comt hi niet voor hoghen, men salne bannen C jaer ende eenen dach, up zijn hooft, huut mijns heeren lande van vlaenderen. Ende noenes sdaghes mach men morddaet doen ende nachts manslacht.

Art. 63. Van meynakers van moorde, hoe men dat punieren zal.

Item, so wie wapene truckede jof wonde gave den gonen die daer vermoordt worde, ende daeran andadic ware omme te vermordene ende van live ter doot te bringhene, die salmen punieren ghelijc den principalen ende, alsoot vorseit es, metten zwaerde ende metten rade, als over eenen moordenare, jof bannen .C. jaer ende .j. dach van morde als vorseit es, want daer en moghen gheene meynakers of zijn van moorde.

Art. 64. Van vermenesse van morde, hoe men dat punieren sal.

Item, so wie met willen ende met begheerten der bi es, daer men eenen man vermordt, zonder yet daer toe te doene; jof es an weghe, an velde ende an verde, omme der toe te commene te vermorden, die sal worden ghewijst in boeten van .lx. ℔. ende te bannen .vj. jaer up zijn hooft, van vilainen faite, hute tscraven lande van vlaenderen, ende comt hi present ende voor hoghen, so sal men over hem rechten metten zwaerde zonder mee.

Art. 65. Wat mordt es jof moordaet.

So wie up anderen strijt jof twiste met wapenen jof der zonder binnen vriendeliker vreden, jof binnen wetteliker vreden, jof bin-
{==43==} {>>pagina-aanduiding<<}
nen yemens belokene comt omme te mesdoene ende mesdoet daer binnen bi nachte jof bi daghe, dat es mordaet. Ende zoo wie die anderen doot slaet ende hem neemt zijn goet, jof iemant doot slaet omme goet jof reeroef, jof brant stichte, dat es te wetene moordbrant, jof vrouwen vercrachten dat es moort.

In het volgende artikel leeren we 't woord vermet en 't werkwoord vermeten kennen, dat we ook elders aantroffen. Daarom verdient het hier almede een plaatsje.

Art. 1. Van eere manslacht.

So wat manne, die dinghen wille van eere manslacht, daer behoren toe .v. vermete. Dat eerste vermet es: ware dat zake, dater yemen jeghen sprake, het en ware also ghevaren als ic hebbe ghead in mine tale, dies so vermetic mij helpe an die goede waerde [warede]. Dat ander vermet es: ware dat zake, dater yemen jeghen sprake, hi en adde sine clage gedaen te tijt ende terente binnen den derden daghe, al so als men clage sculdich es te doene, als over eenen man, die man doot heeft binnen mijns heeren lande van vlaendere, dies so vermetic mij helpe ende k. [kennisse] an scepene. Dat derde vermet es: ware dat zake, dater yemen jeghen sprake, hi en ware sijn maech ten derden, of al so naer, dies so biedic scepenen te informeerene met goeder informasien, waerdich van trouwen. Dat vierde vermet es: ware dat zake, dater yemen jeghen sprake, hi en ware clager ghemaekt ute .iiij. vierendeele, bi concente van der ghemeenre maechscepen, ende bi den vier helpeclagers, dies so vermetic mij helpe ende kennisse an scepene. Dat vijfte vermet es: ware dat zake, dater yemen jeghen sprake, hi en stonde hier wel ende wettelike ghedoget 1) up den dinghedach van heden te rechte te stane, dies so vermetic mij helpe ende kennisse an scepenen, ende hessche hem; dat hi voortga ende over hem late rechten, eist metten rade, eist metten zwerde of int al huut ende als scepenen zullen zeggen ende wisen bi gemaenden heede, dat men sculdich es te

{==44==} {>>pagina-aanduiding<<}
rechtene als over eenen man, die man doot heeft binnen mijns heeren lande van vlaendere. Ende nadien dat hi hier niet en ghaet no ne keert, noch nyemen over hem en taelt noch en antworde, so toghic ende segghe, dat ickene gheachteraelt hebbe van al sulken heessche als ic hem angheleit hebbe te wette, ende toghe ende segghe, dat menne bannen sal ute mijns heeren lande van vlaendere .C. jaer ende eenen dach wonens lands houdende tscraven up zijn hooft jof int al huut ende al so als scepene sullen zegghen ende wisen, bi ghemaenden heede, dat men sculdich es te bannene.

Art. 2. De weerre.

Onrecht hebdi, dat ghi mi heesçh anlegt van minen live ende betiet mi die doot van uwen maech, daer of dat ic onsculdich bem, wesen ende bliven sal, jof god wilt hets recht; want ic toge ende seghhe, dat ic van desen faite niet en weet ende dat dat niemen kennen en sal no toghen ende seggen dat tlijf so edel es dat men met gheere waerede daer up commen en mach, sonder bi scepenen, dat gheene scepenen en kennen. Vord, alwaert al so, dat scepenen kennen, also si niet en sullen, so togic ende segghe, dat hij es wettelos ende was in die tijt dat ln levede te nyeuport, jof te greveninghe, vel alibi, ende so wie die daer wetteloos es, dat die wetteloos es al vlaendere dore, ende biede scepenen te informeerende wel ende sofficantelike hier of, ende toghe ende segghe, dattic sculdich bem te sinc los, ledich, vri ende quite van allen heeschen. Vort so togic ende segghe, dat neghen [negheen] upperclagere en mach zijn van mans dode, en si ghemaect van .iiij. hulpe clagers, elc ulpeclagere uut eenen vierendeele, ende toghe dat die .ij. ulpe clagers zijn uut eenen vierendeele ende dat een vierendel van der maechscepe staet zonder clagere, ende bood daer scepene te informeerene, ende thoge, dat alle die wettelicede, te voren ghedaen bi den upperclagere ende bi den anderen, es van gheere waerden, ende heessche, dat ghi mi quite scelt jof keeret ter weet waerd enz.






{==45==} {>>pagina-aanduiding<<}

Eenige oude Veluwsche woorden, die taalkundige opheldering schijnen te verdienen.

Ruminge.

In het Tinsboek van het kerspel Voorst, in de burgerlijke gemeente van dien naam, uit vroegere tinsrollen in het jaar 1448 opgemaakt, berustende in het archief der provincie Gelderland, komt de volgende post voor:
‘Item Hermannns Rottink.... de bonis Lodinck, de campo infra Wernyncfoerde et Coekamp, v gross. antiq. Et pro istis non solvit Hermannus aliquem denarium de denariis liberis in Empe [eene buurschap van Voorst] de bonis Bannijnck et eciam rumijngam de bonis eius ex Lodinck.’
Bondam gaf in zijn Charterboek, no. 76, bl. 263, volgens een perkamenten HS., getiteld Liber privilegiorum Traiectensium, uit eene overeenkomst tusschen den bisschop van Utrecht en den graaf van Gelre, waarschijnlijk omstreeks het jaar 1196 gesloten, waarin dit bepaald werd:
‘De ruminga in Velwa hoc expressum est, quod si homines ecclesiae Traiectensis conquerantur sibi iniuriam fieri, episcopus nominabit simul et semel, ubi hominibus 1) suis iniuria fiat, et comes iuramento suo certificabit episcopum, ubi iuste accipiat satisfactionem de occupatione wiltbanni sui; extune qui voluerint manere infra wiltbannum, acquirunt sibi benivolentiam comitis.

{==46==} {>>pagina-aanduiding<<}
Qui autem recedere voluerint, liberi maneant a tali exactione, quae solet fieri super illos, qui manent infra wiltbannum.’
Hieruit blijkt, meen ik, dat de ruminga was eene belasting te betalen door hen, die woonden in den wildban van den graaf van Gelre in de Veluwe, de streek waarin hij het recht van jacht bezat, eene belasting, die later onder den naam van ruimgeld in de Rekeningen van de Veluwe voorkomt.
In die van Johan Bentinck, eindigende Margaretha 1560, - om uit velen eene te gebruiken - wordt zij omschreven te zijn eene contributie, ‘die de gemeyn huisluyden op Veluwe van vier jaren tot vier jaeren, toe weten annis bisextilibus, eens schuldich sijn toe betaelen op den schrikkeldag ter somme van 103 lib. 10 schill. jaerlicx, elck liber doende dardenhalve gouden gulden, maekende 508 gouden gulden 3 oert, daer van elck goedt sijn aenpaert heeft. nae der settinge der scholten ende setters op Veluwen en Veluwenzoem, dien dat van alle ouden tijden bevaellen ende betrout is gewest te doen, nae groete van der huysluyden bedriff und gestalt van oeren vee ende quicq off beesten. Ende dat voert van gebruick des forsten heedtfelden, broucklanden, straeten ende stegen, venen ende anders nae older gewoenten. Ende is de overste ende onderwiltforsters gehouden die selve penningen uuyt toe maenen, toe vorderen ende in handen des rentmeesters van Veluwen te leveren.’
In andere stukken wordt gezegd, dat de ruimgelden betaald werden voor zuic en haef.
De graaf, later hertog van Gelre had in de Veluwe 12 wildforsters, die den heer van Middachten tot overste hadden. Zij waren verplicht den vorst op de jacht met eene kar te volgen en het gedoode wild dáar heen te voeren, waar het hun gelast werd.
Hun ambt had alleen betrekking tot het jachtvermaak en daar zij de ruimgelden invorderden is dit een bewijs te meer, dat deze met 's heeren wildban in betrekking stond, en daarom acht ik de stelling niet te gewaagd, dat de belasting geheven werd van die erven, waarvan het vee weidde op straten en stegen en varkens gedreven werden op den mast in de bosschen, gelegen dáar, waar de vorst het jachtrecht had.

{==47==} {>>pagina-aanduiding<<}

Het woord ruminga is mij buiten de Veluwe nog tweemalen voorgekomen.
Albert van Cuijk verkocht in het jaar 1220 aan den bisschop van Utrecht ‘comitatiam et rumingam et omnia iura sua 1).’
In het jaar 1250 zouden te Utrecht eenige huizen, sedert een brand gebouwd, afgebroken en elk eigenaar in zijne vorige bezittingen hersteld worden. ‘Quaecumque vero partium,’ zoo staat er bij Heda 2) ‘rumingam habere voluerit de dicto fossato dominum episcopum et burggravium requirat, ut debito modo fiat.’
Meerman, Geschiedenis van graaf Willem, Roomsch koning, iii, bl. 289, meent dat ruminga dáar waarschijnlijk puin zal beteekenen.
In de Veluwe kan dit het geval niet geweest zijn.
Doch welke afgeleide beteekenis had het woord daar?
De scherpzinnige Van Spaen 3) verwijst naar verscheidene Duitsche Forst-reglementen in Corpus Iuris Venat, P. ii, p. 279 en 350, waarin het raumen, rodten, ausfegen van bosschen verboden wordt.
Hoezeer hij het niet zegt, schijnt hij aan te nemen, dat de belasting betaald werd voor het gebruik der ruimten in de bosschen ontstaan, hetzij door het maken van straten en stegen, het zij op andere wijze met een ander doel.
Is deze afleiding goed?

Hengemunde.

Dit woord vond ik in vier Veluwsche oorkonden.
In die van 24 Juni 1320, waarin Reinald, zoon van Gelre, landrechten geeft aan Oldebroek, bij Van Spaen, Inleiding tot de Historie van Gelderland, Codex diplomaticus achter het iv deel, no. 22, bl. 40, lezen wij: ‘voirt wille wi, dat unse henghemunde, daer si oer naest ghelegen is, gebroeken mogen in oere weide, oers tuerfs to graven, oers lemes to steken, oers heyden to meyn, sonder enier bicronesche, also langre tent die henghemunde blijft ligghen tot eenre gemente.’
In eene andere van 6 December 1323, bij Nijhoff, Gedenk-
{==48==} {>>pagina-aanduiding<<}
waardigheden uit de geschiedenis van Gelderland, 1, Oorkonden, no 197, bl. 198, verkoopt dezelfde Reinald aan de hoorige lieden van Jan van Baer, ‘die woenhaftich sien bi der Elborch ende opper Eket, tsestich marghen lants...... dat onse henghemunde was.’
In eene derde oorkonde van den 25 April 1328, bij Nijhoff, a.w. i, no 221*, bl. 234, geeft graaf Reinald aan de ingezetenen van Nieuwbroek het recht, dat zij ‘der heegmunde und der gemeente, die hem gelegen is op Veluwen, gebruycken sullen und oir oirbar te doen, gelyck andere onse luyden op Veluwe, daer die wiele gemeente und hengemunde is.’
Eindelijk in de vierde oorkonde van 21 mei 1336, bij Van Spaen, a. w, iv, no 26, bl. 50, verklaart graaf Reinald, dat hij aan de poorters van Elburg geeft ‘een stue lants, dat onse henghemunde was, dat gheheyten is dat Goer.’
Het woord komt ook meermalen voor in de Rekeningen en Tinsbocken van de Veluwe. Een paar voorbeelden uit de laatste.
In dat van Ede, uit het jaar 1449, is geboekt:
‘Item domus hospitalis sancte Katrine in Arnhem de communitate, dicta hengmonde, sita in campo Bertholdi de Ruwenhave, dicto Brakell, xii den.
Item Godefridus de Stamprade de dictis hengmunde in Hersloo, pertinentibus ad bona Herslo, quondam Henrici de Brienen, xxx grot.’
Uit het Tinsboek van Edc:
‘Ex communitate vicinorum in Manen, dicta hengmunde, prout ibidem sita est, pro censu annuali iiii sch’.
Tinsboek van Epe, in de mark Empze:
‘Item Iacobus Everhardi de angulo mirice [gagelkamp], sito iuxta Dorrensvelt, de hengmunde, per Godfridum de Stamprade, redituarium, exposito i den. quondam Wilhelmi die Brabander.’
‘Item Mathias die Brabanter de altera parte media van der selver hengmunde i den.’
Nijhoff, in noot (3) op de aangehaalde oorkonde van 6 December 1323, meent, dat hengemunde gelijke beteekenis heeft als het later gebruikelijke heerenveld, waaronder hij verstond de domaniale gronden in de Veluwe, welke landstreek oudtijds, met uitzonde-
{==49==} {>>pagina-aanduiding<<}
ring van enkele heerlijkheden, geheel een eigengoed van den graaf geweest zoude zijn. 1) De geleerde man dwaalde hierin echter; hij zag de zelfstandige marken voorbij. 2)
Deze hadden hare gemeenten, ook, zoo als uit het aangehaalde uit het tinsboek van Ede blijkt, hengemunde genoemd. En is hier uit niet de beteekenis van het woord af te leiden, als aanduidende een onverdeelde, mogelijk nog wel onbenutte uitgestrektheid gronds?
Nijhoff waagt zich in de aangehaalde noot aan eene taalkundige verklaring.
Misschien, zegt hij, is de uitgang mund verbasterd van het hoogduitsche mundāt, munitāt, beteekende locus vel districtus a iurisdictione civili ordinaria exemptus, en gevormd uit het latijnsche immunitas (Barb. emunitas.). ‘Zoo staat’ - vervolgt hij - ‘in het Chron. Laurishamense, p. 107: ex qua ad quercum inter Grafschapht et munitāt. Ook werden mij door wijlen den hooggel. heer Ten Broecke Hoekstra uit den codex MS. Buffacentis deze woorden mede gedeeld: hic notantur redditus et possessiones episcopi in districtu Rubiacensi, quae vulgariter dicitur die mundāt.’
Behalve dat de immunitas eene andere strekking had, dan Nijhoff aangeeft, breng ik in het midden, dat als er van verbastering sprake kan zijn, eerder in aanmerking kan komen het oudhoogduitsche almennînger, allmenning, allmeinde, communitas, fundus communis, communio, gemeinweide. 3) Doch waar blijft dan het eerste gedeelte van het woord: henge, heeg? 4)

Brevonge.

Volgens de Rekeningen van de Veluwe ontving de lands vorst, onder meerdere belastingen Heerengelden genoemd, ook de bre-
{==50==} {>>pagina-aanduiding<<}
vonge of herfstbeeden, gaande uit erven, die men vrijgoederen noemde en de bezitters vrijluiden. In eene Beschrijving van heerengelden en van de rechten van heerengoederen en Veluwe gelegen, uitgegeven door Schrassert, Stukken tot den Codex Gelro-Zutphanicus, bl. 196, wordt de brevonge ook kerstbeede genoemd. Zij werd in geld betaald.
In het Tinsboek van Loenen, geschreven in het jaar 1449, komt in Noord-Appeldoorn het volgende voor:
‘Item Udo Talhout van den erve int Loe [thans het vorstelijk Loo], empt. erga Noetboem van Harderwijck, dat mijn genedige heer hem te tyns goede gemaect heft, dat des jairs te gelden plach xvii alde grote van den Gentsen ponde ende ½ lib. bryevynge, datz i blaw gulden, vid. v gr. ende ½ voderkorn, vid. ix gr. Ende noch van Elbenich eerffs, empt erga Iohannem Collert, te voderkorn iiii alde grooten ende twe deel van ½ lib. bryevynge, vid. iii den. ii mit. Ende des jairs te vrigelt viii grote. Dit maect tsamen xlvi alde grote, 1 brab. Dimnissum et quitatum per literam domini ducis Arnoldie anno xxxix pro censu hereditario ut supra.’
In het ambt Epe, buurschap Gortel, had het vrijgoed Hoenserve, een tijd van jaren voor den heerengulden en tins ledig, woest en onbetimmerd gelegen. Evert van Lintelo had het met verlof van den rentmeester van Veluwe weder aangevangen, op de gemente, met verlof der naburen en kerspellieden van Epe, een bouwhuis gezet en den heerengulden en de tins betaald. Hij verkocht het aan den pater en het convent van het zusterhuis te Oene. Daar het een vrijgoed was, dat niemand anders dan vrijlieden hebben en gebruiken mochten, verzocht hij aan den hertog van Gelre consent tot dien verkoop. Zij werd hem verleend bij oorkunde van O.L.V. assumptio [15 Augustus] 1496 1) De Hertog ging nog verder. ‘Voort soo hebben wij Hartoge voorz.’ - zoo staat er in de oorkonde - ‘om beden wil des voorsz. onzes convent sulck erf en goet tot eene erfthinsgoet ind tot erfthtins rechten gemaekt ind gegeven, alsoo dat sy van nu voortaen dat self onze vrygoet tot eenen erfthinsgoet en tot thinsrechten van ons sullen hebben, halden und gebruiyken, ind sullen ons nu voortaen sulcke 31 olde groten ind 2 braems, als dat voorsz.

{==51==} {>>pagina-aanduiding<<}
goet ons jaerlicx op Jacobi en Petri verscheyden toe vrygelde, ind seventien olde grooten ind vyff oert van brevonge schuldig was te geven.... te thins geven en betaelen, nae inhelt ons thinsboecken van Veluwen.’





Volksgeloof en volkstaal,

door

Eelco Verwijs.

Gelijk de taal in elk gebied van menschelijk weten ingrijpt, zoo ook is er veel in de taal onverklaarbaar, ten minste in de fijnere schakeeringen van beteekenis bij een menigte van woorden, indien men de verklaring niet gaat zoeken in verschillende uitingen van het volksleven: daar is vaak alleen de sleutel te vinden, die ons in het binnenste van 't heiligdom kan binnenleiden. Van vele woorden moge de etymologie bekend zijn, bij enkele beteekenissen van zoodanig bekend woord kunnen wij vaak maar niet begrijpen, hoe die beteekenis zich uit het hoofdbegrip heeft afgeleid. Daar is 't niet altijd genoeg met de taal alleen, hoe volledig ook, bekend te zijn; dikwijls moet de kennis van het leven en denken des volks in verschillende tijdperken ons de verklaring aan de hand doen. Dat de kennis van het volksgeloof ook meermalen voor die der taal onmisbaar is, zal wel geen betoog behoeven.
Eene mededeeling door den Hoogleeraar Moll in de Academie van Wetenschappen gedaan over eenige vragen, die de biechtvader aan zijn biechtkind doen moest, en welke meest betrekking hebben op het geloof aan ‘witte wiven, goede houden, maren’ enz., of

{==52==} {>>pagina-aanduiding<<}
op bijgeloovige gebruiken, deed mij die zaak nader onderzoeken en vestigde ook mijne aandacht op enkele woorden en spreekwijzen, wier verklaring alleen het oude volksgeloof geven kan.
De vragen komen voor in een Hs. uit de xvde eeuw, en enkele er van gaven mij aanleiding tot het onderzoek naar den oorsprong van eenige min bekende woorden of spreekwijzen; en de uitkomst er van deel ik hiernevens aan de lezers van den Bode mede. Later hoop ik in de gelegenheid te zijn deze kleine bijdrage door meer aan te vullen.

Vilten.

Een der vragen luidt aldus:
‘Hebdi gheloef ghehadt aen u haer, wanneer het te samen ghevilt was?’
Het volksgeloof schreef aan de Maren het ineenwarren der haren toe.
Des nachts rijden ze in de stallen op koeien en paarden; den volgenden morgen vindt men de arme dieren rillend en druipend van zweet met ineengewarde haren. 1) De Parijsche Bisschop Guilielmus Alvernus († 1248) verhaalt in zijne Opera: ‘Sunt et aliae ludificationes malignorum spirituum, quas faciunt interdum in nemoribus et locis amoenis et frondosis arboribus, ubi apparent in similitudine puellarum aut matronarum ornatu muliebri et candido, interdum etiam in stabulis, cum luminaribus cereis, ex quibus apparent distillationes in comis et collis equorum, et comae ipsorum diligenter tricatae, et audies eos, qui talia se vidisse fatentur, dicentes veram ceram esse, quae de luminaribus hujusmodi stillaverat. 2)’
Het verwarde haar wordt hier aan het afdruipen van was van de waslichten der Maren toegeschreven.
Het dooreenwarren van het haar heette vilten, samenvilten, Hd. filzen, verfilzen. Van eene duivelin heet het bij Apollonius: 3)

Vilzet ist ir loc, 


{==53==} {>>pagina-aanduiding<<}

en in Lasberg's Liedersaal 2, 235 leest men van iemand: 1)

Vervilzet was im hâr und bart. 

Vilten, Hd. filzen, is afgeleid, zooals haast geene verklaring meer behoeft, van vilt, Hd. filz, saamgepakte wol, een woord dat zoowel in de Germaansche als Romaansche talen voorkomt: Ags., Eng. felt; Zw. en Deensch filt; It. feltro, Fr. feutre. Wij zullen hier de verwantschap met Gr. πῖλος, Lat. pilus, niet nagaan; maar liever wijzen op eene zeer kenmerkende benaming van het saamgevilte haar, die alleen uit het onde volksgeloof hare verklaring vindt. In Shakespeare's beroemde beschrijving van Queen Mab leest men 2):

This is that very Mab, 
That plats the manes of horses in the night, 
And bakes the elf-locks in foul sluttish hairs, 
Which, once untangled, much misfortune bodes. 

Ortlepp heeft in zijne keurige Duitsche vertaling uitstekend den zin teruggeven: 3)

Das ist die Mab, 
Die Pferdemähnen in der Nacht verstrickt 
Und wirres Haar zu Weichselzöpfen flicht. 

De naam van samengevilt haar, Hd. verfilzte Haare, is in het Eng. elflocks of elfknots, 4) een benaming die we ook in andere Germaansche talen terugvinden. In Duitschland is de naam van de verschrikkelijke haarziekte, die wij als Poolsche haarvlecht kennen, alpzopf, alpklatte, waarmede het Nnd. elfklatte overeenkomt 5). Andere benamingen daarvoor zijn in Neder-Saksen mahrenlocke en mahrenklatte, in Denemarken marelok, en ten tijde van

{==54==} {>>pagina-aanduiding<<}
Kiliaen ten onzent marren-vlichte, mar-vlichte. Maren en Alven zijn het dus die de haren samenvilten, en al is het geloof aan Maren en Alven zoo niet onder het volk verdwenen, dan toch aanmerkelijk afgenomen, in de benaming der bekende haarziekte is hare herinnering blijven voortleven. Elders weer is het Vrouw Holle (Holda) die de ziekte met haren naam heeft gedoopt: in Hessen hollenzopf, volgens Grimm ook hollezaul (zaul = zagel, tagel, Eng. tail, haar 1). En geen wonder, daar Vrouw Holle met een verwarden haarbos wordt voorgesteld, waardoor ze, volgens een kindersprookje, soms in geen jaar de kam liet gaan. 2)
De gewone Hd. benaming voor de Poolsche haarvlecht is weichselzopf, waarnaast men ook de ongetwijfeld zuiverder vormen wichselzopf en wichtelzopf vindt. Weichselzopf berust zeker op niets anders dan op eene volksetymologie, een poging om het duistere woord te verklaren. Adelung zegt dan ook: 3)
‘Da diese Krankheit in Polen sehr häufig ist, daher sie im Lat. auch Trica Polonica heiszt, so würde die Ableitung von dem Nahmen der Weichsel in diesem Lande nicht unwahrscheinlich seyn.’ Hij laat er evenwel onmiddellijk op volgen: ‘Allein, da dieses Wort in vielen Gegenden Wichtelzopf lautet,....so kann auch Wicht, so fern es ehedem einen bösen Geist bedeutete, das Stammwort seyn, und dann würde es mit Alpzopf und Mahrenklatte einerley Bedeutung haben.’
Naar analogie met de overige benamingen is het dan ook zeker niet te gewaagd, wat elders de werking der Maren en Alven heet, hier aan de Wichtel, Wichtelmännchen, toe te schrijven. 4)
Gelijk later de Katholieke kerk de namen van eenige harer heiligen aan ziekten en kwalen heeft gehecht, als het Sint Jansevel, het Sint Antonievuur, de Sint Vitusdans, zoo heeft ook het heidendom of het daaruit overgebleven bijgeloof den oorsprong van zekere kwalen aan de werking van Geesten toegeschreven, en geeft ook alleen het oude volksgeloof den sleutel ter verklaring in onze handen.


{==55==} {>>pagina-aanduiding<<}

Scheppen, bescheren.

Onder de incunabelen, berustende op de Koninklijke Boekerij te 's Gravenhage, bevindt zich een voor het oude volksgeloof zeer merkwaardig boek, getiteld: ‘Dits der Zielen troost Ghenaemt, Ende het is ghetoghen wt vele goede boecken der heyligher scriften, als wten Bybel, wt Scolastica Hystoria, ende wt meer ander. Ende principalijck tracterende op die x gheboden Gods’. Aan het slot staat: ‘Bider gracien ons heren soe is dit boeck volmaect ende geeynt in die stat van Herlem. Int jaer ons heren m.cccc ende lxxxiiii. In Augusto den ix dach. 1)’
Hierin komt een hoofdstuk voor onder den titel: ‘Een leer teghen die wissalden, 2)’ hetwelk aldus luidt:
‘Lieve kint, du en selste niet gheloven an wisalden, daer die heiden an gheloven ende segghen: wat die wissalden den mensche gescapen hebben, dat moet hem ummer overgaen, dat si goet of quaet. So vintmen oec somme kersten lude die segghen: Wat een ghescapen is, dat wert hem, hy doet nochtan wat hi wil. Ende spreken oec: Is een tot hemelrijck ghescapen, hy coemt daer, hi doet wat hi wil. Is hy totter helle gescapen, hi doet hoe veel goets dat hy wil, hi moet ter hellen. Sommighe lude segghen, dat so wie in dier uren gheboren is, die selt wel gaen, ende so wie in dier uren gheboren is, die sel wederspoet hebben ende onsalicheyt. Dese gheloven al an wissalden. Lieve kint, so en selstu niet gheloven. Du selste gheloven, dat boven alle dine is een God, die een yghelijc gheeft soe wat hi wil.’
Hierop volgt als exempel de legende van Sinte Clemens, waaraan wij nog het volgende ontleenen.
‘Lieve kint, also en selstu niet geloven in die wissalden, dat si enich dinc ghescapen hebben: coemt di iet toe, du en selste niet segghen, dattet dy ghescapen is eer du geboren werste of eer di God ghescapen hadde. Wilstu stelen ende werstu ghehangen, du en dorste niet segghen dattet di God ghescapen hadde. Lieve kint, is di qualic varen angheboren van natueren, of van

{==56==} {>>pagina-aanduiding<<}
dijn vader ofte moeder, of van sterren, ofte van anderen saken, dat en is di niet alsoe ghescapen, dattet di ommer gescien moet, want du mogeste di selven wel dwinghen: oftu wilste, du selste der boeser rade wederstaen mit gewelde.’ Ende aan het einde wordt dezelfde vermaning nog eens herhaald: ‘Lieve kint, dit laet dy een leer wesen ende doet goet. Want doestu quade werken, ende gaetet dy daer om qualic, soe en durftu niet segghen dattet di gescepen is. Want God en scept di niet quaets.’
Herhaaldelijk vinden wij hier de uitdrukkingen: enen iet sceppen en enen gescapen sijn, in denzelfden zin waarin wij thans bescheren en beschoren zijn gebruiken. Ook in het Ofri. treffen wij in gelijke beteekenis het ww. skeppa aan, en wel in den Rustringoer tekst van de xxiv Landrechten, § iii, waar men leest: 1)
‘Sa hwer sa en ungeroch kind ut of londe lat werth, thruch sellonge tha Zoo wanneer een onjarig (onmondig) kind uit het land geleid wordt, door verkoop of thruch hirigongar, an tha hethena thiade, ist thenne tha kinde eskepen, door heirvaarten, naar het heidensche volk, is het dan den kinde geschapen, that hit to londe kumi and to liodon sinon, sa gunch hit oua sin ein erve, dat het te lande kome en tot zijne lieden, zoo ga het op zijn eigen erf, zonder uter stef and uter strid, and uter liodskelde and uter frana wald, and eed en zonder tweekamp, en zonder boete aan het volk en zonder des heeren macht, uter alle ertichta,’ enz.

en zonder (buiten) alle vroegere (op zijn erf gemaakte) aanspraak.
Wij hebben hier te doen met een geloofsbegrip, dat niet door het Christendom aan de Germaansche wereld is geschonken, maar er reeds inheemsch was toen oud Germanie nog voor zijne goden knielde; het geloof aan eene voorbestemming, aan een onverbiddelijk noodlot, dat over het lot der menschen heerschte; een geloof, waartegen de biechtvader in de xve eeuw met alle kracht meende te moeten strijden als tegen heidensche ‘superstitiën,’ en dat men later in onze orthodox Gereformeerde Kerk als een hoeksteen van het geloofsgebouw beschouwde. Men ziet: er is niets nieuws onder de zon!
De verklaring van het ww. scheppen vinden wij in een van het ww. afgeleid onz. meerv. znw., dat Ond. scöp, Osaks. giscapu, Ags. gesceapu luidt, en noodlot, fata, beteekent. In den Hêliand, 778, leest men:

{==57==} {>>pagina-aanduiding<<}


Al antkenda Jôseph 
Toen erkende Joseph 
Godes têkan, geriwida ina suiumo, 
Gods teeken, [en] kleedde zich snel 
The thegan mid thera thiornun, thô sie thanan weldun 
De held met de maagd, toen zij van daar wilden 
Bêdiu mid thiu barnu, lêstun thiu berhton giskapu, 
Beide met het kind, volgden zij heldere lotsbestemming (splendida fata), 
Waldandes willion, al sô he im mid is wordun gibôd. 
Des oppermachtigen wil, alzoo hij hun met zijne woorden gebood. 

In Caedmons Gen. 1573, wordt verhaald hoe Noach, door den wijn bevangen, zijne schaamte niet meer konde bedekken.

svâ gesceapu vaeron 
verum and vîfum, sidhdhan vuldres thegn 
ussum fäder and mêder fyrenê sveordê 
on lâste beleác lîfes êdhel. 

hetgeen door Grein aldus wordt vertaald: 1)

wie es beschieden war 2) 
den Weibern und den Männern, seit der Wächter Gottes 
unserm Vater und der Mutter mit dem Flammenschwert 
die Heimat des Lebeus auf den Hacken zuschlosz. 

Ond. scöp, Osaks. giskapu, Ags. gesceapu, was alzoo de benaming van ‘diese urbestimmung und nothwendigkeit aller werdenden, bestehenden und vergehenden dinge,’ zooals Grimm zegt, 3) en het ww. scheppen beteekende alzoo door het noodlot bepalen, voorbestemmen, gelijk uit de aangehaalde plaatsen genoegzaam blijkt.
Tegen dit fatalisme waren dan ook de zevende en achtste vraag gericht, die aldus luiden:
‘Hebdi ghesproken wanneer u yet toequam: Dit is bescheert?’
‘Hebdi gheloeft dat een mensche gheboren wort tot dier tijt, dat hem nummermeer goet en gheschiet?’
Evenals scheppen is ook bescheren in de middeleeuwen de geijkte term voor hetzelfde begrip. 4)

{==58==} {>>pagina-aanduiding<<}

Bescheren werd vroeger zwak gebogen: bescheerde, bescheert, even als nog in 't Hd.: bescherte, beschert. En te recht, daar scheren, Ohd. skerian, de afgeleide vorm is van het sterke scheren, schoor, geschoren, Ohd. skëran, 1) dat snijden beteekende. Bescheren was dus eigenlijk toedeelen door snijden. Een heidensche voorstelling is de grondslag der beteekenis, hoewel ze gcheel op den achtergrond is geweken, evenals in het Gr. bij μέρος, μερίς, μερίζω en μοῖρα. 2)
Moge men bij het gebruik van een woord als bescheren, dat alleen in den hoogeren stijl voorkomt, nog het duistere voorgevoel kunnen hebben dat dit woord vroeger niet dan met een soort van huivering werd geuit, daar er de gedachte bij oprees aan de Nornen, die over het leven der menschen beschikten, - gewis, bij niemand zal het opkomen, dat in de zoo gewone, zelfs min of meer platte zegswijze: het is zus of zoo er mee geschapen 3), het sombere onverbiddelijke noodlot in een nevelachtig verschiet is verholen.

Wilsalde.

In het door ons aangehaalde uit Der Zielen troost vinden wij telkens gewag gemaakt van het geloof aan die Wissalden, of, gelijk in een andere uitgave voorkomt, de Wilsalden. Voor zooverre mij bekend is, komt het woord Wilsalde, of min juist Wissalde, slechts op deze enkele plaats voor: nergens elders althans is het in onze Mnl. letterkunde door mij aangetroffen. Het Ohd. en Mhd. geven ons den slcutel tot de verklaring. In het Ohd. had huîlsâlida de beteekenis van fortuin. Zoo vinden wij b.v. in de Ohd. vertaling van Boethius' De Consolatione Philosophiae, 231: 4)

{==59==} {>>pagina-aanduiding<<}

‘Fone diu, chád si, ne sól dánne uuîsemo mán dáz nîcht
Quare, inquit, ita vir sapiens moleste ferre non
uuégen, so uuénne er féhten sól mit tero uuîlsâldo?
debet, quoties in fortunae certamen adducitur?
In het Mhd. luidt het woord wîlsaelde, en heeft de beteekenis van Noodlot, gelijk het bepaald is door den tijd der geboorte en daarvan afhankelijk. 1)
Het komt o.a. voor in de legende Von Sinte Clemente, welke is opgenomen in het Mhd. Passional, eene legendenverzameling uit de xiiie eeuw. 2) De heiden Faustinianus ziet Clemens met zijne gezellen bidden en roept hun toe:

O lieben brudere, und durch waz 
Ubet ir vergebens daz, 
Daz ir schriet an einen Got, 
Als ob sin helfender gebot 
Zu staten uch kume, des ist nicht. 
Als mir die wisheit vergicht (bekent) 
Nach der kunste gebot, 
So ist uicht, daz heizet Got 
Noch kein vorbesichtekeit, 
Da des menschen wisheit 
Sich uz dem loufe entneme (zich aan den loop van 't lot onttrekke) [...] 
Swaz im von geburt entzeme (opgelegd is), 
Als im die wilsaelde git 
Unde beschert in irre zit, 
In daz gelucke muz er hin. 

Elders weer (653, 89) wordt in denzelfden zin ook van die wile gesproken:

Swaz mir die wile hat beschert, 
Daz ist mir worden unerwert, 
Als ich wol habe ervunden. 
Vernemt in disen stunden 
Von minem wibe und von mir 
Die ordenunge, uf daz ir 
Merket werlich die geschicht, 
Daz im mac anders wesen nicht, 
Wan daz die wilselde uns wiget (bepaalt). 

Over het omkomen van vrouw en kinderen sprekende zegt Faustinianus (654, 44 vlgg.):

{==60==} {>>pagina-aanduiding<<}


Daz schuf die wilwalde, 
Die verteilt hete ir (n. van de vrouw) leben, 
Als urkunde was gegeben 
Von uns an der planeten sweif. 
Hievon min herze begreif, 
Daz ich minen gelouben gar 
Heimelich unde offenbar 
Werfen wil vor allen touf 
Uf der wilselden louf. 

Wij vinden hier wile, wilsaelde en wilwalde in dezelfde beteekenis, en de afleiding van het woord zal ons dit duidelijk maken.
Ohd. huîllsâlida, Mhd. wîlsaelde, is samengesteld uit Ohd. huîla, Mhd. wîle, ons wijle, in den zin van tijd, bepaaldelijk in de opvatting van levenstijd, levensduur; terwijl het tweede deel sâlida, saelde, de beteekenis heeft van zegen, heil, geluk, en afgeleid is van het bnw. sâl, Goth. sêls, goed, dat in ons zalig nog over is. 1)
Mhd. wîlwalte is samengesteld uit wîle, en het znw. walte, geweld, doch in de gewijzigde opvatting van macht, van het ww. walten, Mnl. wouden, heerschen, besturen, 2) en heeft evenals het eenvoudige wîle de beteekenis van ‘zeit der geburt, die das geschick des menschen, namentlich seine lebensdauer bestimmt; die bestimmte lebenszeit, das schicksal selbst, fatum. 3)’ In de door ons medegedeelde plaatsen treffen wij de laatste beteekenis aan: de persoonsverbeelding van het Noodlot, gelijk ook in het Mhd. de Fortuin herhaaldelijk als frau Saelde voorkomt.
De vraag rijst intusschen bij ons op: Is wilsalde of wissalde, in min zuiveren vorm, werkelijk een Mnl. woord?
Wij treffen het eerst aan in een prozageschrift uit het laatste gedeelte der Middeleeuwen. Of het boek Der Zielen troost een oorspronkelijk Nederlandsch werk is, moet ik bekennen niet te weten. Doch hoe dit zij, de schrijver raadpleegde zeker voor de ‘exempelen,’ waarmede hij zijne lessen klem zocht bij te zetten, een aantal schrijvers, en daaronder misschien ook het zeer bekende Passional, waaraan hij de legende van Sint Clemens

{==61==} {>>pagina-aanduiding<<}
kan ontleend hebben. Dit is niet onwaarschijnlijk, daar beide redacties veel overeenkomst met elkander hebben. Dan nam de schrijver waarschijnlijk het vreemde woord Wilsalde uit zijn origineel over, zonder dat hem misschien de zin er van recht duidelijk was. De verknoeiing van het woord in Wissalde, zooals in andere uitgaven voorkomt, maakt dit niet onmogelijk.
Ook uit den vorm van het woord meen ik te mogen afleiden, dat het geen oorspronkelijk Nederlandsch, maar een overgenomen Hoogduitsch woord is.
In het Hd. is de samenstelling van het woord wîlsaelde, uit wîle en saelde, onberispelijk. Twee algemeen gebruikelijke woorden dienen om een nieuw woord te vormen. Het eerste deel nu zoude bij ons niet wil, maar wijl hebben moeten luiden: naast het Mhd. wîle staat ons wijle.
In het Ohd. is van het bnw. sâl (of liever van een verloren gegaan sâli), door achtervoeging van het suffix -da het woord sâlida ontstaan 1); in het Mhd. op dezelfde wijze sael-de, waarbij Umlaut van den wortelklinker plaats grijpt. In het Nederlandsch is van den stam sâl door het achterv. -de geen znw. sael-de gevormd. Zoo al het Onl. sâlda voorkomt 2), in het Mnl. schijnt elk spoor van het woord verdwenen te zijn. Doch al ware het nog in het samengestelde wilsalde aan te wijzen, dan zou men altijd de lange volkomen a, ae, niet de onvolkomen a aantreffen. De Nederlandsche vorm zoude dus wijlsaelde hebben moeten luiden, en daarom is het hoogstwaarschijnlijk dat het woord wilsalde aan het Hd. is ontleend en ten onzent nooit het burgerrecht heeft bezeten.







{==62==} {>>pagina-aanduiding<<}

Eenige opmerkingen over 't Markensche dialect.

door F. Allan.

De Markensche volkstaal biedt 't opmerkelijk verschijnsel aan, dat ze geheel en al verschilt van de hedendaagsche zeden, gewoonten en gebruiken der Markers. Mogen ze in menig opzicht de leefwijze hunner vaderen uit vroegere tijdperken getrouw zijn gebleven, en ons als terugvoeren in het Oud-Hollandsch huisgezin der 16e en 17e eeuw: in de taal die door de tegenwoordige bevolking van 't eiland Marken wordt gesproken, is weinig of geen verschil te bespeuren met die, welke in beschaafde kringen aan den vasten wal gesproken wordt. De Marker spreekt in den regel vrij zuiver Nederlandsch, vooral wanneer hij zich tegenover vreemdelingen ziet geplaatst.
Het verschil in taal met de zeden en gebruiken van genoemde eilanders laat zich, dunkt me, daaruit verklaren, dat de eerste aanhoudend wordt beoefend en ontwikkeld 1); terwijl men zich ten aanzien van de laatste steeds heeft bevlijtigd om ze op dezelfde hoogte te houden, als waarop ze vóór twee eeuwen stonden.

{==63==} {>>pagina-aanduiding<<}

Die woorden, welke nog heden ten dage door de Markers in hun onderling verkeer worden gebezigd, duiden klaarblijkelijk overblijfselen aan van de 17de eeuwsche sprake.
De volgende opmerkingen - die we als eene bijdrage tot de beoefening der klankleer ten beste geven - zullen dit duidelijk maken.

1e.De Nederlandsche onvolkomen a vóór rm of rk - Markensche ê: varken, verken; darm, derm; enz. (wet voor wat is eene uitzondering.)

2e.De Ned. gerekte aa - Mark. gerekte ee: slaan, sleen; kaas, kees; gaan: geen; enz.

3e.De Ned. tweekl. aai - Mark. ei: naaien, neien; maaien, meien; enz.

4e.De Ned. onvolk. e vóór rt of rd - Mark. onvolk. a: dertien, dartien; dertig, dartig; enz.

5e.De Ned. gerekte ee vóór eene n of st - Mark. ie: been, bien; beest, biestenz.

6e.De Ned. gerekte ee gevolgd door sch, - Mark. gerekte aa: vleesch, vlaasch; heesch, (h)aasch;enz.

7e.De Ned. onvolk. i gevolgd door nn, nd of nt - Mark. ij: winnen, wijnen; twintig, twijntig; wind, wijnd;enz.

8e.De Ned. gerekte oo - Mark. onvolk. u, oe of eu: molen mullen; kogel, koegel; vogel, veugel;enz.

9e.De Ned. ei - Markensche gerekte aa: klein, klaan; meisje, maasje; veilig, valig;enz.

10e.De Ned. onvolk. o vóór nt of nd - Mark. ou of ouw; spons, spouwns; bont, bount;enz.

11e.De Ned. onv. u, gevolgd door eene g - Mark. ê: brug, breg; rug, reg;enz.

15e.De Ned. oe - Mark. volk. oo: vloeken, vlooken; vroeg, vroog of ook wel vroo.,enz.

13e.De Ned. ij - Mark. volk. aa: krijgen, kragen; lijf, laaf;enz.

14e.De verdubbelde b - Mark. ww: hebben, ewwen; tobbe, towwe;enz.

15e.De g, als sluitletter - Mark. k: gang, gank; lang, lank,enz.

16e.De g wordt in het voorvoegsel van 't verl. deelw. niet uitgesproken: gezeid of gezegd - Mark. ezaad; gehad - Mark. ehad;enz.


{==64==} {>>pagina-aanduiding<<}

17e.De h wordt, als aanvangsletter, niet uitgesproken: heer - Mark. eer; hel - Mark. el, enz. Men hoort genoemde letter echter bij de uitspraak van elk woord dat met een' klinker begint: eer - Mark. heer; el - Mark. hel;enz.

18e.De s tusschen eene r en eene t staande, wordt niet uitgesproken: dorst - Mark. dort; borst - Mark. bort,enz.

19e.Sch in 't midden van een woord, wordt uitgesproken, als sk: Visschen - Mark. Visken;enz.

20e.Eg in 't midden van een woord, wordt uitgesproken als de gerekte aa: zegt - Mark, zaat; gezegd - Mark. ezaad; enz.

21e.Is, achter weer, komt in plaats van het achtervoegsel heid en wordt niet als koppelwoord gebezigd. Men zegt: da's weer of da's weeris, vóór dat of het is waar,enz.

22e.De Teg. tijd van de Aant. wijs der hulpww. wordt dus vervoegd:


ik ew,	ik bin,
jij of jijmekaar ewwe,	jij of jijmekaar binne,
ij et,	ij is,
wij of wijmekaar ewwe,	wij of wijmekaar binne,
enz.	enz.

Ten slotte volgen hier eenige op Marken inheemsche woorden.

aardig	- ongunstige beteekenis.
akertje	- kwastje aan een halsdoek.
alig (spr. halig)	- prent. (Friesch: heilig.)
arregins	- even, een oogenblik.
bappe	- grootvader.
bas	- mooi, schoon.
bauw	- borstlap.
beiegaar	- beide.
beneien	- omzoomen.
beschieten	- vorderen.
bessie	- grootmoeder.
beurs	- elke plaats in de open lucht, waar men samenkomt om te praten
blak	- dood- of bladstil.
boeten	- vischnetten herstellen.
boezee	- duffelsch buis.
bras	- achterzeil.
buultje	- (een aardig) sommetje.
deemit	- aanstonds.
diggels	- scherven.
dik	- rijk, welgesteld, veel.
diknek	- rijkaard.
doente	- bezig.
doft	- zitbank in een vaartuig.
dol	- boos, kwaad.
doodekerken	- begraven.
dool	- eigendomsmerk.
dreften	- doelloos heen en weer slenderen.
efter	- voortaan, in 't vervolg.
eugeltje	- haak, blok en touw om pot of ketel over 't vuur te hangen.
eurmekaar.	- hun (bezit. vnw.)
farriman	- een schip met gescheurde zeilen.
flenteren	- op een draf, haastig, wegloopen.
flesp	- hoofddoek.
gank	- snel, spoedig.


{==65==} {>>pagina-aanduiding<<}


gate-pottiel	- vergietest.
gebrek	- stoelgang (behoefte aan)
genacht zeggen	- afscheid nemen.
gok.	- haastig, gejaagd.
jijmekaar.	- gij.
kantje	- vat (harington.)
karttijd	- kerstmis
kazie geven	- een (huiselijk) avondpartijtje van verloofde jongelieden.
keieren	- kinderen.
kist	- opening in het dak om den rook door te laten.
klenteren	- spelevaren.
knaak	- weerhaak om vogels te vangen.
kniesse	- kniên.
kombaars	- eenige op elkander genaaide dekens.
kooien	- baggeren.
kooivlos	- baggerbengel.
kulter	- gestreept Kinderrokje.
lezent	- schrift.
loof	- moede, afgemat.
leet et betien	- laat het blijven, doe het niet.
mem	- moeder.
mam	- borst.
mammen	- zuigen.
mient	- bericht, tijding.
mientbrenger	- bode.
neerrewedan	- vóór den wind, af.
nering	- visscherij.
noom	- oom, of zwager.
ongemak	- Ongeluk, ramp, geschil.
opperdan	- in den wind op.
ounwis	- onzeker.
ounvaarlijk	- geweldig, verschrikkelijk, gevaarlijk.
pottieltje	- steenen vaatwerk.
priek	- houten puntige pen. -
ruigie	- rood baaien rok.
rijlef (rult)	- rijglijf, keurs.
scheelig	- leelijk.
schok	- groote langwerpigvierkante koek.
schowwert	- schurk (schobbert).
schrijving	- bericht (schriftelijk), brief.
sees	- zitbank in de kerk.
slaggic omloopen	- omwandelen (flaneeren.)
slaw	- grof linnen voorschoot.
smokkelen	- nachtelijke bijeenkomst van jongelieden van beiderlei kunne.)
snokker	- zonderling vreemd.
sop	- taartgebak.
Spek-eter	- een niet openlijk erkend minnaar.
spijntje	- hangend kastje.
stapie	- portaal of entreé.
steekmonwen	- losse overmouwen,
sterfziek	- gevaarlijk ziek.
stoer	- sterk, stevig.
strooien	- verliezen.
struiven	- stormen.
ta	- vader.
trouwen	- bevestiging van ouderlingen of diakenen.
tuiten	- lange haarvlechten.
tutte	- zuster
tijen wordt gebruikt in: tij zitten (ga zitten) tijan (begin. -	
ulft	- klomp.
vaarsie	- snelle aanloop.
vendeloos	- kleine koek met hooge randeu.
veraftert	- haastig.
verbreggen	- vee in eene andere weide brengen.
vermalen	- voor den gek houden.
verzooken	- bezoeken.
vider	- emmer.
(visken) visschen	- collecteeren, inzamelen.
vroomer	- vroedvrouw.
wand	- vischnetten.
wapeling	- zeepwater.
weggetje	- een snede wittebrood.
wet zin je me	- geweldig, belangrijk.
wijmckaar	- wij of ons.
zeekap	- zuidwester
zootje	- hoofddeksel der vrouw, (kap met toe behooren.)
zijmekaar.	- zij (lieden).








{==66==} {>>pagina-aanduiding<<}

De sporadische uitstooting en klinkerwording der W

door P.J. Cosijn.

In Grimms Woordenboek II. 809 worden met 't Hoogduitsche däsig woorden vergeleken, wier verwantschap aangenomen, maar niet bewezen wordt. Aangezien van de in grooten getale opgegeven vormen ook Nederlandsche verwanten bestaan, acht ik het van belang deze in hun onderlingen samenhang mede te deelen en de redenen te staven, welke mij tot die opvatting hebben gebracht. Niets is daartoe geschikter dan een verschijnsel te bespreken, 'twelk, schoon meermalen aangetroffen, tot nog toe, voor zoover ik weet, niet naar behooren behandeld is. Wat ik bedoel, is uit 't opschrift dezer korte schets op te maken.
De uitstooting der w wordt in 't Nederlandsch hoogst zelden waargenomen en kan daarom terecht een sporadisch verschijnsel heeten. Minder zeldzaam, alhoewel volstrekt niet tot een constante wet verheven, is, wat men de vocalisatie of klinkerwording der w pleegt te noemen. Bij deze legt de w hare natuur als medeklinker af en gaat in den overeenkomstigen klinker u (oe) over. Is de volgende letter een vocaal, dan verbindt zij zich hiermede op een eigenaardige wijze. Aan deze verbinding kan terecht de naam van versmelting worden gegeven. Ik vang aan met een bedenking tegen den term vocalisatie of klinkerwording, welke, schoon vaak gebezigd, dit tegen zich heeft, dat er een valsche voorstelling aan

{==67==} {>>pagina-aanduiding<<}
ten grondslag ligt en door ontstaan kan. Nemen wij 't Sanskrit te baat, dan is er eenige grond om de juistheid daarvan te betwijfelen. In deze aan de ‘Ursprache’ 't meest nabijkomende taal treft men werkwoordelijke themata aan, waarin een v (w) met een volgende vocaal, en wel a. Vac (spreken), svap (slapen), vap (zaaien) mogen als voorbeelden dienen. 'T verleden deelwoord dezer werkwoorden wordt gevormd door aanhechting van ta, 'tzelfde achtervoegsel dat nog als zoodanig in onze zwakke vervoeging gebezigd wordt. Men verwacht dus vakta, svapta, vapta. Niettemin luiden deze vormen ukta, supta, upta. Wat hier geschied is, wijt Schleicher (Comp. I1, 15) aan klankverzwakking. Door deze zelfde ‘Schwächung’ zou uit ar de r, uit al de l, uit ja de i ontstaan zijn. De Indische spraakkunstenaren, die ar en al juist als een eerste versterking of guna van r en l beschouwen, worden in de korte noot, doch met geen enkelen bewijsgrond in 't ongelijk gesteld. Toch zou dit de moeite waard geweest zijn, dewijl met 'tzelfde (d.i. met in 't geheel geen) recht zou kunnen worden staande gehouden, dat i en u niets anders zijn dan ‘Schwächung’ uit e en o. 'T is toch de ongerijmdheid zelve in 't eene geval te leeren dat in bhavati de klank av guna der u is, terwijl in 't tot dezelfde vervoegingsklasse behoorende tarati ar niet als guna, maar als oorspronkelijke klank moet beschouwd worden.
Tot verdediging dezer Schwächungstheorie zou men zich alleen kunnen beroepen op analogie. Deze zou dan de a voor r en l alleen gespaard hebben, waar zij met den guna van i en u overeenkwam. Doch een analogie op zulk een schaal is reeds verdacht. Zijn niet veeleer tweeërlei Sanskrit-a's aan te nemen, waarvan de eene als guna, de andere als Bindevocal in anders onuitspreekbare vormen voorkomt? Vergelijk tapati met tapta. Hierdoor wordt de regel, dat a geen guna heeft of dat de guna van a a is (een groote ongerijmdheid trouwens), genoegzaam verklaard. - En zoo in 't een zoo in 't ander. Zijn ar en al klankversterkingen van r en l, niets verhindert ons dan in va en ja een soort van guna van u en i te zien, welke hierin van de gewone verschilt, dat de a niet voor, maar achter de u en i geplaatst is en deze dus in v en j heeft doen overgaan (vgl. vasati, part. ushita, met oshati, part.

{==68==} {>>pagina-aanduiding<<}
ushita). In plaats van supta vocalisatie uit svapta te noemen, zou men juist in svapta een medeklinkerwording (sit venia verbo) uit de oorspronkelijke u hebben aan te nemen. - Een tweede bezwaar is dit, dat het alles behalve zeker is, dat in de oorspronkelijke taal genoemde klankverbinding als wa en ja zijn uitgesproken; oeä en iä kan zeer goed voorafgegaan zijn.
Eenmaal aan 't bespreken der zoogenaamde vocalisatie, wil ik een paar voorbeelden daarvan in 't Nederlandsch aanwijzen. In de eerste plaats vermeld ik hond, Got. hunds, Lat. canis, Gr. ϰύων, Sk. çvan (çun) en deur, Ondl. duri, Ohd. turi, Sk. dvâra, dat wel blijkens ϑύρα en fores voor dhvâra zal staan. Ik voeg hierbij Ndl. deun, deunen, As. dyne, dynjan, Sk. dhvan; voorts Ndl. koorts en kool (kolen), Sk. jvar, jval (gloeien, branden, vgl. Got. brinno tot brinnan, Gr. πυρετός tot πῦρ). Of Ndl. suffen, As. svefjan, Sk. svap hiertoe te brengen is, kan betwijfeld worden. Veel waarschijnlijker is het, dat hier de reeds bovengenoemde versmelting heeft plaats gehad. Deze toch dagteekent kennelijk uit een tijd, waarin de w een naar den klinker oe zweemende uitspraak had, gelijk ze de Engelsche w nog steeds eigen is. Elk Nederlander weet, dat zoel 't zelfde is als zwoel (Ohd. swuoli?). Alleen taalvergelijking leert ons, dat ons zoet voor zwoet staat blijkens Eng. sweet, Fri. swet, Os. swôti, As. svête. 'T Oudhoogduitsch heeft in suozi dezelfde versmelting. Een reden om te veronderstellen, dat in ons
hoest, Ohd. huosto, maar As. hvosta ook hier behoort (vgl. eveneens Sk. kâs en çvas). Dat zich in 't Oudnoordsch een soortgelijke versmelting zeer regelmatig ontwikkeld heeft, is bekend; vgl. Ôdhinn met Woedan, ôx met woehs, enz. Een volgende u, y of o blijven onveranderd, weshalve Grimm, doch, naar ik meen ten onrechte, aphaeresis aanneemt: zoo zijn de kenmerkende tijden van verdha (worden) vardh (wierd), urdhum (wierden), ordhinn (geworden); 't impf. conj. is yrdhi (wierde). Letterverbindingen als kv, sv en tv blijven evenmin gespaard: ons komen, dat voor kwiman staat, luidt daar koma, ons zuster systir, ons tusschen vindt zijn tegenhanger in tysvar voor tvisvar (tweemaal). Met deze voorbeelden voor ons, zie ik niet in, hoe ten onzent nog getwijfeld kan worden aan de gelijkheid van dolen, dol, dul en dwalen; de Angelsaksische vormen dvol naast dol,

{==69==} {>>pagina-aanduiding<<}
dvala naast dvola spreken luide genoeg. Verder zijn nog aan te halen Ndl. zoo uit sva, kut uit kwid, Got. qithu-s. De gegeven voorbeelden in aanmerking nemende, komen wij voor 't Nederlandsch tot de volgende uitkomsten:

Ndl. woe, Got. vo, versmelt tot Ndl. oe;

Ndl. we, Got. vi, versmelt tot Ndl. o (voor m), gesl. u;

Ndl. wa, Got. va, versmelt tot Ndl. o of gesl. u;

Nogmaals zij herinnerd, dat hier van een sporadisch verschijnsel, geenszins van een algemeene taalwet sprake is.
Ik ga over tot de uitstooting der w zonder klankvergoeding. Ook hier kan alleen taalvergelijking beslissen. Niettemin is 't onderwerp hachelijk, doordien in veel gevallen niet uit te maken is of de eene groep van talen een w behouden heeft, die de andere verloor, dan wel of de w later is ingelascht en in de oorspronkelijke vormen ontbrak. Wie zal b.v. 't Sa. kas tegenover Got. hvas en Lat. quis in 't ongelijk durven stellen? 'T wordt dan een tellen zonder einde, een echte kansrekening, die m.i. tot geen uitkomst kan leiden. Wel verzekeren eenige taalkenners, dat 't vormen van klanken onwaarschijnlijker is dan 't klankverlies. Zoo b.v. Leo Meyer. De studie echter, al was 't alleen maar van 't nieuwere Nederlandsch, logenstraft die redeneering. Hoe in dat geval iemand, boender, polder te verklaren? Onze taal is kwistig in 't inlasschen der d na r, n of l, 't Gotisch schijnt een bijzondere neiging te hebben ontwikkeld voor de v (w) na den keelklank, 't Hoogduitsch kent veel onorganische t's. Intusschen aan één beginsel kan moeilijk worden getwijfeld: dat de echtheid der klanken, welke oudere talen gemeen hebben, waarschijnlijker is, dan 't oorspronkelijk gemis dierzelfde klanken in jongere. Zoo is b.v. 't verdwijnen der w in 't Hoogd. keck waarschijnlijker, dan 't inlasschen dier w in 't Nederl. kwik en de oudere woordvormen. Deze waarschijnlijkheid wordt tot zekerheid, nu wij weten, dat ook de Oudhoogduitsche vorm quek of queh luidde. Maar juist 't inzicht, dat ons in de geschiedenis van dit woord vergund is, ontbreekt elders. 'T Gotisch is de oudste vorm, waarin
zich 't Germaansch openbaart. Maar welke zijn de oorspronkelijk Germaansche, welke de Indogermaansche vormen? Zijn voorts de getuigenissen van oudere verwante talen eenstem-
{==70==} {>>pagina-aanduiding<<}
mig tegen den Gotischen vorm, maar wordt deze niettemin door andere, schoon jongere Germaansche vormen gesteund, dan, dunkt mij, moet slechts deze stelregel als de ware gelden: het is waarschijnlijker, dat Germaansche vormen die klanken verloren hebben, welke aan overeenkomstige woorden in oudere talen eigen zijn, dan omgekeerd; worden echter in de Germaansche vormen klanken aangetroffen, die in de oudere Indogermaansche talen ontbreken, dan is wegens 't gemis aan geschiedkundige gegevens de zaak niet uit te maken.
Ik ga voort met eenvoudig eenige voorbeelden aan te geven, waarin 't Nederlandsch een w schijnt verloren te hebben: vergelijk Ndl. karnen, kernen, Hd. kirre, met Mndl. quern(e) (Sp. III2 9, 9; III8 33, 63 &c.), Got. qairnus, As. cveorn (tot Sk. jr?); de gemeenschappelijke Germaansche bezittelijke voornaamwoorden van den 2en en 3en pers. enk. (dijn, zijn) met de oorspronkelijke stammen tva en sva; dus ook Ndl. zede, Hd. sitte, Got. sidus, Gr. ἔϑος, ἦϑος, Sk. svadhâ (eigen-doen), Lat. suesco, suetus enz. Op 't wegvallen der w in 't suffix van wacht, ochtend enz. heb ik reeds in den vorigen jaargang gewezen. Verder zij herinnerd, dat de woorden zinken, stinken, in 't Gotisch en Oudnoordsch den keelklank door een w doen volgen, welke niettemin in andere Germaansche talen ontbreekt. Voorts is de samenhang niet te miskennen tusschen kikken en kwaken (coaxare), Hd. quacken und kacken, käcken, kecken; tusschen Hd. keden, Ndl. kwe(d)elen, Gr. qithan; tusschen kwaad, As. cvead, Oeng. quad, cvead, en Hd. kôt, eigenlijk kât. Een sterk sprekend voorbeeld eindelijk is ons
daas (Hd. däsig), reeds door Kiliaen met dwaas (As. dvaes, dves, Fri. dves) gelijkgesteld. Reeds in den Ferguet 2106 vindt men daes caproen (zooveel als zotskap). Dwaes (stultus) is daarentegen in 't Mdnl. de gebruikelijkste vorm; te dwase bringen (Sp. I5 10, 101); te dwase maken (Sp. IV1 53, 15; IV2 64, 53); dwase (logenaars, Sp. IV1 1, 41 enz.). Over gedwas (zotteklap, leugenpraat, Sp. IV1 1, 44; bedrieglijk beeld, III2 25, 48) vgl. Leksp. Gloss. en 't Mhd. getwâs bij Ben. III, 158. (*) Van daes nu is kennelijk bedeesd afgeleid, dat nog

{==71==} {>>pagina-aanduiding<<}
bij Plantijn bedaest oft bedeest (esmeu, troublé) luidt. Zelfs indien de a hier lang ware, zou niets ons verhinderen een bijvorm met e aan te nemen; vergelijk slechts zwezerik met zwager, swasenede (Kil.) en swaeselinc (cognatus, Lanc. II, 9376; III, 1534, 1536, 8564) gretig met grâdig enz. Dat de beteekenis met die van 't grondwoord samen te brengen is, bewijzen de volgende Duitsche vormen: Hd. däsig, stil, bedeesd, dwaas; Mhd. daesic, stille in sich gekert, dumm, albern; Zd. däsig, täsig, stil, dwaas; evenzoo Ndd. täsig, tesig. Natuurlijk kan 't On. dâsadhr, 't As. dâstrod part. van dâstrian, 't Eng. dastard niet dan in de verte verwant zijn, indien althans de a's terecht door de grammatici met een lengteteeken zijn voorzien. Een afleiding van deinzen, welke elders is voorgeslagen, is ten eenen male onaannemelijk. Ook zou de bedeinsde juist hij zijn, voor wien men deinst, d.i. terugtrekt; en 't geheele voorbeeld ons 't lucus a non lucendo in de gedachte roepen.
Ik keer terug tot de een w of u vertoonende vormen. Ook deze bewijzen den samenhang der beteekenissen dommelen, duizelen, ijlhoofdig of dwaas zijn. Uit de zee van voorbeelden, door Grimm aangehaald, en andere in Ettmüller, Graff, Müller, Kiliaeu, Stürenberg en 't Breemsche Woordenboek te vinden, kies ik kortheidshalve de volgende en voeg er eenige aan toe:

As. dvaesig, dysig, Eng. dizzy, ijlhoofdig, dwaas;

As. dwaesig, dysig, n. stultitia, error;

Ohd. tusic, hebes, stultus;

Mdnl. dosech, duizelig (Velth. III, 26, 24); verduselt, bedwelmd, verdoofd (Lanc. III, 11617, 11675, 13899). Kiliaen duysigh, deusigh, attonitus, stupidus, vecors, vertigine laborans;

On. dûsa (zwak), rusten, sluimeren (Oddr. 18).

Eng. to doze, Ndd. dussen, dusen, Nhd. dösen, duseln, dommelen, soezen; Zd. eintasen, indommelen;

Oost- en Westfriesch beduust, duizelig, ijlhoofdig;

Ndd. düsig, dösig, duizelig, dusen, dussen, dutten, ijlhoofdig zijn;

Zd. dausig, dusig, düsig, diesig, duizelig, enz.

Vooral de Angelsaksische wisselvormen wegen zwaar. Ook wan-
{==72==} {>>pagina-aanduiding<<}
neer ik al geen direct etymologisch bewijs kon leveren voor de nauwe verwantschap dier vormen, dan ten minste zou zij zeer waarschijnlijk kunnen gemaakt worden door een tegenhanger in ons Germaansch, bij welken aan den klankovergang van va in u geen redelijke twijfel kan bestaan. Ik bedoel de hierboven opzettelijk door mij verzwegen Gotischen vorm suts, stam sutja. Of de u lang of kort is, doet er niets toe. Boven zagen wij Ndl. deuzig, d.i. dozig, met duizig afwisselen; een Got. sûts zou aan een Ndl. zuit, een Got. suts aan een Ndl. zutt beantwoorden (vgl. Ndl. nutt, Got. nutja). Evenwel de quantiteit der ā in svādu, ἡδύ, svâ(d)vi, suozi in aanmerking nemende, acht ik de lengte der u 't waarschijnlijkst. Natuurlijk verwacht men of een Gotisch svôtja-, beantwoordende aan 't Angelsaksische svête en 't Oudsaksische swôti óf althans sôtja- overeenkomende met 't Oudhoogduitsch suozi, ons zoet. Geen van beide is 't geval. De vorm sûtja- werd van een stam sut, de vorm svâdu van svad afgeleid. De bovengenoemde vormen schijnen evenzoo deels uit dvas deels uit dus gesproten te zijn. Noch de beteekenis, noch de vorm verhindert ons de volkomen identiteit van beide stammen aan te nemen. Evenmin de mogelijke
lange klinker van dwaas, doordien in 't Nederlandsch de Indogermaansche a eensdeels tot oe werd, anderdeels haren oorspronkelijken a-klank (Got. e) behouden heeft. - Het ligt niet in mijn bedoeling verder te gaan en de afleidsels van beide stammen aan te wijzen. Daar evenwel de beginletter geen aspirata blijkt te zijn, wordt ons woord duister, As. theôstre daaronder valschelijk gerangschikt. Mocht verder blijken, dat de Engelsche o in to doze, en de u in dus, dusen, duseln respectievelijk uit As. ô, Ohd. uo ontstaan zijn, dan zou hieraan de Ndl. oe in doezelig (dommelig) en doezelaar (vgl. Eng. dozeling) beantwoorden, en de afwisseling der klankreeksen u, va, a; û, vâ, â door een schat van voorbeelden gestaafd zijn.






{==73==} {>>pagina-aanduiding<<}

Jacob van Maerlant en Jacob van Oostvoorne

door Eelco Verwijs.

Toen Jacob van Maerlant in 1271 zijnen Rijmbijbel dichtte, meende hij in de Inleiding zich te moeten verontschuldigen over vroegere werken, den ernst van het toen behandelde onderwerp te eenenmale onwaardig. Want

Hier in ne vindi favle no boerde, 
No ghene truffe no faloerde, 
Maer vraye rijm ende ware wort. 

Maar, voegt hij er met eene vrome verzuchting bij:

nu suldi zonder vursten 
Gode met mi bidden mede, 
Dat hi mi dur dese waerdicheide, 
Die ic dichte van siere wet, 
Vergheve dat ic mi besmet 
Ebbe in logenliken saken, 
Die mi de lichtheit dede maken 
Vander herten ende vanden zinne, 
Ende vander wereliker minne. 1) 

Lang nu is men vrij algemeen de opinie toegedaan geweest, dat de ‘logenlike saken’ betrekking hadden op de twee rijmwerken uit Maerlants jonge jaren, den Trojaanschen Oorlog en den Alexander; en, onzes inziens, is het ook onnoodig om te

{==74==} {>>pagina-aanduiding<<}
zien naar andere werken van den jeugdigen dichter, die hij later als ‘logenlike’ moest verwerpen. Dr. Jonckbloet zegt in zijne Gesch. der Nederl. Letterk. 1, 258, in antwoord op de daartegen gemaakte bedenking: ‘Vooreerst behoorden de beide genoemde riddergedichten later stellig in Maerlants oog tot de “logentlike saken.” Want schoon hij in den Rijmbijbel herhaaldelijk naar beiden verwijst, klaagt hij toch in den Spiegel Historiael meer dan eens, dat ze “met favelen dorsayet” zijn. 1)’
‘Bovendien, van den Alexander is het bekend, dat hij uit wereldsche genegenheid werd vervaardigd; en het is meer dan waarschijnlijk, dat het andere stuk veel over vrouwen en minnen handelde.’
‘Het gedicht van Troje is immers naar het Fransch van Benoît de Sainte More vertaald, en 't is bekend, dat in vele fransche handschriften op dat gedicht de Roman d' Enéas volgt, die gemeenlijk aan denzelfden auteur wordt toegeschreven. In geen gedicht wordt meer plaats ingeruimd aan liefde en galanterie. Welnu, dat gedicht heeft Maerlant, als een vervolg op dat van Troje mede vertaald. 2) Daarop kunnen dus de aangetogen woorden zeer goed slaan, en men behoeft aan geene andere vroegere werken te denken.’
Voorts bedenke men bij welke gelegenheid Maerlant spreekt van de ‘logenlike saken’, die hem ‘die lichtheit dede maken vander herter ende vanden sinne, ende vander wereliker minne.’ Het was toen hij een werk zou aanvangen, waarbij in zijne oogen al het andere ‘logenlijc’ was.
Hij zou den inhoud der gewijde schriften den volke bekend maken, en de verautwoordelijkheid van dat werk drukte zwaar op zijne schouders. Bij dat groote werk vergeleken was al zijn vroegere arbeid de vrucht van lichtheid van hart en zinnen. Liet hij misschien in den Proloog de nietigheid van zijne vroegere geestesvruchten ook wat sterk uitkomen, om meer licht te doen vallen op het grootsche werk, dat hij ging ondernemen? Was er niet wat overdrijving in die zelfbeschuldiging? Zoo nu die geringschatting wat al te sterk gekleurd is, dan is het te begrijpen hoe de dichter later in denzelfden Rijmbijbel zijn Alexander aanhaalde.

{==75==} {>>pagina-aanduiding<<}

Dr. Van Vloten kwam in dezen Bode tegen deze vrij algemeen aangenomen opinie op, 1) beweerde dat de Trojaansche Oorlog en de Alexander niet met die ‘logenlike saken’ konden bedoeld zijn, en bracht eene gissing te berde, welke wij ons ten doel stellen hier nader te onderzoeken.
Maerlant, aldus redeneert de Hoogleeraar, had waarschijnlijk zijn costerie te danken ‘aan den invloed van 't landsheerlijk geslacht, tot hetwelk hij, op hun slot van Oostvoorne, in een of andere betrekking stond, en met hetwelk hij wellicht als spreker van minne en boert het eerst in aanraking was gekomen. De naam Maerlant kon hij toen als toenaam nog niet voeren (t.w. vóór hij met het ambt der costerie te Maerlant was begiftigd). Ook later trouwens noemde hij zich (gelijk men weet) veelal kortweg Jacob, en voerde zich op verschillende plaatsen zijner rijmwerken, 't zij dichtende of sprekende, aldus in. Alleen de adel droeg in die dagen geslachtsnamen; de burgers onderscheidden zich van hun naamgenooten door toevoeging van den naam huns vaders of dien hunner woonplaats. En zoo noemde men dus ook Maerlant, vóór hij zijn kosterij erlangd had, om hem van iederen anderen Jacob te onderscheiden, naar zijn toenmalige verblijfplaats, niet van Maerlant, maar - van Oostvoorne.’
Na kortelijk uiteengezet te hebben dat noch de Trojaansche oorlog noch de Alexander met de ‘logenlike saken’ kunnen bedoeld zijn, vervolgt Dr. Van Vloten aldus:
‘Wij hebben die verloren verzen dus zeker elders te zoeken, zoo ze nog bewaard mochten zijn gebleven. En gewis schuilen er hier en daar dan ook nog wel in handschrift van. Voor 't oogengenblik kan ik - wat dit betreft - nog alleen maar op een werk dier jaren wijzen, dat ons uit de tweede hand overgeleverd wordt. In het bekende Haagsche handschrift toch, dat vroeger ter Egmondsche boekerij berustte,... wordt aan 't slot van een der vermakelijkste stukjes, van de “handvesten en keuren” gesproken, die “Jacob van Oostvoorne” voor “het gilde van de blauwe schuit” dichtte. Ziedaar de soort van verzen in zijne jeugd door Jacob van Maerlant gemaakt, later als licht en logenlijk verworpen.’

{==76==} {>>pagina-aanduiding<<}

Daarop deelt de Hoogleeraar het gedicht mede, waarin ‘alle gesellen van wilden manieren’ worden opgenoemd, die in het gilde van de Blauwe Schuit hooren. Het stuk is in den vorm eener oorkonde geschreven, doch ongelukkig ontbreekt de aanhef, waarin zeker de naam van den Heer der Blauwe Scute genoemd was. 1) Het slot luidt aldus:

Ghegeven in ons Heren jaer 
m.cccc. ende xiii voerwaer 
Opten rechten Vastelavont, 
Als die van Brabant wel is cont, 
Doe si in Oestpolre staken 
Ende die speren in die eer van vrouwen braken 
Jeghens die van Oedekiins kerke. 
Hier bi so machmen merken, 
Hoe (Hs. Doe) dit ghilde in Brabant quam 
Ende men dit ghilt annam; 
Mer dit ghilt was langhe te voren 
TAnwerpe verheven ende vercoren, 
Eert die van Brabant ophieven; 
Mer tAnwerpen en sijn ghien brieven 
Noch gheen hantvesten hoe si souden leven, 
Si en worden hem hier na ghegeven 
Uten hantvesten ende uten coren, 
Die Jacop dichte van Oestvoren. 

‘Zouden wij nu echter,’ zoo eindigt Dr. Van Vloten zijn betoog, ‘welbeschouwd, niet nog wat meer hier hebben dan een bloote vermelding, dat Jacob van Oostvoren dergelijke keuren en handvesten rijmde? Zouden het eigenlijk niet die handvesten en keuren zelve zijn, die deze afschrijver slechts in 1413 voor die van Brabant naar de zijne overschreef? En bedoelde hij dat eigenlijk niet met zijne slotregels? Maar ook al ware dit niet het geval, men ziet hieruit met welk soort van volkjen - minder bedorven dan loszinnig - zich

{==77==} {>>pagina-aanduiding<<}
de “wilder dan wilde” Maerlant in zijn Oostvoornsche jeugd inliet, en welke soort van rijmen hij met zijn “logenlike” en uit “lichtheid” van hart, zin, en min voortvloeyende “zaken” bedoelde.’
Ziehier het betoog van den Hoogleeraar, dat ik in zijn geheel meende te moeten mededeelen. De gissing, als zouden Jacob van Maerlant en Jacob van Oostvoorne één en dezelfde persoon geweest zijn, komt mij minder gelukkig voor, en ik zal trachten er de onwaarschijnlijkheid van aan te toonen. De vraag of Maerlant in den Rijmb. met de ‘logenlike saken’ den Trojaanschen Oorlog en den Alexander heeft bedoeld of niet, laat ik in het midden. Gesteld eens dat Maerland die werken niet op het oog heeft gehad, dan zullen die ‘logenlike saken’, waarop hij wijst, verloren zijn gegaan. Doch wat er ook van zij, dit meen ik als zeker te kunnen vaststellen, dat Maerlant stellig niet is geweest de vervaardiger van het gedicht van die Blauwe Scute.

I.

Maerlant, of laat ons hem liever Jacob noemen, nadat hij het Brugsche Vrije, waar hij geboren was, had verlaten, kwam op het eiland Voorne en vond daar eenen beschermer in den Heer Albrecht van Voorne, voor wien hij - wanneer is onbekend - het boek van Merlyne dichtte. 1) Als ‘spreker van minne en boert’ kwam hij wellicht het eerst met zijnen adellijken beschermer in aanraking. Vóór hij, waarschijnlijk door toedoen van Heer Albrecht, met het kostersambt te Maerlant werd begiftigd, noemde hij zich kortweg Jacob, maar werd waarschijnlijk, toen hij zich als spreker bij Heer Albrecht reeds eenigermate had bekend gemaakt, ‘om hem van iederen anderen Jacob te onderscheiden, naar zijn toen-
{==78==} {>>pagina-aanduiding<<}
malige verblijfplaats, niet van Maerlant, maar - van Oostvoorne’ geheeten. Later, toen hij door grootere werken meer en meer in aanzien kwam, o.a. door het gedicht van Troyen, dat hij ‘maecte te Merlant’, noemde men hem niet langer Jacob van Oostvoorne, maar Jacob van
Maerlant. Dit schijnt mij de bedoeling te zijn van Dr. Van Vloten. Ik geloof evenwel niet dat deze bewering zich zeer aanbeveelt en heel waarschijnlijk is. Wat toch zoude men verwachten?
Een nog onbekende Vlaamsche spreker komt bij Heer Albrecht van Voorne, en vindt in hem een beschermer. ‘Om hem van iederen anderen Jacob te onderscheiden’ moest hij een toenaam hebben. Niets nu zou natuurlijker geweest zijn, dan dat men hem Jacob ‘Uten Vrien’ of ‘Vanden Damme’ genoemd had, naar zijne geboorteplaats. Jan van Boendale, Willem van Hildegaersberch en anderen werden evenzoo genoemd naar de plaats hunner geboorte of de standplaats hunner familie 1). Onnatuurlijk zou het evenwel zijn een vreemdeling te noemen naar de plaats, waar het toeval hem had geleid. Te Oostvoorne toch zullen wel meer Jacobs geweest zijn, en wilde men den dichter van iederen anderen Jacob onderscheiden, dan lag het zeker veel meer voor de hand hem naar zijne geboorteplaats te noemen dan naar de plaats zijner inwoning. Een Jacob van Damme zou te Oostvoorne gemakkelijker te onderkennen zijn dan een Jacob van Oostvoorne.
Doch gesteld al dat men den vreemden spreker dien naam had gegeven, waarom verwisselde hij dien dan later voor den naam van Maerlant? Had hij zich als dichter reeds eenigszins bekend gemaakt onder den naam van Jacob van Oostvoorne, waarom werd hij dan later omgedoopt in Jacob van Maerlant? 't Was natuurlijk, dat men den Maerlantschen koster later ook als ‘Jacob die Coster’ aanduidde, evenals Jan van Boendale ook Jan die Clerc werd

{==79==} {>>pagina-aanduiding<<}
genoemd. Doch evenmin als men er ooit aan gedacht heeft dezen Jan van Antwerpen te noemen, evenmin was er grond om den man, die eens als Jacob van Oostvoorne bekend was geworden, later met den naam van Jacob van Maerlant aan te duiden.
Ook is het wel niet te denken, dat Maerlant, om een spons te halen door zijn verleden, dat door ‘logenlike saken’ was besmet, zijn naam zal hebben verwisseld. 't Waren toch vooral anderen, die den toenaam bij den naam des persoons voegden, om den een van den ander te onderscheiden, en zij zouden zeker om dergelijke redenen een eens gevestigden naam niet in een nieuwen veranderd hebben.
Wat leert ons nu het slot van het gedicht van die Blauwe Scute?
Na het bij oorkonden gebruikelijke slot (vs. 257-282) volgt de opgave van den tijd der uitgifte, zijnde Vastenavond (7 Maart) van het jaar 1413, toen die van Brabant in Oostpolder waren en daar ter eere der vrouwen een tornooi hielden tegen die van Oedekenskerk.
Nu volgt het naschrift van den dichter, die de aandacht er op vestigt hoe dit gild in Brabant kwam, waar het vroeger onbekend was. Doch het bestond reeds lang te voren te Antwerpen, waar evenwel geen brieven en handvesten aanwezig waren, die de statuten van het gilde inhielden, tenzij ze hun hierna worden gegeven uit de handvesten en keuren, die Jacob van Oostvoorne dichtte.
Het gilde van de Blauwe Scute werd dus in het jaar 1413 op Vastenavond in Brabant ingevoerd, en met handvesten en keuren begiftigd. Die oprichting was niets anders dan een Vastenavondgrap, en geschiedde bij gelegenheid dat er een steekspel werd gehouden tusschen die van Brabant en die van Hoedekenskerk, eene heerlijkheid op Zuid-Beveland, met een vroeger vrij groot en aanzienlijk dorp van dien naam. 1) Het steekspel schijnt gehouden te zijn in den Oostpolder, aan den zuidoostelijken hoek van het eiland in de heerlijkheid Krabbendijke gelegen, 2) eene plaats misschien ten gerieve der Brabanders uitgekozen, daar ze voor hen het best te bereiken was.
Doch bij gebrek van nadere berichten zullen wij ons hieromtrent niet in nadere gissingen verdiepen.

{==80==} {>>pagina-aanduiding<<}

Van Jacob van Oostvoorne weten wij niets anders dan dat hij de handvesten en keuren dichtte voor het gilde van de Blauwe Scute. Wanneer ik de slotregels goed begrijp, dan bedoelt de dichter met die handvesten en keuren niets anders dan het gedicht zelf, dat hij, Jacob van Oostvoorne, schreef ten behoeve van den Prins van het Vastenavondgild, die deze keuren toen uitvaardigde. De Antwerpenaars, zegt hij, hadden zoodanig gilde, doch hun ontbraken ‘brieven ende hantvesten hoe si souden leven,’ tenzij zij die later hebben ontleend aan de door mij, Jacob van Oostvoorne, gedichte keuren.
Lezen wij nu het stuk nog eens aandachtig over, dan meenen wij te mogen opmerken dat ook de geest en de taal veel meer op het begin der xvde dan wel op het midden der xiiide eeuw wijzen.
Is b.v. niet de geheele voorstelling van de zedeloosheid der geestelijkheid, vooral van de Begijnen, veel meer gelijkend op die welke men in de gedichten van Hildegaersberch, en in de Boerden en Sotte Cluyten vindt, dan op die van Maerlant, Boendale en hunne volgelingen? Is ook niet de schildering der heeren en ridders, die zoo berooid zijn dat zij hun goed moeten verzetten, veel meer toepasselijk op de ridderschap zooals ze geworden was door de langdurige binnenlandsche twisten; wijst ze niet veeleer op den toestand der heeren onder de Beiersche vorsten, dan op dien onder Graaf Willem ii en Floris v? komen ons bij de vs. 218 genoemde ‘zerovers’ niet de zoo gevreesde Likedeelers in den zin, die juist in het laatst der xivde en het begin der xvde eeuw zulk eene rol speelden?
Kunnen wij hier al niet het voldingend bewijs leveren, dat Maerlant onmogelijk een gedicht als dat van de Blauwe Scute kon hebben geschreven, wij gelooven dat velen het uit den inhoud evenzeer zullen voelen.
Ook de taal is van een later tijdperk dan die van Maerlant. Woorden en zegswijzen komen in ons gedicht voor, die ik betwijfel of men ze in de geschriften van Maerlant, Boendale en andere schrijvers uit de xiiide en het begin der xivde eeuw zou aantreffen. 't Is waar, zoo wij uitdrukkingen bij Dirc Potter en Willem van Hildegaersberch vinden, die in de geschriften van vroegere schrijvers niet voorkomen, is dit nog geen bewijs dat

{==81==} {>>pagina-aanduiding<<}
die woorden en uitdrukkingen eene eeuw vroeger niet bekend of in zwang waren. Toch meen ik te moeten betwijfelen, of men in Maerlants tijd reeds van Verloren kinderen (vs. 27) sprak, of de uitdrukking fyolen laten sorghen toen reeds bekend was, of boeven en buverie driven, in den zin van brassen, los leven, wel reeds in de xiiide eeuw gebruikelijk was. 1) Doch ik erken, dat het hier meer aankomt op den indruk, dien de taal op den lezer maakt, waardoor hij gevoelt dat er een kennelijk onderscheid is tusschen haar en die eener vroegere periode, en dat het moeilijk is een bepaald bewijs te leveren, dat dergelijke woorden en uitdrukkingen meer bepaald aan de xvde eeuw eigen zijn.
Omtrent een enkel woord meen ik met meer grond te durven beweren, dat het in Maerlants tijd, althans niet in de jaren waarin hij het gedicht van de Blauwe Scute zou hebben moeten dichten, nog niet in die beteekenis bekend kan geweest zijn. Ik bedoel het woord termijn (vs. 77 en 85), dat wij eenige malen bij de schrijvers der xivde en xvde eeuw aantreffen, doch voor zoover mij bekend is niet vroeger 2). Zoo lezen wij bij Ruysbroeck, Geest. Tab. 2, 191, van de bedelmonniken: ‘Si lopen termine in steden ende in dorpen, d.i. zij loopen een zekeren bepaalden kring af om er aalmoezen op te doen. Dit woord kon zeker in dien zin niet aan Maerlant en zijne tijdgenooten bekend zijn, daar toen de bedelarij der bedelorden om zoo te spreken nog niet gereglementeerd was, en de behoefte nog niet bestond om, ter wille der concurrentie, een ieder een bepaald bedeldistrict aan te wijzen.
Terminarii,’ heet het bij Du Cange 6, 547 a, ‘apud Ordines Mendicantes dicuntur, qui habendis per agros cuique conventui addictos concionibus destinantur. Habent enim singuli Ordinum istorum Conventus descriptos circumjecti territorii pagos, intra quos duntaxat eleemosynas colligere liceat, ne cum jactura caritatis et periculo scandali mutuis officiant commodis.’
De voorbeelden, door Du Cange aangehaald, van plaatsen waar

{==82==} {>>pagina-aanduiding<<}
Terminarius voorkomt, zijn alle uit de xivde en xvde eeuw, als de jaren 1337, 1378 en 1403. Waarschijnlijk vond hij het woord niet vroeger, en mag men aannemen, dat het ook eerst in dien tijd in onze taal werd gebruikt, gelijk dan ook de feiten dit uitwijzen.

II.

Ook de inkleeding van het gedicht komt mij voor in de xvde, niet in de xiiide eeuw thuis te behooren. Het stuk is een gelegenheidsgedicht, voor de Carnavalsfeesten opgesteld, een manifest, dat de overste van het gilde tot de gezamenlijke gildebroeders richt. Het is een Vastenavondklucht, waarbij de deftige vorm eener oorkonde het komische verhoogt.
Een gilde nu als dat van die Blauwe Scute, waarin enkel Verloren kinderen worden opgenomen, die hun leven wijden aan den dienst van Bacchus en Venus, een dergelijke parodie op het Gildewezen, zullen wij, geloof ik, in de xiiide eeuw vergeefs zoeken. In Maerlants tijd, toen de bloei der steden nog niet tot zoo hoogen trap gestegen was, en de poorters nog niet die stoffelijke welvaart genoten, laat zich eene op louter brooddronkenheid berustende instelling moeilijk denken. Vinden wij nu evenwel soortgelijke vereenigingen, bij welker oprichting de Dwaasheid voorzat, zoowel in het laatst der xivde als in de xvde eeuw, dan is het niet al te gewaagd te besluiten, dat het Gilde der Blauwe Scute, hetwelk reeds ‘langhe te voren tAntwerpe verheven ende vercoren’ was, in de tweede helft der xivde eeuw zal zijn ontstaan.
Wij vestigen het eerst de aandacht op het Gekkengilde of de Narrenorde, door Graaf Adolf van Cleve met den Graaf van Meurs en 34 heeren van de Cleefsche ridderschap op Sint Cunibert (12 Nov.) van het jaar 1381 opgericht. De oorspronkelijke stichtingsbrief moet zich in het Archief te Cleve bevinden en is geheel in optima forma, voorzien met 36 afhangende zegels, waarvan 35 in groen was, en dat van den Graaf van Cleve in rood was. 1)
Onder de bepalingen in de oorkonde opgenomen, komen o.a. de volgende voor: ‘dat yderman van onsen Gesellen draghen sall eynen Geck van Silver gemackt, of under ghesticket op seyn

{==83==} {>>pagina-aanduiding<<}
Kleidet, soo wie oer des best ghenaget: Ende soo wie van ons der Gecker daghelyck niet en droegh, den sall end mag dern andern van ons Gesellen soe ducke als hie dat siet peynden vor drie alte grote, Tournaise, wilcht dry groote Tournaise hie darch Gott armen Luden gheben sall.’
De eerste Zondag na Michaëlis was de dag voor hunne bijeenkomst, welke eene geheele week dnurde. Jaarlijks werd een nieuwe koning met zes raadsheeren gekozen. De duur van de Narrenorde was bepaald op 12 jaar.
Alle stijfheid was natuurlijk onder de leden der orde verbannen; alle titels waren afgeschaft, daar onder de zotskap allen gelijk waren.
Een dergelijke vereeniging bestond te Dijon onder den naam van la Mère folie, la Mère folle of l' Infanterie Dijonnoise, en daarin waren vaak meer dan 500 personen uit alle standen der maatschappij opgenomen. 1)
Vorsten en bisschoppen, parlementsleden en ambtenaars, kooplieden en kunstenaars waren leden, en het doel was waarschijnlijk ‘das Steife und Formelle, was der Unterschied der Stände in der Welt oft erheischt, zu verbannen, und dafür eine leichte Geselligheit herrschen zu lassen.’ De juiste tijd der oprichting is onbekend; waarschijnlijk geschiedde dit kort na het stichten der Narrenorde te Cleve door Engelbert van Cleve, Stadhouder van het Hertogdom Bourgondië. De gelijkheid met de Cleefsche orde niet alleen, maar ook de nauwe vriendschapsbetrekkingen tusschen het Cleefsche en Bourgondische hof maken dit waarschijnlijk. In het jaar 1454 werd door Filips den Goede, Hertog van Bourgondië, in een berijmde oorkonde la Mère folie bevestigd, daar de oude stichtingsbrief was verloren gegaan. Filips nu, gehoord de klacht van den Haut-Batonnier, welke inhield dat

par meprison 
Ou par faute de bien garder 
Aucuns envieux pour troubler 
Des Foux joyeux la noble Fete 
Ont, long tems a, mis à leur tete, 
De la toute sus abolir, 
Qui seroit moult grant deplaisir 
A ceux, qui souvent y frequentent, 

{==84==} {>>pagina-aanduiding<<}

Et de coeur et de corps l'augmentent, 
Et ont ravi furtivement, 
Ou au moins on ne sait comment, 
Et mis au neant le Privilege, 
En quoi n'avoit nul sortilege, 

heeft daarop een Mandement gegeven, ‘qui contiegne permission ou nouvelle Fondation.’
De leden droegen driekleurige kleederen en mutsen, van groen, rood en geel; de mutsen waren versierd met twee hoorns, waaraan schellen bevestigd waren, terwijl een zotskolf het kostuum voltooide. Het hoofd der orde, la Mère folle, had eene uitgebreide hofhouding en eene lijfwacht van meer dan 200 personen, die eene banier voerde, waarop een menigte zotskoppen waren afgebeeld; met het opschrift: ‘Stultorum infinitus est numerus.’
Terwijl de Cleefsche Narrenorde ten tijde der najaarsfeesten omtrent Sint Maarten vergaderde, had l' Infanterie Dijonnoise voor hare feestviering de drie laatste dagen van het Carnaval uitgekozen. 1)
Van het Gilde van de Blauwe Scute vinden wij de eerste melding in het jaar 1413; doch wij vernemen dat het ‘langhe te voren’ reeds te Antwerpen bestond, en durven gerustelijk vaststellen dat het in de laatste helft der xivde eeuw aldaar werd opgericht. Of dit geschiedde in navolging van de Cleefsche Narrenorde, dan wel of het levenslustige Antwerpsche volkje de eer der uitvinding heeft gehad, is niet met zekerheid te bepalen. Alleen dit kunnen wij aannemen, dat in 't laatst der xivde eeuw de oprichting van dergelijke gilden, aan de Dwaasheid gewijd, in zwang was, terwijl wij dit voor den tijd van Maerlant volstrekt onbewezen mogen houden.
De herinnering aan de Blauwe Scute bleef intusschen lang in ons vaderland voortleven. In een album van het jaar 1648, op de Koninklijke Bibliotheek te 's Gravenhage berustende, bevindt zich eene gekleurde kopergravure, waarop eene schuit is afgebeeld

{==85==} {>>pagina-aanduiding<<}
met het opschrift: Die blau schuyte. Daarin bevinden zich 4 mannen en 2 vrouwen, die deels liggen, deels zitten, en uit een notenboek zingen. Een lamme berooide speelman, met de broek half op de hakken en eene harp op den rug, staat aan het roer: een menigte vogels omfladderen zijn hoofd. Onder de prent staat het volgende rijmpje:

Daer platbroeck speelman is en stierman in de bane, 
Daer sien hem de voghelen voer eenen huyben (d.i. uil) ane, 
En al tiert syn gheselscap datse moghen sweeten, 
Het sullen de sanghers in de blan schuyte heeten. 1) 

Er blijft ons nu nog over te onderzoeken hoe men op het denkbeeld is gekomen de Verloren Kinderen als de bemanning eener Schuit voor te stellen.
Zijn ook hiervan analogiën in de xivde en xvde eeuw op te sporen, dan zal het zeker niet te gewaagd zijn de wording van ons gedicht in dien tijd te plaatsen, en de laatste grond om het aan Maerlant toe te kennen zal hiermede wel in rook vervliegen.
Wie denkt niet aan Sebastian Brant's Narrenschiff, waarvan de eerste uitgave in 1495 verscheen, en waarin hetzelfde denkbeeld van een schip is uitgewerkt? Het is waar, dat wij hier te doen hebben met een veel later geschrift; doch niemand zal er wel zijn, die de verwantschap der denkbeelden zal ontkennen, vooral wanneer andere en vroegere voorbeelden aanwijzen, dat het schijnt ‘eine ganz alte volksthümliche idee gewesen zu sein, alle diejenigen, welche sorglos in den tag hinein zu leben pflegten, die dadurch, ohne missethäter zu sein, ihr hab und gut cum Venere et Baccho verthan, es durch die kehle hatten rollen lassen, als liederliche gesellschaft in ein schiff zusammenzubringen und in die weite welt hinaus fahren zu lassen. 2)’
Heinrich der Teichner, een Oostenrijksch dichter, schreef omstreeks 1465 een allegorisch gedicht, das schif der flust getiteld, waarin we o.a. het volgende van de passagiers lezen (vs. 55 vlgg.):

{==86==} {>>pagina-aanduiding<<}


Wann sy auf daz schef der flust 
Koment her, sô stêt ir lust, 
Daz in alle die welt nâch draft 
Auf daz schef vnêrhaft. 
Auf daz schef ist nieman gůt, 
Nur der all sein hab vertůt 
Mit dem leben alsô geschaffen: 
Des nachts spilen, des morgens schlâfen, 
Unz daz alle messe vergânt, 
V
{== afbeelding 	==} {>>afbeelding<<}
    
 dann widr würfel in die hant, 
V
{== afbeelding 	==} {>>afbeelding<<}
    
 den ganzen tag drob ligen: 
Daz sint allz die schefmaezigen, 
Die man swemmen sol v
{== afbeelding 	==} {>>afbeelding<<}
    
 fůren. 
 
Nur die g
{== afbeelding 	==} {>>afbeelding<<}
    
t gesellen haizen 
Die süllen an dem schef erbaizen, 
Die nicht achtent Got noch êr. 

Dit schip, waarvan de gelijkheid met de Blauwe Scute niet valt te loochenen, wordt ‘daz schef der flust’ genoemd, d.i. ‘das schiff der verlust’, het schip des verderfs, 1) welke uitdrukking aan de Verloren Kinder der Blauwe Scute herinnert.
Nog haalt Zarncke in de Inleiding tot het Narrenschiff eene zoogenaamde Oratio quodlibetica aan, die tusschen de jaren 1480 en 1489 door Jod. Gallus te Heidelberg werd gehouden, en welke hij evenals het gedicht van den Teichner in haar geheel mededeelt 2). Zoodanige oratio was een academische klucht en werd met de noodige deftigheid in een Latijntje als dat van de Epistolae Obscurorum Virorum voor de academische jeugd uitgesproken. In de Inleiding voor de oratio wordt gezegd: ‘quod hi qui inter seculares et spirituales ceteris sunt infeliciores damnaque rerum suarum patiuntur et assumpti sunt ad navim pereuntium 3) potissime ex numero studentium sunt profecti.’
De titel der redevoering is: ‘Monopolium (d.i. gilde) et societas vulgo des Liechtschiffs’. Waarom het schip dien naam droeg blijkt uit het begin, waar men leest:
‘Placet itaque his solis excelsam hanc navim nostram parari,

{==87==} {>>pagina-aanduiding<<}
qui superiori aetate sua in maturo aliquo et summo statu, negotio aut possessione sua tantam adhibuerunt rebus suis vigilantiam, fidelitatem et diligentiam, ut cum prius essent multarum divitiarum, maximi honoris, altorumque tractatuum cura et onere gravati, dispensante cum eis ebrietate, ocio, conviviis, negligentia et somno, sint de gratia Dei ab eisdem hodie supportati, expediti, levificati, unde non incongrue ab inhabitatoribus illud navi nostrae nomen impositum est, ut lichtschiff vulgariter dicitur.’
Den samenhang tusschen de Blauwe Scute, het Schiff der vlust, de Navis Pereuntium of het Lichtschiff nader aan te wijzen, zal wel niet meer noodig zijn. De allegorische voorstelling van dit schip vinden wij niet in de xiiide eeuw, tijdens Maerlant en zijne tijdgenooten, althans voor zooverre mij bekend is; maar herhaaldelijk komt deze voorstelling in de xvde eeuw voor, zoodat wij reeds geneigd zouden zijn, wanneer elke tijdsbepaling bij ons gedicht ontbrak, het om die reden als een gewrocht uit die eeuw te beschouwen.
Den eersten oorsprong van het denkbeeld der Schuit zullen wij misschien in de Zuid-Nederlandsche gewesten moeten zoeken.
Gelijk bekend is, spelen bij de ommegangen onzer Zuidelijke naburen en ook elders behalve reuzen en draken ook schepen een groote rol. Vooral tijdens de Carnavalsvermakelijkheden hadden optochten plaats, waarbij een groot schip in staatsie werd rondgevoerd. Dit blijkt ons o.a. uit een raadsbesluit van de stad Ulm, waarin voorkomt: ‘item es sol sich nieman mer weder tags noch nachts verbuzen, verkleiden, noch einige fassnachtkleider anziehen, ouch sich des herumfarens des pflugs und mit den schiffen enthalten, bei straf 1 gulden’ 1). Ongetwijfeld is dit omvoeren van een schip van hoogen ouderdom en uit het heidendom overgebleven. Doch het is hier de plaats niet dit uiteen te zetten: wij verwijzen liever naar Grimm's Deutsche Mythologie en andere werken. 2)
Merkwaardig genoeg vinden wij als benaming voor zoodanig

{==88==} {>>pagina-aanduiding<<}
schip, dat bij een ommegang werd rondgevoerd, die van Blauwe Scute. Uit eene stedelijke rekening van Nijmegen van 1550 deelt Mr. Van den Bergh mede, dat de regeering ‘den schipgezellen, die metter Blauwer Scute omvoiren’ op Vastenavond, eene vereering gaf.
Te Antwerpen heette waarschijnlijk het schip, dat bij den ommegang gebruikt werd, eveneens de Blauwe Scute. De gezellen, die de bemanning van het schip uitmaakten, waren wellicht voor 't meerendeel losse knapen, echte zieltjes zonder zorg, Verloren Kinderen. Om een nauweren band onder elkander te hebben, al ware het dan ook alleen voor de Vastenavondvreugde, verbonden zij zich misschien tot een soort van Gilde, dat allengs eene zekere vermaardheid kreeg. De bloei der Hand- en Voetbooggilden, de steeds grootere ontwikkeling der Kamers van Rhetoryken in de xivde eeuw wekten ook anderen op om zich tot een Gilde te vereenigen, al had dit geen hooger doel dan feestvieren en pretmaken: het voorbeeld in dezen werkte aanstekelijk. Eindelijk vond een Brabantsch Gilde, op voorbeeld van het Antwerpsche opgericht, een dichter in Jacob van Oostvoorne. Deze berijmde de keuren voor de lustige gezellen, nagenoeg in denzelfden tijd dat ons soortgelijke oorkonden van andere Narrengezelschappen zijn overgebleveu. Door zijn gedicht is de naam en de aard van het Vastenavondsgilde aan de vergetelheid ontrukt.
Na al het aangevoerde zal het, hoop ik, duidelijk zijn, dat er geen de minste grond bestaat om Jacob van Maerlant en Jacob van Oostvoorne voor één zelfden persoon te houden: de taal, de geest en de inkleeding van het stuk van den Vastenavondpoëet wijzen op een veel later tijdstip dan het midden der xiiide eeuw, de dagen van Maerlants jeugd en lichtheid van zinne.
Dr. Van Vloten, ten minste hij verzekert het ons zelf, is ‘geen liefhebber van allerlei ijdele en nevelachtige gissingen’; doch zoo hij hier de zaak ernstig had onderzoeht, zich minder had laten medesleepen door eene verleidelijke gissing, hij zou zeker niet vervallen zijn tot de ‘verbijsterende omdolingen’, waarin hij zich ‘nooit heeft kunnen vinden’, en die hij bij anderen wel weet af te keuren.

21 Sept. 1870.






{==89==} {>>pagina-aanduiding<<}

Nehalennia,

door H. Kern.

In het voortreffelijke Handbuch der Deutschen Mythologie van den welbekenden Germanist en dichterlijken vertaler Karl Simrock, wordt veel uitvoeriger dan in Grimm's Duitsche Mythologie over de godin gehandeld, wier naam aan het hoofd van dit opstel geplaatst is. Op bl. 354 van gezegd Handboek (3de druk) geeft de schrijver, ofschoon blijkbaar aarzelend, toe, dat Nehalennia wel een Keltisch woord zal wezen, gelijk door den Heer H. Schreiber, met instemming van Grimm, beweerd was in tegenstelling tot Wolf, die de godin en haren naam voor Duitsch hield. Die Keltische naam zoude dan zekere afleiding, hoe dan ook, wezen van nere, spinnen; eene zeer elliptische manier van spreken om te kennen te geven dat het werkwoord nere, hetwelk in 't Latijn voorkomt, ook niet ontbreekt aan het zoo nauw met het Latijn verwante Keltisch, inzonderheid Gallisch. Doch aangezien èn Latijn èn Keltisch èn Germaansch alle tot denzelfden taalstam, Indogermaansch of Arisch genoemd, behooren, bewijst het voorkomen van eenen gemeenschappelijken woordstam op zich zelf nog niets. Niet het algemeene is hier aan te wijzen, maar het bijzondere. Als het voorhanden zijn van eenen stam ne (waarvan men niet eens weet dat het de stam van Nehalennia is) in de

{==90==} {>>pagina-aanduiding<<}
eene of andere Indogermaansche taal voldoende geacht wordt als bewijsgrond, waarom is dan de naam der godin niet eenvoudig Latijn? Natuurlijk omdat deze taal te goed en te algemeen bekend is dan dat iemand het zou wagen zich bloot te stellen door Nehalennia voor Latijn te verklaren. Van het Gallisch, d.i. eene geheel uitgestorvene en door Latijn volkomen verdrongene Keltische taal, is onvergelijkelijk minder bekend, en het is in zooverre niet meer dan billijk bij Keltische verklaringsproeven minder strenge eischen te stellen, doch de toegevendheid moet niet zóóver uitgestrekt worden, dat we eenen uitleg zouden toelaten, welke op den drempel reeds met de feiten in botsing komt. Immers, er is noch in de afbeelding der godin zelve, noch in hare zinnebeelden, iets van spinnen te ontdekken.
Wanneer we in het Handboek verder lezen, bespeuren we, dat Prof. Simrock zelf niet recht vrede heeft met de door Grimm gepatroniseerde verklaring, want op bl. 357 vg. laat hij zich in dezer voege uit: ‘Wat nu echter den naam van Nehalennia betreft, schijnt tot nog toe over 't hoofd gezien te zijn, dat bij den afleidingsuitgang ennia, die met dien in Idun, Hlodyn, Hludana, Hludena, of (sic) Arduenna, Cebenna, Baduhenna te vergelijken is, de l niet behooren kan, hetgeen zoowel tegen Schreiber's verklaring uit nere, spinnen, pleit, als tegen de betrekking tot de Nieuwe-maan, waartoe ik vroeger overhelde.’ - Wist iemand die deze aangehaalde woorden voor 't eerst leest, het niet beter, dan zou hij onvermijdelijk, dunkt me, er uit opmaken dat Prof. Simrock de Noordsche Idun en Hlodyn voor echt Keltisch aanzag, zoo goed als de bijgevoegde Arduenna en Cebenna, of wel dat hij Keltisch en Germaansch voor identisch hield, gelijk wijlen Prof. A. Holtzmann. Toch weet ieder, die Simrock's werken geheel of gedeeltelijk kent, dat noch het een noch het ander in zijne bedoeling ligt.
Die geheele Keltische verklaring, waarbij alles onverklaard blijft, tot die dwarsdrijvende l ingesloten, is niets anders dan eene poging om uit het onbekende het onbekende op te lossen, en van hetzelfde gehalte als de vrij nieuwe verklaring van Amsterdam, Jeruzalem, Nijl, enz., als volbloed Keltisch. Ze zoude geene ernstige wederleg-
{==91==} {>>pagina-aanduiding<<}
ging verdienen, ware het niet als merkwaardig staaltje van redeneering, afgescheiden nog van alle taalkunde. Het merkwaardige is nu dit: er is geen zweem of schaduw van Nehalennia te ontdekken onder de Kelten; alleen in een paar door Germaansche stammen bewoonde landstreken vindt men gedenkstukken aan haar gewijd; derhalve is de naam Keltisch. Volgens dezelfde redeneerkunde kan Moloch eene Romeinsche godheid wezen, want men vindt in Rome geen spoor van zijne vereering. - Als men eenvoudig gezegd had: ‘we begrijpen den naam Nehalennia niet, evenmin als dien van Tamfana, Hlodyn, Baldr, Loki, ja evenmin als de helft der Noordsche (Germaansche) godennamen, Wodan niet uitgezonderd’, dan zou geen wetenschappelijk man daarover de schouders ophalen.
Zoo onze poging om den naam der Zeeuwsche godin te ontleden, geen aanspraak maakt op den titel van ‘onwederlegbaar betoog’, zullen we toch trachten te doen uitkomen hoeveel strengere eischen men zich stellen moet, wil men tot eene niet geheel mislukte oplossing van 't vraagstuk geraken. In de allereerste plaats dienen wij ons rekenschap te geven van elk bestanddeel, en op te sporen welke klanken we voor ons hebben, en wat deze vertegenwoordigen; we mogen vooral geene gegevens verwaarloozen, juist omdat we over zoo weinige beschikken kunnen.
De naam Nehalennia is tot nog toe nergens anders aangetroffen dan op eene menigte Zeeuwsche gedenkstukken en, buiten Zeeland, op twee steenen uit de nabijheid van Duits tegenover Keulen. In het werk van J. ab Utrecht Dresselhuis, getiteld: ‘de Godsdienstleer der aloude Zeelanders’, vindt men eene uitvoerige, en, voor zooverre mij bekend is, volledige opgave van al de overblijfselen waarop de naam der godin voorkomt. Daaruit valt ten minste te leeren, welke afwijkingen de schrijfwijze des woords op de verschillende gedenkteekenen vertoont. De meest gewone spelling is Nehalenniae, in den Latijnschen datief; een enkel maal nehalenie (bl. 82 bij Dresselhuis); nehaleniae (bl. 77; 82; 88); [ ] alenni (bl. 79); neihali- of neehali- (bl. 80); nehalaenniae (bl. 86); nehalaen- (bl. 88); ongewis nehalee of nehaee op den eenen bij Duits gevonden steen (bl. 158).

{==92==} {>>pagina-aanduiding<<}

Dewijl we weten den naam of titel eener godin voor ons te hebben, moeten we onwillekeurig gissen dat het laatste gedeelte, ennia enz., wel eens overeen kon komen met ons in, in koningin en dergel. Er is een suffix hetwelk in de oude taal der Arische (Indogermaansche) volken ania, en in zwakken vorm: nia luidde. Het diende om vrouwelijke personen te benoemen naar den mannelijken; het stond gelijk, in waarde althans, met ons inne, in. In het Sanskrit, waar ia onder bepaalde omstandigheden in î, in andere in ya overgaat, klinkt ania als anî, en nia als nî. Bijv. Bhavâni ‘de vrouw van Bhava (Çiva); Indrânî;’ ‘Indra's gemalin;’ patnî ‘meesteres, Hoogd. Herrin.’ Het Grieksch kent hetzelfde suffix in ϑέαινα (voor ϑεανια) ‘godin;’ πότνια ‘Vrouwe,’ Hoogd. Herrin.’ Bijzonder talrijk zijn de voorbeelden in de Slavische en Germaansche talen; in de laatste moet men als stamvorm van 't achtervoegsel beschouwen nia, hetzij men dit opvatte als rechtstreeks het Oud-arische nia, of als verkorting van ania; voor de zwakke verbuiging geldt als stamvorm niân. Naast dit nia echter treedt een inia (in stamvorm) op, en dit is òf een oude bijvorm van ania, òf eene wijziging er van in de uitspraak. Het laatste is verreweg het waarschijnlijkste, als we letten op het ontstaan van ons
in en 
{== afbeelding 	==} {>>afbeelding<<}
    
 in ‘
{== afbeelding 	==} {>>afbeelding<<}
    
 Maandag’ bijv., het Engelsch in en on, enz. uit ani, Grieksch ἐνι en ἐν; niet minder op het feit dat in onze taal, in 't Hoogduitsch, in 't Engelsch de uitgang ig verdrongen heeft ag (
{== afbeelding 	==} {>>afbeelding<<}
    
) en ug (og). Uitvoeriger is dit punt behandeld in de ‘Glossen in der Lex Salica’, bl. 39; hier behoeven we niet in nadere bijzonderheden te treden, daar de beteekenis van het achtervoegsel er niet door verandert. In de taal der Salische Franken (Oudnederlandsch) vindt men nia regelmatig achter den stam gevoegd; dus van litu ‘lijfeigene’ litunia, ‘vrouwelijke lijfeigene’; van liudi ‘volk, persoon’, liudinia ‘vrouw;’ van stam ambahta (ambahtia), ambita ‘dienstman’, ambahtania, ambitania, ook ambahtonia, waar de slot-a des stams reeds in o is overgegaan; van h
{== afbeelding 	==} {>>afbeelding<<}
    
ag, h
{== afbeelding 	==} {>>afbeelding<<}
    
og ‘een hoorige’ komt hōrogania ‘hoorige vrouw, dienstmeid’. In het Oudnoordsch levert âs, hemelgeest, het vrouwelijke âsynja op; vargr, vargynja. Het
Angelsaksisch heeft den vorm en, voor enn; dus gyden, godin, verbogen gydenne, van

{==93==} {>>pagina-aanduiding<<}
god; ook nog korter n, in vyln, viln ‘dienstmeid,’ eigenlijk Walin, van Veal, Vealh ‘Waal, Brit;’ uit de klankwijziging mag men opmaken dat enn uit inn ontstaan is en derhalve afwijkt van het Frankische en Noordsche suffix, terwijl het samenvalt met het Oudhoogduitsche. Want ook in dit laatste ontmoeten we inna, in. Dus vriuntinna ‘vriendin’; vriudilinna ‘liefje, bijzit’; gutinna ‘godin,’ e.a. Geheel in onbruik evenwel was in 't Ohd. nia niet, want Ottfried bezigt nog wirtun (stamvorm wirtunia); zie Grimm's D. Gr. II, 319. In dit wirtun is de slot-a des stams wirta, Goth. vairtha, op dezelfde wijze tot u geworden, als de a van het Frankische ambahta tot o in ambahtonia, en als de a van sommige Noordsche stammen onder den bijkomenden invloed der j in den uitgang, tot y, bijv. in vargynja.
Slaan we nu eenen blik op de verschillende schrijfwijzen van ons woord, dan vinden we als gelijk in beteekenis: ennia, enia, aennia, en een overschot i, dat men niet met zekerheid kan aanvullen; er kan oorspronkelijk gestaan hebben innia, inia, inni, inn; wat nogtans is staan gebleven, is juist het voornaamste. Deze afwijkingen zijn de beste waarborg dat we hier met den boven behandelden vrouwelijken uitgang te doen hebben. Stel eens dat nehal een a-stam is, dan zou dit met suffix nia opleveren: nehalania. Door invloed der i in de slotlettergreep gaat ania over in aenia, aennia; waarschijnlijk is ook de e in enia, ennia klankwijziging van a, ofschoon eene e zich ook onmiddellijk uit a kon ontwikkeld hebben, namelijk die soort van e, welke aan de Gothische i, onze zachte e in eten, beantwoordt. Hoe het zij, de bijvorm met i beginnende komt zelf voor, zoodat we genoeg gegevens hebben om te besluiten, dat zoowel de Oudnoordsche en Frankische, als de gewone Hoogduitsche en Nederlandsche vorm door-elkander gebezigd werden. Wat de verdubbeling der n in ennia betreft, die is zeer gewoon ook in de meeste oude Germaansche dialecten, als een korte klinker den hoofd- of bijklemtoon heeft; bijv. Oudsaksisch cunne, kunne, Goth. kuni; Ags. binnan, Oudn. innan, zelfs Goth. inna.
Het eigenaardig verschil van schrijfwijze veroorlooft ons niet alleen in ennia, enz. een afleidings-bestanddeel te zien, maar ver-
{==94==} {>>pagina-aanduiding<<}
biedt ons zelfs ten stelligste, er iets anders in te zoeken. Want veronderstel eens dat het gansche woord samengesteld is - hetgeen denkbaar was -, dan zoude ae of e de zoogenaamde wortelklinker van 't tweede lid der samenstelling wezen. Doch in dit geval kan ae niet afwisselen met i. Onverschillig of de vervaardigers der opschriften aan 't Latijn dan wel aan eenig Germaansch dialect gewoon waren, in geen van beide gevallen zouden ze ae met i verwarren. Deze verwisseling van ae en i is echter zeer licht verklaarbaar bij het bekende aanhechtsel in, inne.
Na den afleidingsuitgang gevonden te hebben, kunnen we overgaan tot de ontleding van het overblijvende nehal. Aangezien de uitgang inne gevoegd wordt achter naamwoorden (in stamvorm), die eenen mannelijken, en wel gewoonlijk, handelenden persoon aanduiden, is het te verwachten dat nehal zulk een mannelijk woord is, op zijne beurt afgeleid van eenen werkwoordelijken stam. Terstond herkent men het suffix al, waarmeê substantieven en adjectieven in menigte worden afgeleid. Van de eerste vindt men in 't Gothisch slahals ‘iemand die altijd slaat’, of zooals het ouderwetsche woord onzer Statenoverzetting luidt: ‘smijter’, van slahan ‘slaan’; het Grieksch heeft πλήϰτης. Vooral in 't Ohd. zijn er ettelijke van zulke substantieven, die eenen mannelijken persoon benoemen naar zijne gewone bezigheid; zoo kan men bij Grimm, D. Gr. II, bl. 98, vinden huotal, hoeder, van huotan hoeden; wahtal, wachter, van wahtan; goumal, oppasser, van gouman. In het Mhd. is al tot el geworden; bijv. goumel, triegel bedrieger, enz. Het aantal adjectieven op al in 't Ohd., ol in 't Ags., el in 't Mhd. en in onze taal is nog veel grooter; om slechts eenige weinige te noemen: Ohd. ezzal, vraatzuchtig; petal, bedelziek; Ags. sagol, praatzuchtig; thoncol, bedachtzaam; Mnl. vergetel, enz. Zoowel bij de zelfstandige, als bij de bijvoegelijke naamwoorden, ligt in al het begrip van eene herhaling; van daar dat huotal bijv. iemand is bij wien de
handeling van hoeden tot eene gewoonte, tot eene gewone bezigheid geworden is; slahals is iemand die de gewoonte, de hebbelijkheid heeft van te slaan, en niet iemand die op een gegeven oogenblik eenmaal de handeling verricht.

{==95==} {>>pagina-aanduiding<<}

Er blijft ons nu nog over, den werkwoordelijken stam op te sporen, waarvan nehal- afgeleid is. Ook hier stelt een verschil in spelling ons in staat om uit te maken wat soort van e bedoeld is. Naast het gewone nehal vinden we namelijk neihal of neehal. Welke van de twee letterteekens door den steenhouwer gebruikt is, doet niets ter zake, want èn ee èn ei komen overeen met onze scherpe ee, Goth. ái, Ags. â (aa), Oudnoordsch ei, Ohd. ei, Ouds. e (d.i. ē). Dat de spelling met eene enkele e op verreweg de meeste gedenkteekenen aangetroffen wordt, heeft niets bevreemdends, vooral niet als we in 't oog houden dat de naam der godin verlatijnscht is. Het is merkwaardig hoe in de meeste Germaansche talen van vroegeren en lateren tijd het gebruik van den dubbelen klinker om den langen klinker of eenen gerekten klank in 't algemeen aan te duiden geworsteld heeft, om zoo te zeggen, tegen de zucht der afschrijvers om zoo weinig letters als mogelijk te schrijven. Terwijl de handschriften van den Heliand en andere Oudsaksische stukken zich steeds met eene enkele e, a, o behielpen, eischte de oudste Angelsaksische spelling aa, ee, oo. Ook de oudste schrijfwijze der Salische Franken, uit de 6de eeuw ongeveer, had ee en ij ten minste; de jongste handschriften echter kennen slechts e en passen ij verkeerd toe. Ook in het Oudhoogduitsch en het Noordsch der runensteenen is klinkerverdubbeling niet onbekend; in 't Gothisch kon ze niet te pas komen behalve bij lange
u, en misschien had de regelaar of hervormer der Gothische spelling ii (ij) kunnen bezigen voor ei. Het Nieuwhoogduitsch is het over de klinkerverdubbeling nog niet met zich zelve eens; het heeft staat, schnee, doch lehren, lehn. Bij ons alleen heeft de dubbele letter een volkomen zegepraal behaald. Indien neehal, en niet neihal, van de hand des steenhouwers is, zoude men daarin het eerste ons bekende voorbeeld zien van een verschijnsel dat schier in alle Germaansche dialecten terug te vinden is.
Bij de vraag welk begrip er in neeh of neih schuilt, worden we door het toeval niet zoo begunstigd als bij het opsporen der afleidingsbestanddeelen; iets zeer natuurlijks, want uitgangen, die aan meer dan één stam gehecht worden, hebben in den regel een

{==96==} {>>pagina-aanduiding<<}
taaier leven dan één enkele stam. Het eerste wat met neeh, neih te vergelijken is, en in klank ten minste daaraan beantwoordt, is het zeer zeldzame Oudhoogduitsche neihen, waarvan Graff (Spr. II, 1015) aanhaalt neihunga’ libatio, neihhender ‘libans’. Het is niet volkomen duidelijk in welke opvatting de Latijnsche woorden te nemen zijn; waarschijnlijk is bedoeld ‘plenging,’ en ‘plengende’, of nog algemeener ‘offer’ en ‘offerende’. Dit is zoo goed als zeker, dewijl de 3de pers. enk. tegenw. t., neihhit, ook door Graff t.a.p. vermeld, in 't Latijn met ‘immolat’ wordt weêrgegeven. Neihen is dan ‘offeren,’ en in aanmerking genomen dat ons ‘offeren’ aan het Latijn ontleend is, en eigenlijk geheel algemeen ‘aanbrengen, aanbieden’ enz. heet, is het niet onwaarschijnlijk te achten dat ook neihen het algemeenere begrip in zich sluit. Uit de overige Duitsche talen laat zich, zoover mij bekend is, niets vergelijken behalve een Angelsaksisch woord, 't welk ook nog maar op ééne plaats gevonden is, en wel in 't gedicht Daniel (naar Grein's uitgave, vs. 455). Ten gerieve der lezers volge hier de geheele plaats, van vs. 445 af te beginnen.

Hyssas heredon drihten for tham haedhenan folce 
sevton hie sôdhevidum and him saedon fela 
sôdhra tâcna, ôdh-thät he sylfa gelŷfde, 
thät se vaere mihta valdend, se-the hie of tham mirce generede. 
Gebeád tha se bräsna Babilone veard 
svîdhmôd sînum leodum, thät se vaere his aldre scyldig, 
the thäs onsôce, thätte sôdh vaere 
maere mihta valdend, se hie of tham mordhre alŷsde. 
Agäf him tha his leoda lâfe, the thaer gelaedde vaeron, 
and nâhte ealdfeondum, thät hie âre häfdon. 

D.i. ‘De (drie) jongelingen (in den vurigen oven) verheerten den Heere voor het heidensche volk, wezen hen 1) te recht met woorden der waarheid, en verklaarden hun veel waarachtige teekenen, tot dat hij (de koning) zelf geloofde dat Hij, die hen uit den nood redde, de Gebieder aller macht was. Toen beval de barsche heerscher van Babylon, streng, aan zijne mannen,

{==97==} {>>pagina-aanduiding<<}
dat alwie ontkennen mocht dat Hij, Die de jongelingen van den dood verloste, de waarachtige onvolprezen hoogste Machthebber was, het leven verbeuren zoude. Hij gaf toen aan hen de goederen over zijner mannen, welke daarheen werden gebracht, en schonk (of: verleende, vergunde) aan zijne vroegere vijanden, dat dezen eere genoten’.
De uitgever, Dr. Grein, die zich door zijn Glossarium op de Angelsaksische dichters niet minder verdienstelijk gemaakt heeft dan door zijne uitgave en vertaling er van, wijdt aan nâhte, of gelijk hij schrijft: nahte, eenige regelen. Alvorens die aan te halen zij de opmerking gemaakt, dat voor ht in 't Angelsaksisch geen korte a staat. Bijv. voor 't Goth. ahtau, ons acht heeft het Ags. eahta, Engelsch eight; wel kan naast meacht, macht, een miht, Engelsch might, en derg. zich vertoonen, ten gevolge van de i, welke tot den stam mahti behoort; miht is klankwijziging van meaht We verwijzen ten overvloede op Grimm, D. Gr. I, 236, en voegen er slechts bij dat in den Nordhumberschen tongval van 't Ags. voor ht geschreven wordt ae = ea; dus aehte = eahta; voor r heeft 't Nordh. vaak a, bijv. arm = earm ‘arm, doch niet voor ht; zoo ook naeht en zelfs neht = neaht, niht. Kortom, eene korte a voor ht is ongehoord; waar in zulk een geval a staat, is de lange bedoeld; dus nâht ‘niets, nietswaardig’, Engelsch naugt, nought. - Dr. Grein merkt bij nâhte in zijn Gloss. op: ‘ein dunkeles Praeteritum,’ en na aanhaling van boven meêgedeelden versregel, vervolgt hij: ‘dem Zusammenhang nach erwartet man die Bedeuting gewähren, theilhaftig
machen’. Nu, het algemeene begrip van ‘gewähren’, van ‘bij wijze van gunst verleenen, vergunnen, schenken’ ligt er zelfs stellig in, dunkt me. Als daarop het vermoeden geopperd wordt dat ‘men misschien een werkwoord nâhan nâhte = Oudnoordsch nâ, nâdha en verwant met Lat. nanciscor aannemen moet’, dan valt tegen de lange â niets in te brengen, doch of onmiddellijk het Ags. en Oudn. woord als geheel hetzelfde te beschouwen zijn, is zeer twijfelachtig, ofschoon inderdaad in 't Oudnoordsch wel eens â aan Goth. ái, Ags. â beantwoordt. 1) Eenen zekeren samenhang
    
{==98==} {>>pagina-aanduiding<<}
usschen Ags. nâhan en Lat. nanciscor willen we iet ontkennen, vooral met het oog op het Grieksche ἤνeγϰeν naast ἤνειϰεν, doch op deze wijze schijnt zich Dr. Grein de zaak niet voor te stellen, en daarom is het niet overbodig er aan te herinneren dat een Ags. nâh nooit zoo eenvoudig maar = Lat. nanc kan wezen, tenzij als van oudsher overgeërsde zustervorm. - De conjectuur van Prof. Dietrich, door Grein vermeld, en daarin bestaande, dat nâhte veranderd dient te worden in rahte, heeft drie bezwaren tegen zich: 1) een rahte van reccan ‘verordenen’ en ‘zeggen’ is evenmin bestaanbaar als nahte; 2) de Verleden Tijd van reccan is reahte of rehte; 3) de beteekenissen van reccan passen hier niet.
Vergelijken we 't Ags. nâh met Ohd. neih, dan is het niet te gewaagd aan het werkwoord het algemeene begrip toe te kennen van ‘schenken, verleenen, goedgunstig toedeeleu,’ ongeveer het Lat. ‘offerre’, Skr. bhaj. Neehal, neihal ware bijgevolg ‘schenker, uitdeeler’; neehalennia ‘schenkster, uitdeelster’. Soortgelijke woorden, waarin het begrip van uitdeeler, begiftiger ligt, werden dikwerf gebezigd om het denkbeeld ‘heer, meester’ aan te duiden. In het Sanskrit, o.a., is bhaga ‘uitdeeler’, van 't boven aangevoerde bhaj, ook ‘heer’; begrijpelijkerwijze wordt zoo ook de goedgunstige zonnegod en schepper genoemd. In de Iraansche talen, alsook in 't Slavisch is baga, bogu het gewone woord voor ‘een god, God’ geworden. Welnu, Neehalennia zal ook zoowel schenkster, milde Geefster, als Meesteres, Vrouwe beteekend hebben. In de laatste opvatting was zij de meest geëerde plaatselijke of gewestelijke godin; in de eerste, de goedgunstige geefster van rijkdom, lijfsbehoud, zegen. Zij wordt afgebeeld als eene Vrouwe, omringd van overvloed, dien zij met kwistige hand kan uitdeelen; het hondje aan hare voeten zal wel geen toespeling op den Hellehond zijn, maar eene eenvoudige zinnebeeldige voorstelling om te kennen te geven dat de godin is, gelijk wij hier te lande tot dezen dag toe spreken: ‘de Vrouw’. Wij plegen

{==99==} {>>pagina-aanduiding<<}
het woord vrouw niet meer in den zin van ‘domina’ te bezigen, behalve in Mevrouw, doch tegen het hondje zegt de dame des huizes, terwijl ze hem een stuk brood toe houdt: ‘kom hier bij de Vrouw’! Nog ondubbelzinniger en merkwaardiger is een ander zinnebeeld der godin, namelijk de steven van een schip. Dit toch herrinnert ons aan een der namen, welke der Noordsche godin Freya toekomen, en wel Mardöll ‘Zeenimf’. Nemen we in aanmerking dat Freya ons Vrouwe, Meesteres, is, hetzelfde dus beteekent als Neehalenia; verder, dat van Freya gewaagd wordt als zijnde de schenkster (Hoogd. Mundschenkin) der goden (zie Simrock, Myth. bl. 327), dan komen we tot het besluit dat Neehalenia en Freya slechts twee namen zijn, en wel synonieme, voor eene en dezelfde godin.
Er zijn nog twee feiten welke ons versterken moeten in de meening dat neehan, neihan moet beteekend hebben schenken in de beide nog ten onzent en in Duitschland gangbare beteekenissen, en dat men zich Neehalenia dacht eensdeels als Freya in 't algemeen, anderdeels als de ‘Mundschenkin’. De bedoelde feiten zijn: Ten eerste, bij het beeld onzer godin komt ettelijke malen ook de afbeelding voor van Hercules, dat is, van eene inheemsche godheid die de meeste trekken van overeenkomst met den Grieksch-Romeinschen Hercules vertoonde. Ten tweede: een steen ergens in Gelderland opgedolven, thans verdwenen, had volgens Keysler (zie Dresselhuis in zijne Verhand. bl. 170) het volgende opschrift: Herculi Macusano et Haevae Ullupio et Ulpia Ammava pro natis. - Zonder onze verbeelding al te vrijen teugel te vieren, mogen we gerust het er voor houden, dat de aardsche echtelingen hier hun dank betalen aan een hemelsch echtpaar; met andere woorden, gelijk Ulpia uit Hamouwe (Hameland, de Graafschap Zutfen) de gade is van Ullupio, is Haeve of Haeva de gemalin van Hercules, derhalve Hebe, waarvan Haeve eene verduitschte uitspraak moet wezen. Hoe is het nu te verklaren dat eene zoo ondergeschikte godin als Hebe hier te lande zóó zeer in aanzien zou gekomen zijn, ware het niet dat de Nederlandsche Hebe, de ‘Mundschenkin’ van ouds her hoog vereerd werd? Ligt het niet voor de hand, dat Haeve, de wederhelft van

{==100==} {>>pagina-aanduiding<<}
Hercules, alleen de aan 't Latijn ontleende naam was voor de Germaansche godin, bij wier beeld eene afbeelding van Hercules pleegt te prijken, en wier gewone Nederlandsche en Nederrijnsche naam was Neehalenia?
De grammatische vorm van 't woord laat zich niet dan bij benadering vaststellen. De eerste naamval luidde ten tijde waartoe de gedenkstukken behooren, waarschijnlijk neehaleni, - enni, - inne; de vierde naamv. neehalenia, - ennia, - innea; de datief kon kwalijk anders luiden dan neehaleniae, - ennie, - innië, geheel of nagenoeg gelijk aan 't Latijn; de Gothische vormen zouden wezen: nom. naihalani, gen. naihalanjos; dat. naihalanjai; acc. naihalanja.
De slotsom van ons onderzoek kunnen we aldus samenvatten: Neehalenia, hetwelk zoowel Schenkster, Mundschenkin, als schenkster, goedgunstige Geefster, Meesteres, Vrouwe beteekent, is een der menigvuldige namen of meer in 't bijzonder de geliefkoosde gewestelijke naam der godin, die in de Noordsche mythologie gemeenlijk met Freya betiteld wordt en ook als schenkster der goden en als zeegodin optreedt. In onze nieuwere taal is Neehalenia te vertolken met ‘Onze lieve Vrouwe’.





Eigennamen en verkleinwoordjes.

door H. Kern.

Men vindt op de altaren en andere overblijfselen des Heidendoms in Zeeland ettelijke persoonsnamen die een afzonderlijk onderzoek ten volle verdienen. Ondanks den Latijnschen vorm waarin die namen ons overgeleverd zijn, kunnen ze ons toch nuttig wezen,

{==101==} {>>pagina-aanduiding<<}
want we kunnen er enkele gevolgtrekkingen uit afleiden, welke ons het een en ander, hoe weinig dan ook, omtrent de moedertaal van de oprichters der gedenkteekenen leeren. Dat al die personen in Zeeland of op ons Nederlandsch grondgebied te huis behoorden, is geene uitgemaakte zaak; toch mag men uit de later aan te toonen overeenkomst der meeste namen met andere, buiten kijf Nederlandsche, het besluit trekken dat we inheemsche, zoo niet uitsluitend Zeeuwsche, namen voor ons zien. - Enkele verstrooide opmerkingen aangaande die oude namen mogen hier eene plaats vinden; de bron waaruit we geput hebben, is de Verhandeling van Ab Utrecht Dresselhuis over de Godsdienstleer der aloude Zeelanders, waarvan ik ook in het opstel over Nehalennia dankbaar gebruik gemaakt heb.
Op bl. 77 van dat werk treffen we aan: l. Justius Satto et L. Secundinius Moderatus fratres. Dat Justius en Secundinius Latijnsch zijn en afgeleid van den naam der patronen of gewezen heeren, behoeft nauwelijks vermelding. Ook L(ucius) en Moderatus zijn duidelijk Latijn, terwijl Satto even kennelijk Germaansch is. Satto is de regelmatige 1ste nmv. van een bijvoegelijk naamwoord, oorspronkelijk deelwoord, naar de zwakke verbuiging. Het beantwoordt in vorm volmaakt aan 't Oudnoordsche setti, sterk: settr, Deensch sat, en, het voorvoegsel ge daargelaten, aan ons gezet, Geldersch ezat. Het Noordsche settr, Deensche sat beteekent nu rechtstreeks ‘modestus, compositus, moderatus!’ Bedenkt men dat Satto en Moderatus broeders zijn, dan zal men overtuigd wezen dat de Latijnsche naam niets anders is dan de vertolking van den Germaanschen. Dat Satto, hetwelk als bijnaam te beschouwen is, in den zwakken vorm optreedt, strookt ook geheel met het thans nog heerschende IJslandsche gebruik; om uit te drukken bijv. Harald de Schoonharige zegt men in 't Oud-Noordsch en IJslandsch: Haraldr Hârfagri, behalve: H. hinn Hârfagri.
Indien ik een oudheidkenner was, zoude ik trachten aan te toonen dat Satto, verlatijnscht in Moderatus, die soort van bijnaam is, dien wij een ‘van’ noemen; verder zou ik uit andere in Zeeland opgedolven monumenten het bewijs trachten te leveren, dat sommigen de ‘van’, d.i. den familie-toenaam niet gebruikten

{==102==} {>>pagina-aanduiding<<}
of hadden, maar als zoodanig aanwendden den voornaam des vaders met een bijgevoegd ‘zoon’, of misschien een van den voornaam des vaders afgeleid patronymicum. Met andere woorden, vóór 1600 jaren heerschte, schijnt het, in Zeeland ten opzichte der namen dezelfde gewoonte welke nog vóór 200 jaar gold, en wat het gebruiken van een ‘van’ betreft, nog tegenwoordig geldt. Hier moet ik me vergenoegen met de aandacht van oudheidkenners op dit punt te vestigen, en keer ik terug op zuiver taalkundig gebied.
Uit den vorm Satto blijkt dat men hier te lande in den eersten naamval der zw. verbuiging mann. o had, waar het Gothisch, en in veel later tijd nog het Friesch en Angelsaksisch a vertoonen. Opmerkelijk is het, dat in den Bataafschen naam, of eerder titel, Chariowalda ‘Hertog’, de a aan 't slot voorkomt. Doch hieruit mag men niet opmaken dat de Zeeuwen eenen anderen tongval spraken dan de Batavieren. Vooreerst toch dagteekenen de Zeeuwsche overblijfselen uit de derde eeuw (zie Dresselhuis, verh. bl. 111), terwijl Chariowalda twee eeuwen vroeger leefde, zoodat in dat tijdsverloop de a tot o kan geworden zijn. Eenmaal hadden alle Germaansche talen in 't bewuste geval eene a. Ten andere wisselen o en a, juist in de zwakke verbuiging met elkander af nog in 't Oudsaksisch der 9de eeuw; zie o.a. Grimm's Gesch. d. deutschen spr. bl. 451 (eerste uitg. bl. 648). Het verschil was eerder plaatselijk dan gewestelijk, schijnt het. Zooveel blijkt echter uit de ons bij Romeinsche schrijvers bewaarde eigennamen, dat reeds in de eerste eeuwen onzer jaartelling in het grootste deel van deze landen en Duitschland de o het meest verbreid was. Men denke slechts aan de Saxones der Romeinen, en nog vroeger aan de Iscaevones, Ingaevones van Plinius en Tacitus.
Overspringende tot bl. 83 (t.a.p.) vinden we den naam Januarinius Ambacthius. Dit laatste is zeer zeker geen eigennaam; het mag een toenaam wezen, doch dan is het, gelijk zoo veel toenamen, eigenlijk toch een gemeenzelfstandig naamwoord, op de wijze van ons Prins, de Koning, Slotemaker, Smit, enz. enz. Ambacthius is eene onbeholpene spelling voor ambachtius, hetgeen trouwens in 't Latijn eene nog vreemdsoortiger vertooning zou

{==103==} {>>pagina-aanduiding<<}
maken dan het eerste; het beteekent ‘dienaar’ of ‘beambte’ en luidt in 't Gothisch andbahts, meerv. andbahteis; de stam is ambachti. In de verbuiging van de stammen op i is het Gothisch verder van 't oude afgeweken dan menig ander dialect. Het Oudsaksisch vormt van den stam liudi bijv. den genitief meerv. liudio, datief liudiun; het Oudhoogduitsch van gasti (kasti, kesti) insgelijks gestio; het Oudnoordsch heeft niet slechts belgja, belgjum in 't meervoud, maar behoudt de i zelfs in 't enkelvoud; genitief: belgjar. Hoe onzeker nu ook de vorm der naamvallen dezer i-stammen is voor de oude taal der Zeeuwen of Nederlanders, stellig moet men toen in enkele naamvallen des stams ambachti nog de i gehoord hebben met eenen daarop volgenden klinker; de getrouwste overbrenging van 't geheele woord in 't Latijn was dus ambachtius. Dit komt vooral uit in den datief en instrumentaal, die ambachtio, of ambachtia of ambachtië moet geluid hebben.
Van twee andere verlatijnsche namen of woorden op ius, namelijk Texquisius op bl. 73, en Flettius op bl. 75 (t.o.p.) vermoed ik insgelijks, dat het woorden zijn die een beroep aanduiden, althans oorspronkelijk. Aan eene poging tot opheldering van Texquisius waag ik me niet; ook flettius is al te onzeker, ofschoon het voor de hand ligt aan het zoo algemeene flet ‘huis, hof’ enz. of ons ‘vlet’ te denken. Van fletti zou regelmatig afgeleid zijn een sterke stam flettia hetwelk zeer wel ‘huisman, hofman’ zou kunnen beteekend hebben. Hoe dit zij, het feit waarop we vooral de aandacht willen vestigen, is dit, dat de man zich voluit noemt: Flettius Gennalonis; het woord voor ‘zoon’ (filius) staat er niet bij. De naam des vaders is Gennalo, en het zij de genitief in 't Latijn letterlijke overzetting is van denzelfden naamval in de landstaal of een middel is om een patronymicum, bijv. Gennaling, uit te drukken, in geen van beide gevallen behoeft Flettius een vóórnaam te wezen. Een ander gedenkteeken vertoont eenvoudig als naam des oprichters Theronis filius, dus enkel onze ‘van’ van de soort Janssen, zonder vermelding des voornaams. Evenzoo houd ik Gennalonis voor den patronymischen toenaam, flettius voor eenen titel of stand.
Een ander voorbeeld van weglating van ‘filius’ levert een

{==104==} {>>pagina-aanduiding<<}
opschrift op bl. 83 (t.a.p.): Ammacius Hucdionis; daarentegen lezen we bl. 86: Dacinus Liffionis filius. De namen der vaders, Hucdio en Liffio (zóó in den nominatief, onverschillig of het mannelijke of onzijdige woorden zijn) doen zich kennen als verkleinwoorden, en komen in vorm geheel overeen met den naam van den Kaninefaat Brinio. Dergelijke verkleinde eigennamen zijn zóó afgeknot, dat men slechts zelden den vollen vorm kan raden; wie niet toevallig weet dat Frits uit Friderich, Benno uit Bernhard afgekort is, zal er wel vruchteloos naar zoeken. Hucdio hangt waarschijnlijk samen met den Angelsaksischen vrouwennaam Hygdhe, en Liffio, naar het schijnt, met den Noordschen naam Leifr, doch dat ze geheel en al hetzelfde zouden wezen, behoeft men niet te veronderstellen. De Arische (Indogermaansche) persoonsnamen bestaan meestal uit twee bestanddeelen 1). Elk der twee bestanddeelen, leden der samenstelling, kan natuurlijk een of meer lettergrepen bevatten, doch in den verkleinden, of nauwkeuriger gezegd, verkorten gemeenzamen vorm blijft er van 't geheel, in den regel, slechts ééne lettergreep, op zijn hoogst twee, over, met uitsluiting van het verkleinende achtervoegsel. Met gemeenzame vormen zijn bedoeld zulke als Frits, Heintje, Wimpje, Μίϰυλλος, Θράσυλλος, en dergelijke, niet Frederikje, Hendrikje, Σωϰρατίδιον, welke half liefkoozend, half spottend klinken. - Wat het verkleinende io, stam ion, in Hucdio, Liffio, Brinio aangaat, reeds vóór geruimen tijd is de opmerking
gemaakt dat men in Brinio den Kennemer het Hollandsche ie, Nederlandsche je terugvindt. Het is wel der moeite waard eenigszins langer bij dezen verkleiningsuitgang stil te staan, te meer dewijl Grimm's behandeling er van deels aanvulling, deels wijziging behoeft.
In D. Gramm. III, 683 spreekt de groote meester over verkleinwoorden, op enkele i. Vooreerst brengt hij daartoe Oudhoogduitsche voorbeelden gelijk magati ‘meisje’, fugili ‘vogeltje’, e.a. Desniettemin voegt hij er bij, dat de genitief luidt fugelines, enz.; met andere woorden, de aangetogen voorbeelden zijn geen

{==105==} {>>pagina-aanduiding<<}
verkleinwoorden op i, maar op î in den nominatief, în in den stam.
Ofschoon men in onze taal als plaatsvervanger van în eerder een ijn dan een ie(n), je(n) zou verwachten, heeft Grimm ons duifje (duifie), schaapje (schaapie), terecht gelijk gesteld met deze Oudhoogduitsche verkleinwoordjes, als ook met het Zwitsersche i, of naar gewestelijke uitspraak, merkwaardig genoeg, even als bij ons, ook ji. Als voorbeelden strekken äugi, in Wallis en Grauwbunderland äugji, = oogje; häsi, = haasje. Het Zwitsersch wijkt in zooverre van ons taaleigen af, dat het dit i, ji ook dáár bezigt, waar wij tje alleen welluidend vinden; dus kan de Zwitser zeggen öhri = oortje; maar even gewoon is toch ook in 't Zwitsersch ti, bijv. teilti = deeltje, müülti = muiltje, vögelti = vogeltje; ook het Zwitsersche meitji = meisje (voor meidtje) zou ik eerder hierbij voegen dan bij de afleidingen op enkele i, ji. In onze taal bestond ten tijde van Brinio nog niet de welluidendheidsregel of gril, die thans er in heerscht, gelijk de naam des Kennemers zelfen bewijst. Behalve ten onzent en in Zwitserland leeft hetzelfde suffix in Engeland, en vooral in Schotland, voort; bijv. mousie = muisje, muisie; doggie = hondje; wifie = wijfje; inzonderheid in eigennamen, mannelijke en vrouwelijke, voor een deel door de Engelschen met y geschreven, ter sierlijke afwisseling, schijnt het; als: Willie, Polly, Annie, Fanny. - Onder de overige Duitsche talen kennen 't Hoogduitsch
en 't Friesch hetzelfde achtervoegsel in eigennamen, als Benno, Kuno, Otto, enz.; Friesch: Menno, Taco, Tammo, e.a. Alleen is van den uitgang io de i verdwenen, hetgeen regelmatig in alle andere gevallen gebeurd is. Het is of de geschiedenis der verkleinwoordjes in 't Germaansch in schier elk opzicht afwijkt van die der overige woorden; niet alleen vinden we de ouderwetsche i bewaard in ons ie, (je), terwijl uit het woord grafio, graaf, onder honderd andere in alle dialecten de i verdwenen is, maar men ziet in de Friesche eigennamen eene o, waarvoor anders in dat dialect a staat. Bij andere verkleinwoorden, die op ken, Hoogd. chen is tegen den regel der klankverschuiving de Oudarische k gebleven, die anders in onze taal h (tusschen twee klinkers ook wel g) is geworden. Het is of
    
{==106==} {>>pagina-aanduiding<<}
de verkleinwoorden in vorm en verbuiging bij alle andere woorden achteraan komen hinken. Hun verbuiging wijkt af van den doorgaanden regel. Immers waartoe zal men een Oudhoogd. fugilî, gen. fugilînes, Nhd. vögelein, gen. vögeleins, brengen? Is het sterk, dan moet de stam îna zijn en niet în; de nominatief fugilî, Zwitsersch häsi enz. stond dan voor în (Gothisch eins), gelijk Zwitsersch wî, wijn voor wîn. Vergelijken we het Grieksch, dan ontmoeten we verkleinvormen op ιον, doch ook, in eigennamen, op ιων en ινος, bijv. Ἀϑηνίων, Ἑρμίων, Σμιϰρῖνος, Λουϰίνℷς. Als er geen andere vormen bestonden dan de mannelijke Benno, Kuno e. dgl. dan zoude men deze eenvoudig gelijkstellen met Αϑηνίων; dat wil zeggen, het zouden regelmatige mannelijke naamwoorden der zwakke verbuiging zijn, gelijk Goth. vilja. Ook Brinio, Liffio, Hucdio zouden hierbij behooren, ingeval hun grammatisch geslacht mannelijk was, hetgeen we juist niet weten. De wijze waarop in onze taal de deminutieven op je, ie verbogen worden, is ook zonderling. Want niettegenstaande ze onzijdig zijn, nemen ze in 't meervoud s aan; eenen tegenhanger leveren op kinders, eijers en derg., welke echter min of meer plat klinken. Daarentegen bestaat er van je geen ander
meervoud dan jes. Was de uitgang mannelijk, dan zou de aangevoegde s niets bevreemdends hebben, dewijl de stam jen, ien is, en na vloeienden letters de s zoo gewoon is. De tegenstrijdigheden laten zich oplossen zoo men veronderstelt dat van ouds her twee stammen, een sterke en zwakke, d.i. een op eenen klinker en een ander op eenen medeklinker n, naast elkander bestaan hebben. Naast een Grieksch ιοgn gen. ιου dus, een ιων, ιωνος (= ιονος), hetgeen in 't onzijdig opleveren zou ιον, ιονος naar 't voorbeeld der onzijdige vormen van de comparatieven op ιον. De twee veronderstelde vormen zijn zóó dooreen geloopen dat eene scheiding er van in ieder bijzonder geval ondoenlijk is geworden.
De geopperde stelling wordt bevestigd door het bestaan van zulke wisselvormen als Mnl. mannekijn, manneken, Geldersch menniken, en Ouds. Menniko, wel is waar enkel als eigennaam voorkomende, doch dit doet niets ter zake. Ook vertoont ons het Friesch in zijne patronymica, woorden in den grond identisch met de verkleinwoorden, zwakke vormen als Juwinga, Nanninga,

{==107==} {>>pagina-aanduiding<<}
Gockinga, enz., waar de overige dialecten het srerke ing (ink) hebben. Vraagt men nu wat is de Oudarische vorm waartoe wij een Nederl. ijn kunnen terugbrengen, dan is het antwoord: iana, nomin. onz. ianam; doch io zou Arisch wezen: ian, nomin. mann. iân (voor ians), onzijdig: ian en daarnaast hoogstwaarschijnlijk ook ia. Zien we in hoeverre de verkleiningsuitgangen in 't Sanskrit hiermeê overeen komen.
Als Grimm D. Gr. III, 699 zegt; ‘In 't Sanskrit is k de verkleinletter’ en voorts naar Bopp verwijst, ‘die slechts enkele voorbeelden aanhaalt’, dan is hem zulks niet euvel te duiden, doch de bewering zelve geheel onjuist. Behalve ka zijn er andere deminutiefsuffixen, die uitvoerig behandeld werden in de Oudindische spraakkunst van Pânini; het een en ander daaruit deelen we hier mede. Er heerschte bij de Indiërs in het verminken van eigennamen in verkleiningsvorm evenmin een vaste regel als bij anderen. De meest algemeene naam, Devadatta ‘door god of de goden gegeven’, Lat. Deodatus, Gr. Theodotos, in 't gebruik even algemeen als ons Jan, kan, verkleind, luiden: Devadattaka; maar dit is alsof wij zeggen Johannesje. Om ons Jantje uit te drukken, bezigde men of Devika of Devila of Deviya. Uit Varunadatta vormde men Varunika, Varunila, Varuniya 1). Deze laatste uitgang iya is het mannelijke van 't Grieksche ιον, gen. ιου. Ten nauwste met de verkleinwoorden vewant, of liever eigenlijk één daarmede zijn de patroniemen en metroniemen, zoo goed als de begrippen ‘kind’ en ‘kleintje’ in betrekking tot ouders op hetzelfde neêrkomen. Nu luidt een zeer gewoon patronymicum in 't Sanskrit âyana, hetgeen niets anders is dan eene versterking van iana of îana. Vooral dienen de woorden op âyana om de jongere leden der familie aan het duiden; bijv. een jonger lid uit de familie Gârgya wordt aangesproken als Gârgyâyana. Vergelijkt men dit met zulke Grieksche woorden als Κρουn#x03AF;ων Kronos' zoon’, οὐρανίων
‘hemeltelg’, dan komt men tot het besluit, dat âyana, eene versterking van iana of îana zijnde, hetzelfde uitdrukt als ιων, ιων, stam iân, îan. Dit iana gebezigd als verkleiningsuitgang, keert terug in Mnl. (ek)ijn en tevens in ons ie, je(n)

{==108==} {>>pagina-aanduiding<<}
Ohd. în, nomin. î, Zwitsersch i. Wellicht is de naam Dacinus, de zoon van Liffio, een voorbeeld van eenen vorm gelijk Mnl. mannekijn.
Gelijk ekijn een samengesteld achtervoegsel is, zoo ook etje, tje, Zwitsersch ti, zonderling genoeg voor zi. Van ons tje meent Grimm (t.a.p.): ‘Niemand zal willen beweren, dat dit nnl.- pje, -tje een afzonderlijke van je in den grond verschillende verkleiningsvorm is.’ De kracht van je en etje is zeker dezelfde, doch terwijl het eerste samenhangt met Gr. ιον en ιων, kan het laatste niet gescheiden worden van ιδιον; pje is in 't geheel geen suffix. Omdat in 't Geldersch de 3de pers. enk. Teg. T. van ‘komen’ luidt: hi kömp, moet men niet zeggen dat in dit taaleigen het suffix van den 3den pers. wel eens p is. Het spreekt toch van zelf dat de p in kömp haar ontstaan juist daaraan te danken heeft, dat er onmiddellijk op de m eene t te staan kwam; eerst uit kömpt kon na afwerping der t een kömp voortkomen. Evenzoo is bloemetje geworden tot bloemtje; dit geeft in de uitspraak bloemptje, en hiervan komt bloempje. Op dezelfde wijze als ons je, of het mannelijke er van, in Hgd. eigennamen als Kuno schuilt, doet tje het in zulke als Kuonzo (Kunz), voor Kuonzio, Lanzo, Ozo, waarnaast ook Ozi (z. Graff Spr. I, 541) voorkomt. Verschil tusschen Kuno en Kuonzo is niet te bespeuren. Dat Götz, waarin de klankwijziging klaar aantoont dat er eene i in de volgende lettergreep
gestaan heeft, Fritz, enz. slechts de hedendaagsche uitspraak vertegenwoordigen van een ouder Fritzo, Fritzi zal wel geene tegenspraak ontmoeten.
De Zeeuwsche overblijfselen leveren van (etje, itio) geen voorbeeld op. Wel schijnt een ander deminutief in Gennalo (Dresselhuis, bl. 75) voorhanden. In het Gothisch was de verkleiningsuitgang ila zeer gewoon, bijv. Vulfila, Totila; zoo ook het daaraan beantwoordende ilo in 't Ohd., bijv. Liupilo, Svâpilo, Hûnilo. Een zwak alo komt wel is waar, zoover ik weet, niet voor, doch wel in Tirol en de Beiersche Alpen een sterk al, bijv. weibal wijfje, enz. (D.G. III, 673). Ook in 't Sanskrit komt behalve ila (zie hier boven) een gewestelijk da voor, waarvan de d weinig of niet verschilt van onze Hollandsche palatale l in tegenstelling tot de zuiver dentale l van 't Sanskrit. Ook la was niet ongewoon

{==109==} {>>pagina-aanduiding<<}
na i en u; bijv. Bhânula van Bhânudatta (z. Pânini t.a.p.). Het is mogelijk dat in Gennalo de verkleinende kracht enkel in lo steekt, zooals in 't Gothische magula ‘knaapje’, van den stam magu. Zoolang men de samenstelling waaruit genna verkort is, niet weet, blijft het twijfelachtig wat men als het eigenlijke suffix moet aanzien, maar dat het een deminutief is, zeer na verwant met het zoo gewone ilo, mogen we zeer waarschijnlijk achten.





Olle en Oele.

Door A. de Jager.

In het Woordenboek der Nederlandsche Taal komt het woord olle niet als afzonderlijk artikel voor. Het wordt alleen op Oele als een bijvorm van dit woord vermeld. Zoo inderdaad, gelijk de Redactie meent, olle en oele verschillende vormen van hetzelfde woord zijn, had toch het eerste, en niet het laatste, als hoofdwoord beschouwd en dientengevolge opgenomen dienen te worden. Niet alleen omdat olle menigvuldiger voorkomt dan oele, maar ook en vooral omdat het eerste als een zelfstandig naamwoord, en dus in zijne eigenlijke beteekenis, gebruikt werd; terwijl oele alleen als een tusschenwerpsel, dat is, ook volgens de Redactie, in eene afgeleide beteekenis bekend staat.
Wat de beteekenis van het woord olle betreft: zij zal duidelijk worden, als men de volkstaal raadpleegt, waartoe het woord behoort. Het dagteekent, bij onze schrijvers, uit de laatste helft der zeventiende en de eerste der achttiende eeuw, en komt, zoover mij bekend is, alleen in den meervouds- en in den ver-
{==110==} {>>pagina-aanduiding<<}
kleinvorm voor. De mij voorgekomen plaatsen zijn de volgende.
J. Pook, Tymon of de Schijnmenschenhater (Amst. 1710), bl. 24:

Wy kennen u te wel; en laat ons dan malkand'ren 
Geen blaauwe bloemen, en geen ollen op de mouw 
Meer spelden; spreek recht uit; - 

W. van der Hoeven, 't Koffyhuis, Kluchtspel (Amst. 1734), bl. 43:

- ik laat my geen ollen zo licht 
Op de mouw spelden. 

Scapyn, Blyspel (Amst. 1696), bl. 12:

Of menen zy my licht met olletjes te paijen? - 
Dat schut ik, neen sy sullen 't niet ontdraijen. 

H. van Halmael, De fyne Bedriegeryen ontdekt (Amst. 1713), bl. 16:

Die manier van onderrechten is allyd niet goed, 
De Meester raakt wel eens onder, als een Discipel ook zyn devoir doet, 
En ik ben veel te dom, dat dit iets op my zou hechten. 
Zoo hy my weêr ollen maakt, zal ik hem eerst onderrechten. 

Langendijk, Gedichten (Amst. 1721), D. II. bl. 294:

- Zwyg; wy weeten ran uw' zaaken; 
Gy hoeft hier op een nieuw geen' olletjes te maaken. 

Aldaar, bl. 284:

Neen paaij, je zelt me met die praetjes zo niet loeren. 
Prins Ferdinand, jy weet het wel, 
Dat ik geen olletjes vertel. 

H. Verbiest, Klucht van 't Wynvaatje (Amst. 1670), bl. 4:

Dat zijn die bazen, die 'er op slimme practijken verstaen, 
En komen 'er Waert met een Lombertbriefje van een muizeval pajen, 
En krijgen noch tien gulden toe, om noch andere ollen te drajen. 

Klucht van den Pasquilmaker (z.j.), D. II. bl. 8:

Maer onse Joffr. Theodoor, om datse altijt gevlucht is geweest, 
Meent datse nu meer stanx mag maken als een degelijke veest; 
Wy sijn (gelijk s'er laet duncken) allemael hoeren, en sy sou wel pretenderen 
Van sesse klaer te zijn, maer sulcke olligjes en moet men ons niet leren. 

S. van Rusting, Klaaggedichten van Ovidius (Amst 1701), bl. 223:

Maar wat brayt u dat? is het strafbaar, voor een vrint 
Van Naso, blank te staan? hoe zijt gy zoo ontsint? 
Dat zijn maar olletjes, en regte sotskops nucken. 


{==111==} {>>pagina-aanduiding<<}

Bekker, De betoverde Weereld (1739), D. II. bl. 242:
D'opvoedinge der kinderen versterkt dien indruk; alsomen hen van jongs op door gemaakte geruchten vervaart, om hen door ingebeelde vrees te stillen; ende voorts met alle sulke olletjes en oudwijfspraatjes onderhoud.
Van Swanenburg, Arlequin Distelateur (1726), bl. 67:
doch al genoeg van grollen, en ollen, dewyl wy tot koolen en knollen overgaan.
Van Halmael, Crispyn Bedrieger (1705), bl. 12:

Crispyn: 
Ik vind het raar, zulk een manier van nooden! 
Doe jy dat uyt je zelfs, Jongman, of is je dat zo geboden? 
Robbert: 
Neen, myn Heer, deugd'lyk, het is my belast, 
Dat is, nooyd myn Heer, alleen voor de Middag te gast. 
Crispyn: 
't Is nog voor middag, wel dat moet ik weeten. 
Robbert: 
Neen, zonder ollen, alleen voor den middag ten eeten. 

Mij dunkt, dat na de gegevene voorbeelden de beteekenis van het woord ollen en olletjes zich met voldoende zekerheid laat bepalen; zij is die van praatjes of grollen. Ollen op de mouw spelden, ollen maken of draaijen of vertellen is iemand met dwazen, ongerijmden praat bezighouden, wat wijs maken en derg. Olligjes is een in sommige dialecten gewone verkleinvorm, en dus hetzelfde als olletjes.
Tuinman, derhalve, zag de beteekenis van het woord zeer goed in, toen hij in zijne Spreekwoorden, D. II. bl. 20 schreef: ‘'t Zyn ollen, dat is 't zyn beuzelpraatjes.’ Aan die verklaring had men zich moeten houden. Doch betweterij bedierf de zaak. In den vierden druk van het anders niet onverdienstelijke Nederduitsch-Fransch Woordenboek van Halma (1781) leest men als eene uitdrukking uit de platte volkstaal: ‘Ollen, meerv. Prullen, vodden. Als: hij maakt niet als ollen en prullen. Il ne fuit que barbouiller du paper, il n' éerit que des sottises.’ - Weiland nam in 1806 die verklaring over, waarbij echter de fransche overzetting aan de nederlandsche omschrijving te stade kwam: ‘Prullen,

{==112==} {>>pagina-aanduiding<<}
vodden, hij maakt op het papier niet dan ollen en haken’. - En sedert hebben onze lexicographen elkander ditzelfde nagezegd, hoewel uit niet één voorbeeld bleek, dat ollen door iemand was gebruikt voor ‘haken op het papier.’ Van Moock, later door Kramers letterlijk gevolgd, vertolkte de bekende fraze door ‘Son écriture n'est rien qu'un griffonnage illisible.’ Bomhoff, in zijn Nieuw Groot Woordenb. der Nederl. Taal, omschreef ollen alleen door ‘verwarde krullen.’ En het Woordenb. der Nederl. Taal hechtte, mijns inziens, te groote waarde aan het gezag van Weiland, door ‘volgens diens getuigenis’ over en dus aan te nemen, dat ‘nog in 't begin dezer eeuw ollen in de dagelijksche spreektaal bekend was in den gewijzigden zin van prullen, vodden’ - waarbij dan ook het weinig passende voorbeeld vermeld wordt: ‘hij maakt, op het papier, niet dan ollen en haken’. - Vodden en prullen op het papier is toch wel geen gewone term.
Met onderscheiding moet hier genoemd worden het Nederduitsch Engelsch Woordenboek van Holtrop (van 1801), en dit bevestigt de lofspraak, door den heer Beckering Vinckers, in den vorigen Jaargang van den Taal- en Letterbode, bl. 296, aan dat werk gegeven. Men vindt daarin: ‘Ollen, as: Hij zoekt u ollen wijs te maken, He will tell you cock and bull stories; hij maakt niet dan ollen en grollen, he writes nothing but nonsensical stuff, idle stories.’
Is alzoo de beteekenis van het woord ollen als bekend en voldoende gestaafd te achten: niet hetzelfde zou ik durven verklaren van zijnen oorsprong. De Redactie van het Woordenboek ziet in ol, of (zooals zij meent) oel, den nederlandschen vorm van een wijd verbreid woord, dat riem of band beteekent, met beroep op het oud noordsche ôl, angels. ôl, middelhoogd. uol, noorw. en deensch ol, die zulk een voorwerp aanduiden. Doch tusschen een riem, band of lint en een grol of praatje is een niet uit het oog te verliezen verschil. Nu is het wel zoo, gelijk de Redactie verder opmerkt, dat ‘voorwerpen van luttel waarde veelal benamingen van eene nietigheid in het algemeen zijn geworden’; maar dan was zulk een voorwerp van luttel waarde ook als zoodanig in de taal bij zijnen naam bekend. Men zeide niet een draad,

{==113==} {>>pagina-aanduiding<<}
niet een bast voor ‘niet het geringste in het algemeen’, ómdat en nadat draad en bast bij ieder voor kleine of weinig beteekenende dingen bekend waren; doch van een woord ol of oel met de eerste en eigenlijke beteekenis van voorwerp van luttel waarde is in de nederlandsche taal geen spoor te ontdekken: Evenmin is het gebleken, dat in talen, waarin werkelijk het genoemde woord aanwezig was of is, dit werd toegepast op zulke wijze, als bij ons met olle plaats had, zoodat aan eene overneming van eene figuurlijke spreekwijs niet valt te denken. In de meening der Redactie, aangaande de groote waarschijnlijkheid van de door haar gegevene verklaring, kan ik derhalve niet deelen.
Dat het intusschen somwijlen gemakkelijker is, eene gegevene afleiding onaannemelijk te vinden, dan eene betere aan de hand te doen, ondervind ik bij dit woord. Met zekerheid weet ik voor alsnog den oorsprong van olle niet aan te wijzen. Wat ik daarover ga mededeelen, is gissing, en niets meer.
Tuinman vraagt t.a.p. ‘Is ollen de romp van grollen, of knollen, daar 't hoofd afgekapt is? Immers is 't evenveel, of men ymand ollen, of grollen, of knollen wys maakt.’ - In die gedachte kan wel waarheid liggen. Het woord ollen heeft met grollen en knollen niet alleen overeenkomst in klank, maar ook in beteekenis. Ten aanzien van grollen bleek dit reeds boven; doch ook knollen komt in denzelfden zin voor. Door het Spreekwoordenboek van Harrebomée te raadplegen, kan men zich daarvan overtuigen; zie aldaar D. I. bl. 421. De spreekwijzen zich een knol laten wijsmaken, iemand een knol draaijen beteekenen hetzelfde als zich ollen laten wijs maken, iemand ollen draaijen. Nu is voor den taalkundige zulk eene overeenkomst niet voldoende om de woorden als identiek of als etymologisch verwant te houden; doch eene andere vraag is het, of het ongerijmd zou heeten, aan te nemen, dat de platte volkstaal nevens grollen en knollen eenen vorm ollen opnam, als naar een zeker taalgevoel op den klank af den wortel van beiden en tevens beider beteekenis uitdrukkende. Men bedoelt dan grollen of knollen, en dus in ieder geval iets, dat op ollen neêrkomt. Sporen van zulke onvolkomen uitdrukkingen komen bij het volk meer voor. Het kind, dat het woord

{==114==} {>>pagina-aanduiding<<}
drinken nog niet kan uitbrengen, zegt ninnen. Welnu, de moeder verstaat de bedoeling, komt aan de geuite behoefte te gemoet en vraagt den kleine, of hij ninnen wil. Uit de kindertaal gaat het woord over in die der volwassenen, en bij menig nederlandsch schrijver vindt men de kromtaal ninnen voor drinken gebezigd. Wie nu zulke eigenaardigheden der volkstaal miskent, kan zich over de afleiding harer woordvormen lang het hoofd breken en toch nog mistasten; die kan b.v. het werkwoord ninnen met Tiling tot het zelfstandig naamw. non brengen, of in goeden ernst met Weiland vragen, of ninnen ook zoude komen van innen, naar zich nemen, in den mond laten loopen. Om nader bij het woord te blijven, waarvan hier de rede is, wijs ik nog op het werkw. ollen, dat in de friesche volkstaal gebruikelijk is voor lollen, volgens Wassenberghs Taalk. Bijdragen, St. I. bl. 68. Kapt nu de Fries (om Tuinmans uitdrukking te behouden) van het werkw. lollen het hoofd af, met behoud van romp ollen: de Hollander kan hetzelfde gedaan hebben ten aanzien van het zelfst. naamw. grollen of knollen.
Men zou ons woord ollen ook kunnen vergelijken met het fransche oleries. Oorspronkelijk duidde dit woord de feesten aan ter eere van Minerva Oleria. Met overbrenging op de plechtigheden der roomsche kerk, verstond men er door zekere adventbeurtzangen, anders geheeten les O de Noel (bij Kramers onjuist Ol. de Noël), om reden dat die zangen, zooals Roquefort zegt, met den uitroep O! aanvingen. Is in deze laatste benaming, zoo ik wel zie, reeds een gemis aan den noodigen ernst te bespeuren, nog duidelijker vertoont zich dat gemis in de beteekenis, die oleries in het oudfransch aannam, t.w. van beuzelachtige, onbehagelijke, vervelende dingen. Zoo men mocht aannemen, dat tot die opvatting de letter o kan hebben bijgedragen, als welke in sommige spreekwijzen met de nul word verwisseld, dan zou de aanvangsletter van het nederl. ollen ook wel met de beteekenis in verband kunnen staan. In allen gevalle verdient de overeenkomst in vorm en zin der woorden ollen, olletjes, oleries wel eenige opmerking.
Behalve ollen heeft het nederlandsch ook oelen, en de Redactie van het Woordenboek, zooals boven reeds is opgemerkt, houdt

{==115==} {>>pagina-aanduiding<<}
beide vormen voor één woord. Het laatste komt voor als een soort van tusschenwerpsel; b.v. Langendijk, Gedichten, D. II. bl. 71:

- Ja oele hy gaat fluiten. 
Wou jy die veugel in zyn vlucht zu makk' lyk stuiten? 
Dat 's miskoot. - 

Alewijn, De bedrooge Woekeraar (Amst. 1739) bl. 47.

Loezen zalf, loezen zalf! oelen, niet met al! 
Ik weet een middel, dat ons zonderling zal dienen in 't geval. 

Zoo mij geen ander gebruik van het woord bekend was dan dit, zou ik aan zijne verwantschap met ollen twijfelen en er liever de uiting eener gewaarwording in zien. Gelijk oei en oef respectivelijk een gevoel van pijn en van benauwdheid aanduiden, zou oele ook dat van teleurstelling kunnen te kennen geven. Dan, het woord komt ook voor in eene samenstelling, die in zin met ollen overeenstemt. Men leest bij H. van der Zande, De ingebeelde Dood, bl. 34:

't Zyn oelefeuten, zey, wie zoekt gy nu te scheeren? 

Oelefeuten moet hier beteekenen beuzelpraatjes, waardoor men iemand tracht te bedotten. Feuten kan van fut, vod zijn, en de samenstelling dus zooveel zeggen als futsige of voddige praatjes, beuzelachtige vodderijen. Door die opvatting wordt de verwantschap van oelen met ollen, hoewel niet stellig uitgemaakt, toch wel waarschijnlijk, en heel wat aannemelijker dan de verklaring van Bilderdijk, volgens wien oelen zou gezegd zijn voor hoelen, d.i. huilen; zie de Taal- en Dichtkundige Verscheidenh. D. II. bl. 146.







{==116==} {>>pagina-aanduiding<<}

Nog al iets over ochtend

door J. Beckering Vinckers.

In haar artikel over ochtend verklaart de Red. van 't Woordenboek den gemeenzamen vorm ochend voor echter en oorsponkelijker dan ochtend. Het ontstaan van dit laatste is volgens haar op de volgende wijs in zijn werk gegaan. Uit het Goth. uhtvô ontsproten de Nedl. vormen ochte, uchte, ocht, ucht. Ocht en ucht verliepen in de volkstaal tot ochend, uchend, door 't inschuiven van en, evenals naakt tot nakend, tachtig tot tachentig en boekweiten door boekete heen tot boekende (in boekende gort). Maar naast ochend en uchend, zegt de Red., bleef ook ochte en uchte bestaan, dat ook wel ochten en uchten werd geschreven. Deze verschillende vormen liepen vervolgens dooreen, en ochend en uchend kregen eene t naar de analogie van ochten en uchten, ofschoon zij die t reeds bezaten in de d, die, na 't inlasschen van en in ocht en ucht, uit de t van deze laatste woorden was geboren. Tegen deze wijze van verklaren wordt in de IIde aflevering van den Taal- en letterbode, door een der Redacteurs van dit tijdschrift, Dr. Cosijn, protest aangeteekend. ‘In de eerste plaats’, zegt hij, ‘geloof ik niet dat naakt tot nakend en tachtig tot tachentig overging. Ware dit het geval dan zou er, ik beken
het, geen bezwaar zijn aantenemen, dat ook uit ocht een ochend kon ontstaan. Zoolang echter geen tweede voorbeeld van zulk een scheiding en inlassching wordt geleverd, blijft dit bedenkelijk’. Vervolgens betoogt Dr. Cosijn, dat nakend niet uit naakt is gesproten maar uit naket,

{==117==} {>>pagina-aanduiding<<}
en tachentig niet uit tachtig, maar uit het, waarschijnlijk naar 't model van zeventig en negentig, van een vroeger voorkomend tachtetig gevormd tachtentich. Tachentig uit tachtentig pleit veeleer voor 't ontstaan van ochend uit ochtend door 't uitstooten der t, naar 't voorbeeld van zachjes, luchjes etc. uit zachtjes, luchtjes, etc. Kan dus ochtend niet uit ochend worden afgeleid, dan eischt dat woord een andere verklaring, die Dr. Cosijn aldus tracht te leveren: ‘Kiliaens ochten, uchten uit ochte, uchte staat volkomen gelijk met toren, jongen, vasten, uit torre, jonge, vaste. De n nu moest in 't Hollandsch dialect of wegvallen of door een tongletter worden gesteund. En dit laatste heeft en hier (d.i. in ochtend voor ochten) en elders plaats gehad. Ik wijs alleen op iemand, niemand, ergent, nergent voor ieman, nieman, ergen, nergen’. Buitendien acht Dr. C. het waarschijnlijk, dat de analogie van avond, 't welk zoo dikwijls met ochtend verbonden wordt, op den vorm van dit laatste woord van invloed is geweest.
De redeneering waardoor Dr. Cosijn de onjuistheid van de verklaring der Red. tracht te betoogen, schoon in een enkele bijzonderheid minder klemmend¹⁾, komt mij in 't algemeen wel gegrond voor, doch ook zijne afleiding van ochtend is niet geheel bevredigend. Zijn de analogische voorbeelden door de Red. gebezigd om het ontstaan van ochtend te verklaren op de keper beschouwd onjuist, de door Dr. Cosijn tot hetzelfde doel bijgebragte modellen zijn ook niet in den haak.²⁾ Doch het grootste bezwaar, dat ik tegen beider betoog heb, is dit, dat de vormen ochten, uchten, waarvan zoowel de Red. als Dr. Cosijn zich ter verklaring van 't ontstaan van ochtend uit uchte bedienen, op de door hen bedoelde wijze, d.i. als nominatieve wisselvormen van ochte, uchte, woorden zijn van een hoogst twijfelachtig bestaan. In den mij ten dienste staanden Kilianus auctus van 't jaar 1642 vind ik alleen: ochten-maal; nochten-mael en 's ochtens; voorts: nuchte, nuchten, nuchtens, deze drie enkel bijwoordelijk = mane d.i. 's morgensvroeg; en vervolgens morgen nuchten en nuchtenstondt. Anders niets. Ochten komt dus bij Kiliaen wel voor, maar enkel als lid van een zamenstelling of in een bijwoordelijke uitdrukking.³⁾

{==118==} {>>pagina-aanduiding<<}
Van nominatieven geen zweem; en men kan dus bezwaarlijk spreken van Kiliaensche vormen ochten, uchten voor uchte, ochte, die volkomen gelijk staan met de nominatieven toren, vasten en jongen, respectievelijk voor torre, vaste en jonge. De omstandigheid, dat Kiliaan ochten niet anders dan in zamenstellingen of bijwoordelijke uitdrukkingen opgeeft, is zeer opmerkelijk. Zij is, dunkt mij, een overtuigend bewijs, dat in den tijd, toen hij zijn glossarium zamenstelde, geen nominatief ochten in gebruik was. En of zoodanige nominatief ooit voor Kiliaans tijd heeft bestaan, dat is hoogst twijfelachtig. Dr. Eelco Verwijs, door mij op dit punt geraadpleegd, verklaart in zijne mij met groote welwillendheid verstrekte inlichting, dat hij zich van zoodanigen nominatief ochten voor 't oogenblik geen voorbeeld herinnert.
Het bestaan van zulk een nominatief in vroegeren tijd is dan ook, schoon niet onmogelijk, toch hoogst onwaarschijnlijk. En zoolang van dit bestaan niet blijkt, kan men bij 't onderzoek naar den oorsprong van het thans gebruikelijke ochtend natuurlijk van een nominatief ochten, uchten, wisselvorm van ochte, uchte, geenszins gebruik maken. We dienen ons dus ter verklaring van dien oorsprong uitsluitend te houden aan 't geen werkelijk bestaat, d.i. aan de zamenstellingen en bijwoordelijke uitdrukkingen, die bij Kiliaan en elders voorkomen. Gelukkig zijn deze hulpmiddelen ter bereiking van ons doel ook volkomen voldoende. Een aandachtige beschouwing van die bij den Duffelaar en elders aanwezige vormen zal ons het ontstaan van het tegenwoordige mannelijke woord ochtend, daar twijfel ik niet aan, zoo klaar maken als de dag. Ik onderstreep dat mannelijk met een dubbele streep, om daardoor de aandacht te vestigen op een gewigtige bijzonderheid van ons vraagstuk, die, naar 't schijnt, zoo wel door de Red. als door Dr. Cosijn over 't hoofd is gezien. Wij hebben hier namelijk niet enkel de vraag te beantwoorden: hoe is het vroegere uchte in het tegenwoordige uchtend overgegaan? maar: hoe is uit het oorspronkelijk vrouwelijke uchte het thans gebruikelijke mannelijke uchtend in de wereld gekomen?
Het onderzoek, dat tot de beantwoording dezer vraag moet leiden, kunnen we niet beter beginnen dan door eens op te diepen,

{==119==} {>>pagina-aanduiding<<}
hoe dat oude vrouwelijke uchte (welks vroeger bestaan, schoon door geen voorbeeld gestaafd, toch door de bestaande vormen er van boven alle bedenking verheven is) in die zamenstelling ochtenmaal, en in 's ochtens, nuchten en nuchtenstondt aan die sluit-n is gekomen. En in dit werk zullen we 't best slagen, zoo wij eens nagaan, hoe zich ons woord al zoo in de oudste gedenkstukken der verwante talen vertoont. Het oudste voorbeeld levert ons de Gothische bijbelvertaling, Marc. I, 35: ‘Jah uchtvon usstandans usiddja,’ ter vertaling van Καὶ πρωὶ ἔννυχεν ἀναστὰς ὠξῆλϑε = En vroeg diep in den nacht opgestaan zijnde, ging hij uit. Voorts vinden we in 't Ags. bij Caedmon 294, 2: This väs on uhtan eal geworden aer dagrêde = Dit was in den uchtend al geworden, voor den dageraad; en Beovulf 126:

Thâ väs on uhtan mid aerdage

Grendles gûdhcräft gomum undyrne =

Toen was in den uchtend met 't vroege dagen

Grindels strijdkracht den mannen onthuld;

ook nog Leg. Eccles. 24:

Gehyran on uhtan thone uhtsang = Te hooren in den uchtend den uchtendzang; en in 't Oudsaks. van den Hêliand vs. 3419:

Thuo samnôdun managa

wêros an is wîngardon, ende hie im werk bifalah

Adro an uhton =

Doe verzamelden zich menige

Mannen in zijn wijngaarde(n) en hij hun werk beval

Vroeg in den ochtend.

Ook in de Oudhoogd. vertaling der Psalmen door Nôtkêr moet dit woord herhaaldelijk zoo adverbiaal voorkomen.
Met dit moet voorkomen had ik den lezer moeten afschepen, zoo Dr. Eelco Verwijs zich niet over ons had erbarmd en zich de moeite had getroost de hier volgende plaatsen voor mij uit Nôtkêr overteschrijven:
Ps. 29, 6:	‘Aber ze uohton chumet diu frewi.
Ps. 62, 2:	Got Got miner ih wachen in uoton (sic) ze dir’.
7:	‘Ube ih din irhugeta in rauwon so gedencho ih dannan din ouh in ouhtun’. (sic)


{==120==} {>>pagina-aanduiding<<}


62, 7:	‘Hier singet der Propheta passionen Domini, umbe den antfang dere nuhton’. (sic)
Ps. 62, 7:	‘Humilitas in prosperis (mezmuoti in framspuote) ketuot mih ze dero uohtun hugen, daz chit ze werche, wanda inuohtun ist werches zit’.
Ps. 56, 9:	‘In uohtun irstuont psalterium unde cithara, daz ist Corpus dominicum.
Ps. 107, 2:	In uohtun irstan ih.
Ps. 129, 6:	Fone dero uohtun unz ze naht kedingta ih an minen truhtenen.
Ps. 118, 148:	Miniu ougen furefuoren dia uohtun, unde furewacheton sia ze dir. Welichiu ist diu uohta? Ane do dien begonda tagen, die in umbra mortis sazen’.

En eindelijk wijst Dr. Eelco Verwijs me nog in Grein's Bibld. Ags. Poezie 1. 238 op vs. 8. van den Zwerver:
Oft ic sceolde âna uhtna gehvylce mîne ceare cridhan.
Dikwijls moest ik eenzaam der ochtenden elk (= op elken ochtend) mijne zorgen klagen.
Wat blijkt nu uit alle bovenstaande Gothische, Angelsaksische, Oudsaksische en Oudhoogduitsche voorbeelden? Dat ons woord overal, behalve op één Oudhd. plaats, die n bevat, wier aard wij in ochten-maal en 's ochtens tot zekerheid wenschen te brengen.
En als we nu in 't oog houden, dat die ééne vorm zonder n de nominatief enk., d.i. de onverbogen vorm is, terwijl al de andere verbogen zijn, dan zien we, dat we hier te doen hebben met een zoogenaamd zwak vrouwelijk substantief, dat in de verschillende verwante taaltakken en in 't Middennederlandsch aldus werd verbogen:
Enk.	Goth.	Osak.	Ags.	Ohd.	On.	Mndl.
Nom.	uhtvô⁴⁾	uhta	uhte	uhtâ	ôtta⁵⁾	uchte
Gem.	uhtvôns	uhtûn	uhtan	uhtûn	ôttu	uchten
Dat.	uhtvôn	uhtûn	uhtan	uhtûn	ôttu	uchten
Acc.	uhtvôn	thtûn	uhtan	uhtûn	ôttu	uchte
Mv.	
Nom.	uhtvôns	uhtûn	uhtan	uhtûn	ôttur	uchten
Gen.	uhtvônô	uhtônô	uht(e)na	uhtônô	ôttna	uchten


{==121==} {>>pagina-aanduiding<<}


Dat.	uhtvôm	uhtûn	uhtum	uhtôm	ôttum	uchten
Acc.	uhtvôns	uhtûn	uhtan	uhtûn	ôttur	uchten.

En als we ons nu herinneren, dat, zooals Grimm D.G. 12 709 het uitdrukt, in der zusammensetzung und im adverb sich oft das alte schwache genitiv-n erhalten hat, terwijl die anders reeds lang afgesleten was, dan wordt het ons duidelijk, dat de sluit-n in het ochten van ochten-maal, de door de zamenstelling bewaarde n is, die een zwak substantief vroeger in alle naamvallen, behalve in N. en V. enk. en D. mv., bevatte; zoodat ochtenmaal een zoogenaamde oneigenlijke zamenstelling is, d.i. een verbinding van den gen. enk. van uchte of ochte met het subst. maal.⁶⁾ Ochten staat dus in dezen volkomen gelijk, niet met toren, vasten of jongen, maar met vrouwen in vrouwen-dag = Mariae lichtmis. Uit het boven bijgebragte wordt het nu ook zeer natuurlijk, als er in Oudnederlandsche geschriften geen nominatief sing. ochten of uchten wordt gevonden. Immers hadden de n-stammen die n reeds in de oudste ons bewaarde gedenkstukken der Duitsche taaltakken in den nominatief enk. spoorloos verloren, en eerst zeer laat hebben vele
Hoogduitsche mannelijke, niet vrouwelijke, zelfst. nw. die n, ten gevolge van een vergissing, weer aangenomen.
Ochten in ochten-maal is dan nu wel verklaard; dat is een oude genitief: maar hoe zit het met de n der overige Kiliaansche Gothische, Angel- en Oudsaksische en Oudhoogduitsche voorbeelden?
Die vraag valt nu, wat de vormen der verwanten talen betreft, zeer gemakkelijk te beantwoorden.
In 't Gothisch werden genitief en datief wel zonder voorzetsel als tijd bepalingen gebezigd, en uhtvon is dus eenvoudig een adverbiale genitief naar 't model van nahts en dagis, of een datief als vintran = in den winter. In al de door mij aangevoerde voorbeelden uit het Ags. en Ouds. staan uhlan en uhtun of uhton in den door 't voorzetsel an (on) geregeerden datief of accusatief; want deze preposite regeert in die talen bij tijduitdrukkingen, zonder merkbaar verschil van beteekenis, nu eens dezen dan genen naamval.⁷⁾ In de mij door Dr. Eelco Verwijs aan de hand gedane plaats uit, De zwerver' staat uhtna in den

{==122==} {>>pagina-aanduiding<<}
van gehvylce afhangenden gen. plur.; en in de Oudhoogduitsche voorbeelden, van de zelfde hand afkomstig, treffen we ons woord toevallig in alle 4 naamvallen van het enkelvoud aan.

In de aanmerking op 118, 148 staat	de nom. diu uohta;
in 21.1	de gen. der uohtun;
elders de door fone, in of ze gereg.	dat. dero uohtun;
en weer in 118, 148.	de acc. dia úohtun.

Maar nu de sluit-n van dat Kiliaansche nuchten, hoe is het daarmee gelegen? En is het wel zeker, dat in nuchten hetzelfde woord zit als in uchten? Zoo ja, hoe komt dat woord aan zijn eerste n? Om op deze vragen behoorlijk bescheid te geven, zal het 't raadzaamst zijn, dat we de laatstgedane 't eerst trachten te beantwoorden; want de sluit-n staat met de n aan 't begin van nuchten in zulk een naauw verband, dat in de verklaring van deze die van gene ligt opgesloten. Hebben we dus den oorsprong dier prothetische n van nuchten behoorlijk in 't licht gesteld, dan is daardoor tevens de aard der slot-n van dat woord volkomen verklaard. Van waar heeft dan nuchten die prothetische n? Om dit duidelijk te maken herinneren we, dat proklitieken (d.i. zoodanige woordjes die, zonder eigenlijke voorvoegsels te zijn, toch met 't hun volgend woord zoo naauw zijn verbonden dat ze daar als 't ware op leunen), dat zoodanige proklitieken door toonloosheid en snelheid van uitspraak zeer dikwijls onder een geslonken gedaante aan dit volgend woord blijven hangen; een verschijnsel dat door Engelsche taalkenners niet ongepast error of division d.i. een vergissing in de verdeeling wordt genoemd, en dat een sterk sprekend bewijs is, hoe weinig onbeschaafde sprekers eigenlijk weten wat ze doen.
Door deze vergissing zijn te Zwartsluis nemmer en narm geboren uit den emmer, den arm; zoo denkelijk in 't Mndl. naernst, nerenst, naerst uit in aernst, in erenst: zoo is ongetwijfeld teven of teffen (later tevens of teffens) ontstaan uit te even of te effen; zoo neven of neffen (later nevens, neffens) uit en even en effen. In Nederlandsche geschriften treffen we reeds vroeg dergelijke versmeltingen aan, maar daaronder is er geen meer geschikt om ons ten aanzien van nuchten op het rechte spoor te brengen, dan

{==123==} {>>pagina-aanduiding<<}
het bij Maerlant 1.137 en bij Melis Stoke 3,389 voorkomende navonds = des avonds, en dat, volgens Grimm D.G. 111, 131, evenzoo uit en avond is geboren als nevens uit en even. En deze verklaring van Grimm is ook volkomen juist. Doch waaruit is dat en vòòr avond gesproten? Raadplegen we de boven opgegeven Oudhd. voorbeelden, dan zouden we tot het besluit komen, dat de proklitiek en uit in is voortgekomen; gaan we echter op de Angelsaksische en Ouds. d.i. Nederduitsche uitdrukkingen af, dan zullen we zeker op het vermoeden komen, dat de oorsprong van dat Nederlandsche en in een vroeger an is gelegen.⁸⁾ En dit vermoeden zal bij nader onderzoek wel bevestigd worden: want het zal blijken, dat het voorzetsel an vroeger in Nederduitsche taaltakken bij adverbiale tijduitdrukkingen, waarin we nu veelal op, in of een genitief bezigen, een even geliefkoosde partikel was als, blijkens de bovenaangevoerde plaatsen uit Nôtkêr, de prepositie in, bij dergelijke betrekking, onder de Oudhoogduitschers. Zoo lezen we in de Oudnederduitsche Psalmvertaling:
Ps. LIV, 18:	An âvont inde an morgan inde an mitdon dage = 's avonds ende 's morgens ende 's middags.
Ps. LIX, 17:	Ik eft singan sal sterke thîna inde mendan sal an morgan ginâthê thîna; wanda thu gidán bis anfenger mîn inde fluht mîn an dage arbeithis mînis = Ik echter zingen zal uwe sterkte en roemen 's morgens in uwe genade; want gij zijt geworden mijn beschermer en mijn toevlugt in den dag mijns noods.
Ps. LXX, 9:	Ne forwirp mi an tîde eldî = verwerp mij niet in den tijd mijns ouderdoms.

Verder lees ik in een fragment van een Oudnd. vertaling eener homilie van Beda Venerabilis: Sô wat sô wî an allemo demo gêra vergômelôsen = Al wat wij in 't geheele jaar veronachtzamen.
Ook vind ik nog in een oorkonde uit de 9e of 10e eeuw van 't stift Freckenhorst (bij Warendorf in 't Munstersche): ‘an dero vaston = in de vasten’.
Voorts in een biecht afkomstig uit de 9e eeuw: Sô an dag sô

{==124==} {>>pagina-aanduiding<<}
an nahta, sô an hwilikaru tîdi sô it wâri = 't zij bij dag, 't zij bij nacht, of op welken tijd het ook ware. In 't Ouds. van den Hêliand, met den datief: an odhrun dage = 's anderen daags; an êrdagen = in vroeger dagen; an twêmgêran = in (gedurende) twee jaren, etc.; met den acc. zonder veel verschil van beteekenis: an âband = op, tegen den avond; an dia elliftun tîd = ter elfder ure; an middean dag = op den middag etc. etc. Ook in de Goth. fragmenten vinden we: ana midjai dulth, = in medio festo = in of op 't midden van het feest; en ana dag = in die = des daags = per dag. En is niet bij onze Hoog- en Nederduitsche buren, nog heden ten dage, an een in adverbiale tijdbepalingen zeer gebruikelijk voorzetsel?
En leeft het in 't Ags. in dezelfde betrekking zoo gebruikelijke an (in) niet nog heden ten dage voort in 't Engelsche on sunday, on weekdays, o'clock (uit on clock)?
Bij een zoo veelvuldig gebruik van de partikel an in tijdbepalingen onder onze naaste taalverwanten laat het zich verwachten, dat zij ook op Nederlandschen bodem geen vreemdeling zal zijn. En in deze verwachting worden we dan ook, bij nader onderzoek, niet teleurgesteld.
In Oudfriesche wetten is an (of zijne wijzigingen oen, en of in,⁹⁾ een of a) in adverbiale tijduitdrukkingen van een uitgebreid gebruik. Zoo lezen we in 't zoogenaamd Westerlauwersche of Oudfriesche Landrecht:
413, 19:	dat hyo an moerne opstoed = dat zij 's morgens opstond.
406, 19:	al deer een strijd is opheven een ontijd:


an paschamorn, an pinksteramoern, ende an Christes moern. Als er een strijd is aangeheven bij ontijd: op paaschmorgen, op pinkstermorgen, en op kersmorgen.

407, 25:	da prester skihna iowe tria offer: een an Christesmoern, een oder oen paeschamoern, dat tredde oen pinksteramoern:

den priester zal men geven drie offers:

een op kersmorgen, een ander op paaschmorgen, het derde op pinkstermorgen.


{==125==} {>>pagina-aanduiding<<}


19, 3:	Suudwirth naet fora, soe hya een (=an) ionde weer mogen comma oen den owirra =

Zuidwaarts niet verder dan (zoodat) zij 's avonds weer kunnen komen aan den oever.
449, 22:	an dera tredda tid des deegs = op de derde ure des dags.
408, 1:	an goede monendei = op goeden maandag.
408, 2:	an hwita tornsdei = op witten donderdag.

In 't Broekmer handschrift:
169, 19:	Kempa skilma a sunna ewinda

Kampen zal men op zonnekeer (als de zon keert).

En eindelijk in 't Emsegoer handschrift:
99, 3:	Theth tha Fresa gader come enes a iera to upstellesbame a tyesdei anda thera pinkstera wika = dat de Friezen te gader komen eens in 't jaar bij den opstalsboom op dingsdag in de pinksterweek.

Doch niet alleen in Oudfriesche oorkonden komt dat voorzetsel an, en in dusdanige adverbiale tijd bepalingen voor; er bestaan ontwijfelbare bewijzen dat het ook in de overige Nederlandsche gewesten werd, ja nog dagelijks wordt gebezigd. Van het bedoelde gebruik dezer praepositie in vroegere dagen vinden we in de bloemlezing uit Middennederlandsche dichters, bijeen verzameld door Dr. Eelco Verwijs, een zoo gepast voorbeeld als we maar kunnen wenschen. In 't eerste deel pag. 102 vs. 503 ssqq lezen we:

Si saten 
Met mi ter taflen ende aten 
En witten donderdage. 

Dit ‘en witten donderdage’ komt woord voor woord overeen met het boven bijgebragte Oudfriesche ‘an hwita tornsdei.’ Dit is zeker een vol dingend bewijs dat de partikel en werkelijk door toonloosheid verzwakt is uit an, welk an in zijn onverzwakte gedaante ook wel in oude geschriften voorkomt. Zoo lezen we in de Fragmenten van Oud- en Middennederlandsche poezij en proza medegedeeld door Mr. L.Ph.C. van den Bergh op pag. 119;
Ay vrouwe, seiti, dat ik u saeh
Heden an desen dach etc.

{==126==} {>>pagina-aanduiding<<}

En in 't Woordb. der Nedl. taal worden onder de praepositie aan nom. 17, de volgende voorbeelden aangetroffen: Aan den zevensten dach sal den Heere een feest zijn. Exod. 13, 6. - Ende het is geschied aen den tweeden nacht. 4. Esdre 5, 16. Om aen den Jonexten dach te richten alle voleken.
Z. Nacht ged. 3, 54. en eindelijk de welbekende regel uit Ev. Gez. 180, 5.
Eens, aan den avond van mijn leven;
terwijl de Red. haar artikel over aan in tijdbepalingen besluit met de opmerking, dat het gebruik van dit voorzetsel in dusdanige uitdrukkingen begint te verouderen en alleen in ‘morgen aan den dag’ voor morgen zonder uitstel nog zeer gebruikelijk is. Wat de Redactie hier van het verouderen dezer praepositie in tijdbepalingen zegt is alleen wat den onverzwakten vorm aangaat volkomen juist; want in een geslonken gedaante wordt zij in alle hoeken des lands nog dagelijks bestendig gebezigd. Immers kan het na al het aangevoerde aan geen redelijken twijfel onderhevig zijn, of in uitdrukkingen als: ‘Ik kom 'n zondag; hij vertrekt 'n maandag,’ is die 'n een overblijfsel van dat en dat, uit an geboren, boven in ‘en witten donderdage’ verzwakt maar overigens ongeschonden, en in an hwita tornsdei' alsmede in een menigte andere uitdrukkingen geheel onverzwakt en ongeschonden werd aangetroffen.¹⁰⁾ Dus staat 'n zondag voor en of ouder an zondag, zoodat dit volkomen overeenstemt met het Engelsche ‘on sunday’ en het Hoogd. ‘am Sontag,’ behalve dat in dit am de praep. an
met het bep. lidwoord is versmolten; een verschijnsel, dat in het toenemend gebruik van het vroeger minder scheutig gebezigde artikel zijn verklaring vindt, en zich ook in de bovenbijgebragte Nederlandsche voorbeelden vertoont.
En nu zijn we waar we wilden wezen: want nu zal ieder zelf wel inzien, dat nuchten even zoo uit en uchten is geboren als 'n zondag uit en zondag, als navond uit en avond, neven of neffen uit en even of en effen; en dat nuchten, navond en neven, toen zij in hunne zamenstellende deelen niet meer werden begrepen, gelijk zoovele bijwoordelijke uitdrukkingen, met die geliefkoosde per fas et nefas overal bijgehaalde, adverbiale s werden voorzien,

{==127==} {>>pagina-aanduiding<<}
en dus in nuchtens, navonds en nevens overgingen. Is de uitdrukking nuchten uit en uchten geboren, dan is ook de vraag naar den oorsprong der sluit-n in nuchten door het bovenverhandelde reeds beantwoord. Want ieder aandachtig lezer heeft zeker reeds bij zich zelven gezegd, dat en uchten volkomen gelijk staat met het boven in verscheiden voorbeelden aangehaalde Ags. an uhtan of Osaks. an uhtûn. De sluit-n in nuchten is dus de n van den datief enk. van het zwakke vrouw. subst. uchte, geregeerd door 't voorzetsel en, vroeger an.
Maar hoe laat zich nu uit dezen adverbialen datief van het oude vrouwelijke uchte het ontstaan van het thans gebruikelijke mannelijke uchtend (ochtend) verklaren? Doodeenvoudig op de volgende wijze. Toen men eens nuchten, omdat men 't niet meer begreep, in nuchtens had veranderd, kwam men, zoo als 't gaat, van de eene dwaling tot de andere en begon - denkelijk verleid door de analogie van 's morgens, 's avonds, 's daags en 's nachts - ook 's nuchtens te gebruiken. Ja, men ging ('t zij, zooals Dr. Cosijn gist, naar 't model van avond,¹¹⁾ 't zij ten gevolge van de aan de
Duitsche taaltakken eigene neiging om een sluit-n door een tongletter te versterken), niet alleen 's nuchtens maar zelfs 's nuchtents en 's nuchtends bezigen. Intusschen bestond uchten nog altijd in uchten- maal uehten- stond en andere zamenstellingen; en 't was dus zeer natuurlijk, dat men naast 's nuchtens, 's nuchtends of 's nuchtens ook wel 's uchtens gebruikte. Zegt Jan van Brabant in zijn door Dr. Eelco Verwijs, Bloemlezing III, 126 vs. 9., medegedeeld gedicht:

Al den dach. 
Van nuchtens toter respertijt, 

in een mij door Dr. Eelco Verwijs aangewezen plaats uit Willem van Hillegaersberch (van den sacrementen vs. 254.) bl. 177, heet het:
Sanderdachs des uchtens vroeg,
en ook Kiliaan geeft 's ochtens; terwijl Hooft (zie Woordenboek der N.T. onder ochtend) nu eens des nuchtens en dan weer 's nuchtends of 's nuchtents bezigt.¹²⁾ Toen het echter eens zoover was gekomen, toen was ook het oogenblik verschenen, dat het, behalve in zamenstellingen en bijwoordelijke uitdrukkingen,

{==128==} {>>pagina-aanduiding<<}
geheel of bijna geheel in onbruik geraakte oude vrouwelijke uchte onder een geheel nieuwe gedaante en met een veranderd geslacht tot een nieuwen werkkring zou worden geroepen.
Immers wat lag nu meer voor de hand dan dat men de adverbiale uitdrukkingen 's nuchtens, 's uchtens, 's nuchtends, 's nuchtents aanzag voor genitieven van een mannelijk substantief nuchten, uchten, nuchtend of unchtent. En alzoo is het ook geschied. Omtrent het midden der 17e eeuw, of misschien wel vroeger, leeft het mannelijke substantief uchtend reeds als een hart.
Immers zegt reeds Hooft N.H. 45: Zij blokten meenigmaals ... heele daaghen van den uchtent tot den avond; en Meijer verklaart in zijn Woordenschat matutin door uchtendtstondigh en aweit door uchtendzang. En zoo hebben dan die door velerlei vergissing in de wereld gekomen adverbiale uitdrukkingen nuchten, nuchtens, 's nuchtens, 's nuchtens, 's nuchtents en 's nuchtends, geholpen door 't uchten der zamenstellingen ochten- maal etc., in plaats van het vroegere vrouwelijke uchte een vonkelnieuw mannelijk substantief uchtend of ochtend in het aanzijn geroepen.
Dat juist uchtend (ochtend) het gebruikelijke woord werd, is grootendeels toeval: 't had natuurlijk ook wel nuchten, uchten of nuchtend kunnen worden.
't Zou dus ook wel mogelijk zijn, dat hier of daar een nominatief uchten (ochten) werd aangetroffen; maar die is dan noodzakelijk op de boven uiteenzette wijze bij vergissing uit een bij vergissing geboren 's uchtens of zamenstellingen als uchten-maal ontstaan, en 't zijn dus altoos deze adverbiale uitdrukkingen en en zamenstellingen, die men aan een onderzoek naar den oorsprong van het mannelijk uchtend ten grondslag moet leggen.
Dat nuchten of nuchtend in den struggle for life, die ook op 't gebied der taalvormen steeds gaande is, werkelijk een poos de zege aan uchtend heeft bewist, dat blijkt ten duidelijkste daaruit, dat naast ochten- maal ook nochten- maal in gebruik kwam, en dat Hooft, N.H. 419, het krieken des nuchtends, dat is den genitief van een nominatief nuchten bezigt; ja, in de woordenlijst van meergemelde Bloemlezing wordt nuchten als grondvorm van nuchtens opgegeven.¹³⁾ Uchtend is echter in 't eind alleen

{==129==} {>>pagina-aanduiding<<}
meester van het slagveld gebleven, en nochten-maal is niet zoo gelukkig geweest als de Hd. Nebenmensch en Nebenchrist, die de Mhd. ebenmensch en ebenchristen volkomen hebben verdrongen.¹⁴⁾
Misschien zal het dezen en genen lezer, die zich met de voortgaande ontwikkeling der taalvormen niet zoo opzettelijk heeft bezig gehouden, niet zoo geheel aannemelijk voorkomen, dat uit zulk een nog wel bij vergissing in de wereld gekomen genitief 's uchtends of 's ochtends, dat, in sommige streken van ons land onder het volk zoo veelvuldig gebezigde, ochtend in gebruik kon raken. Om aan de gemoedsbezwaren van die dezen en genen eenigzins te gemoet te komen, merk ik op, dat hoe dieper men doordringt in de geschiedenis der taal- en begripsontwikkeling, het hoe langer hoe duidelijker begint te blijken, dat vergissing een der hoofdhefboomen dier ontwikkeling is geweest, en dat het een zeer gewoon en door tal van voorbeelden te staven verschijnsel is, dat door vergissing uit een verbogen vorm een nieuwe grondvorm (d.i. bij een werkwoord een nieuwe infinitief, bij een zelfst. naamwoord een nieuwe nominatief) in gebruik komt. 't Is door dusdanige vergissing, dat uit het imperf. wrochte (van werken) een nieuw infinitief wrochten is ontstaan, die Holtrop nog niet, maar Bomhoff wel heeft; zoo is uit het imperf. däuchte (van dünken) een nieuwe infinitief däuchten geboren, welk bij vergissing gevormde nieuwe infinitief reeds op weg is een splitsing van het begrip door dünken, uitgedrukt tot stand te brengen Maar wat voor ons geval hoogst leerzaam is, dat zijn die talrijke Nhd. nominatieven op n (gen. ens) als Balken, Ballen, Bogen, Braten, Daumen, Garten, Haufen, Husten, Kasten, Magen, Riemen, Spaten etc. etc. etc., die alle in 't Mhd. nog
den nom. enk. op e en alle overige naamvallen op en hadden. Waaraan hebben die hunnen Nhduitschen nom. enk. op n te danken. Immers enkel en alleen hieraan, dat de verbogen n-vorm, die, gesteld dat alle naamvallen in 't gebruik beurt om beurt evenvaak voorkomen, zevenmaal vaker moest gehoord worden dan de onverbogen vorm op e, eindelijk voor den grondvorm werd aangezien, zoodat men niet Balke, Balle etc. etc. voor den eigenlijken nominatief hield, maar Balken, Ballen enz., enz. en ze ook als zoodanig behandelde, dat wil

{==130==} {>>pagina-aanduiding<<}
zeggen, deze reeds verbogen vormen, als waren 't echte onverbogen n-vormen, gelijk b.v. Morgen, Ofen etc., nog eens verboog, en in plaats van een genitief op n, die hun toekwam, een nagelnieuwen op ns gaf, waarop ze eigentlijk geen recht meer hadden.¹⁵⁾
Andere voorbeelden van grondvormen, die aan de veelvuldig voorkomende verbogen naamvallen hun ontstaan te danken hadden, levert ons de Fransche taal in woorden als sermon, tuteur, amour, ambition etc. etc., die alle deels door vorm en klem (amour, ambition), deels door den klem verraden, dat zij op de verbogen vormen amóris, tutóris, sermónis, ambitiónis en niet op de onverbogen vormen ámor, tútor, sermo en ambitio berusten. De inwoners van Gallië namen de Latijnsche woorden onder dien vorm over, dien ze 't meest hoorden en zagen. Ook zijn in 't Latijn zelf de nominatieven honos, arbos etc. door den invloed der verbogen honoris, arboris etc. in honor, arbor etc. overgegaan.
Deze voorbeelden waren gemakkelijk met vele andere uit verwante talen te vermeerderen, doch de gegevene zullen wel voldoende zijn, om te bewijzen hoe licht de spraakvormende gemeente bij vergissing uit een verbogen vorm een nieuwen grondvorm in 't leven roept.
    En hiermede geloof ik, dat het opkomen van het tegenwoordige mannelijke uchtend of ochtend in plaats van het vroegere vrouwelijke uchte genoegzaam is in 't licht gesteld.¹⁶⁾
Ten slotte moet ik nog opmerken, dat het geheele beloop mijner bovenstaande redeneering meebrengt, dat ik ochend niet door inlassching uit ocht, maar door de clisie der t uit ochtend geboren acht; te meer daar het uitstooten der t uit cht in den volksmond zulk een gewoon verschijnsel is. De analogische gevallen door Dr. Cosijn op dit punt aangehaald zijn volkomen gezond ondanks de j in zuchtjes etc.; want in de gemeenzame en gewestelijke uitspraak gaat die j in i over, en toch blijft de elisie bestaan. Immers hoort men voor ‘wacht eens’ wel wach'ies, voor ‘zachtjes’ veel zach'ies, voor ‘wichtje’ wel wich'ie onder anderen in het welbekende

Lieve wichie! 
God verlich'ie! 


{==131==} {>>pagina-aanduiding<<}

en wat daar meer volgt in de studentikoze vertaling van:

Fille chère! 
Dien 't éclaire etc. 

Vele andere punten in den loop mijner uiteenzetting ter sprake gekomen, als ook den oorsprong van het woord uchte, dien ik meen gevonden te hebben, wil ik deels in een reeks aanteekeningen deels in een vervolg trachten af te handelen. Nu wil ik alleen nog een oogenblik stilstaan bij het ook bij Kiliaan voorkomende nuchte in plaats van nuchten. Men zou zich van dit nuchte naast nuchten kunnen afmaken door te zeggen, dat de n van nuchten door den invloed van het Hollandsch dialect verloren ging. Doch daar zou nog al iets tegen zijn in te brengen.
Ten eerste vertegenwoordigt Kiliaans Glossarium geenszins bij uitnemendheid, laat staan bij uitsluiting, het Hollandsche taaleigen, maar voces Brabantis in primis usitatas; zoodat we niet weten of nuchte wel een Hollandsche vorm is. Ja, 't is welhaast zeker, dat nuchten geen speciaal Hollandsche vorm is, aangezien de n van nuchten, voordat het wegvallen der slot-n in dezen tongval veld won, deels door de adverbiale s, deels door de aangehechte tongletter voor wegvallen werd behoed. Immers is ten tijde van Hooft, en dus meer nog voor Hooft, zelfs in 't Hollandsch volksdialect, blijkens de proeven ons daarvan in den Warnar van genoemden schrijver en in Bredero's Spaanschen Brabander en Moortje bewaard, het wegvallen der slot-n, behalve in attributief gebruikte bijv. uw. en verled. dlw., een tamelijk zeldzaam verschijnsel. Alle bezwaren vervallen echter, zoo we aannemen, dat uchte, schoon gewoonlijk zwak, toch ook, zooals zoomenig ander woord, wel sterk werd verbogen; zoodat men in plaats van het gebruikelijke en uchten soms ook en uchte bezigde, waaruit dan op dezelfde wijze nuchte voortsproot als uit en uchten later nuchten ontstond. Ten opzichte van deze veronderstelling kan ik met Newton zeggen: hypotheses non fingo; want zij steunt op vers 3463 van den Hêliand, waar niet zwak an uhtan maar sterk an uhta staat te lezen.
1) Minder klemmend is Dr. Cosijn's betoog, dat nakend niet uit naakt is geboren, maar uit naket: want, alles wel beschouwd, is het noch uit 't een ontstaan noch uit 't andere. Het behandelde woord komt namelijk reeds zeer vroeg onder tweederlei gedaante voor. 't Ofri b.v. bezigt niet alleen nakad (naket) maar ook naken. Zoo staat in 't Westerl landrecht 254, 51: als ma siucht anne mon and ene frouwe bede naket togadere; maar 440, 18: da nakena Fresen = de naakte Friezen, en 440 27: alle naken Fresen. 't Nfri. heeft nog neaken, 't Noordfri. naken, nacken en nackt; en 't On. wel naktr, nöktr, nökeidr, maar tevens nakinn (nn uit nr), dat in 't Zweedsch (naken) en in 't Deensch (nögen) uitsluitend in gebruik is gebleven. De vorm naken is ouder dan nakend, is dus niet door 't wegvallen der d uit nakend, noch door 't inschuiven van n uit naked gesproten, maar het is de volkomen regelmatig verschoven Duitsche vorm van het Sankr. nagnâ.

Nakend, de vooral in onze noordelijke provinciën gebruikelijke vorm, is dus door 't zoo geliefkoosd versterken van een n door een tongletter uit naken ontstaan, even als het veelvuldig gebezigde dronkend uit dronken. Men dient met deze inschuivingstheorie in de Duitsche talen wat omzigtig te zijn. Vergelijkt men b.v. het Ohd. samant, Mhd. en Mnl. sament met Goth samath (ἐπὶτὸ αὐτό) Ags. samod of samed, dan zou men licht aan 't inschuiven eener n in bovenstaande vormen denken; doch zien we dat 't Goth. ook samana, 't Ags. ook saman en te Mnl. ook samen bezit, dan wordt het waarschijnlijker dat samant en sament door 't aanhechten dier geliefkoosde tongletter in de wereld zijn gekomen, evenals het Mnl. sident uit siden (Ags. sidhdhan of sîdhan), Mhd. nebend uit neben, zwischent uit zwischen; vollend(s) uit vollen, wilend Nhd. weiland, uit den dat. mv. wîlen, Nnl. wijlen; en ons ten uwent, ten onzent etc. uit ten uwen, ten onzen; ten jouwent bij Bredero reeds in 't Moortje:

‘Alle dommelicke sondachs so waren wij tot jouwent op de warme ketel.’

2) Dat de nom. enk. vasten door 't aanhechten eener n uit het vrouwelijke vaste, Ohd vasta, is voortgekomen, mag men betwijfelen. Het gewone lot van dusdanige Mnl. woorden op e was - tenzij ze op de uitgingen (als bode, linde) of zulk een bijzondere geschiedenis hadden als uchte - dat ze de e lieten vallen. De nominatief enk. vasten laat zich dan ook, geheel ongedwongen en volkomen in overeenstemming met de phonetische wetten die de Nederl. taal beheerschen, verklaren. Vasten staat volkomen gelijk met woorden als keuken, keten, reden, die geenzins door 't aanhechten eener n, maar door 't wegwerpen eener e zijn ontstaan. Gelijk keuken, keten en reden vroeger cokene ('t fragm. van 't Nevelingenlied), ketene en redene (Ohd. redina) waren, zoo was vasten vroeger vastene, dat Kiliaan nog heeft en welks vollere vorm fastunnia ettelijke keeren in den Heliand voorkomt, gelijk de, evenals in 't Ndl., verkorte vorm faesten in 't Ags. Wel beteekent fastunnea, evenals 't Ags. faesten en 't onz Goth
fastubni, meer ‘het vasten’ dan ‘vastentijd’, (in welken laatsten zin vooral vasta gebruikt werd), maar vastene bij Kiliaan heeft beide beteekenissen.

De vergelijking van uchten met toren is ook niet volkomen in orde.

Ook al bestaat er werkelijk een nominatief uchten naast uchte, dan zal men nog niet kunnen zeggen, dat zoodanig uchten gelijk staat met toren naast 't Mnl. torre (of tor). Immers, uchte is zwak en de n van uchten zou blijkens het in den text verhandelde altijd van een anderen aard zijn dan die van toren; want torre is sterk, niet alleen in 't Mnl., maar ook in al de verwante taaltakken en in alle verschillende gedaanten, waaronder het voorkomt, zoowel het Ohd. vrouwelijke turri, turre, als het manuelijke Ags. torr. De vorm op n bestond ook reeds lang voor dat er van een Mnl. torre sprake is. Immers lezen we in de zoogenaamde Karolingische Psalmen, Ps. 60. vs. 4: tha leidôs mî, wanda gedân bist tô-hopa mîn, turn sterke, fan antseeine fiandis = gij leiddet mij, want gij geworden zijt mijn toeverlaat, toren van sterkte, van 't aanschijn des vijands. Ook in 't Oudn. is 't woord turn en dus reeds met de n voorzien, waarmee het zich ook in 't Mhd., doch reeds wisselend met m, vertoont. Ook 't Litauisch heeft tôrnis; misschien uit het Duitsch overgenomen. De in alle verwante taaltakken onveranderd, voorkomende t bewijst, dat alle de vergchillende vormen (ook 't Ohd. urrea?) afkomstig zijn van 't Lat. turris of 't Grieksch τύρῥις (of onder τύρσις bij Pindarus). Honierus kent dit woord niet: hij gebruikt πύργος. 't Is zeker een der vroegst overgenomen woorden, want reeds zeer vroeg
maakten de Germanen en Belgen met de Romeinsche torens kennis. (Zie Caes. B.G. II cap. XII). Ook met Dr. Cosijn's verklaring van de d in ochtend als een eigenaardigheid van 't Hollandsch dialect, kan ik mij niet vereenigen

Heeft ochtend de slot-d niet aan zijn veelvuldig verkeer met avond te danken, dan is 't zeker geen Hollandsche noodzakelijkheid die ze haar bezorgde (morgen bleef morgen zonder Hollandsche d-stut), maar veeleer een Nederlandsche, ja algemeen Duitsche hebbelijkheid om de slot-n door een tongletter te dekken. Iemand en niemand hoort men niet alleen in Holland, maar door gansch Nederland, ja Duitschland; en het Deensche Mand en Qvinde = man en kwene (d.i. vrouw, Goth. Qino) hebben hun d aan diezelfde neiging te danken Zooals gezegd is, vindt men uchtend reeds bij Hooft: en in zijne en Bredero's nabootsingen van 't Hollandsch volksdialect komen nog weinig sporen van 't wegvallen der slot-n voor; integendeel vertoont zich in den Spaanschen Brabander in 't gesprek der knikkerende jongens, dit laatste woord reeds met de n: ‘Komt jongen langt me je hoedt,’ zegt Joosje tegen Contant, en later: ‘O bloet dat sen vlocken barckman, die jongen, die kan schieten.’ Dat jongen voor jonge zullen we ook wel aan een vergissing of aan ingenomenheid met het meer klinkende van den verbogen n-vorm te danken hebben. Ook afkeer van den hiatus zal, toen men 't gevoel voor het onderscheid tusschen verbogen en onverbogen vormen begon kwijt te raken, menige n hebben gezet, waar zij niet behoorde. Van daar denkelijk bij Jan Luyken: ‘Dit wou den goeden Hemel wreeken’, en: ‘dat den Hemel uwe boosheijd straf’; van daar het bij varenslieden zoo gebruikelijke den Ouwe of den
Ouwen, waarmee ze den kapitein bestempelen, ook al telt hij pas 25 jaar.

Niet onaardig geeft Kiliaan, die jonge niet jongen kent, als mominatief voor le dernier jour ... uytersten oft jongsten dagh.

Dat dekken der slot-n door een tongletter schijnt al een heel oude Duitsche liefhebberij te zijn: want de d van hond is, blijkens de Skr., Gr. en Lat. vormen çvan, ϰυον-, can -, een Duitsch toevoegsel, waarmee dit woord reeds circa 360 n. Chr. versierd was De oude Friezen zeiden ook hund, maar hunne nazaten hebben die d weer laten zakken; als deze iemand op een plaats zien, waar bij niet behoort, roepen ze: 'n huwn in de tsjerke!

3) Reeds in de vroegste tijden schijnt het gebruik van uhte, in de Nederduitsche tongvallen, behalve in zamenstellingen en bijw. uitdrukkingen, zeer beperkt te zijn geweest. In 't Ags. komt het zelden anders dan adverbiaal of als lid van een compositum voor; in den Hêliand enkel adverbiaal; in de
Oudnederduitsche (Karloingische) psalmen zal men 't nergens aantreflen; evenmin in Oudfriesche oorkonden. Ook 't Nieuwfriesch kent het niet; de Groningers evenmin, en de Drenten denkelijk ook niet. En of het in Nederduitschland erg in zwang is mag men betwijfelen. Een hier woonachtige, uit Osnabruck afkomstige, familie heeft het in die streken nooit gehoord. Schambach heeft het in zijn Göttingisch-Grubenhagensches Idiotion ook niet; wel mormorgen, mermorgeu en momorgen d.i. mornemorgen voor morgenochtend, evenals 't Engelsch to morrow-morning. De Groningers zeggen hiervoor mörgen vroug, de Friezen morn froeg, de Zutsenaren morgen vrog (o als in dom), doch de Overijsselaars gemeenlijk morgenochtend. In 't Bremer Idiotion wordt het, blijkens 't artickel ochtend in 't Woordenboek, gevonden; ook Thieme heeft het in zijn Duitsch-Engelsch Woordenboek opgenomen, doch die heeft wel meer in onbruik geraakte woorden. Zeker is 't, dat het in 't Nhd. evenmin gebezigd wordt als in 't Engelsch. Ook het Deensch schijnt het niet meer te kennen; het Zweedsch daarentegen heeft niet alleen, in overeenstemming met het Oudn., otta vrouwelijk, maar ook, merkwaardig genoeg, otte mannelijk; voorts verscheiden zamenstellingen met dit woord.

4) Die v in uhtvô zal wel een Gothische eigenaardigheid zijn, die deze tongval wel meer vertoont, bijv in bandvo = een teeken; gatvo (Deensch gade) = straat, en vahtvo, alle drie zwak en vrouwelijk eveaals uhtvo; terwijl naast vahtvó het Ohd. vahta staat evenals
        naast uhtvó 't Ohd. uhtvâ. Ook hierin is dit Goth. uhtvo merkwaardig, dat de u voor de h niet, zooals gewoonlijk, in au is overgegaan; waaruit men wel vermoedt, dat die u lang was; welk vermoeden men bevestigd acht door Nôthêr's uohta. Doch dit bewijst niets, aangezien N. wel meer uo schrijft in plaats van een ontwijfelbaar korte o (u) b.v. in uohso voor ohso, Goth. auhso, Doch de aard dier Gothische u's eischt een opzettelijke behandeling.

5) De ô in 't On. ôtta is de gewone verlenging der u bij 't wegvallen of assimileeren eener h, ook voorkomnede in drôtt naast Ags. dryht (drost); sôtt naast 't Goth. sauhts Nedl. zucht (in waterzucht etc.) nôtt naast nacht. etc.

6) De zamenstelling ochten-maal is niet van den oudsten stempel; de oudste composita van dit woord waren alle, zooals trouwens gewoonlijk bij die ouden van dagen het geval is, echt of eigenlijk, blijkens de Ags. uhtgebed, uhtsang, uhttîd, de Ohd. uhtî-sang, uhto-sterno en 't On. ôttu- söngr. Merkwaardig is het lengteteeken op ûhtô-sterno in de Ohd. vertaling van Boëthius de Consolatione philosophiae 221.

7) Immers moest men al weinig onderscheid tusschen deze naamvallen voelen om, zooals in Adrianus en Ritheus gebeurt, te kunnen schrijven: On thone daeg (acc) he wäs aer gesceapen, and on tham daege (dat) he eft geswealt.

op dien dag was hij vroeger geschapen, en op dien dag stierf hij later.

Evenzoo: Job ârâs on tham eahtodan dage, on oerne metigen. Job verrees op den 8sten dag, in den vroegen morgen.

8) Ook het en waaruit de n van nevens is overgebleven zal wel uit an niet uit in, zijn gesproten. Bezigt het Ohd ineben, het Nederduitsch gebruikt an, 't Ags. on efn adverbiaal, doch 't Os. van den Hêliand an ebhan als voorzetsel, vs. 1150: an ebhan Galilco-land, vs. 2234 an ebhan Galilea-land = naast of bij het land Galilea.

9) En klinkt in den Frieschen mond licht als in; zenden spreken velen als sinden uit.

10) Ongeletterden schrijven veel ‘ik kom een zondag’ voor ‘'n zondag, daar ze, heel natuurlijk, deze 'n gelijkstellen met die van ‘'n boek’, ‘'n paard etc. Het Oudfri. ‘een ontid’ voor ‘an ontîd’ leeft misschien reeds aan deze verwarring van 't voorzetsel met het lidw, zijn ontstaan te danken

11) Is ochtend werkelijk een nabootsing van avond, dan vindt het een waardigen tegenhanger in 't Engelsche morning. In Ags. geschriften vindt men naast aefen wel reeds ook aefnung, maar naast morgen of morn geen morgenung of mornung. In Cap. gr. Chron. 45 staat voluit morowning een nabootsing van eve-ning, waaruit blijkt, dat wegens het uit oesen verkorte eve de combinatie ning voor den uitgang werd aangezien. In Wyeleffe's bijbelvertaling (van circa 1389) lezen we Marc. 1. 35: in the moreweinge d.i. morrow-ing naar de analogie van even-ing; terwijl Tyndale in zijne vertolking van den bijbel 1526, op dezelfde plaats moorninge bezigt uit den verkorten vorm morn-ing, dat sedert in gebruik is gebleven en de splitsing heeft beverderd van de begrippen cras en mane, vroeger in morrow vereenigd.

12) Men zal nu in het door Dr. A.C. Oudemans (Woordenboek op de gedichten van Bredero in voce) uit het Moortje aangehaalde nochtent wel iets anders zien dan ochtent plus klem-n, zooals ZWEZGel. het verklaart. Huye nochtent staat zeker voor huiden en ochten gelijk Kiliaan's morgen nochten voor morgen en ochten. In huye zouden we een voorbeeld van 't wegvallen der slot-n hebben, zoo die n van heden niet zulk een raadselachtig wezen was, waaraan dit woord reeds zeer vroeg ook al bij nabootsing schijnt gekomen te zijn.

In plaats van:

De blanken uchtendt met haar schoon gebloosde kaken...

zooals in den Geraerdt van Velsen staat gedrukt, had de Drossaart ook wel: ‘De blanke nuchtendt’ kunnen schrijven, daar hij ook des nuchtendts schreef. Maakt Hooft uchtend hier alleen vrouwelijk, omdat hij personifieert, of komt dit woord anders ook bij hem met dit geslacht voor? Schrijft hij ‘van den ochtendt’ enkel om den hiatus te vermijden? Met het geslacht sprongen die Ouden, die geen heerleger van geslachtslijsten ten dienste stond, soms al heel zonderling om. Bij Jan Luyken staat pag. 10 der Duytse Lier (uitgave 1738), niet meer of minder dan:

Dit wou den goeden Hemel wreken, 
Zij deed hem 's uchtens voor den daauw, 
Zoo hij zich spiegelde in de beeken, 
Verlieven op zijn eygen schaauw. 


13) Dat die parasitische tongletter nog dadelijk zoo vast niet zat, blijkt uit het zooevengemeld boek van Jan Luyken, waarin pag. 2 boven: ochtent, onder: 's uchtens, op pag. 4 morgen uchtend, pag. 10 's uchtens, pag 16 uchtend staat: zoodat Jan de d voor s niet noodig oordeelde.

14) In 't voorbijgaan vestig ik er de aandacht op, dat in de woordenlijst van Dr. De Vries en Dr. Te Winkel evenmensch en evenbeeld, die Holtrop beide en waarvan Kiliaan het tweede heeft, niet zijn opgenomen.

15) 't Is door een dergelijke vergissing dat Herz aan zijn genitief Herzens is gekomen. Men hoorde Herzen veel vaker dan Herz of Herze, hield Herzen voor den hoofdvorm, verboog dien, en Herzens werd de blijvende genitief, schoon Herz als nominatief het veld behield Dr. Cosijn ziet dus de zaak verkeert in, als hij op pag. 17 zijner vergelijkende spraakleer beweert, dat Herzens de eenige vorm is, die den buigingsuitgang na de n behouden heeft. Reeds in het Oudh. (herzin) had die genitief zijn s verloren, en heeft ze eerst laat, op de uiteengezette wijze, bij ongeluk weer aangenomen.

16) Nacht heeft ten opzigte van zijn geslacht in de Nederlandsche taal dezelfde geschiedenis als ochtend: het dankt zijn mannelijk genus aan dezelfde, door 't adverbiaal gebruik te weeg gebragte, vergissing. Oorspronkelijk is nacht in alle verschoven en onverschoven Indogermaansche talen vrouwelijk: zoo 't Vedische nakti, 't Gr. νόξ, Lat nox, Lit. naktis, Let. nekts, Oudslav. nosjti, Goth. nahts, Ags. neaht, niht, Ohd. Mhd. naht, Ofris. nacht, Oudn. nâlt of nótt. Doch in de Oudduitsche talen had nacht een, zeker overouden, in 't Goth reeds onregehnatigen, genitief nahts of nahtes, Ags. nihtes etc., die dikwijls adverbiaal met dages werd verbonden: zoo b.v. Kero 24: tages indi nahtis, Ags. bijbel Mare. IV, 27: dages and nihtes, Ofri. nachts ieftha deis etc Toen men nu dages met 't lidwoord begon te verbinden, kreeg nahtes, ook wegens zijn vreemden vorm, waardoor het al het voorkomen van een mannelijken genitief had, dat lidw. eveneens en men zei nu b.v. in 't Ofri. thes deis ieftha thes nachts, zoodat nacht er nu werkelijk als een mannelijk woord uitzag Buiten dit adverbiaal gebruik handhaafde het echter zijn vrouwelijk geslacht en zei men b.v. in 't Ags.: on thaere nihte, in den Hêliand: ‘dia tiorda tîd therâ nahtes’, Ofri. fon
        dere nachte, thiu thiustera nacht, en ook in 't Nhd. is Nacht, ondanks des Nachts, vrouwelijk gebleven. Alleen in 't Nederlandsch heeft nacht zijn geslacht ook buiten de bijwoordelijke spreekwijs veranderd, en dat reeds vroeg, want in het Abel spel van Esmoreit (handschrift ± 1500de eeuw) uitgave van Prof. Moltzer vs. 514 staat reeds: van enen nacht ten anderen. Intusschen is het bij ons nog lang tusschen beide geslachten blijven weifelen. Zegt Kiliaan adverbiaal, ‘des nachts’ hij zegt tevens ‘in de voornacht, ‘in de nanacht’, ‘bij duystere nacht’, en Jan Luyken in zijn Duytse Lier, pag. 15, zingt van ‘het diepste der nacht’ en op pag. 29 van: ‘Ter middernacht’. Midder is hier klaarblijkelijk de sterke dat. enk. vrouwelijk, en toch wordt het uit deze adverbiale spreekwijze, evenals uchtend uit nuchtends, geboren subst. middernacht in de Woordenlijst van Dr. De Vries en Dr. Te Winkel, gelijk nacht zelf, uitsluitend als mannelijk opgegeven, dat zich laat verdedigen door 't welbekende taalseit, dat substantieven in bijwoordelijke uitdrukkingen dikwijls een ander geslacht hebben dan anders, welk verschijnsel echter altijd uit vroeger verschil of later vergissing voortvloeit Bij Holtrop word middernacht nog als vrouwelijk opgegeven en nacht zelf als S.C., dat beteekent subst, communis generis, zooals ook uit de daar gegeven uitdrukkingen het vallen van de nagt’, ‘in het holste van den nagt’
        etc etc blijkt. Het Hd. Mitternacht, op dezelfde wijze als het onze geboren, heeft zijn geslacht, even als Nacht zelf, behouden. Anders is het gegaan met Mitwoche, dat volkomen langs denzelfden weg als om uchtend aan zijn mannelijk geslacht is geraakt. In een goed Hd. Woordenboek in 1798 te Leipzig bij Christ. Gottl. Rabenhorst uitgekomen, wordt Mitwoche enkel als vrouwelijk opgegeven.
        
Maar wat gebeurt er? Naar de analogie van (des) Sontags, (des) Montags begon men Mitwochs (of ook Mitwochens) te zeggen, en uit dezen genitief vloeide na een nom. mannelijk Mitwoch even natuurlijk voort, als uit 's uchtends etc. ons tegenwoordig manuelijk uchtend.






{==137==} {>>pagina-aanduiding<<}

Bladvulling.

In des Hoogleeraars Moltzers Bibl. van Mnl. Letterk. vindt men bladz. 71 der eerste aflevering den versregel:

Ic sie wel, die scouwen die sijn mijn. 

In eene noot verklaart de Hoogleeraar, o.i. te recht, op het voetspoor van Dr. Van Vloten, scouwen voor hetzelfde als scouden, van scout, d.i. schuld. Den Hoogleeraar dunkt deze verklaring ook daarom de ware, wijl men in Rubben vs. 199 vindt:

Soe sijn die scouden al gader mijn. 

Het is ongetwijfeld de aandacht van den geëerden uitgever ontsnapt, dat nagenoeg dezelfde zin voorkomt in het in dezelfde aflevering door Hem uitgegeven Spel van Esmoreit. Daarin immers lezen we (bl. 45), vs. 730 tot '35:

O edele vrouwe, gheeft mi u hant 
Ende wilt mi dese mesdaet vergheven, 
Want ewelijc al mijn leven 
Soe willic u dienere sijn, 
Want die scouden die sijn mijn. 

J.H.v.D.







{==138==} {>>pagina-aanduiding<<}

Jongen

door P.J. Cosijn.

Toen ik in den vorigen jaargang van onzen Bode mijn bezwaar tegen de verklaring van ochtend uit ocht blootlei, trachtte ik tevens de vorming van ochtend uit ochte door analoge gevallen toe te lichten. De woorden, die ik aan mijn verklaring deed voorafgaan (‘misschien is de volgende [verklaring] niet onjuist’) bewijzen genoegzaam, dat ik alles behalve in den waan verkeerde een afdoend betoog te hebben geleverd. Hoezeer mij die voorzichtigheid geraden was, blijkt genoegzaam uit 't doorwrocht stuk van den Heer B. Vinckers over 't zelfde onderwerp. Ik erken dan ook volgaarne, dat zijne beschouwingswijze mij de eenig ware voorkomt: op 't cardinale punt, 't mannelijk geslacht van ochtend, heeft hij 't eerst de aandacht gevestigd en alleen dit is de sleutel tot 't recht begrip van de vorming des woords. Ook de aanwijzing der proclitische n (wel te onderscheiden van de prothetische, waarvan zelfs 't Middelnederlandsch merkwaardige staaltjes oplevert) acht ik alleszins juist: tot nadere bevestiging van 't door den Heer Vinckers gezegde vermeld ik nog en alderheilegen dage (Lanc. II, 22591), en paeschdage (Lanc. II, 24627), in sinxendaghe (Linnborch I, 2251). Niet onbelangrijk is het, dat aan nuchtens wederom een navonts, navents of navens beantwoordt; vergelijk Wal. 10306, Sp. H. I3 24, 14; I4 48, 31; III3 31, 67. Een snarens werd door

{==139==} {>>pagina-aanduiding<<}
mij, en, naar ik meen niet zonder grond, in de plaats van 't onzinnige snoevens vermoed in de Vlaamsche Rijmkroniek, vs. 10136, en is nog de gangbare Zeeuwsch-Vlaamsche uitdrukking. Dat (reeds in 't Mnl.) de t voor de s gewoonlijk wegviel en zoo bij de vorming van een mannelijken nominatief uit snuchtens kan zijn toegevoegd naar 't model van avond, zij terloops aangemerkt.
Ook de overige punten van 't betoog heb ik met aandacht nagegaan. Wat in de eerste plaats toren aangaat, terecht brengt mij de Heer Vinckers 't Oudnederlandsche turn onder 't oog. Had ik in der tijd de moeite genomen van mijn excerpten na te slaan, ik had daaruit kunnen leeren, dat naast een Middelnederlandsch torre ook een mannelijk toren voorkomt. Om een paar plaatsen te noemen: Stoke VIII, 1290: Daer lach stroe Binden torne en VIII, 712: Daer mocht men sien op de vaert Der viande, daer si haer baken Hoghe op haren torne traken. Mlp. I, 2550: Virgilius die ploech een dinck: By nachte plach hi uut te gaen, Ende ghinc onder enen toerne (Var. den toren) slaen, Daer die joncfrou te slapen plach. Ferguet 277: Een hoghe torne stont ane deen ende, ibid. 280: Die den torne gebatalgiert so wel hadde op die hoghe see. Desgelijks Lsp. II. 48, 386: So dede die coninc maken Eenen toorne (Var. torre) van groten zaken; ibid. 48, 1164: Toornen (Var. torren) ende muren maecte hi mede. Als blijkt, bestaat naast toren (of toorne, als aerne voor aren) een torre (ook tor, vergl. Sp. H. Deel I, pg. 7, vs. 24). 'T eerste beantwoordende aan 't Onl. turn, 't laatste aan Ohd. turri, As. torr. De verklaring van den n-vorm zij aan een nader onderzoek overgelaten; genoeg, dat daaruit geen enkel besluit te trekken is voor de wording van ochten, gelijk ik verkeerdelijk meende.
    Wat nakend aangaat, de analogie van 't Oudhoogduitsche samant, waaraan de heer Vinckers veel schijnt te hechten, kan betwijfeld worden. Hoe treffend, bij schier gelijken vorm, de tegenstelling is van 't geen door Holtzmann in zijn Altdeutsche Grammatik dienaangaande wordt gezegd en wat door den Heer Vinckers is aangevoerd, blijke uit 't volgende citaat: ‘Auch für die ältere zeit muss man vorsichtig sein; nichts ist natürli-
{==140==} {>>pagina-aanduiding<<}
cher als dieses eingeschobene t zu finden in samant neben saman und doch spricht Goth. samath für organisches ant’. Desniettemin geloof ik, dat onze landgenoot in voce nakend den spijker op den kop geslagen heeft. Ik maak dit op uit de volgende plaats bij Zarncke: dó liez der valsche rihter si nacken zien durch die stat. Dit Middelhoogduitsche nacken heet aldaar een ‘verstümmelte form’, maar 't Oudnoordsche nakinn met de derivata nögen en naken aan de eene en 't Sk. nagna (waarom door den Heer V. in fem. gen. vermeld?) aan de andere zijde maken het meer dan waarschijnlijk, dat deze bijvorm van nacket aan nackent 't aanschijn geschonken heeft. 1) Een Middelnederlandsch naken ben ik nog niet op 't spoor gekomen. Maar dit bewijst nog niets. 2)
Wat vasten aangaat, in 't Oudnederlandsch komt noch vasta noch een aan fastunnia beantwoordende vorm voor. 'T Middelnederlandsch kende zoowel een vaste als een vastene. Vergl. Stoke X, 1027; Brab. Yeest. II, 865 en de Var.; Vlaamsche Rijmkr. 3629 enz. In de samenstelling vastelavond of vastenavond neem ik én wegens de beteekenis van 't eerste lid én wegens den analogen Mhd. vorm bepaaldelijk een vaste, gen. vasten, aan; ons modern vasten zal intusschen wel uit vastene gesproten zijn. Niet onaardig is het, om te zien, hoe in Paschen zich zulk een n-vorm ontwikkeld heeft. De vorm Paasch is uit Pasche, Lat. Pascha, geboren en wordt in de spreektaal wel eens, in samenstellingen alleenlijk gebruikt: een heerlijke Paasch, Paascheieren enz. Ook de Goten hadden een paska (blijkens de toevoe-
{==141==} {>>pagina-aanduiding<<}
ging unsara 1 Cor. 5, 7 vrouw.). Een nom. sing. Paschen (Sp. H. I2 3, 27 die Paschen, Ez. 45. 21 het Paesschen) is even als ochlen(d) ‘bij vergissing’ in de wereld gekomen en genomen uit den dativus pluralis Paschen voorkomende in de uitdrukking te Paschen; vgl. Lorr. II, 2693 Wilthi het mach te paschen sijn, Datter nu comende es; ibid. vs. 2719 te pascen en 't Drentsche volksrijmpje bij Ter Gouw, Volksv. pg. 208. In de Freckenhorster Heberolle staat 520, 521 naast an thero vaston een te paschon, dat Heine aan een zwak fem., doch m.i. verkeerdelijk,
toeschrijft. Dat men 't meervoud in de tijdsbepaling boven 't enkelvoud verkoos, is vrij natuurlijk, omdat men op de Paaschdagen in plurali 't oog had. Evenzoo bezigt 't Oudnoordsch een meervoudig Páskar, Páskir, welks datief in de uitdrukking á Páskum, Deensch i Paasken, Oudfriesch to Paeschum, volkomen aan ons te Paschen beantwoordt. Een dergelijke pluralis vindt men trouwens nog in 't Hoogd. Ostern, Weihnachten en Pfingsten; vergl. ook Fra. les Pâques. De vorm Paeschendag bij Maerlant en Paesschenfeeste bij Vondel zijn van den nom. Paeschen gevormd.
Doch om voet bij stuk te houden, zet ik de behandeling van Pinksteren ditmaal ter zijde, om over te gaan tot de behandeling van 't woord jongen, waarom het mij blijkens 't opschrift dezer schets eigenlijk te doen is. De heer B. Vinckers is van oordeel, dat ik in 't aannemen der epithetische n niet heb misgetast. Intusschen hoe aangenaam het is een man, als den heer Vinckers, aan mijn zijde te hebben, magis amica veritas. Ik begreep de vorming van dit woord ten eeneumale verkeerd, toen ik met mijn verklaring van ochend meende gereed te zijn.
Uitgaande van een zwak substantief jonge, stam jongen, moest ik natuurlijk tot de aanneming eener epithetische n in den nominatief komen. Dat dit substantief in vorm en wezen één is met 't zwakke adjectief, lijdt geen twijfel. Reeds 't Oudhoogduitsch kende zulk een jungo, 't Middelhoogduitsch junge (Graff III, 602; Müller, I, 776). Dit jonge komt ingelijks in 't Middelnederlandsch voor. In mijne aanteekeningen vind ik slechts de volgende plaatsen, doch die voldoende zijn, om 't bestaan des woords te staven:

{==142==} {>>pagina-aanduiding<<}

Nom. Sing. Mlp. II. 3923	Amon was een vrissche (Var. abel) jonghe.
Gen. Sing. Mlp. II. 1442	(Si) bat hair vriendelec aldaer

Dat sy des jonghen name waer.
Nom. Plur. Mulp. I. 745	So gaet hi, als die jonghen plien,

Ende wil sijn nuwe vrienden sien.
Dat. Plur. Mnlp. I. 178	Den jonghen gheve ic te verstaen,

Wat liefte is, als ic best can.

De beteekenis is niet puer, maar juvenis, adolescens, als in 't Mhd. Voorts leest men een jonge Jes. 10, 19, des jongen Spreuk, 22, 15.
'T spreekt van zelf, dat naast den vorm jonge, plur. jongen, ook een jong of jonge, plur. jonge in den zin van de jonge mensch kan voorkomen. Immers de substantive gebruikte adjectieven gaan in 't meervoud (althans in den regel) niet op en, maar op de adjectiefs-e uit. Zoo in 't Middel-als gedeeltelijk nog in 't klassiek Nieuwnederlandsch. Doch hierover uit te weiden is thans overbodig. Dat ons jongsken van dit jong is afgeleid, zij terloops aangemerkt.
Naast dit mannelijke jonge komt voor dieren een onzijdig jong, Mnl. jonc, klassiek Nnl. jonck, voor, dat in 't Mhd. junge (Müll. I. 776), in 't Oudhoogduitsch deels jungo deels anders luidde.
Bewijsplaatsen zijn voor 't Middelnederlandsch:
Wal. 318	(Hi) hevet een serpents nest vernomen,

Daer vier jonghe in laghen ende sliepen.
Lanc. III. 6529	(Die vogel) sat op sine jonge te hant,

Die hi allegader doet vant.
ibid. 6534	Die dode jonge tien stonden

Ontfingen allegadere dleven.

De meervoudige deminutieven jongskine en jongekine komen desgelijks Lanc. III. 7230, 7236, 7255 voor. In de Statenvertaling vergelijke men over jonck, plur. jongen Job 4. 11; 39, 3; 39, 7 enz. Zie verder Rijmb. Gloss.
Dit alles baat niets ter verklaring van ons jongen, dat niet alleen in den Statenbijbel Spreuk. 20, 11 en bij Breeroo, maar reeds ruim een eeuw vóór Kiliaen voorkomt. Nemen we al eens aan, dat de epithetische n zich in den nominatief genesteld heeft, dan blijft niettemin de pluralis jongens een waar mirakel. Wij bezitten een aantal als zwakke substantieven gebezigde

{==143==} {>>pagina-aanduiding<<}
adjectieven: geleerde, zieke, wijze enz. enz. Geen dezer gaat in nom. op n, in plurali op ns uit. Na vele vruchtelooze pogingen te hebben gedaan, om dit raadsel op te lossen, sloeg ik nogmaals Graffs Sprachschatz (ten overvloede naar ik meende) op en werd aangenaam verrast door twee plaatsen, die mij in dezen licht gaven. Aldaar (I. 606) toch worden vermeld: junginun, rudimenta en die iunginen dero rammo, pullos corvorum. 'T laatste alleen is voor ons betoog noodig, maar door 't eerste worden wij tot de overtuiging gebracht, dat hier aan geen schrijffout gedacht kan worden. Dit iunginen, pullos, kan zoowel een zwak mannelijk als neutrum zijn; door het tot een vermoedelijk Gotischen vorm juggeinans (juheinans), juggeinona (juheinona) terug te brengen, wordt de Nederlandsche vorm jongen eerst recht duidelijk. Deze moet eens jongijn geluid hebben en zal waarschijnlijk tot een adjectief op -ijn ‘als guldijn, zilverijn enz. behooren. De vergelijking met guldijn is vooral daarom van pas, omdat ook dit adjectief een manuelijk zelfstandig naamwoord gulden, meerv. guldens heeft opgeleverd.
Uit vrees, dat te storke ingenomenheid met deze vondst mij de bezwaren daartegen deden voorbijzien of gering achten, nam ik de vrijheid mijn gevoelen te onderwerpen aan 't oordeel van Dr. Keru, van wiens welwillendheid en raad ik steeds een dankbaar gebruik maak. ZHgl. versterkte mij niet alleen in mijn meening, maar verplichtte mij tevens met de verwijzing naar zijn voor de kennis onzer taal zoo hoogst belangrijke verklaring der Salische Glossen. Ik kan niets beter doen, dan de plaats (pg. 149) wortgetreu over te nemen. ‘Jetzt bleibt uns nog ingimus zu deuten übrig. Es ist nicht viel daran zu deuten. Es giebt nur éin Adjectiv, das den Begriff ‘anniculus’ und ‘bimus’ umfasst; das adjectiv ist ‘jung’, nicht nur in allen deutschen Zungen, sondern auch in fast allen indogermanischen Sprachen. Auf Fränkisch hiess es iung oder iug; daraus weitergebildet ist nhd. Jungen, ndl. jongen; im Ahd. ward dies von Thieren gesagt, z.B. ‘die iunginen dero rammo’ (Graff, Spr. I 606). Der Gen. sg. ist auf Fränkisch iunginus oder iunginis (jugenus, -ues) oder auch wol iunginas. Das is mit lan-
{==144==} {>>pagina-aanduiding<<}
gem s  ist ij = ii. Ob die Glosse iugijnus oder iungijnus sein sollte, ist nicht zu entscheiden; ist auch ziemlich gleichgültig. Im Nnl. besteht die vorm jug nicht nur in jeugd, sondern auch in jufvrouw (aus jugvrouw) und im mundartlichen jochie ‘Jünglein’.
Ik acht thans alle verdere behandeling overbodig. Met 't aanhalen van Dr. Kerns woorden heb ik den lezer voorzeker grooter dienst gedaan, dan wanneer ik mijn eigen betoog had voortgezet. Op de vraag, of ons Nederlandsch niet een soortgelijken vorm in veulen d.i. volijn en voorts ons zwijn, Got. svein, Lt. su-înus (vgl. Got. gaitein) bezit, dan wel of dit voor een verkleinwoord als Mnl. magadijn te houden is, kom ik later terug.
Nog een paar opmerkingen. De heer V. reduceert ons keuken tot een Mnl. cokene. Zoo ook anderen. Ik heb niets tegen dezen vorm, die tallooze malen voorkomt, dan dit eene, dat 't vaderschap van keuken daaraan moet worden ontzegd. De Middelnederlandsche o wordt in geen enkel geval onze eu, daar alleen de i des uitgangs Umlaut kan bewerken. Leert men al, dat een toonlooze e dezelfde kracht had, dan bewijst men dit alleen door die toonlooze e's, die uit i zijn ontstaan; voor de andere is dit bewijs niet te leveren. Reden genoeg, om, tenzij men een dubbele uitspraak van den toonloozen klinker zou willen aannemen (quod absurdum), onze eu's terug te brengen tot den tijd, dat de i zijn aantrekkingskracht nog kon uitoefenen. De Middelnederlandsche ue of eu waarborgt ons bovendien in tal van woorden, dat reeds toen de Umlaut zich had vastgezet. In 't Vlaamsch of wat de tot op een zekere hoogte voorkomende Middelnederlandsche ϰοινή ook moge zijn, was zijn verschijning veel zeldzamer dan in 't dialect, dat onze schrijftaal ten grondslag ligt, maar litterair schraal vertegenwoordigd is.
Wat verder door mij aangaande 't vermogen der j om de verkleinwoordjes met een helderen klinker te begiftigen gezegd is, dient verbeterd te worden. 'T komt mij thans veel waarschijnlijker voor, dat b.v. goodjes, lootjes, gaatjes enz. uit godje, lotje, gatje enz. gevormd zijn naar analogie van goden, loten, gaten uit god, lot, gat enz., dan dat de j daarvan de oorzaak is.

{==145==} {>>pagina-aanduiding<<}
Immers komen dergelijke meervoudige deminutieven met heldere vocalen alleen voor, wanneer ook de grondwoorden in 't meervoud den klinker openen. Om 't korter uit te drukken: lotje is 't verkleinwoord van lot en lootjes dat van loten. Een dergelijk verschijnsel, dat zich eveneens in 't dialectisch Duitsch voordoet, vindt men bij de neutra met meervouden op eren, oudtijds er; kindje is 't verkleinwoord van kind, kindertjes dat van kinder (thans kinderen) enz. enz. 'T spreekt van zelf, dat de meervouden goodjes, lootjes, gaatjes, paadjes enz. enz. later tot de vorming (‘bij vergissing’) van een enkelvoud goodje, lootje, gaatje, paadje enz. aanleiding gaven.

Haarlem, 20 Dec.





Rose 3014.

Door J. Verdam.

In de bovenaangehaalde plaats komt een spreekwoord voor, waarvan de bedoeling duidelijk is, maar waarvan de woorden ons een oogenblik in verlegenheid zouden kunnen brengen. Daar staat namelijk:

Die dorper dient, na dorper loent. 

waarvan de beteekenis geen andere zijn kan, dan die van het moderne ‘waar men meê verkeert, wordt men meê geëerd’. Ten overvloede blijkt dit nog uit den Franschen tekst,

Qui felen sert, itant en a 

‘Die zich verlaagt tot het knechtschap van een schurk, plukt

{==146==} {>>pagina-aanduiding<<}
daarvan de wrange vruchten, krijgt loon naar werken, dien vergaat het er naar’.
Deze beteekenis van lonen, nl. die van loon ontvangen, ergens goed of slecht afkomen en dus ongeveer beloond worden, klinkt ons vreemd, daar wij alleen de bet. van loon geven er aan hechten. Het was ook in 't Mnl. wel niet de gewone beteekenis, maar behalve op deze plaats, komt zij ook voor Exc. Cron. van Brabant. 134 a.
Ende mits desen werden de Ludikers, die wreet van natueren sijn, noch felder en overmoediger, twelek hem ten lesten qualic loonde, also hierna geseyt sal worden, ‘hetwelk hun ten laatste slecht bekwam.’

De plaats in den Limb. (I 1283)

Ic salse doen in enen viere 
Verberren, wats gescie, 
Ic sal hare hare toverie 
Wel doen loenen, dien si nu 
Op heeft ghebracht an u. 

levert slechts een half bewijs, want de zin kan zeer goed zijn: ‘ik zal haar heur tooverij doen opbreken; maar loenen kan ook = belonen zijn, wanneer men doen in den zin van laten, bevel geven opvat, even als ‘ie salse doen verberren’.
Hetzelfde verschil van beteekenis, dat er is tusschen het Mnl. en het tegenwoordige loonen, bestaat ook bij andere verba.
Zoo beteekende blusschen ook uitgaan, bijna gebluscht worden, Rinclus 423:

Sine bluscht niet (de gloed), mer pijnt altoes voert. 

en 555

Den berrenden dorst, dien du nu dreechs 
en bluschste niet, droncstu den Rijn. 

openòaren ook openbaar worden

Sp. 17, 53 21.

Het es te ghesciene noch 
Dat bi di dit wort openbare. 

ontsteken ook ontbranden, bijna ontstoken worden.
Versl. en berigten IV 26.

So waer die tranen vloyen hier, 
Daer ontsteect een gheestelije vier. 


{==147==} {>>pagina-aanduiding<<}

bederven ook te niet gaan, omkomen, eindigen.

Sp. 1, 3, 37.

Sulke sijn, die huwelie beginnen 
Want si willen kindere winnen 
Dat hare name niet en bederve. 

I6, 12, 22.

Want hi lievere vri wilde sterven 
Dan in vangnessen bederven. 

I2, 24, 26.

In antworden hi hem bekende 
Dan hijt selve moeste besterven, 
Soude dat orloghe bederven (ophouden. eindigen). 

erven ook door erfenis overgaan op, bijna geerfd worden
I8, 11, 21

Want het was doe ende sidert sede 
Alse een enen anderen onderdede..... 
Sijn name ervedem te gewinne. 

Ook van het omgekeerde zijn vele voorbeelden bij te brengen.
Biechten nu uitsluitend intransitief, beteekende vroeger ook de biecht afnemen. b.v. Rose 10828 sqq.

Ik biechte keysere ende keyserriune...... 
Maer in achte twent daerop, 
Wat dat doen die arme kaytive..... 
Hare biechte en willie niet verstaan.... 
Dese coninge, dese Keyserinnen.... 
Ende begginen, diemen scone mach scouwen, 
Dese begeric sekerlike 
Te biechtene, opdat (= mits) si sijn rike. 

Vgl. het Eng. to take an oath dat niet beteekent een eed afnemen, maar afleggen.
Versmachten, nu alleen intrans., beteekende vroeger ook doen versmachten, maar vooral versmoren, verstikken.
Rose 4703.

Tote diesmaels dat hem neemt die doet, 
Endene die quade mort versmacht. 

Rinclus, 1410:

Nidecheit, ghi hebt al bloet 
bi quaden tongen die werelt doot..... 
Haddise versmacht met eneger noet, 
Ghi hadt der werelt bliscap grot 
Anebracht. 










{==148==} {>>pagina-aanduiding<<}

Twee Middelnederlandsche genitivi,

door J. Verdam.

I.

In den Limborch komt vijfmaal het woord smiins voor, waar de zin geen andere rededeel toelaat, dan den Gen. sing. van het pronomen personale.
Zie hier de plaatsen, waar smiins gevonden wordt.
III. 481.

Maer miin jonfrouwe es mere eren 
Werdich ende groter heren 
Dans miins, die vare achter lande 
Ende en hebbe goet gherande, 
Dan ie harentare bejage. 

III. 823.

Hi antwerde: God gheve u vrome 
Ghi heren, wat begheerdi smiins? 
Ik ben ghereet ende wille tsiins 
U gheven om te quitene mi. 

IV. 1439.

Echites seide: ‘Ghi siit sot. 
Dat ghi u smiins ouderwint, 
Waendi dat ik ben een kint? 

VI. 1292.

Eer dadic, vrouwe, dat ghi mi hiet 
Dan enich mensche gedoen mochte 
Ic ben die ghene die en rochte 
Wat pinen ic dore u dade, 
Indien ghiis miins hadt genade, 


{==149==} {>>pagina-aanduiding<<}

en XII. 805.

Nu besiet lieve heren. 
Ic soude ten here gherne keren 
Besiet, wat ghi smiins beghert. 

Het is duidelijk dat in het eerste eitaal in plaats van dans miins, moet gelezen worden dan smiins, en in het vierde ghi smiins in plaats van ghiis miins.
Op al deze plaatsen wordt een persoonlijk voornaamwoord vereischt, geen bezittelijk. Vooral blijkt dit duidelijk uit het vervolg van 't laatste citaat, waar Demophon (die ook XII, 805 spreekt), een oogenblik later zegt:

Begherdi van mi iet el 
Dan goeden pays ende goede soene. 

II 370, komt smiins als bezitt. voorn. voor:

‘Here’ seidi, ontfarm u miins 
Ic sal u soevele gheven smiins, 
Dat ghiere op al u leven 
Selt onthouden sonder begeven 1). 

d.i. ik zal u zooveel van het mijne geven. Als persoonl. voorn. evenwel moet het op eene andere wijze verklaard worden. Vonden wij smiins eenmaal, wij zouden het waarschijnlijk voor een fout verklaren, maar daaraan valt nu niet te denken. Wat kan dan de oorsprong zijn van dezen zonderlingen vorm?
De pronomina possessiva en personalia worden in de spreektaal meermalen dooreen gebruikt, en dit kan niet verwonderen, omdat de eersten uit de laatsten ontstaan zijn. Ons is even als het Lat. vestrum en nostrum zoowel pers. als poss. Mijn is gevormd van mij, evenals uw van u. In sonmige boeken o.a. in de spraakkunst van den Hoogl. Kern wordt mijn als verbogen vorm van het pron. pers. opgegeven: van welken stam ook mijner en mijns zijn, in de uitdrukking dat boek is mijn wordt mijn door sommigen voor pers. door anderen voor poss. gehouden.
De spreektaal verwart beide soorten van woorden nog meer.

{==150==} {>>pagina-aanduiding<<}
Men hoort tallooze malen ‘je moet het mijn zeggen: dat heb je van mijn niet gehoord’.
De meeste menschen kennen het onderscheid tusschen u en uw niet, en zelfs zijn, dat veel verder van hem afstaat, dan mijn van mij wordt door velen gebezigd in plaats van hem. B.v. ik heb het van zijn gehoord; je moet het niet aan zijn zeggen, enz. Zie Brill Nederl. spraakleer. § 75, 3. A 2.
Op dezelfde wijze is u de Nom. geworden van een nieuw pron. pers. door verkorting uit uwe en weglating van edelheid
Mijns inziens is het met smiins evenzoo gegaan. Dit was oorspronkelijk alleen possessief, maar kreeg door eene ellips langzamerhand eene personale beteekenis, even als mijn, zijn, u. Het uitgelaten subst. kan òf lijf òf persoon òf een ander geweest zijn, maar hiermede wordt m.i. de vorm voldoende verklaard. ‘Mijn jonfrouwe es mere eren werdich ende groter heren dan smiins’ kan ook nu nog zeer goed verklaard worden door de uitdr: ‘Mejuffrouw is een grooter heer waard dan mijn persoon’. ‘In de uitdrukking wat ghi smiins beghert’ en ‘wat begherdi smiins’ hangen de genitivi natuurlijk van wat af.
De gen. miins komt nog op drie andere plaatsen in den Limb. voor, waar men geen gen. verwachten zou.

VI. 1623.

Inne kere niet weder in Arragoen, 
Wat dat miins daar af gesciet, 
Daer meu mi met oegen siet. 

X. 64.

God here! wat sal miins ghescien? 

en 559.

Neen vrouwe, seide dat ghersoen, 
Wat soe miins daer na ghesciet, 
Diere ghesellen en willie niet. 

Blijkbaar was ‘wat sal miins ghescien’ eene staande uitdrukking: waarin wij den gen. door met mij moeten wedergeven, maar juister beantwoordt aan de Mnl. zegswijze ons: ‘wat zal er van mij worden’? waardoor tevens de genitief wordt opgehelderd.


{==151==} {>>pagina-aanduiding<<}

II.

Het zal wel voor niemand bewijs noodig hebben, dat de negatie niet, oorspronkelijk subst., even goed met een genit. kon verbonden worden, als thans iets, niets, wat enz. Op vele plaatsen nam men vroeger aan, dat het ww. den genit. regeerde, terwijl men later leerde inzien, dat de gen. alleen door niet werd te weeg gebracht. Hoe fijn het oor onzer voorouders op dit punt ontwikkeld was, blijkt o.a. uit Limb. II; 800.

Doet hiit oec 1), ent wel verghinge, 
Dat si goet; en doet hiis niet 
Hi en sal ons selve gheen verdriet 
Doen. 

Eene zeer bizondere toepassing van dezen regel is mij bij het lezen van den Limborch voorgekomen. De plaatsen, waar de uitdrukking voorkomt, zijn de volgende:

I. 1234.

U sone leit mi spade ende vroe 
Ane, om sine vriendinne te sine, 
Nacht ende dach doet hiis mi pine, 
Maer doch blivet al verloren, 
Emmermeer wetie wel te voren 
Dat ik siins wives niet en ben. 

1165.

dies soueti tere amien 
Mi, des magic wale lyen 
Dat ic uwes wiif (l. wiifs) niet en ben, 

1798.

Hi dede mi beden meer dan ene 
Om te wesene sine vrendinne 
Dies mi lettel goet ghine inne, 
Want ie siins wiifs niet en ware. 

en VI 2499.

{==152==} {>>pagina-aanduiding<<}


Doe sprae die vrouwe goet: 
‘Sekerlee, ghi mesdoet, 
Dat ghi mi dit legt vore; 
Kennedi mi wel ter core, 
Ic wane wel, das ghiit liet..... 
Ghine siit miins mans niet. 

De bedoeling is op al de plaatsen zeer duidelijk. De zin is: ‘gij kunt mijn man niet zijn (4e citaat); ik weet dat ik zijn vrouw niet zijn kan (1e 2e en 3e citaat). Hoe men tot deze beteekenis geraakte, kan gemakkelijk worden aangetoond.
Letterlijk staat er: ‘Gij zijt niets van mijne vrouw, van mijn man’. d.i. gij zijt niets van datgene, wat mijne vrouw, mijn man zou moeten zijn; gij hebt geene hoedanigheid of eigenschap, die u tot mijne vrouw, mijn man zou kunnen maken, d.i. gij kunt mijn man niet zijn.
Deze zelfde verklaringswijze moet ook toegepast worden op Limb. VI, 1490.

Venus, vrouwe, wat modiis, 
Dat ghi hovessce liede sciet? 
Al en ben ic dies selve niet 
Dat heeft mi wonder herde clene. 
Want sekerlec ic minne ene 
Die bloeme es van allen wiven. 

d.i. Venus, wat is uw inzicht, uwe bedoeling daarmede, dat gij beschaafde menschen, die elkaar beminnen, van elkaar verwijdert? Al is dit niet op mij zelve toepasselijk, al heb ik dit zelf niet ondervonden, al ben ik zelf niet in dien toestand, in dat geval, dat verwondert mij niet, want ik bemin de bloem aller vrouwen.
en op Wal, 6133.

Dorstic binnen der vesten comen 
Ic ghinge met ju, here, siet; 
Maer mijns gaens nes daer niet, 
Ic hebt al te dicke verwrocht. 

d.i. Ik kan daar niet heen gaan, voor mij is daar geen toegang’ eigenlijk ‘van mijn gaan daarheen kan niets inkomen, er is niets, wat mij recht of vrijmoedigheid zou geven, om daarheen te gaan.’

Leiden. Sept. 1870.








{==153==} {>>pagina-aanduiding<<}

Smijns

door P.J. Cosijn.

De Heer Verdam duide het mij niet euvel, dat ik nu reeds aankom met een enkele bedenking tegen zijne verklaring van bovengenoemden genitief. Mijn bezwaar bestaat hierin, dat 't voorafgaan van 't artikel ons verbiedt aan de ellips van een substantief (lijf of persoon) te denken. Of is de mine mont, dat miin lijf Middelnederlandsch? Bij mijn weten kent 't Dietsch te dezen maar twee constructies: de eerste vinden wij b.v. Lsp. II, 36, 736: Vader inden handen dijn so bevele ic den gheest mijn! de tweede zou luiden: Vader in dinen handen so bevele ic minen gheest! De gemitief smiins eischt dus eene andere behandeling. Terecht wees de Heer Verdam op II, 370, waar smiins genitief is van dat mine. Vergelijk ook Lanc. III, 16292. Welnu, de twee plaatsen II, 822 en XII, 805 geven ons een duidelijk denkbeeld, hoe 't begrip 't mijne 't persoonlijk voornaam- woord kan vervangen. In wat begheerdi smiins is het om 't even, of wij van 't mijne of van mij zeggen. Evenzoo beteekent 't Engelsche these ears of mine letterlijk ‘deze ooren van de mijne’, maar wil natuurlijk zeggen ‘deze ooren van mij’. 'T Hollandsche mijn voor mij, zijn voor hem, die de heer V. tot staving zijner verklaring aanhaalt, acht ik op andere wijze ontstaan. Immers deze vormen vindt men nog bij voorkeur in de uitdrukkingen van mijn (of van mijnes) en van zijn (of van zijnes); het zijn wezenlijke genitivi pron.

{==154==} {>>pagina-aanduiding<<}
pers., maar die toen men hunne waarde als zoodanig niet meer begreep, door de voorzetsels van versterkt en zoo later ‘bij vergissing’ voor accusatieven aangezien en daarmede verwisseld zijn. Wat 't verwarren van U en Uw betreft, dit lag alleen aan de omstandigheid, dat reeds in 't Middelnederlandsch, gelijk nog in de spreektaal, de slot-w na de u wegvalt: vergelijk slu, ru voor sluw, ruw enz. Waartoe ook de w wanneer geen vocaal volgt? Op de drie andere plaatsen moge alleen de verklaring van mij passen, geenszins bewijzen ze een ellips na smiins. Zijn ze echt, dan behooren zij thuis in een dialect, waar men in zekere uitdrukkingen dat mine voor ic, 't zij alleen in gen., 't zij ook in de overige casus obliqui placht te gebruiken. De twee reeds vermelde plaatsen toonen dan, hoe geleidelijk die overgang was. Maar - in 't vierde boek, vs. 1439 is behoedzaamheid een eerste vereischte. Al doorlezende bemerkt men ras, dat de tekst niet in den haak is. Wat zegt Echites hier? en tegen wien spreekt hij? tegen den éénen ridder, die aanraadt de maagd af te staan? Dan heeft smiins den zin van dat mine en beteekent de versregel ‘dat gij u met mijne zaak bemoeit’. Maar richt hij het woord tot beiden; wat zegt hij dan, dat wij genoodzaakt zouden zijn aan een gen. pron. pers. te denken? Hem onderwinden met sijns komt o.a. Wal 10112 voor, waar wij ‘zich zijner aantrekken’ zouden bezigen; vergelijk ook Limborch VI, 2070. In den zin van het tegen iemand opnemen herinner ik mij niet het gelezen te hebben. - Ook moet ik er nog op wijzen, dat in
III, 479 meer 't goed, dan de persoon van heer Heinrie zijn liefde in den weg staat, en dat in VI, 1288 (de)s wel eens adverbium kan zijn. Maar dit zijn bijzaken.
Ongaarne zou ik hier van den Heer Verdam afscheid nemen, zonder ook iets te hebben bijgebracht tot nadere bevestiging van wat hij verder aanvoert. Biechten komt in de door hem aangegeven beteekenis ook voor Lanc. III, 17131 (vgl. 1980). Gescieden c. gen. pron. pers. na wat is niet alleen den Limborch eigen, maar een gangbare Middelnederlandsche uitdrukking: met mijns leest men het b.v. Sp. II. III6 59, 104; Lanc. III, 219, 6904, 11093; met dijns Lanc. III, 5746; met uwes of u(u)s Ferg. 4503,

{==155==} {>>pagina-aanduiding<<}
Rose 12013, 14013 enz. enz. Tot 'tgeen aangaande niet gezegd wordt, leveren verder cum. gen. sing. Rose 5380, cum gen. plur. Lanc. III, 25958 en Wal. 4573 geschikte bijdragen.

Haarlem, 23 December.




Bladvulling.

In het Spel van den hertoghe van Bruyswye enz., door den Hoogleeraar Moltzer opgenomen in de eerste aflevering zijner welkome Bibl. van Mnl. Letterk., lezen we vs. 732 tot '35:

O edel oem, ic hebbe ghesien 
Wonder ane Florentine die scoene, 
Die met rechten mochte draghen crone 
Voer Babeloen den soudaen. 

In eene noot zegt de geëerde Uitgever: ‘men zou verwachten van Babeloen.’ - Neen, wij verwachtten hier wel degelijk voor. Immers leest men vs. 816 en '17 van hetzelfde spel:

Maer Florentijn, die es wel weert 
Te draghen crone voer elken man. 

In het abel spel van Esmoreit vindt men vs. 530 en '31:

Ghi moecht met rechten draghen croene 
Voer elken man die nu leeft. 

Volledig zou, dunkt ons, de eerstbesprokene versregel luiden

Voer (van) Babeloen den soudaen. 

In vs. 1125 en '26 toch lezen we:

Want van Babeloen die soudaen 
Was sijn vader. 

Er is daarenboven een groot onderscheid tusschen het dragen der kroon voor, d.i. boven, of: voor het aangezicht, d.i. als echtgenoot van iem., en: het dragen der kroon van iemand. Bedriegen wij ons niet, dan bedoelde de schrijver het eerste. De weglating van 't voorz. van kon tot geen misverstand aanleiding geven, die van voor o.i. wel.
Hoe denken de lezers van den Taal- en Letterbode er over?
J.H.v.D.






{==156==} {>>pagina-aanduiding<<}

Sprokkelingen,

door J.H. van Dale.

IX.

D'eerste winst is katjeswinst, maar de tweede winst houdt vast.

De Heer T. Boerma, Hoofdond. aan de school voor uitgebr. lager onds. te Veendam, verplichtte mij door het volgende schrijven:
‘Op bl. 20 van den 2en jaargang van den Taal- en Letterbode vind ik een artikel van uwe hand over 't spreekwoord:
Het eerste gewin is katjesspil (kattenspil, kattengespil, kattengespin).
Vergun mij eenige woorden daarover.
In de provincie Groningen zegt men tot en van een speler, die bij 't begin des spels veel wint:

De eerste winst is katjeswinst, 
maar de tweede winst houdt vast. 

Of:

De eerste winst is katjeswinst; 
de tweede winst, - die houdt vast. 


{==157==} {>>pagina-aanduiding<<}

Zou deze vorm van 't door u besproken spreekwoord ook misschien de goede, d'oude, d'echte wezen? Voor deze meening pleit m.i.
1o het, voor zooverre ik weet, in de prov. Gron. algemeen gebruik van den door mij aangegeven vorm, en
2o de verklaring, die door d'aanneming van dien vorm zoo recht eenvoudig en natuurlijk is. Immers, men wil er m.i. doodeenvoudig mee te kennen geven: dat men op d'eerste winst - op winst in 't begin van 't spel - even goed vertrouwen kan als op katten, waarop men, volgens d'algemeene begrippen die men van 't kattenkarakter heeft, al heel weinig vertrouwen kan.
Ik ben onbekend met 't geen vroeger door u over 't zelfde spreekwoord geschreven is, en 't kan daarom zijn, dat ik ‘met den mosterd na den maaltijd kom’, en dat alles, wat ik gezegd heb, reeds door u of door een ander is opgemerkt, in dàt geval verzoek ik u verschooning voor de moeite die ik u veroorzaak. Is zulks evenwel niet het geval, dan geef ik u vrijheid, dit mijn schrijven te gebruiken zooals het u 't beste schijnt’.
Bij al hetgeen reeds over Het eerste gewin is kattegespin enz. gezegd is, verdient ook het bovenstaande, dunkt mij, een plaatsje in den Taal- en Letterbode, al ware 't maar alleen, omdat we 't spreekwoord er in vollediger vorm door leeren kennen.







{==158==} {>>pagina-aanduiding<<}

Het Brusselsch fragment van den Cassamus.

Door

Alfons Willems.

Toen, verleden jaar, mijn vriend Verwijs zich onledig hield met het uitgeven van den nederlandschen Cassamus, was het hem reeds bekend dat er op de Burgondische Bibliotheek te Brussel nog een fragment daarvan moest bestaan. Hoe hij op het spoor dezer ontdekking kwam, dank aan een artikel van Frocheur in den Messager des Sciences historiques van Gent, heeft hij zelf in zijne Inleiding medegedeeld. Op zijn verzoek begaf ik mij naar de Bibliotheek om het bedoelde fragment af te schrijven; doch na vele nuttelooze nasporingen bleek mij òf dat Frocheur zich had vergist, òf dat het stuk sedert lang was verdwenen.
Nogtans, om alle onzekerheid omtrent dit punt op te heffen, had de hoofdbibliothecaris, de heer Alvin, wien ik op het zoo stellig gezegde van Frocheur opmerkzaam had gemaakt, mij met de grootste bereidwilligheid beloofd eene algemeene kollatie der handschriften te zullen instellen. Deze maatregel had dan ook den gewenschten uitslag, daar ik, den 22sten Maart ll., bericht ontving dat het zoolang te vergeefs gezochte fragment weder aan het licht was gekomen, en dat het te mijner beschikking stond om er een afschrift van te nemen.
Waarom de eerste gedane opzoekingen vergeefsch waren gebleven, is hieraan toe te schrijven, dat, volgens de verklaring van Frocheur, het stuk afkomstig was uit den boedel van J. Fr.

{==159==} {>>pagina-aanduiding<<}
Willems, terwijl het integendeel een tiental jaren vroeger op de veiling van Le Candele was aangekocht.
Het is waar, het fragment werd door Willems eerst ontdekt, als schutblad in een exemplaar Van de proprieteyten van dingen (Haerlem, 1485, in fol.). Het berust thans ter Burgondische Bibliotheek, no 18,228. De uitstekende vlaamsche taalkenner heeft er de volgende aanteekening in het fransch bijgevoegd:
‘Vers flamands détachés d'un volume de la bibliothèque royale acheté à la vente des livres de M. Le Candele de Gyseghem, au mois de Mars 1838. Ces vers appartiennent à la traduction flamande du roman français Le Voeu du Paon, dont j'ai acquis nu fragment de près de 2000 vers en 1825, écrits derrière le Ms. flamand du Roman de la Rose de Hein van Aken de Bruxelles, en son vivant curé à Cortbeke près de Louvain (aujourd'hui en la possession de l'Institut des Pays-Bas).

Les vers correspondants de mon fragment s'y trouvent entre les lignes 1400 à 1500 (Le poëme entier en français, selon l'abbé de la Rue, Essais sur les bardes, II, 347, contenait plus de 6000 vers). Les deux textes diffèrent considérablement en quelques endroits.

Et comme ce morceau de parchemin, dont chaque colonne a dû renfermer 50 vers, porte en tête le chiffre du feuillet XCVI, il est probable que le codex, d'où il est tiré, comprenait encore d'autres pièces de poésie, et contenait au moins 30,000 vers.

Gand, le 1r Mai 1838.

J.F. Willems.
Het fragment bestaat uit eene strook van een doorgesneden blad perkament, waarvan het onderste gedeelte is weggevallen. Elke bladzijde heeft drie kolommen van 25 regels. Dus in het geheel is het 150 verzen groot. 1)
In den Cassamus, zooals hij ons bewaard is gebleven, heeft de opvolging der episoden aldus plaats: Strijd van Cassamus en zijne neven met Clarus en de zijnen. - Gevangenneming van Casseel van Baudre. - Gesprek van Cassamus met zijne gevangenen. - Komst der heeren bij de jonkvrouwen. - Gesprek der ridders met de jonkvrouwen. - Koningsspel. - Schaakpartij.
De brusselsche fragmenten zijn geheel vervat in de episode van het Koningsspel. Dit Koningsspel gaat in den door V. uitgegeven tekst van vs. 1369-1676, terwijl het fragment met vs.

{==160==} {>>pagina-aanduiding<<}
1446-1657 overeenkomt, zóó echter, dat na iedere halve kolom de volgende halve ontbreekt, door het gemis der onderste helft van het blad.
Het koningsspel - in het fransch Le jeu du roi qui ne ment - bestond hoofdzakelijk hierin, dat de deelnemers aan het spel eenen hunner tot koning uitriepen, welke beurtelings ieder der andere leden eene vraag betrekkelijk de minne voorstelde, terwijl wederkeerig hij de aan hem opgegeven vragen naar waarheid moest beantwoorden. In ons gedicht is het gezelschap samengesteld uit vijf personen: drie jonkvrouwen, Edea, Phesonie en Ydorus, en twee heeren, Betijs en Casseel van Baudre.
Het spel vangt aan met de verkiezing van Betijs tot koning. Betijs ondervraagt opvolgentlijk Edea, Phesonie en Baudrijn. Dezes antwoord is eene liefdesverklaring aan Edea, waarop de jonkvrouw verklaart dat zij niets weigeren, doch ook niets beloven wil.
De koning richt dan het woord tot Ydorus, en met haar antwoord valt juist het eerste onzer fragmenten in:

- ‘Here, en peinsde noit vriendinne(1446) 
Allene te sine bi mire spraken, 
Maer alse vallen so die saken 
Dat ic nu beloven sal, 
Salic mi selven geven al,(1450) 
Beide met herten ende met sinne; 
In sal bedriegen niet die minne. 
Nu laet liden dese battalie, 
Die wesen moet sonder falie 
Van Alexander Macedo(1455) 
Ende onsen lieden also 
Jegen Claruus den soutaen; 
Sprekewi daer omme, hets wel gedaen, 
Ende vanden groten perdoene, 
Dat daer die riddre stout ende coene(1460) 
Selen bejagen ende gewinnen: 
Daer salmen sien wel die minnen 1)..... 
Die minne en vercrachte mi dander’.(1470) 
- ‘Bi trouwen’, seiti, die Baudrijn, 

{==161==} {>>pagina-aanduiding<<}

Van desen behete mogedi wel sijn 
Blide ende wel te gemake: 
Ontfaet, hets ene scone sake.’ 
- ‘Here,’ seide die coninc doe,(1475) 
‘Derre gichten ben ic vroe, 
Diemen met goeden danke geeft..... 

[Gelijk men ziet, komt het antwoord van Ydorus wederom op eene liefdesdeclaratie neer, welke ditmaal tot den koning zelven is gericht. Baudrijn valt in de rede om Betijs geluk te wenschen.] Deze verklaart echter dat zijn geluk niet volkomen is. De tegenwoordigheid van zijne schoone beminde, die hij daar vóór zich heeft, vermeerdert nog zijne kwelling. ‘Wat wonder is het, roept hij (en hiermeê begint het tweede fragment) dat ik ben

Te meer beruert int herte mijn(1503) 
Van hogen gepeise en lettelkijn, 
Omme te hogene minen name.(1505) 
Het ware onrecht haddix blame, 
Want die herte daer die minne 
Es in, moet dogen in allen sinne 
Wat dat hare overgeet, 
Bliscap, rouwe, lief ende lect.(1510) 
Dat kint mijn herte altemale. 
Nochtan en dorstic noit die tale 
Beginnen iet in al mijn leven, 
Dat ic te kinnen hadde gegeven 
Mijn vernoi ende mijn torment.(1515) 
Hebic gesproken te verre twent, 
Ic bids genade oetmoedelike.’ 
Ydorus seide vriendelike: 
‘Here coninc, here, ic wille gijt wet, 
Ic hebbe mijn herte ane u geset,(1520) 
Dat iet u geve altemale: 
Nu mint ende onse minne wale.’ 
- ‘Vrouwe’, seiti, die coninc, doe, 
‘In was van gichten noit so vroe.’ 
Hem sprac Casseel ende seide:(1525) 
‘Gi hebt gewounen een meerre scoenheide 
In desen spele ane u gebod..... 

[Ydorus autwoord is aanmoedigend. De koning verklaart zich dankbaar, en Baudrijn wenscht hem weer geluk.] Waarop Betijs herneemt dat ook hem in 't kort evenveel geluk zal te beurt vallen. Baudrijn bekent dat hij zich niet te beklagen heeft.

{==162==} {>>pagina-aanduiding<<}

Omtrent deze plaats valt ons derde fragment in, maar met aanzienlijke afwijkingen van den gedrukten tekst, niet alleen in de redactie maar zelfs in het verhaal. [Baudrijn beweert dat het nu zijne beurt is den koning eene vraag te stellen. ‘Wat zoudt gij liever hebben, zoo spreekt hij, uwe beminde, voor uwe oogen te zien] of wel bij hare afwezigheid aan haar te denken?’

...Ende deze ij heren met *). 
Ele hadde daer, ie wille gijt wet, 
Sinen vrient ende sine vriendinnen, 
Sonder die vrouwe van daer binnen, 
Phesonic, die hare wale 
Conste deeken altemale 
Tote si haer stade sage 
Waer daer best haer herte lage. 
Die Baudrijn begonste doe, 
Ende sprae aldus den conine toe. 
Hem seithi: ‘Het es zede(1545) 
Int lant van Baudre ende van Meden, 
Alsd u conincscap geet ut, 
Dat gi dan al over [l]unt 
Secgen moet des men u vraget.’ 
- ‘Dat wert emmer van mi gewaget,’ 
Seide die coninc. ‘Bi mire trowen, 
So vraegic u vore dese joncfrowen 
Ende bidde u met, dat gi 
Mi segt wele u bequamer si 
Soe te siene uwes liefs anscijn, 
Die niet scoenre en mochte sijn, 
Ende dat u so dwinget van minnen, 
Soe dat soete gepeins 1) int herte binnen, 
Dat van hare comt te lene.... 


{==163==} {>>pagina-aanduiding<<}

De koning antwoordt: ‘Veel aangenamer en ook veel rustiger voor mijn hart is het droomen aan mijne geliefde dan hare gestadige tegenwoordigheid. Want (zoo vangt het vierde fragment aan *)

Alsic sie mire scoendre anscijn, 
Dat niet scoenre en mochte sijn, 
Ende roder alsc een crike roet, 
Hare krespe 1) haer, met al, op haer hoet, 
Ende haren 2) roden lachenden mont, 
So wert mijn herte tier stont 
So sere beruert van hare minnen, 
Die mi ontsteken doet van binuen, 
Dat mi dunct dat ic niet 
Noch en hore noch en sie iet; 
Niet gevoelic noch en sie. 
Ende blivic hier in dit ende ye 
Ende besage haer scoen anscijn, 
So soudic so temaieert 3) sijn, 
Dat mi al soude dunken sage 
Wat ic horde ofte wat ic sage. 

{==164==} {>>pagina-aanduiding<<}

Maer wanneer ic ben allene 
Ende met nieman gemene, 
Soe compt mi dat soete gepeis 
Dat ic liege hare ende gens 1); 
Ic peise ende weder peise 
In mijn herte, dat ic te tseise 2) 
Houde, op verwermen ende op vercolen, 
Op bliscap ende op rowe gevolen, 
Van hare, omme haer grote dogt..... 

Het fragment eindigt vóór nog de koning met zijne thesis klaar is.
Baudrijn stemt gansch met het gevoelen van Betijs in. Op hare beurt stelt Phesonie, de eenige die niet beminde, den koning eene vraag: ‘Welke zijn de twee dingen die u in de liefde meest verheugen?’ De koning antwoordt: ‘Het zijn de hoop en de mijmering; deze vertroosten mij het best. Als ik te veel bezwaard ben, zoo begint het vijfde fragment,

Alsic ben te sere verladen,(1607) 
So staen mi dese ij in staden 3): 
Dies belovic mi meest van hen. 
Gedinken vertroest minen sen(1610) 
Jegen meshope, ende brinct te voren 
Die scone die ic hebbe vercoren, 
Om doen tansiene der herten mijn 
Den roden mont, dat socte anscijn, 
Dic kele wittere dan die snee;(1615) 
Ende alse mi doet die herte wee, 
Hope so geeft mi thoge goet, 
Dat mi mijn seer al sachten doet. 
Alse dese ij vergadren mogen 
In mijn herte, so mager dogen 4),(1620) 
No pine, no rowe, no verdriet 
Lang inne wonen niet. 
Na dat ict can versinnen 
So staet mi aldus van minnen’. 
- ‘Here conine,’ seide si, Phesonie,(1625) 
‘Dus wel en wasic berecht nie. 
Maers moet u geven erc ende goet, 
Ende tuwen lieve gelucke ende spoet’. 

{==165==} {>>pagina-aanduiding<<}

Alse daer Phesonic die magt 
Haer questie hadde gevragt,(1630) 
Vragede Edea naest dat..... 

Edea vraagt wat nu de dingen zijn die in zake van minnen het meeste ‘rouwe’ in het hart brengen? - ‘Het zijn begeerte en vrees’, zegt de koning. - ‘Welnu, herneemt Edea, gij hebt alle redenen om dien rouw uit uw hart te verbannen.’
In den reeds bekenden tekst neemt hierop Ydorus onmiddellijk het woord, om op hare beurt den koning te ondervragen. Doch in ons laatste fragment neemt het verhaal eene gansch andere wending. De drie eerste regels schijnen aan de duiden dat de koning op de fijne toespeling van Edea heeft geantwoord. Meteen slaakt hij eenen zucht. Hierop schildert ons de dichter het tafereel van ‘Venus camere’, waar de jonge lieden zoo vroolijk waren vereenigd. Het is eerst op aanraden van Baudrijn dat Ydorus eene vraag opgeeft:
‘Welke zijn de drie dingen die de minne best behoeden?’

...U wel geraecte scone vriendinne’. *) 
‘Vrouwe’, seithi, ‘Venus die godiane 
Soe moets hebben lof ende ere’. 
Mettien so versuchti sere. 
In Venus camere, geloeft das, 

{==166==} {>>pagina-aanduiding<<}

Die vol van soeten gore was, 
Saten met enen bliden sinne ende live 
Die jonge liede alle vive: 
Twee jigen drie wasser daer. 
Menege questie, dats waer, 
Was dien conine optien dach 
Gevracht, des hi so hi best mach 
Berechte, na die verstantnesse mijn. 
Doen scide die Casseel Baudrijn 
Tote Ydoruse ende seide nu: 
‘Joncfrowe, nu behoret u, 
Vraget dien conine u begeren’. 
- ‘Here, dat soudic node ontberen’, 
Seide die wel geracte smale, 
Ende begonste daer hare tale: 
‘Here ende vrient, nu berecht mi 
Wele dat iij dinge si 
Die de minne hoeden best, 
Want in mijn herte ie 1) is twest. 
Bi ure cronen manics u, here... 

Het antwoord van Betijs maakt een einde aan het koningsspel.
Daarop volgt de episode van het schaakspel, die het gansche verhaal sluit.

Brussel, Sept. 1870.







{==167==} {>>pagina-aanduiding<<}

Aamborstig.

Aan de redactie van den taal- en letterbode.

WelEdele Heeren!

In de 3e Afl. van den Taal- en Letterbode komt een stukje voor van den Heer Beckering Vinckers, waarin de vraag gedaan wordt of aamborstig uit ademborstig of uit angborstig geboren is. Ik ben geen taalbeoefenaar maar een medicus, en dus waag ik mij niet aan de afleiding, maar sla voor u een boekje na, dat niettegenstaande het herhaalde malen ook door taalkundigen is aanbevolen, toch bij de beoefenaars van het vak in vergetelheid schijnt geraakt te zijn. Ik herinner mij, dat ik bij het bestudeeren der verschillende editiën van den Rosengaert van den bevruchten vrouwen, wier beschrijving ik in het Ned. Tijdschrift voor Geneesk. 1864 gegeven heb, het woord in quaestie vond in de beteekenis, die de Heer B.V. er aan gehecht had, met eenige wijziging.
Ik heb de uitgaven van 1530 en 1560, die in mijn bezit zijn, nageslagen; deze zijn latere afdrukken van een onbekende editie van 1513 of 14 en daarin vind ik:
Midts den welcken die vrou cort vā adem wort, enge vā der borst ēn beswijmt (1530) Ēn hier dore wort de vrouwe cort vā adem enghe vā der borst 
{== afbeelding 	==} {>>afbeelding<<}
    
 beswijmt (1560).
Deze boekjes zijn vertalingen of van een hoogduitschen of van een latijnschen text, beide in 1513 als eerste editie uitgegeven. De hoogduitsche (mijn editie is van 1529) heeft: ‘Darumb die frau eins kurtzen athems wirt, und engbrüstig und geschwint. De latijnsche (mijn editie is van 1563) heeft ‘ex quibus deinde puerpera fit asthmatica plerumque, crebroque deficit, atque exanimis.... jaect.’
De duitsche uitgaaf is de oorspronkelijke, de latijnsche de vertaling er van.
Hier is dus asthmatisch zoowel in het hoogd. als in het ned. door kortademig vertaald, terwijl engbürstig enge van borste gezegd wordt van het meer snelle ademen bij hevige koorts en op het einde van het leven.
Naar het mij voorkomt zijn de beide begrippen langzamerhand inééngesmolten; maar eng van borst, een borst die moeielijk uitzette en inkromp, schijnt wel het hoofdbegrip geweest te zijn.

{==168==} {>>pagina-aanduiding<<}

Battus Medicijnboeck Amsterdam 1627 (vertaling van Wirtzung) verdeelt Aenborstigheid of amborstigheid in drie soorten Dispnea, Asthma en Orthopnea.
Dispnaea, als den adem pijnelijck ende onordentlijck, doch sonder hart pijpen getrocken wort; daerom datmen ook alsulcken siecken Dispnaci noemt, welcke door engigheyt der borst en pijpen der hoosen (longen) den adem met groote moeyte inhalen, ende daermede mer moeyte hebben, als met den selven wederom uyt te laten.
Asthma dat is eenen herden treekenden Adem, dat meer swarigheyt is int uytlaten des Adems als int intreeken, alsoo dat sulcks met een sterck hijghen ende pijpen toegaet, ja met alsulcken engigheydt der Borst, dat het schijnt, dat daer den patient in blijven moet.
Orthopnea heeft dese ghebreken alle beyde, die coemt gemeynlijc soo sterck, dat den siecken, hij sij soo swack als hij wilt, nochtans altijt moet overeynde sijn, door vreese van versticken. De selve bevinden oock, met der daet, als sij overcijnde sijn, dat sy den adem veel lichter uyt ende inhalen connen. Soo dat Dispnea alleene causeert nyt swackheyt der intreekende crachte des Adems. Asthme by foute van cracht die de overvloedige dampen uyt de hoose behoort te drijven. Ende Orthopnea, daer cracht van den Adem in te trecken ende uyt te drijven ghebreect.’
Men houde mij deze opmerkingen ten goede. Ik vermeet mij niet kennis van de taal te hebben; maar heb gegeven wat ik had. Deze Rosengaerts bestaan in verschillende drukken van 1529 tot 1700 en zoo veel er in verschillende uitgaven en dialecten zijn, meest alle te vinden in de bibliotheek der Maatschappij voor geneeskunst te Amsterdam.
Van deze boekjes zijn er twee Kamperdrukken in Overijsselsch dialect, de ondste in de gemelde bibliotheek, de andere, die aan Dr. Halbertsma heeft toebehoord, thans berustende op de Provinciale Bibliotheek van Friesland. De vergelijking der dialecten kan dus gemakkelijk geschieden en de taalbeoefenaar kan er, zooals ik vroeger al deed opmerken, veel in vinden.

Utrecht, 9 Juli 70.

Dr. H.J. Broers.






{==169==} {>>pagina-aanduiding<<}

De oorsprong der taal en de hypothese van Darwin. 1)

Door H.E. Moltzer.

§ 1.

De oorsprong der taal. ‘Indien ons iemand’, zegt Herder,a⁾ ‘het vraagstuk voorlegde, hoe de beelden van ons netvlies en alle andere gewaarwordingen van onze verschillende zintuigen, onze voorstellingen en begrippen hoorbaar kunnen worden uitgedrukt door geluiden, en wel door geluiden, die, als waren ze dragers en voertuigen, onze gedachten kunnen overbrengen naar een ander, wiens trommelvlies ze maar even doen trillen: ongetwijfeld hield men dien persoon voor een krankzinnige, zijn vraagstuk in elk geval voor onoplosbaar. Of welk verband is er denkbaar tusschen eene zichtbare kleur en een hoorbaren toon, die, golvende door de lucht, het vermogen bezit om op zijne beurt de kleur weder aanschouwelijk voor de oogen te tooveren’. Wat mag het wezen, de taal, die - zegt Bilderdijkb⁾ -

Die 't stofloos met het stof vereenigt en vermengelt? 

Wat is het geheim dier

Schildring zonder verf, door loutre luchtpenceelen, 


{==170==} {>>pagina-aanduiding<<}

die nu door hare kracht

het stroomgeruisch der wateren 
't Geplasch van 't klettrend nat, 't geklak der beckjens klateren 

doet, dan

Des afgronds joelen op 't gedonder van de lucht, 
En 't stormgebulder van den noodstorm als hij zucht, 

nabootst; straks het zacht geritsel van het lover en het tjilpend piepen der gepluimde burgerschap afwisselt met het aaklig loeien des woudstiers naar zijn prooi, met krakend raafgekras en knettrend uilgeknap; die liefde en haat met onderscheid van klanken te bezielen en het hart met sombren weemoed, als een mistdamp, te overwalmen; die vreugde en droefheid, den hemel en de hel voor ons uit te storten weet: wat is het geheim der kunst van spreken?
Gemakkelijk is de kwestie niet: toch kan het geen verwondering baren, dat de wetenschap door alle eeuwen heen haar beste krachten heeft ingespannen om tot eene bevredigende oplossing te geraken. De gave der taal is iets zóó treffelijks, zóó heerlijks, dat het zeer onnatuurlijk ware geweest, indien de menschelijke geest er niet onverdroten naar had gestreefd, om de bronnen te ontdekken, waaruit de taal is ontsprongen. Der woorden indachtig ‘tout genre est bon hormis le genre ennuyeux’ wil ik niet beginnen met eene uiteenzetting der verschillende meeningen en onderstellingen, die in vroeger en later tijd ter verklaring zijn aangevoerd en verdedigd: ik bepaal mij tot de allervoornaamste, die tevens den meesten bijval hebben verworven.
‘Van goddelijken oorsprong is noodwendig de taal’, redeneeren sommigen. ‘Van menschenkinderen kan ze onmogelijk het werk wezen, ze moet eene schepping van den Volmaakte zijn. Heeft niet alles in de natuur zijn eigenaardigen klank, geeft het niet al geluid? De dieren des velds, de vogelen des hemels, - het gulden tijdperk, waarin ze, naar de overlevering, nog spraken met den mensch, moge zijn voorbijgegaan -, ze verstaan elkaâr kennelijk, ze vragen en antwoorden: het geloei der koeien, het gekraai der hanen, het gehinnik der paarden, een en ander is ja wel onverstaanbaar voor ons menschen, maar zien en merken wij

{==171==} {>>pagina-aanduiding<<}
niet aan de beesten, dat die uitingen onder hen ongeveer dezelfde rol vervullen als onder ons de spraak? En zouden dan nu schepselen, die zooveel lager staan dan de heer der schepping, van God uitnemender gezegend en uitgebreider bevoorrecht zijn dan de mensch? Neen, dien hij schiep naar zijn beeld en zijne gelijkenis, dien heeft hij ook toegerust met het vermogen der spraak: hij heeft den mensch niet minder gemaakt dan de ezelin van Bileam: den mensch moet zijne taal ingeschapen zijn evenals den dieren de hunne’.c⁾ Die bewering moge getuigen van ingenomenheid met ons geslacht, zij is in strijd met de uitkomsten der ervaring; de vergelijking namelijk van zulke dierlijke geluiden met de menschelijke taal gaat mank, zeer mank. De eerste, als gekras, geblaf, gebrul, gebrom, gegons, gezang worden bloot instinctmatig voortgebracht: geen leeuw die onderwijs krijgt in het brullen, geen nachtegaal die les neemt in het zingen: de een zoowel als de ander doet dat van zelf, van nature, zonder dat 't behoeft te worden aangeleerd en aangekweekt. Ook al wordt het vogeltje terstond na de geboorte uit het nest genomen en tot de cellulaire gevangenschap van het kooitje gedoemd, het vergeldt geen kwaad met kwaad door zijn stemgeluid te smoren, maar zal even lief als de kinderen der vrije natuur de tonen kweelen van zijn lied. Taal daarentegen, tot zelfs de moedertaal toe, moet worden geleerd: gillen, kermen, stenen, krijten, schateren... dàt doen ook wij van nature, dat moeten we zelfs vaak afleeren, maar Hollandsch spreken kunnen we alleen als onze moeder het heeft voorgedaan. Het jongske, waarmede op zekeren avond
de Graaf Von Bismarck in zijn kwartier is verrast, moge van Fransche ouders wezen, uit zich zelf zal het te Berlijn evenmin praten van ‘la grande nation’ en ‘la grâce de Dieu’ als van de ‘Wacht am Rhein’ en ‘Gottes Gnade’. Er is meer. Een hond blaft tegenwoordig niet anders dan de Cerberus van het schimmenrijk het eenmaal deed, en de leeuwerik tiereliert hier te lande juist zoo als hij overal elders tiereliert; desgelijks alle andere beesten, ze varieeren hun thema nooit, ze zingen steeds het oude liedje en immer op dezelfde wijs; wat ingeboren is, pleegt namelijk onveranderlijk van aard te zijn. Niet alzoo

{==172==} {>>pagina-aanduiding<<}
de taal: of is die van gisteren en van heden hetzelfde? Hemelsbreed verschil is er tusschen het Hollandsch van de xive en dat van de xixe eeuw; tusschen het Fransch van Rabelais en dat van Paul Louis; de taal der Olle Kamelen van Fritz Reuter en die der Camera Obscura, zou men wel zeggen, dat beide ééner moeder kinderen zijn?
Het is dus zeer gewaagd het natuurlijk geluid der beesten en de menschelijke spraak op ééne lijn te stellen; indien het eerste vrij zeker ingeboren is, van de laatste is veeleer het tegendeel aannemelijk.
Daarom staan anderen de meening voor, dat God aan zijn schepsel de gave der taal heeft geschonken door eene onmiddellijke openbaring. Men doet een beroep op Genesis I, vs. 19 en 20: ‘want als de heere God uit de aarde al het gedierte des velds en al het gevogelte des hemels gemaakt had, zoo bracht hij die tot Adam om te zien hoe hij ze noemen zou, en zooals Adam alle levende ziel noemen zou, dat zou hun naam zijn. Zoo had Adam genoemd de namen van al het vee en van het gevogelte des hemels en van al het gedierte des velds’d⁾: doch, is dat afdoende? Of zullen wij met de Arabische vertaling dus lezen: ‘hij bracht ze tot Adam om hem te toonen, hoe hij ze noemen moest’? Maar dan is niet duidelijk, hoe de heere God, blijkens een vorig vers, den mensch had geboden, zeggende: ‘van allen boom dezes hofs zult gij vrijelijk eten’, enz.: hoe had Adam dat kunnen verstaan, indien hem de taal nog moest worden geopenbaard? In ieder geval is dat beroep op de H. Schrift van hoogst twijfelachtige zekerheid, en andere plaatsen zijn niet bij te brengen: maar bovendien... ‘Gott selbst als Lehrmeister der Menschen aufgetreten’!e⁾ Ik weet niet hoe 't in dezen met anderen gesteld is, maar ik voor mij vind de voorstelling Gode onwaardig, durchaus ungöttlich. God zóó sprekende en onderwijzende: onderstelt het niet spraakorganen, tong, tanden, keel? Ook geloof ik niet met Lessingf⁾ aan den omgang van de kinderen der menschen met wezens van edeler natuur, waarvan zij het geheim der kunst van spreken zouden hebben afgeluisterd. Stellig heeft hij dat gelezen in het boek der verdichting, althans

{==173==} {>>pagina-aanduiding<<}
de geschiedenis meldt er niets hoegenaamd van. Maar is het ook niet ondenkbaar, dat iemand taal zou kunnen leeren, dat wil zeggen gedachten en denkbeelden en voorstellingen uitdrukken, zonder te zijn ingeleid en ingewijd in die onzichtbare wereld des geestes, zonder den zin en de beteekenis van de woorden der taal te vatten: wat zou er van hem zijn geworden dan een klinkend metaal en eene luidende schel die holle klanken voortbrengt? wat anders dan een papegaai, wiens praten toch altijd een ‘dom praatje’ blijft?
    Indien dan de taal noch ingeschapen noch geopenbaard is, zal zij eene vinding wezen van het vernuft des menschen. Doch hoe? Moeten wij de toevlucht nemen tot de onderstelling - en het is eene meening van ouden datum - dat, ten einde een doelmatig middel van gedachtenwisseling te verkrijgen, door de menschenkinderen eene vergadering is belegd, waarin men is overeengekomen om een bond te stichten, een taalbond? En het doel van dien bond zou dan geweest zijn, dat de menschen van een en hetzelfde voorwerp steeds zouden spreken door middel van een en dezelfde verbinding van spraakgeluiden; de voorstelling van een en hetzelfde ding voortaan en voor goed te kennen geven door een en hetzelfde hoorbare teeken, onvoorwaardelijk aan een of andere zaak een bepaalden naam verleenen: een olifant bv. olifant en nooit anders dan olifant, een ezel overal en altijd ezel noemen?g⁾ Het zou dan zijn gegaan met de woorden als met de gestempelde geldstukken: evenals niet alle goud en zilver ruilvermogen heeft, maar slechts dat waarop de beeldenaar prijkt, desgelijks zal men ook na die overeenkomst niet met een of anderen willekeurigen naam in het maatschappelijk verkeer hebben terecht gekund, maar eenig en alleen met die, welke uitdrukkelijk door de vergadering geldig en gangbaar verklaard, om zoo te zeggen geijkt waren. Wie een olifant ezel noemde en omgekeerd, of wie een olifant olidier noemde, liep gevaar van niet te worden begrepen: immers hij had kennelijk een taaltje op eigen hand, voor hem alleen verstaanbaar?
Het is te betreuren, dat evenmin het proces-verbaal van deze meeting als van die waarin het Contrat social is geredigeerd, staat opgeteekend in de Jaarboeken van ons geslacht. Want hoe is zulk

{==174==} {>>pagina-aanduiding<<}
eene overeenkomst algemeen verbindend geworden? Of liever, hoe is men tot een besluit gekomen? Hoe is zelfs discussie mogelijk geweest zonder dat men... o, de opmerking van Heyse is ondeugend: ‘om het over eene dergelijke verbintenis eens te worden, moesten de menschen elkaâr alvast verstaan: sie hätten also Sprache schon besitzen müssen, um die Sprache einführen zu können’.h⁾ De voorstanders dier meening zouden dus den oorsprong willen bewijzen van iets, waarvan zij het bestaan bij hunne redeneering stilzwijgend veronderstellen. Alsof ik, om de origine van het letterschrift te verklaren, zou mogen zeggen: door eene schriftelijke verbintenis heeft men ons letterschrift in het leven geroepen. Men gevoelt het gebrekkige van 't betoog, de kwestie wordt eenvoudig verschoven.
Niet ingeboren, niet van den hemel neêrgedaald, niet uitgedacht door het menschelijk brein en ingevoerd door overeenkomst: zwaait dan wellicht op taalkundig gebied het toeval den schepter en stellen gril en willekeur de wet? Van dit gevoelen is o.a. een wijsgeer der oudheid: ‘Vraag mij niet’ - spreekt Diodorus - ‘waarom ik dit voorwerp zús en dat zóó noem! Ik kon ze immers even goed anders noemen? Wat let mij de slaven, die ik Jan, Piet en Klaas noem, bijwoorden en voegwoorden tot namen te geven? Indien het me behaagt van stonden aan Jan te noemen Ofschoon, Piet Maar en Klaas Evenwel, - gelooft gij, dat bij ongeluk Evenwel den rug zal krommen voor de zweepslagen, die ik niet onduidelijk te kennen geef dat aan Ofschoon zijn toegedacht? Evenmin toch als er eenig het minste verband bestaat tusschen mijn slaàf en den naàm Jan, evenmin bestaat dat tusschen mijn slaaf, en den naam Ofschoon: een naam is iets willekeurigs, iets toevalligs’.i⁾ Rira bien qui rira le dernier: die wijsgeer ziet alleen aan wat voor oogen is, en schijnt niet te weten, dat hetgeen door verloop van tijd zóó onnaspeurbaar wordt, dat het aan de waarneming ontsnapt, niet te min primitief baarblijkelijk kan hebben bestaan. Omdat wij de oude lappen niet herkennen in het billet doux, zou daarom de voddenraper niet zamelen voor de papierfabriek?
Ziedaar de meest gangbare opinies: in het kruisvuur van

{==175==} {>>pagina-aanduiding<<}
den strijd der meeningen van Grimm,k⁾ Renan,l⁾ Max Müller,m⁾ Steinthaln⁾ en anderen mag ik me niet begeven: alleen de verklaring van de verschillende leuzen, het ‘Man rings’ van den schrijver der Lectures; het ‘Spontanément’ des dichters van La vie de Jésus; het ‘Sprechen ist Denken’ van den grondlegger der Germaansche philologie, en het ‘Die Sprache ist das allgemeinste, ganz eigentliche Apperceptionsmittel’ van Steinthal zou me te ver voeren. Bovendien geven ook de laatstgenoemde theorieën geen van alle eene m.i. bevredigende verklaring van de wording der taal.
Zouden wij het moeten opgeven? Op de Gedenkschriften van de oudste menschen behoeven we niet te wachten om uitsluitsel te krijgen: zullen we de proef herhalen door Frederik den Tweede van Duitschland en James den Vierde van Schotland op voorbeeld van Aegypte's koning Psammetichus genomen? De Aegyptenaren - zoo luidt het eenvoudig verhaal van den Griekschen geschiedschrijver Herodotuso⁾ - waren voor zijn tijd algemeen van oordeel, dat zij de oudste menschen waren van de wereld. Psammetichus, zonder de uitspraak der publieke opinie volstrekt te verwerpen, meende, dat de zaak nog niet was uitgemaakt, en liet een onderzoek instellen. Dan vergeefs: hij werd niet wijzer. Nu zou hij zien, of het vraagstuk proefondervindelijk op te lossen was. De koning gaf daartoe bevel twee pasgeboren kinders - van arme onders natuurlijk - bij zijn herder in den kost te doen, met dezen verstande, dat hij ze afgescheiden van de kudde en van alle levende ziel moest groot brengen. Ze werden gevoed door eene geit of, zooals eene andere lezing wil, gezoogd door eene vrouw, die de koning voor dit bijzonder geval eenvoudig de tong had laten uitsnijden. Geen sterveling mocht een woord spreken in hunne nabijheid. De koning wilde weten wat de oorspronkelijke, dus de oudste, taal was: want dan was hem tevens bekend, wat 't eerste en oudste volk was geweest, indien namelijk hij nog maar navorschte door welk volk die taal was gesproken.
Het duurde twee jaar eer de kleinen, die overigens even luidruchtig waren als andere kinders, een enkel verstaanbaar geluid uitbrachten. Op zekeren dag evenwel - de herder had

{==176==} {>>pagina-aanduiding<<}
nauwelijks de deur van de hut opengedaan - springen ze naar hem toe, klouteren tegen hem op en roepen: ‘βεϰος, βεϰος, βεϰος.’ Dat was, dacht de man, meer dan geschreeuw en getier, dat was blijkbaar een woord. Onmiddellijk geeft hij er Zijne Majesteit kennis van, wien nu slechts restte te onderzoeken tot welke taal dat woordeke ‘βεϰος’ behoorde. Hij bevond dat het die was der Phrygiërs, waarin 't beteekende ‘brood’. Hunne taal was dus de oorspronkelijke, dacht de koning, de Phrygiërs zelven 't oudste volk. De Aegyptenaren beschouwden na dien tijd hunne eigene adelbrieven van iets jonger datum dan die der Phrygiërs.
Wij kunnen om de wording der taal te verklaren eene dergelijke methode moeilijk volgen. Kikvorschen, konijnen en honden heeft de physioloog zooveel tot zijne beschikking als hij noodig heeft, om de werking der vergiften op het dierlijk organisme te ervaren; de kwade wereld wil, dat in academische ziekenhuizen behalve op het cadaver ook wel proeven worden gedaan op levende lijven: het is mogelijk, en toch geloof ik, dat de taalkundige, durfde hij andermaal, al ware het met eigen kroost, de kinderproef bestaan, welhaast in één adem zou worden genoemd met de uitvinders van chassepot en mitrailleuse. Bovendien is gelukkig het goed recht, ook van arme zuigelingen, tegenwoordig zoo stevig gewaarborgd, dat er aan iets dergelijks niet te denken valt. Trouwens wij kunnen langs anderen weg, op meer humane wijze, hetzelfde doel bereiken. Langs denzelfden weg, der waarneming namelijk. Want den koninklijken weg der ervaring te verlaten, zou hoogst gevaarlijk zijn, die der bespiegeling toch voert zoo licht naar het rijk der verbeelding, ‘ins Blaue hinein’.
De natuur op de daad betrappen, zegt de talentvolle Frederic William Farrar, daarop komt het aan. De vraag is, of we dat kunnen. Ik zou meenen van ja. Ook wij zijn in de gelegenheid elken dag, elk uur, om waar te nemen hoe het woord wordt geboren en de taal geschapen, hoe de mensch zich dat dierbare kleinood beide verwerft en verwerkt. Naar de bakermat van ons geslacht mogen we de schreden niet kunnen richten: de plaats, waar vuurmand en wieg en tafelstoel onzer eigene kleinen staan, is niet ver van een iegelijk onzer. En de kinderen der natuur,

{==177==} {>>pagina-aanduiding<<}
de nog woeste en wilde, ruwe en onbeschaafde volksstammen: aangaande hen en hunne zeer primitieve en daardoor luttel of niets verbasterde wijze van spreken leggen de reisbeschrijvingen een getuigenis af, dat veel licht verspreidt. Voorts zijn de kinderen der duisternis, die uit den booze zijn, ik bedoel het gild der dieven en roovers, vaak genoodzaakt zich een geschikt middel van onderlinge gedachtenwisseling te formeeren, uitsluitend dienstig voor de ingewijden, eene eigene taal, te vergelijken met het cijferschrift der diplomaten, voor zoover 't onverklaarbaar is voor elk, die er den sleutel van mist: ik bedoel het zoogenaamde ‘argot’.
In drie werkplaatsen waar woorden worden gesmeed, de kinderkamer, de grot van den wilde en het roovershol wensch ik, mijn lezer, u binnen te leiden: wij willen het werk der taalschepping aldaar bespieden.
De kinderkamer. Als het kind de dagen der natuurlijke gebaren en dierlijke geluiden heeft doorleefd, en wat meer doet dan staroogend voor zich uit kijken en het vingertje in den mond steken, vernemen we klanken als waf, waf, - boe, boe, - mê, mê, waarmede blijkbaar - het kind wijst er bovendien naar - een hond, een koe en een schaap worden bedoeld. Soms - maar paarden laten zich niet dikwijls hooren - soms heeft zoo'n klank veel van gehinnik, en zien wij dat daarmede wordt te kennen gegeven, dat het een paard ziet. Een ezel kan het bezwaarlijk een naam geven: in Groningen althans, waar ezels zelven zeldzaam zijn, worden we zelden of nooit onthaald op gebalk. Maar de poes - we weten allen dat ze op de kinderkamer miauw heet; en de bij, is het niet opmerkelijk, dat ze door 't kleine volkje van Engeland bumblebee wordt genoemd? En de haan heet daar zeer eigenaardig cock-a-doodle-doo.
Voorts wordt het onweder genoemd naar het statig rollen van den donder; en de stoomwagen, die zijne aannadering verkondigt door - zooals Van Beersp⁾ het uitdrukt - ‘een dubble golp van dampen uit te spuiten en woest-snuivend te proesten’ - is hij niet de sche-sche? Eindelijk is het een feit, dat in de kinderwereld een horloge in den regel met den naam van tik-tik; een schel met dien van tingeling; de klok van den toren wordt ge-
{==178==} {>>pagina-aanduiding<<}
doopt met dien van bom-bam. En - de geloofwaardigheid van het vertelsel daargelaten - is het toch opmerkelijk, dat het eerste woord van die kinders, waarop de koning van Aegypte zijne proef heeft gedaan, zou hebben geluid ‘βεϰος’, want, waren ze niet van eene geit gezoogd? Ze zullen dus eenvoudig de geit hebben nageblaard. Op nog een paar, - meer ook niet, immers wie boekstaaft de stamelende klanken der kinderen!? - op nog een paar historische bijzonderheden kan ik wijzen. Na de oorlogen van het eerste keizerrijk is er te Overdyke een asiel voor verwaarloosde weesjes gesticht, waarin onder andere is opgenomen zekere Clemens. Van dat mannetje staat opgeteekend, dat zijne kennis van vogels en van hunne wijze van doen buitengemeen groot was, dat hij elken vogel een bepaalden, vaak zeer gepasten naam van zijne eigene vinding had gegeven, dien de beestjes herkenden zoodra hij ze sloot: elk van die namen nu had dit caracteristieke, dat het een nom parlant was, een naam die als 't ware van zelf sprak, omdat hij het verschillend geluid van de onderscheidene vogels weergaf. De termen der ornithologen kende het ventje natuurlijk niet: gelijk alle andere kinders in zijn geval zouden hebben gedaan, had Clemens zich op zijne wijze geholpen en
was bij de naamgeving eenvoudig op den klank afgegaan. Desgelijks doen de kinders van Indische en Canadasche dorpen, die volgens getuigenis van een zendeling hun eigen taaltje spreken, afwijkende van den gewonen conversatie-toon der groote meuschen.q⁾
Ik stel u voor de kinderkamer te verlaten. Mij dunkt, wij hebben eenige ervaring opgedaan. Zijn niet de meeste woorden, die de kinderen zelven formeeren, d.i. die ze niet overnemen van moeder of min, die ze niet nabauwen of napraten, al de woorden van hun eigen vinding, hun eigen schepping, zijn ze niet kennelijk nabootsing van geluiden, die worden voortgebracht door beesten en levenlooze voorwerpen? Ze doen die geluiden na, en noemen een en ander verschillend, al naarmate van het geluid, dat het geeft: de taal der kinderwereld is zeer rijk aan zoogenaamde klanknabootsingen.
Thans wil ik u in gedachte voorgaan naar de grot van de kinderen der natuur, of liever laten we deze en gene reisbeschrijving

{==179==} {>>pagina-aanduiding<<}
opslaan, waardoor we worden ingelicht o.a. aangaande de taal der wilde volksstammen. In menig opzicht den kleinen gelijk, zijn zij het stellig in hunne wijze van spreken. Ja, die is zoo gebrekkig, zoo onbeholpen, dat de reizigers, veelal zendelingen, er letterlijk van getroffen zijn, en wij hun getuigenis nauwelijks kunnen gelooven. Van de taal onzer beschaafde maatschappij moeten wij abstraheeren, haar bijna geheel wegdenken, om ons ook maar eene flanwe voorstelling te kunnen vormen van een toestand zoo primitief b.v. als die van den Yamparico, die eene soort van brabbeltaal heeft als het gebrom van een hond; of als dien van de boschbewoners van Malacca, wier spraak wel iets moet hebben van 't gekweel van vogels; of als dien van de Veddahs op Ceylon, wier taal bestaat uit een gering aantal klanken, even als die der Puris van Brazilië en die der bewoners van Victoria, die letterlijk niet verder kunnen tellen dan drie, geen woorden hebben voor ons ‘gisteren’ en ‘morgen’, maar zich genoodzaakt zien om bij gebrek van de noodige hoorbare teekens zichtbare te bezigen, en waar de taal hen begeeft zich te behelpen met gebaren en mines, waardoor ze elkaâr als 't ware seinen geven.r⁾
Maar is het nu niet opmerkelijk, dat wij juist bij dergelijke natuurmenschen hetzelfde waarnemen als in de kinderwereld? Een paar voorbeelden slechts: in de taal van 't eiland naar George Vanconver genoemd heet hetgeen wij uitdrukken door koken: liplip; ons lachen: hê-hê;s⁾ in die van Australië is de naam van den mannetjespapegaai kirakira, van de wijfjespapegaai kunneta; van den kikvorsch kong-kang; van den havik pipita; in een Noord-Americaansch dialect heet de uil koskoskoo-oo; de gans shisheeb; de ratelslang shi-shi-gwa: blijkbaar alle klanken, die in meer of mindere mate het geluid nabootsen van het voorwerp, dat er door wordt aangeduid. En zoo zijn er meer. Ik voor mij ben geneigd van de oude legende, dat de Aegyptenaren zich zóó lang hebben bediend van eene taal uitsluitend bestaande in nabootsingen van dierlijke geluiden, totdat hun god Thoth hen beter heeft geleerd, van die legende de kern van waarheid geloovig aan te nemen.
Eene andere legende verhaalt, dat in den ouden tijd de goede

{==180==} {>>pagina-aanduiding<<}
God een middel heeft moeten bedenken om zijne schepselen, wien, sterk als ze zich vermenigvuldigden, de geboortegrond alras een te enge woonplaats werd, te verspreiden over den aardbodem. Hij zou daartoe elken stam zijne eigenaardige taal schenken. En nu liet hij een groot vuur ontsteken en een ketel met water daarover hangen. Als het water tot kokens toe was verhit, moesten ze zich stamsgewijs om den ketel groepeeren en luisteren naar de tonen van het zingende water: zoo leerde hij ze alle hun spreekwerktuig op verschillende wijze stemmen.
Of zal, gelijk wederom eene andere legende wil, de Godheid in een heilig wond zijne schepselen hebben vereenigd, en hun de hemelsche muziek en het lied der sfeeren in de ooren hebben doen ruischen? En zullen toen de popel het ritselen, de beek het kabbelen, de storm het gieren, de vogel het zingen hebben geleerd? De visschen hadden den kop niet hooger uit het water gestoken dan de oogen, hun ooren waren er onder gebleven: zij hadden alleen gezien, niet gehoord, dus zijn ze stom gebleven. De mensch heeft den geheelen schat der tonen opgevangen: en alle weet hij ze weer te geven in het lied, waarmeê hij lovend en dankend den roem der goden verheerlijkt.
De stemmen uit den voortijd bevestigen alzoo het getuigenis van geografen en zendelingen, dat, ook in de kindsheid van ons geslacht, de stamelende uitingen des menschen voor een goed deel niet anders zijn dan klanknabootsingen.
De woordenboeken der dieventaal bevatten insgelijks menig belangrijk artikeltje van taalfabricatie. Op velerlei manier, door vormverandering, door wijziging van beteekenis b.v. weten de dieven de bestaande woorden zóó volmaakt onkenbaar te maken, zóó te vermommen, dat hun praat abracadabra wordt voor elk die niet in de bende is opgenomen, maar hunzelven als middel van verstandhouding en gedachtenwisseling even uitmuntende diensten doet als den vrijmetselaren hun bepaald mannaal. Deels dus kunnen ze de taal van het gild der eerlijke en quasi-eerlijke lieden, ingericht dan altijd naar hunne behoeften, voor hun doel aanwenden; deels - en dit is voor ons van meer belang - doen ze dat niet, maar smeden fonkelnieuwe woorden, waarvan zij

{==181==} {>>pagina-aanduiding<<}
zich het natuurlijk monopolie verwerven. Onder die scheppingen van eigen maaksel treffen we bij Fransche, Duitsche, Engelsche, Italiaansche dieven b.v. aan: den naam tick of tocquante voor klok; grugnante, grunnickel, grondin voor big; humbox voor preekstoel; rattler voor wagen; bêlant voor schaap; cric-croc voor toast; paffe voor schoen; prad voor paard; tourlouru voor gendarme, aldus naar het geneurie van de schildwachts, en dergelijke. Om kort te gaan, ook de dieventaal vloeit over van klanknabootsingen. En daarom is dat ‘argot’ ons zoo dierbaar. Want wie niet opgroeit voor de galg - of nu die is afgeschaft voor vijftien jaar met de kosten - brengt tegenwoordig weinig of geen nieuwe woorden in omloop: immers de geniaalste dichter zal in den regel het hoogstens zoo ver brengen dat hij vermag te tooveren met den voorraad, die hem is overgeleverd?
Thans, na een genoegzaam aantal verschijnselen te hebben onderzocht, willen wij het veld van onze waarneming verlaten. We hebben, naar mij voorkomt, recht en reden aan te nemen, dat overal waar heden ten dage woorden geboren en talen geschapen worden, ze grootendeels het ontstaan te danken hebben aan reproductie der uitingen en geluiden van beide levende en levenlooze wezens, en als 't ware de echo zijn der stemmen, die zich allerwege in de natuur doen hooren, de onbewuste en onwillekeurige nabootsing der klanken die worden voortgebracht zoo door bezielde als door niet bezielde creaturen. En bauwen de kinderen en de wilden alles wat ze hooren na, zonder het te willen en te weten, instinctmatig, ik zou haast zeggen van nature, ook waar de dief door de moeder der uitvindingen, door den nood, wordt gedrongen om met voorbedachten rade nieuwe woorden te smeden, weet hij met al zijn geslepen vernuft, met al zijn listigen toeleg, geen ander richtsnoer te bedenken dan - op den klank af te gaan.
Maar, indien we nu al tegenwoordig bij de naamgeving overal en altijd de klanknabootsing eene gewichtige rol zien spelen, is dan het vermoeden gewaagd, dat het ook in den voortijd desgelijks zal zijn toegegaan? Wat zich aan ons openbaart als eene onveranderlijke, eene constante wet, moeten we, mogen we de

{==182==} {>>pagina-aanduiding<<}
werking daarvan uitsluitend beperken tot onzen eigen tijd? Of viel er niets van boven naar beneden, voordat Newton zijne bekende wet had ontdekt, en bewogen zich de planeten wellicht niet in ellipsen om de zon, voordat Kepler de zijne had gevonden? Even ongerijmd als het zou wezen iets dergelijks te beweren, even ongerijmd zou het zijn te stellen, dat de wetenschap van het heden der taal volstrekt onvruchtbaar zou zijn voor die van haar verleden en haar ontstaan. Integendeel: profeteert de wetenschap aangaande de dingen die daar komen zullen, niet minder schiet ze hare stralen in het ondoordringbaar duister der eeuwen en onthult aan onzen blik wat in een stikdonkeren nacht verborgen schijnt.
Wij hebben, ook op grond der resultaten van het historisch onderzoek, alle recht tot de onderstelling, dat zeer veel woorden, zoo niet de meeste, oorspronkelijk niets anders zijn geweest dan klanknabootsingen; dat het zelfs met de thans bij uitstek beschaafde en ontwikkelde litterarische talen, de Semitische b.v. en de Arische, in den beginne evenzoo geschapen stond; dat ook onze voorouders primitief eene taal spraken in alles gelijk aan het geklikklak van de Hottentotten.
De Oxfordsche Hoogleeraar Max Müller moge met die onderstelling, waaraan hij spottenderwijs den naam geeft van bow-wow-theorie, onmeedoogend den draak steken, ik meen dat tegenover hem de geleerde Farrar haar goed recht krachtig en afdoende heeft gehandhaafd. En daarom zou ik niet onvoorwaardelijk de voorstelling durven aanvaarden, die de Heer Ten Kate op de schilderij van De Schepping heeft gegeven van den eersten Adam:

‘'t Hoofd gebogen 
Kust al het schepsel 't stof: zijn stal wijst naar den hoogen, 
En tot den hemel is zijn voorhoofd opgericht. 
Gods eigen majesteit zweeft op zijn aangezicht 
In wondre spelingen, en Gods onsterslijk leven 
Licht uit die oogen, waar bezielde tranen beven, 
Maar van een glimlach als een zonneschijn doorstraald. 
Die handen, door wier sneeuw de Uaauwende ader dwaalt, 
Zijn uitgebreid als tot een Priesterlijken zegen; 
Die lippen, frisch gelijk een lenteroos, bewegen, 
En “Vader, Vader!” ruischt het eerste Menschenwoord’.t⁾ 


{==183==} {>>pagina-aanduiding<<}

Tegen het laatste zou ik wel eenig bezwaar hebben; het is m.i. te fraai gekleurd. De voorstelling der Heilige Schrift, dat Adam zijn eerste woord uitbrengt, als - ik laat wederom den dichter spreken - als

‘daer dwaerelt 
In bonte rij 
De Dierenwaereld 
Den mensch voorbij 
En allen groeten 
Hun Opperheer’,u⁾ 

dat dus zijn eerste woord een diernaam is geweest, die voorstelling verdient, meen ik, de voorkeur.
Het is er verre van daan dat klanknabootsing de eenige bron zou wezen waaruit de taal is ontsprongen. Er is meer. Ik bedoel de pooh-pooh-theorie, gelijk ze tot groote ergernis van vele linguisten door Max Müller wordt geheeten. De zaak is deze. Aan die kleine wereld, waarvan wij zelven de alpha en de omega zijn, ons eigen organisme dus, en aan de buitenwereld danken wij tal van gewaarwordingen en indrukken: we ruiken, proeven, zien, hooren, voelen allerlei aangenaams en onaangenaams. Het eene verdringt het andere en zoo gaat het aanhoudend voort, steeds voort: daar is geene vorpoozing van den golfslag. Elk oogenblik brengt wat anders, elk punt des tijds komt er ‘verandering in het gezicht van onzen droom’. Met onverstoorbare kalmte plegen wij onze reize door het aardsche dal te vervolgen; wij zijn aan zeer veel gewend geraakt; wij vinden zelfs, dat er niets nieuws is onder de zon. Of het moest wezen, dat een of ander ons ‘frappeert’, dat we als ‘geëlectriseerd’ worden, dan - en hierop komt het aan - dan geven we onwillekeurig den boezem lucht door een kreet te slaken, den kreet van vrees, van smart, van bewondering, van afschuw, van wanhoop, van verrassing, van vreugde, van droefheid, van teleurstelling.

‘Nature in many tones complains, 
Has many sounds to tell her pains, 
But for her joys has only three, 
And those but small ones, ha! ha! he!’ 


{==184==} {>>pagina-aanduiding<<}

zingt Dr. King.v⁾ Op velerlei wijze, inderdaad: het ach, het och, het bah, het pooh, het fi, het hê, het ai - daar zijn er meer - voer ik aan ten betooge, dat de onderscheidene gewaarwordingen en indrukken aan ons stemorgaan een verschillenden toon ontlokken, en tevens dat eene en dezelfde bevinding kennelijk de snaren van alle menschelijk spreekwerktuig doet trillen op vrij gelijke wijs. Uw bah is - dit acht ik buiten kijf - het gevolg van geheel iets anders dan uw hê; en uit uw ai durf ik voorspellen, dat gij u b.v. op de tong hebt gebeten. En als vader Maerlant zich beklaagt, dat in den slechten adellijken tijd de edelman tot den poorter zeide Fi, begrijpt elk, dat hij daarbij den neus optrok en op zulk eene inleiding zeer eigenaardig volgen liet: ‘Scheer je weg, ik kan je niet luchten of zien.’ Na dat Fi konden we immers ook onmogelijk een compliment verwachten?
Aan elke impressie die ons treft, geven we expressie, en deze, zegt Chavée, ‘écho des émotions profondes de l'âme,... traduit l'affection du moment, de la minute, plus fidèlement, que toutes les descriptions ne pourraient le faire’.w⁾
Ik vestig nog de aandacht op de bijzonderheid, dat menschen van weinig beschaving en ontwikkeling, vischvrouwen, appelwijven, sjouwerlieden en zeesoldaten b.v., akelig rijk zijn in dergelijke uitingen, een verschijnsel dat trouwens eveneens wordt waargenomen bij Indianen, Kaffers en Nieuwzeelanders, dus bij wilde volksstammenx⁾. En het kan niet bevreemden, als we bedenken, dat, naarmate de mensch toeneemt in kennis des onderscheids en het wezen der dingen beter doorziet, hij zich allengs over minder begint te verwonderen en te verbazen, rustiger den blik laat weiden over alles wat hem wedervaart. Op dergelijke gevoelsuitingen zal men den wijsgeer zelden betrappen.
De bedoelde ontboezemingen nu worden evenals de klanknabootsingen almede aangemerkt als het erts, waarin het edele metaal is verborgen; de grondstof waaruit het woord is gemaakt en de taal gevormd. Door de woorden te ontleden in de verschillende bestanddeelen, waaruit ze zijn samengesteld, is men met genoegzame zekerheid tot dat resultaat gekomen.
In de derde en laatste plaats herinner ik u de zoogenaamde

{==185==} {>>pagina-aanduiding<<}
Lautgeberden, vocal gestures, geijkte termen voor die soort van klanken en klankverbindingen waardoor we werken op onzen evenmensch. Door eene korte toelichting hoop ik aan de duidelijkheid niet te kort te doen.y⁾
Gij wilt iemand tot staan brengen of tot stilte manen; gij loopt er een achterna om hem in te halen; gij tracht den ander een wenk te geven of te beduiden, dat gij niet van hem gediend zijt; dezen moedigt gij aan, genen schrikt gij af; uw paard moet in galop, uw hond de haas achterna.., straks zal uw telganger moeten stilstaan, want gij wilt afstijgen, de hond uw spoor weêr volgen: hoe zult gij het aanleggen of - want van aanleggen kan geen sprake zijn, het gaat bliksemsnel! - hoe wekt gij de aandacht van mensch of beest? Eene s en eene t is het eenvoudige middel om loopen in staan te veranderen, st hebt gij alleen te zeggen; eene h met eene u, hu, doet op het lastdier dezelfde werking als een klap met de zweep, en, als gij de u omzet in o, zal het beest den wagen niet langer voorttrekken; eene p, eene s en eene t, pst, doet vriend en vijand gelijkelijk omzien. Ho, hu, hei, hau (denk aan hau-daar) - de taalkundigen weten de genoemde met tal van voorbeelden te vermeerderen -: door die en dergelijke signalen zijn we in staat eens anders opmerkzaamheid te vestigen, en hem niet onduidelijk aan het verstand te brengen wat we van hem verlangen. Ze doen ongeveer denzelfden dienst als de gebiedende wijs, en zijn niet, gelijk de klanknaboolsingen, bloot echo van eenig natuurgeluid; niet, gelijk de zoogenaamde gevoelsuitingen, louter onwillekeurige uitstortingen des gemoeds, maar naar buiten werkende en toongevende zijn ze uitnemender dan die beide, en als het machtwoord, waardoor de mensch de eerste voorwaarde vervult van samenleving en samenwerking, namelijk de mogelijkheid van samenspreking.
Nog eene kleinigheid wensch ik ter sprake te brengen: maar het is een lastig punt, dat, ik wil het niet ontveinzen, langen tijd een struikelblok voor mij is geweest. Bij de klanknabootsingen werkt de mensch om zoo te zeggen naar een model: dat de Grieken aan een os den naam van βοὔς, de Romeinen aan den koekoek dien van cuculus hebben gegeven, laat zich hooren, is zelfs zeer

{==186==} {>>pagina-aanduiding<<}
natuurlijk. Ook is het model voor allen gelijk: dat dus, hetgeen door den een met βοῦς en cuculus wordt bedoeld, terstond gevat wordt door de anderen, kunnen wij ons almede voorstellen. Doch, hoe het feit te verklaren, dat over het algemeen een iegelijk mensch zijne gewaarwordingen en indrukken steeds hoorbaar uitdrukt op eene en dezelfde wijs, en allen zich verstaanbaar maken aan elkaâr doordat ze vrij gelijkluidende klanken voortbrengen?
Die man is wanhopend: gij ziet hem niet, gij hoort hem, en toch - gij aarzelt geen oogenblik het te verzekeren, want gij zoudt, waart gij wanhopend als hij, een zelfden kreet slaken; gij geeft het sein der stilte, het zeer gewone st, ik zou om stilte te gebieden precies hetzelfde sein hebben gegeven. Is daar eene reden voor? Ik zou meenen van ja.
‘Ieder weet wat reflexbeweging is. Zij grijpt plaats, als de indruk op een gevoelszenuw, zonder toedoen van den wil, beweging, samentrekking van zeker lichaamsdeel ten gevolge heeft. Zoo wordt niezen door het kittelen van den neus, vernauwing der pupil door het vallen van licht in het oog, trekken met de beenen door het kittelen van de voetzool bewerkt. Reflexbeweging bestaat steeds hierin, dat een enkelvoudige indruk werktuigelijk, regelrecht, door eene hetzij enkelvoudige, hetzij samengestelde beweging gevolgd wordt’. ‘Reeds den eersten keer dat een kind iets zuurs proeft, trekt het een leelijk, zoogenaamd zuur gezicht. Die zure trek is eene uitdrukking van leed, maar tevens een wapen, een voorbehoedmiddel, want de lippen worden verwijderd van de zijwanden der tong, die voor zuur bij uitstek gevoelig zijn’.z⁾ Onwillekeurig, zonder het te willen en te weten, zet het kind zich in postuur. En een ander kind zou evenzoo doen; van daar dat het zure gezicht van het een treffend, sprekend gelijkt op dat van het ander.
Zonder het te merken aan den rand gekomen van een afgrond en daardoor hevig ontsteld, zullen we met de armen allen eene rugwaartsche beweging maken, evenals we op eens heerlijk verrast wederom allen op dezelfde manier met handen en hoofd zullen gesticuleeren, als waren we er op afgericht. In het algemeen zal door prikkeling van een der zenuwen, telegraafdraden

{==187==} {>>pagina-aanduiding<<}
om zoo te zeggen, die ons lichaam in alle richtingen doorloopen, alle indruk in de hersenen, dat is tot ons bewustzijn, worden gebracht, en van daar, als van het hoofdkwartier, overgeseind naar de voorposten, dat is onze verschillende organen, een bepaalde uitwerking te weeg brengen, op bepaalde wijze reageeren. En dat niet alleen bij een en denzelfden mensch, bij allen zonder onderscheid: het samenstel toch van het organisme des eenen verschilt niet zoo veel van dat des anderen, of we hebben grond om aan te nemen, dat gelijke oorzaken bij allen gelijke gevolgen hebben. Vandaar dan ook, dat de gebaren der doofstommen, niet la parolle manuellc, maar de taal der oogen en der handen, hunne niet aangeleerde gebaren dus, eene zoo treffende overeenkomst hebben, dat niet alleen die der Nederlandsche doofstommen volmaakt op elkander gelijken, maar de Nederlandsche aan zijne indrukken precies dezelfde uitdrukking geeft als die van elken anderen landaard.
‘Spraakklanken nu zijn, volgens den Hoogleeraar Donders,aa⁾ geluiden door het stemorgaan in verband vooral met het mondkanaal voortgebracht’. Gaat er nu van de hersenen een sein naar stemorgaan en mondkanaal, dan zullen deze den indruk weergeven op hunne wijze, dat is door geluid; dan geraken de elastische tongen van het strottenhoofd - zoo heet ons stemorgaan - in trilling, terwijl de mond een zekeren stand aanneemt, en... het menschelijk organisme geeft een toon, een bepaalden toon, openbaart zich door de stem. Al naarmate nu de indruk heviger is, de gewaarwording levendiger, de begeerte sterker, zullen wij meer of minder lucht uitdrijven, zoo doende kracht, toonshoogte en timbre der trillingen wijzigen, en derhalve telkons andere geluiden moeten voortbrengen. Door de gelijkheid voorts der structuur van alle menschelijk stemwerktuig zal alle menschelijk organisme wederom een en denzelfden indruk op vrij gelijke wijze hoorbaar uitdrukken.
Bovendien zij het mij vergund de bekende waarheid te herinneren, dat bij lageren graad van ontwikkeling de menschen treffend op elkaâr plegen te gelijken. Ze zijn, als de bladeren der boomen, wel niet gelijk en gelijkvormig, maar toch evenmin sterk ver-
{==188==} {>>pagina-aanduiding<<}
schillend. Aanmerkt de schaapherders, het domste slag van menschen dat bestaat: of gij den een spreekt of den ander, het is om het even; is niet elk van hen in zekeren zin type van het geheele gild? Aanmerkt de Turco's: bij het onweer slaat al die barbaren zonder onderscheid de schrik om het hart; of verborgen ze niet elk om strijd in het lazaret het hoofd onder de dekens, toen de god der eere donderde? Aanmerkt den werkenden stand, onze oppassers, onze dienstboden: hun horizon is beperkt, hun gedachtenkring alles behalve wijd; hunne wijze van spreken verschilt luttel; het eene exemplaar vertegenwoordigt het geslacht werkman of werkvrouw even goed als het andere. 's Menschen individualiteit begint zich eerst daar te doen gelden en uit te komen, waar de zon der beschaving en verlichting hare stralen schiet door de nevelen van de eenkleurigheid der onkunde, en de eentonige schemer is geweken voor eene oneindige verscheidenheid van schakeeringen en tinten, van schijnsel en schaduw. Eerst dan vertoont zich alle voorwerp aan den beschouwer in een eigenaardig licht, al naar gelang van zijne vatbaarheid en van de scherpte zijns bliks. De vorstin des daags moge schijnen over rechtvaardigen zoowel als onrechtvaardigen en ze beide koesteren door hare warmte; bij den fakkel der kennis en wetenschap zien zij, wier oogen zijn gewend aan dien gloed, of liever, die er een oog voor hebben, oneindig veel beter en meer dan die dat licht niet verdragen kunnen of niet geleerd hebben daarbij te zien.
Van afkomst gelijk, van huis uit dezelfden, zijn de kinderen der menschen alzoo gaandeweg verschillend opgegroeid. Allengs is verscheidenheid van natuurlijken aanleg en vatbaarheid openbaar geworden. en heeft elk zich eigenaardig ontwikkeld. Thans stijgt deze even hoog boven het gemeene niveau als gene er beneden blijft; thans zijn er reuzen en dwergen, verlichten en duisterlingen; thans sterksprekende persoonlijkheden en volmaakt onbeduidende enkelingen. Maar de eerste menschen kunnen wij ons niet eenvoudig genoeg voorstellen: ze verwezenlijkten stellig het ideaal van volkomene gelijkheid. Wat de een gevoelde, gevoelde de ander en wat de ander dacht, dacht de een: één hart en ééne ziel. Iemand hunner had slechts een kik te geven om te worden

{==189==} {>>pagina-aanduiding<<}
begrepen door allen; de taal des gemoeds van één geleek die van allen; ieder was de tolk ook van zijn evenmensch.
Ik vat den draad mijner redeneering weer op en resumeer het gezegde in de volgende stellingen:
1. De oorsprong der taal is te zoeken in geluiden, die waren hetzij eene nabootsing van natuurlijke klanken, hetzij eene onwillekeurige uiting zoowel van het gevoel als van den wil.
2. Die geluiden waren niet alleen openbaringen van hetgeen er omging in het menschelijk gemoed, van hetgeen de mensch ondervond en verlangde, dragers dus en vertegenwoordigers van eenige voorstelling: ze waren ook voor den evenmensch erkenningsteekens, signalen, waardoor hij, van wege de gelijkheid der structuur van alle menschelijk organisme, kon te weten komen van welken bepaalden indruk eenig geluid de uitdrukking was.
3. Zoo vond de stem des menschen noodwendig weerklank in de ziel van zijn natuurgenoot.
Ik wil niet treden in eene breedvoerige weerlegging der bedenkingen, die tegen deze stellingen worden ingebracht. Ze zijn menigvuldig en - ik zal het eerlijk bekennen - gewichtig, ja op het eerste vernemen zelfs vernietigend, als het ware. Alleen merk ik op, dat bij nader inzicht de zwaarte van het geschut door de oppositie hooger blijkt te zijn opgegeven dan het kaliber inderdaad is, en de getalssterkte van het vijandelijk heir dikwerf hoofdzakelijk in de verbeelding bestaat.
De tegenwerping b.v., dat in de taal van het dagelijksch leven, tot zelfs in de namen der dieren toe, geen spoor te ontdekken is van eene dergelijke ontwikkeling, dat geluiden als de bedoelde tegenwoordig zelfs veeleer uitzondering dan regel zijn; - het bezwaar, dat een woordenschat gelijk de beschaafde talen dien bezitten, zóó rijk en uitgebreid, zóó verscheiden en volledig, toch niet aan eenige honderdtallen van klanken het aanzijn kan verschuldigd zijn; - de bedenking, dat er onnoemelijk veel stoffelijks en, wat meer zegt, onstoffelijks is, waarvan de naam toch onmogelijk op de genoemde wijze wordt verklaard: geest, ziel, denken, b.v. en hoeveel meer van dien aard, verder groen, wit, rood, blauw, in één woord al de namen van kleuren en dergelijke; - de op-
{==190==} {>>pagina-aanduiding<<}
merking, dat klanknabootsingen en tusschenwerpsels, ons boe en ons bah volstrekt onvruchtbaar zijn: wie zal van boe een bijvoeglijk naamwoord en van bah een werkwoord durven, ja, kunnen afleiden? - en dan, last not least, de bewering, dat eene theorie, gelijk ik heb voorgedragen, vernederend is voor den mensch, als die hem, een weinig minder immers slechts gemaakt dan de engelen en met eere en heerlijkheid gekroond, afrukt van zijn hoogen zetel en zijne verheven majesteit moedwillig schendt.
Wat zal ik tot die dingen zeggen? Mijn bestek, ik herhaal het, gedoogt niet al die excepties te ontzenuwen; maar mijn eigen point d'honneur evenmin om door te zwijgen den schijn op me te laden van onvermogen. Daarom slechts een paar opmerkingen, mogen ze strekken tot eene waarschuwing tegen overijling en voorbarigheid.
‘Men bespeurt van al de klanken, waaruit de taal dan zou zijn ontsprongen, niets hoegenaamd meer’. Het zij zoo: maar is daarom de theorie onhoudbaar? Ik zou meenen, dat die consideratie op de keper beschouwd van nul en geenerlei waarde is.
Bekend is de geschiedenis, de wording dus ook, van ons letterschrift, ons a b c. Het is evenmin als de taal gelijk eene gewapende Minerva kant en klaar uit het brein van eenigen Jupiter te voorschijn gesprongen. Integendeel: dat onaanzienlijke groepje van die kleine, schijnbaar zoo willekeurig gekozen teekens, waarvan wij ons bij 't schrijven bedienen, is van ouden, zeer ouden adel en heeft een hoogst interessanten levensloop gehad. Onze letters toch zijn oorspronkelijk teekeningjes; schrijven was primitief niets anders dan schilderen, afbeelden: ‘die Schrift ist Malerei, die Malerei ist Schrift’, zegt Brugsch terecht.bb⁾ De naam van den arend werd in schrift gesteld nièt door vijf verschillende letterteekens maar door de figuur, de beeltenis van den arend, in omtrek geteekend: desgelijks eene bloem, een boom. In het oudste Chineesche schrift b.v. beduidde een cirkeltje met een stip in het middenpunt de zon, en moesten drie naast elkaâr staande en aan elkaâr grenzende driehoekjes, waarvan het middelste het hoogste was, een berg verbeelden.
Door combinatie van een of meer figuren drukte men een

{==191==} {>>pagina-aanduiding<<}
nieuw denkbeeld uit: de verbinding van een stuk of twee tenten, b.v., een paar golvende lijntjes (voorstelling van de zee) en eenige voetstappen tusschen tenten en zee in beteekent in het schrift der Roodhuiden zooveel als ons volksverhuizing; het beeld der zon, het cirkeltje, en dat der halve maan, een cirkelsegmentje, er omheen geteekend, geeft in het oudste Chineesche schrift te kennen licht.cc⁾
Maar - en heb de goedheid hierbij te denken aan de welbekende raadseltjes, ‘de Rebus’, - een teekeningje van de hand, van het oog, van het been kan ook worden gebruikt om eenvoudig de klankverbinding - hand -, - oog -, - been -, voor te stellen, niet waar? Indien ik het volgende voor u opschreef: ‘hij is aan de betere’... en dan eene hand teekende, gij zoudt dadelijk mijne bedoeling raden: ‘hij is aan de betere hand’. En evenzeer indien ik opschreef: eerst het woord over, vervolgens wederom de figuur van eene hand, eindelijk den uitgang -igen: het woord overhandigen ware uw eerste woord. Het eerste lid van de samenstelling elpenbeen, dus elpen- met de teekening van een been er achter; het voorvoegsel be met die van een paar oogen zouden u terstond elpenbeen en beoogen op de lippen brengen. Bij de figuren, de afbeeldsels van de hand, de oogen en het been zoudt gij niet aan een menschelijk oog, aan eene wezenlijke hand, aan het lichaamsdeel been denken, maar alleen aan de lettergreep - oog -, - hand -, - been -.
Desgelijks nu is men eenmaal ook de figuren van het beeldschrift gaan gebruiken. Losgemaakt van het voorwerp, waarvan het de teekening voorstellen moest, is het afbeeldsel opgetreden als vertegenwoordiger van niets meer dan den naam dien het origineel droeg. Een enkel voorbeeld Toen de vrome Franciscanen den inboorlingen van Anahuac de boodschap van het kristendom kwamen brengen, lieten ze het bekende woord paternoster in beeldschrift voorstellen. Een ware ‘rebus’ kwam er voor den dag, namelijk, de teekeningjes van een wimpeltje, waarvan de naam pa(n), van een steen, waarvan de naam ter (tete), van een cactusvijg, waarvan de naam nos (nosch), en eindelijk wederom dat van den steen, den ter. Als men nu niet aan de voorwerpen

{==192==} {>>pagina-aanduiding<<}
wimpel, steen, cactusvijg, maar alleen aan den klank hunner namen denkt, alleen aan pa, ter, nos en ter, krijgt men eenvoudig de combinatie van vier lettergrepen, of het woord paternoster.
Deze ontwikkeling van het beeldschrift, de Ideenschrift, tot de Lautschrift,dd⁾ - zoo heet de laatstbedoelde schrijfwijze -, was eene goede en groote schrede voorwaarts, vooral omdat men zoo doende met een betrekkelijk gering aantal figuren het al vrij ver brengen kon. Maar het bleef een halve maatregel, die, wat o.a. betrof de nauwkeurigheid van uitdrukking, veel te wenschen overliet.
Eindelijk is men er toe gekomen om die figuren, die teekeningjes, niet alleen te bezigen voor geheele lettergrepen, voor geheele klankverbindingen, maar... voor enkele klanken. Het beeld van den arend stelde niet meer den vogel voor van dien naam, evenmin fungeerde het voor de twee syllaben a en rend: het begon eenvoudig te dienen voor den klank of de letter a. Overal dus waar de a-klank werd gehoord in het spreken, teekende de hand den omtrek van den arend, gelijk b.v. om de l aan te duiden den omtrek van den leeuw. Om dus het woord aal te schrijven, moesten het teeken van den arend en dat van den leeuw naast elkaâr komen te staan. Allengs kregen vervolgens voor elken klank, voor elke letter, deze en gene bepaalde figuren den voorrang en geraakten als geijkte teekens gaandeweg algemeen in zwang. En met een vijfentwintig ongeveer wist men ten laatste nagenoeg alle klinkers en medeklinkers aanschouwelijk voor te stellen, m.a.w. te schrijven. Ons eigen alphabet heeft inderdaad, zooals bekend is, geen anderen oorsprong.
De gegeven verklaring van onze schrijfletters moet ik zeggen, dat aan geen twijfel onderhevig is. Of zal iemand er niet aan gelooven, omdat hij in ons tegenwoordig alphabet geen zweem van dien oorsprong bespeurt? ‘Ik zie het niet, dus is het zoo niet’, is dat logica? Zou zulk eene conclusie gewettigd wezen? Al mogen dan de namen tafel, bank, rok, stoel, paard, en andere, geene levende en sprekende getuigen zijn van de waarheid mijner theorie, geheel de Nederlandsche taal zelfs schijnbaar bestaan uit

{==193==} {>>pagina-aanduiding<<}
louter overgeleverde en conventioneele termen: indien wij bedenken, welke colossale omwentelingen er in het rijk der taal hebben gewoed, omwentelingen waardoor de aanblik der woorden ganschelijk is veranderd, als die zijn verminkt en afgeknot, verkort en ineengedrongen, verbasterd op allerlei wijs, dan zal elke gevolgtrekking uit den toestand van het heden der taal tot haar verleden en hare wording, tenzij op grond van historisch en psychologisch onderzoek, als ongemotiveerd behooren te worden verworpen. En ik twijfel niet of Max Müller met zijn ‘phonetische typen’ (?) zal zich bekeeren tot de leer van Heyse en Farrar, en absolutie vragen voor de spotnamen bow-wow en pooh-pooh.
Mijne tweede en laatste opmerking is deze. ‘Men kan zich geen denkbeeld vormen van eene taal zóó onbeholpen, zóó gebrekkig, zóó onvolledig, zóó armoedig als noodwendig wordt ondersteld door de theorie, die ik heb trachten te verdedigen’. Wederom, we moeten ons niet laten verschalken door hetgeen voor oogen is, en alleen afgaan op ce qu'on voit en buiten rekening laten ce qu'on ne voit pas. Getooverd, of liever wonderen gewerkt, heeft de menschheid in haar leven met de karige grondstof, die ze oorspronkelijk tot haar beschikking had.
Bedenk eens, wat heeft éénzelfde woord tal van onderscheiden beteekenissen, de eene trapsgewijze uit de andere afgeleid! Van de vele duizenden voorbeelden slechts een, want de zaak is overbekend. Ik heb gekozen het Fransche woord voor ons hof, cour, waarvan o.a. courtisan en courtisane enz. enz. afkomen. Merkwaardig is de historie der beteekenis van cour. Primitief geeft het te kennen in het Latijn, waaruit het in de Fransche taal is gekomen, heg, schutting, omheining van akker en weide, en werd, als deel voor het geheel, ook voor pachthoeve gebezigd, volkomen gelijk ons tuin, dat immers evenzeer eigenlijk omheining beduidt. In de middeleeuwen is de algemeene beteekenis van schutting overgegaan tot de meer bijzondere van borstwering, versterking, vesting, van waar b.v. de Fransche plaatsnamen op -court, als Graincourt, Liencourt, Aubignicourt en dergelijke. Enger beperkt begon het uitsluitend te worden gebruikt van de fortificatie, waar de vorst resideerde met zijne raden en zijn ge-
{==194==} {>>pagina-aanduiding<<}
zinde; la cour werd dus de hofplaats. En evenals ons woord hof thans zoowel de plaats beteekent waar de koning zetelt als het personeel van zijn huis, desgelijks is ook het Fransche cour allengs van hofplaats overgegaan tot hofstoet. En zoo zijn er meer voorbeelden bij te brengen.ee⁾ Voorts is het een feit, dat
we bijna alle woorden in natuurlijken zoowel als in figuurlijken zin gebruiken. De namen der deelen van ons lichaam b.v. dragen we over op veel en velerlei: we spreken van ‘het hoofd van den staat; de pooten van den stoel; de beenen van den driehoek; de voet van den berg; het oog eener naald; de buik van het zeil; de tand des tijds; het hart der aarde; het oor van de kan; de hals der flesch; de mond der rivier’. Hard, zacht, schel, schril, scherp, al de verschillende qualificaties der muziektonen, passen we ze niet even goed toe op de kleuren? En wederom de kleurnamen blank, rood, zwart: spreken we niet van blanke oprechtheid, van roode republiek, van zwarte ondankbaarheid?ff⁾
Ik wil maar zeggen: wat kunnen we àlleen door afleiding en overdracht van beteekenis met een simpel woordje onmetelijk veel uitrichten! En nu heeft de mensch nog zooveel andere middelen. Onuitputtelijk is zijn tooverroede in magische krachten, waardoor hij het eeuwenoude telkens verjongt, en zoodoende dienstbaar maakt aan de vervulling van telkens nienwe behoeften en nieuwe eischen. Wij maken van de grondstof letterlijk al wat wij willen; gelijk we met niet meer dan 26 schrijfteekens alle mogelijke klinkers en medeklinkers van onze spreektaal, zoo goed en zoo kwaad als we kunnen, aanschouwelijk op het papier voorstellen, voorzien we met een primitief zeer klein getal van geluiden in al onze taalkundige nooden. Met de talenten van den oorspronkelijk geringen, karigen voorraad heeft de mensch gewerkt en gewoekerd, ze tien- en honderd- en duizendvoudig vermeerderd, ze gemaakt tot eene ware goudmijn, waarvan beide de diepte en de overvloed de verbazing wekken van den aanschouwer.
De rijkgeworden fabrikant zou holtsblok en schootsvel van weleer haast gaan vergeten; gelukkig dat hij nog dagelijks in de gelegenheid is, de beeltenis uit de periode van zijne schamelheid te

{==195==} {>>pagina-aanduiding<<}
aanschouwen. Inderdaad, het woordenboek van den arbeider, van den gemeenen man, en dat van den geleerde, van den beschaafden stand: ze zijn, wat woordenrijkdom betreft, niet met elkaâr te vergelijken.
De Heer d'Orsey getuigde, dat de leden van zijne gemeente niet meer dan een driehonderd woorden noodig hadden voor hun dagelijkschen conversatie-toon: wij hebben aan tienmaal zooveel nog lang niet genoeg. De Heer Farrar zegt, dat hij de waarheid van d'Orsey's getuigenis op grond van herhaalde proefneming durft staven, en voegt er bij, dat de taal van boeren, wier gesprekken hij, zonder dat zij 't merkten, een geruimen tijd heeft afgeluisterd, hem voorkwam al even arm te wezen.gg⁾ De geheele woordenschat der Chineesche taal, bestaande uit ongeveer 40.000 woorden, kan worden teruggebracht tot een betrekkelijk gering minimum: rekent men namelijk alle woorden, die eenigermate met onze afleidingen en samenstellingen zijn te vergelijken, woorden b.v. als ons doofstom, armzalig, die uit twee andere bestaan en dergelijke, niet mede, dan krijgt men slechts 450 stamwoorden als de oorspronkelijke bestanddeelen van 40.000, die dus hoofdzakelijk secondaire en tertiaire formaties zijn.hh⁾ Max Müller verzekert, dat insgelijks alle woorden der Semitische en Arische talen tot een 500 à 600 grondwoorden of wortels (radices), zooals ze heeten, zijn te reduceeren. En toch bestaat de Engelsche taal, eene der laatstgenoemde, uit 100.000 woorden, ja wellicht nu reeds uit meer.ii⁾ Wat, meer bijzonder, het Engelsch aangaat, cijfers zijn welsprekende getuigen, welnu, de statistiek leert, dat ook in de industrie der woordensmederij, der bearbeiding en verwerking van de grondstof dan altijd, de Engelschen het zeer ver hebben gebracht.
Een paar opgaven ten bewijze.
De woordenschat der Engelsche taal neemt steeds toe blijkens de tellingen, die in verschillende tijdperken zijn gedaan: van 43.566 zien we het cijfer klimmen tot 58.000, vandaar tot 70.000, en in 1843 was de voorraad gestegen tot niet meer of minder dan 94.466 woorden.
Een fatsoenlijk Engelschman, zegt de Oxfordsche hoogleer-
{==196==} {>>pagina-aanduiding<<}
aar, een man die zijn' Bijbel, zijn' Shakspere, zijn' Times enz. enz. leest, heeft daarvan niet meer noodig dan 3 à 4000; een welsprekend redenaar minstens 10.000; een dichter als Shakspere verbruikt daarentegen wel 15.000 woorden. Milton's werken zijn gebouwd met 8.000 woorden, en het Oude Testament zegt, volgens Renan, alles wat het te zeggen heeft met 5.642 woorden.
De moed, trouwens ook de tijd, heeft me ontbroken om een dergelijk onderzoek in te stellen op het gebied van onze eigene taal, maar ik twijfel geen oogenblik of we zouden een dergelijk resultaat verkrijgen.
Doch genoeg: indien we nu waarnemen, dat, naarmate de mensch lager staat, de kring dus van zijne begrippen en voorstellingen beperkter is, hij des te miuder woorden behoeft, terwijl bij toenemende beschaving en ontwikkeling, bij klimmende noodzakelijkheid derhalve om voor al wat hij nieuws denkt en werkt nieuwe namen te smeden, de mensch het geheim bezit der kunst om door een nieuwen stempel de oude stukken dienstbaar te maken aan de vervulling van al zijne behoeften: is dan niet bij nader inzien het bezwaar, dat de oorspronkelijke taal nooit zóó sober en poover kan zijn geweest als door mijne theorie wordt ondersteld, eene tegenwerping van hoogst twijfelachtige kracht?
En ik durf met vrijmoedigheid de verzekering te geven, dat mijne stellingen aangaande de origine der taal de proeven ook van andere bedenkingen met goed gevolg kunnen doorstaan.

(Het vervolg in eene volgende aflevering.)

Groningen. Februari 71.
a) Zie Steinthal, Der Ursprung der Sprache im Zusammenhange mit den letzten Fragen alles Wissens, bl. 39.

b) Dichtwerken, V, bl. 129.

c) Jacob Grimm, Ueber den Ursprung der Sprache (4e aufl.), bl. 13.

d) Farrar, Chapters on language (London 1865), bl. 10, noot 2.

e) Verg. Heyse, System der Sprachwissenschaft, bl. 48, § 21.

f) Grimm, t.a.pl., bl. 28, noot 1. Verg. ook den brief van den Heer Alberdingk Thijm aan den Heer Wessels in dezes De Wording der taal, enz. 's Hage
1869, bl. iii: ‘De taal is, oorspronklijk, Naturwuchs, ook voor mij; maar niet zonder speeiale tusschenkomst van den Schepper, en grootendeels à l'insu van het sprekend individu’. Dat is mij inderdaad te hoog.

g) Zie Lersch, Die Sprachphilosophie der Alten, bl. 38, 40, enz. enz., alwaar de opinies van Aristoteles en Epicurus worden meêgedeeld. ‘Aber’ - zoo redeneert naar Lersch's vertaling de eerstgenoemde - ‘nicht jeder Naturlaut ist Sprache; damit er diese werde, muss das Begriffliche hinzutreten. Wie tritt aber das Begriffliche hinzu? Φύσει oder ϑέσει? Träte es auf einfachem, natürlichem Wege zu dem Naturlaute, so müssten alle Nationen dieselbe Sprache haben. In allen sind dieselben παϑήματα ἐν τῃ ψνχ; wären nun die Worte nicht ein bloszes Zeichen (συμβόλον). sondern congruent mit den Begriffen, so müssten alle in gleicher Form Gedanken und Empfindungen ausdrücken. Das ist aber nicht der
        Fall, folglich muss die Sprache ϰατὰ συνϑήϰην, nach Uebereinkunft der einzelnen Völker, gebildet seyn.’

h) t.a.pl., bl. 56.

i) Lersch, t.a.pl., bl. 42 vlgg.

k) t.a.pl., bl. 30 vlgg.

l) De l'origine du langage, bl. 89 vlgg.

m) Lectures on the science of language (4th ed), I, bl. 402.

n) t.a.pl., bl. 133.

o) II, 2.

p) Uit zijn De Stoomwagen: in den bundel Gevoel en Leven, bl. 142.

q) Farrar, t.a.pl., bl. 16 en 20.

r) t.a.pl. Chapter IV, passim.

s) Aldaar, bl 17, noot 3; verg. voor hetgeen volgt Chapter III, bl. 24 vlgg.

t) Zesde Tafereel, bl. 163 vlgg. (tweede druk).

u) t.a.pl., bl. 171.

v) Bij Farrar aangehaald, bl. 89, noot.

w) Les langues et les races, bl. 17.

x) Farrar, t.a.pl., bl. 101.

y) t.a.pl., bl. 104 vlgg.; Heyse, § 29, bl. 73.

z) Prof. Van der Wijck, Zielkunde, bl. 74 vlgg.

aa) De physiologie der spraakklanken, in het bijzonder van die der Nederlandsche Taal, bl. 6, § 4; zie ook §§ 6, 12.

bb) H. Brugsch, Ueber Bildung und Entwickelung der Schrift, passim. (In de Sammlung van Virchow en Holtzendorff.)

cc) Verg. ook Farrar, Chapter XVIII.

dd) Verg. Steinthal, Die Entwicklung der Schrift, passim.

ee) Littré in voce; Max Müller, t.a.pl., II, bl. 252 vlgg.

ff) Verg. benevens de boven aangehaalde werken H. Wedgwood, On the origin of language, Chapter IV (Analogy).

gg) Farrar, t.a.pl., bl. 59.

hh) Zie daarover o.a.J. ten Doornkaat Koolman, Die Sprache nach M. Carrière und Anderen, Norden, 1866, bl. 19.

ii) t.a.pl., I, bl. 276 en 278, noot.








{==198==} {>>pagina-aanduiding<<}

Levensgeschiedenis van het woord glimp,

door J. te Winkel.

‘Ieder woord heeft zijne eigene levensgeschiedenis’ zegt Grimm; maar wij kunnen er bijvoegen: meestal eene, die in nauw verband staat met de geschiedenis van andere woorden. Wij zien toch, als wij den levensloop der woorden nagaan, onophoudelijk, hoe vorm en beteekenis van het ééne woord invloed op het andere oefenen, en vooral is die invloed merkbaar bij zulke woorden, die óf nagenoeg gelijkluidend zijn met andere, óf met elkaar in de eene of andere afgeleide beteekenis overeenkomen. Toevallige overeenkomst in één opzicht namelijk is bij twee woorden al zeer spoedig oorzaak van groote toenadering. Beide nemen iets van elkaar over; het volk brengt ze eerst met elkaar in verband, verwart ze daarna met elkander, en weet eindelijk in het geheel niet meer tusschen beide te onderscheiden, zoodat ze in het spraakgebruik dan werkelijk inéénvloeien.
Zulk eene verwarring merken wij ook op bij de woorden glimpen en glimmen. Van toevallige overeenkomst in vorm is hier een geleidelijk gevolg geweest, dat het eerste langzamerhand zijne oorspronkelijke beteekenis in onze taal verloren heeft, en die van het tweede heeft aangenomen, waardoor ze schijnbaar één zijn geworden, ofschoon het volksgevoel, dat niet gemakkelijk twee woorden van volkomen dezelfde beteekenis in de taal duldt, ze

{==199==} {>>pagina-aanduiding<<}
later weder door eene kleine schakeering heeft onderscheiden. De geschiedenis van het eerste woord, dat wij hier zullen behandelen, zal dit bewijzen; vanzelf zal daarbij in het oog vallen, dat én de stam van beide woorden verschillend is, én de beteekenis van het één aan het ander oorspronkelijk geheel vreemd was.
't Schijnt mij vooral toe niet overbodig te zijn, deze verwarring van glimpen met glimmen eens nader in het licht te stellen, omdat zij langen tijd niet alleen bij het volk, maar zelfs bij de etymologen geheerscht heeft. Om dit te bewijzen zullen wij daarom vooraf in het kort nagaan, wat de voornaamsten hunner daaromtrent hebben aangeteekend.
L. ten Kate, die zoovele bouwstoffen geleverd heeft voor de biographie der woorden, zegt (Aenl. 2. 195) op het woord glimp niet anders dan: ‘zie glimmen’, en op dit artikel teekent hij alleen aan: ‘met eene oud-Duitsche zware dialect, veranderende mm in mp; zeide men ook glimpen voor glimmen’. Hij houdt dus ons woord voor een' dialectvorm van glim.
Weiland, die de woorden glimp, glimpen en glimpig in zijn Taalk. Woordenh. heeft opgenomen, is het met hem eens, daar hij zegt, dat het met glimmen uit ééne bron voortvloeit. Het laatste leidt hij dan van een' stam lu of li af, terwijl hij er niet alleen het hoogd. glimmer, het eng. to gleam, het zw. glimma, maar ook het ags. leoman en het latijnsche lumen meê vergelijkt. Ten Kate haalt er ook het ags. morgen- en aefen-glommung bij aan (Aenl. 2. 195). Wij zullen echter zien, dat glimpen met deze woorden volstrekt niets te maken heeft.
Bilderdijk weerspreekt hier Weiland niet. Volgens hem (Verkl. Gesl., uitg. 1834) is glimpen ontstaan ‘uit glimmen, activè genomen, waarin de p de gedwongenheid aanduidt’. In zijne eerste uitgave (van 1822) houdt hij ‘de p voor eene bloote versterking van de m, welke 't zelfde doet als de verdubbeling der m in 't hoogduitsch’. Zie ook zijne Aant. op Huygens, 5. 88 en 6. 322. Het hoofdbezwaar, dat zich reeds terstond tegen deze verklaringen voordoet, is, dat zij zeer willekeurig zijn en de p, die het woord toch werkelijk bezit, wegmoffelen of aan dialectuitspraak toeschrijven. Bilderdijk, die iets meer dan de anderen

{==200==} {>>pagina-aanduiding<<}
van de geschiedenis van het woord wist, verklaart de oude beteekenissen van glimp (welvoegelijkheid, roem, eer) uit de nieuwe, die zeer verwant is met die van glimmen (schitteren); maar zulk eene verklaring is al te zeer in strijd met de wet van oorzaak en gevolg (waarbij het nieuwe uit het oude voortkomt en niet omgekeerd), dan dat wij er iets aan zouden hechten.
De ware verklaring werd het eerst, naar ik meen, gegeven door J. de Rhoer, in zijne aanteekeningen op het Stadboek van Groningen van 1425, bl. 62 (uitgegeven deor het genootschap: Pro Excolendo Jure Patrio). Als hij daarin het woord onghelymp gevonden heeft, verwijst hij naar 't ags. limpan en een artikel over den stam van dit woord bij Ten Kate (Aenl. 2. 661), welke laatste dus het stamverwante ags. woord en ook het hoogd. glimpf gekend heeft, maar niet op de gedachte schijnt gekomen te zijn, er ons woord glimp meê te vergelijken. De Rhoer haalt vervolgens een paar Nederduitsche plaatsen aan, waar de woorden glimp en onghelymp gevonden worden, en zegt dan ten slotte: ‘hiervan is glimp nog bekend’.
De Rhoer's meening zal door de eenigszins uitvoerige geschiedenis, die wij nu van het woord zullen geven, volkomen bevestigd worden.
Op het eind van de middeleeuwen treffen wij het woord het eerst aan, en wel in den vorm ghelimp, waartegenover onghelimp stond. Ghelimp beteekent daar overal: behoorlijkheid, welvoeglijkheid; de uitdrukking mit ghelimpe moet overal wedergegeven worden: op behoorlijke, betamelijke wijze, met eer. Zoo lezen wij in Potter's Minnenloep, 1. 2437:

Ghij mannen, wacht u mit ghelimp, 
Dat ghi blijft uut horen schimp. 

En 2, 2317:

Die mach billic in elken lande 
Root draghen mit ghelimpe, 
Want hi ten aernste ende ten schimpe 
Altoes vrilic voert mach gaen 
Daer anderen souden bliven staen. 

De zin is daar, in betrekking tot alles, wat er voorafgaat:

{==201==} {>>pagina-aanduiding<<}
‘hij, die te midden van het minnekoozen over zijne zinnelijkheid weet te heerschen, mag zich op eene betamelijke wijze aan de vrijerij overgeven’. Men zou hier de woorden: ‘die mach mit ghelimpe’ eenvoudig kunnen weergeven met: dien is het geoorloofd. Zie verder: Minnenloep 4. 1148.

Die vader sprack in goeder ghelimp. 

In eene oorkonde van 1409 (Nijhoff, Gedenkw. 3, 301) vinden wij: ‘ende of man des niet mit beteren voegen ende gelimpe eens gewerden en conde’. Voegen verklaart gelimpe hier geheel en al.
De plaatsen, door De Rhoer aangehaald, luiden als volgt: Stadr. van Hamb. IV. 58, bl. 390: ‘Schmadworden, die eer en glimp concerniren’; Stat. Bremen, pag. 565: ‘Dat ohrne in glimp und ehre geith’.
Daartegenover beteekent onghelimp nu natuurlijk alles, wat misstaat, onvoegzaam, ongeoorloofd is, kortom schande. (Zie gloss. Minnenloep.)
In den Minnenloep 1, 735 lezen wij:

Mit oirloff spreke ic tot den vrouwen 
Want ic doet in goeden trouwen, 
Om die te waernen van onghelimpe. 

d.i. te vrijwaren voor schande.

En 1, 2819:

Ay hoort dese valsche treken 
Ende dat grote onghelimpe, 
Die dit wijff in bosen schimpe 
Den edeleu vorst heeft anghescreven. 

En 2, 3519:

Seker het ware grote onghelimp 
Off mij een vroukijn dede schimp. 

Van Mieris, Chartb. 4, 639, in eene oorkonde van 1422: ‘opdat wij voert weten moegen, wair wij ons na richten sullen, en dat geen ongelymp dair in en valle’. Het meervoud ongelimpe, in de beteekenis van onbehoorlijke dingen, vinden wij bij Van Mieris, Chartb. 4, 722, in eene oorkonde van 1424: ‘om

{==202==} {>>pagina-aanduiding<<}
alle redelicheyt vorwairt te keeren, ende alle toecomende ongelympe te scouwen’. Zoo ook bij Nijhoff, Gedenkw. 4, 143, in eene oorkonde van 1437: ‘bij middel van welken geschillen vele grote onrade - onvertellike quade ende onghelimpe opgestaen ende toecomen geweest sijn’.
Als adj. in de beteekenis van onbetamelijk, onbehoorlijk, slecht, staat het in den Minnenloep, 2, 700:

Mar die gheburen van groven huse, 
Die mitten gueden altoos schimpen, 
Ende spreken arch mitten onghelimpen 
Van alre minnentliker doecht, enz. 

terwijl wij in het Stadboek van Groningen van 1425, Lib. III, C. 6, de straf vermeld vinden op het doen van ‘hoensprake mit ongelympen woerden’, en lager: ‘mit onghelympen ende onbescheidene woerden’. Er wordt hier dus van onbetamelijke uitdrukkingen, van scheldwoorden gesproken.
Ten laatste treffen wij ook nog de afleiding ongelimplich aan, ofschoon de hoogduitsche vorm en de omgeving, waarin het verkeert, ons allicht ietwat aan een germanisme doen denken. De plaats bij Nijhoff, Gedenkw., 4, 455, in eene oorkonde van 1571, luidt: ‘Alsoe onse ongetrouwe ondersaten sich vast seir ongelimplich, ongeboirlich, ind qualich tegen ons gehadt’. Ongeboirlich, het hoogd. ungebührlich, heldert hier ons woord volkomen op.
Zoeken wij het woord verder bij Kiliaen, dan vinden wij alleen glimpen = glimmen; ignescere; wij zien dus, dat de oude etymologen met hem gedwaald hebben.
In den Teuthonista van G. van der Schueren is de opgave vollediger. Wij lezen daar, bl. 102: ‘gelymp = eer; gelympen = themen, voegen, waelstaen, georloft wesen; gelymplyck = themelijck, voychlijck; ongelymplyck = onbehoyrlijck.
Met den overgang der middeleeuwen tot den nieuwen tijd, toen alles, na langen tijd van voorbereiding, werd omgekeerd of gewijzigd, deelde het woord glimp in het algemeene lot, althans na de middeleeuwen vinden wij het in anderen vorm en gewijzigde beteekenis terug. Het luidt nu niet meer gelimp, maar glimp;

{==203==} {>>pagina-aanduiding<<}
gelimpen is glimpen geworden en ongelimp is spoorloos verdwenen.
Het wegvallen van de e in de voorvoegsels be en ge is geen ongewoon verschijnsel. Meer afgeleide woorden hebben daardoor den schijn van oorspronkelijke gekregen. Wij kennen blijven voor belijven, blok voor belok, blusschen voor belusschen, gloeien voor geloien, glijden voor gelijden, krieken voor gerieken of geraken, enz.; de Hoogduitschers ook nog glaube, waar wij geloof, gleich, waar wij gelijk, glied, waar wij gelid, glück, waar wij geluk zeggen. Dit behoeft dus geene nadere verklaring.
De beteekenis is bovendien veranderd, en wel overgegaan tot die van: glans, schoone schijn. Glimpen werd schitteren; glimpig, schitterend, schoonschijnend. De voorbeelden uit middeleeuwsche schrijvers hebben ons doen zien, dat met gelimp en ongelimp - eer en schande - in het bijzonder bedoeld werd: goede en slechte naam, dus de eer en schande, zooals die zich voor het uiterlijk vertoont. Glimp werd niet alleen het betamelijke, maar dat, wat er uitzag als betamelijk, en werd zoodoende spoedig genomen voor: uiterlijke glans der eer, weldra ook voor uiterlijke glans alleen. Zoo beteekent ook decus in verband met decere oorspronkelijk betamelijkheid, deugd, eer, maar later ook: sieraad, schoonheid, dat wat schijnt, schittert. Deze overgang van beteekenis had het woord echter hoofdzakelijk te danken - en hier komen wij op hetgeen wij in het begin opmerkten - aan het bijna gelijkluidende woord glimmen, dat den zin van schitteren had. Het volk gebruikte, onbekend met de verschillende afkomst, de beide woorden door elkander, en het lag eer in den aard van het woord glimpen om iets van glimmen over te nemen, dan omgekeerd het geval kon zijn.
Glimp als glans, schittering, treffen wij meermalen bij onze oude schrijvers aan, bv. bij Hooft, Br. 2, 25: ‘Doen hij met de zoolen van zijn voeten ten naesten bij teghens d'onze kujerde, was de kloot der aerde te klein, om hem soo te beschaduwen, oft wij werden sijnen glimp gewaer’.
Bij Vondel, Altaerg. v.L. 4, 550:

Of om met glimp te zetten in zijn eer 
Een hoffelijck of eenigh kercklijck Heer. 


{==204==} {>>pagina-aanduiding<<}

Hier. verw. v.L. 1, 720:

Hoe 't van den Hemel hoogh geadelt Priesterdom 
Ontkleed van zijnen glans treurt zonder glimp of luyster. 

Bij J. Vos, 2, 487:

De heldre diamant, het waardtst in yders zin, 
Verwint dit stof in glimp gelijk de zon het maaulicht. 

Bij Huygens (uitg. 1672), Korenbl., 1, 455:

Muyder slot, onthoofde Romp, 
Zedert u de glimp ontglomp, 
Zedert ghij de stercke straelen 
Westelick saeght van u daelen 
Van het sonne-licke Hooft, 
Dat de sterckste sterren dooft. 

Glimpen in de beteekenis van schitteren lezen wij bij Cats, 1, 358, a.:

Maer veel, die onder u doen alle berders glimpen, 
Verwecken menighmael die lieden om te schimpen, 
Omdat het sinnigh wijf, dat banck en tafel wrijft, 
Ontrent haer eygen selfs een vuyle slonse blijft. 

Huygens, Korenbl., 1, 89:

Hey! wat 's al de werelds glimpen 
Min als tegenwoordigheit! 

Korenbl., 1, 93:

Schoone spitsche geveltoppen, 
Die uw flikkerende ley, 
Die uw wederwijse knoppen 
Als een' jonge Juffer-rey 
Neffens eene siet staen glimpen. 

Korenbl., 1, 81:

Wat is 't swart van de Kauw 
Bij 't glimpen van een Specht, bij 't vlammen van een Pauw? 

Korenbl., 1, 115:

Deughden heb ick willen paeren, 
Ondeughd heb iek willen ga'eren 
En verhechten in een' klomp, 
Naer mij hier de Deughd toeglomp, 
Naer mij daer de Ondeughd terghde. 


{==205==} {>>pagina-aanduiding<<}

Korenbl., 2, 432:

't Wijf smeert haer oolick wesen 
En doet het glimpen trots het fijn Veneetsch gelas. 

Glimpig = schitterend, glanzig is te vinden bij Hooft, Ned. hist., 5: ‘Ten zelven einde gebruikte men hen in hooghe oorloghsampten en glimpighe gezantschappen, op soo maagher een teerpenning, dat ze'r schatten van 't hunne inschooten’.
Ned. hist., 93: ‘Sijnde dit also met eenen glimpigen schijn en spaense statelikheit uitgeset’.
Ned. hist., 593: ‘Don Johan... voeghde sich naa de geenen, die tot het glimpighste rieden’.
Cats, 1, 538, a.;

En dat eerst so glimpigh was 
Is terstont maer enckel asch. 

Lescaille, Mengelp., 2, 284:

En van haare lieve lippen, 
Even glimpig, even varsch 
Als een eerstgerijpte kars 
't Langgewenschte Ja laat slippen. 

Ook deze beteekenis werd door den tijd gewijzigd. Even als species, dat oorspronkelijk beteekende: het wezen eener zaak, zooals dit door het aanschouwen blijkt, overging tot: de bedrieglijke schijn van iets, zoo ook kreeg glimp al zeer spoedig den zin van: uiterlijke schijn, die niet overeenkomt met het inwendig karakter. Bij eenige der boven aangehaalde plaatsen doet zich die overgang reeds van verre gevoelen, en als Sluyter in zijn Buitenleven, 30, waar hij zegt:

Elk soekt uyt ander luyden falen 
Een glimpkroon voor sich selfs te halen. 

van eene schtterende kroon spreekt, denken wij daarbij toch wel eenigszins aan eene kroon van klatergoud. Aardig is het op te merken, dat Vondel in zijne eerste dichtstukken het woord in de oudere, in zijne latere in de nieuwere beteekenis gebruikt. De zin, dien het woord bij hem heeft in de zooeven aangehaalde plaats uit de Altaergheheimenissen, schijnt eene herinnering aan

{==206==} {>>pagina-aanduiding<<}
de vroegere beteekenis te wezen, die ook later bij hem verloren ging. Reeds in zijne Gijsbr. v. Amstel, v. L, 3, 347, vinden wij de nieuwere beteekenis:

Neef Velzen, langh geterght, van eighen wraeck geprickelt, 
En Woerden hebben mij hier listigh ingewickelt, 
En 't schoonste voorghestelt, en eerst de zaeck verbloemt 
Met wonderbacren glimp. 

Verder Joh. de Boetg., v.L., 10, 34:

De booswicht vreest de tucht, en soeckt in desen man 
Iet strafbaers, dat hij met een glimp bestraffen kan. 

Joh. de Boetg., v.L., 10, 108:

Men behoefde geene glimpen 
Om d'ongebonden tong dus los te leeren schimpen 
Met majesteiten en zoo groot een koningin. 

Dit is de eenige plaats, die mij is voorgekomen, waarin glimp in het meervond gebruikt wordt. Van Leunep keurt dit dan ook af, en het spraakgebruik schijnt het ook vroeger, evenmin als nu, te hebben toegelaten.
In al de drie aangehaalde plaatsen kan men het woord het best met schijn van recht verklaren. Zonder eenigen schijn van recht luidt bij Hooft, Ned. hist., 775: glimpeloos. Wij lezen daar: ‘Met glimpeloozer voorgeeven, grooter onstuurigheit en quaeder bekoomst, uiterden zich de Roomsgezinden tot Brussel.’
Cats gebruikt glimp in de beteekenis van: schoone schijn, die eene onwaarheid verbergt, 2, 160 b.:

Een ander lang gewent haer beyder schoon te maken 
Gaf oock met groten glimp oirkonschap deser saken, 

en Sluyter, Eyb. Zangl., 7, gebruikt het voor: bedrieglijke schijn:

Ik ben (helaes!) te licht verleyd 
Door 's werelds glimp en ijdelheyd. 

Glimpelijck en glimpigh, dat misschien nog eer dan glimp zelf eene wijziging in beteekenis heeft ondergaan, werd eerst schoonschijnend in ongunstigen zin, daarna zelfs bedrieglijk, en wel juist door den schoonen schijn. Zoo lezen wij bij Vondel, Salmoneus, v.L. 7, 92:

{==207==} {>>pagina-aanduiding<<}


Wie glimpigh mommen wil, die momme niet zoo grof. 

d.i. wie zóó mommen wil, dat het hem helpt, zóó mommen, dat de schijn zou kunnen bedriegen.
David in ball., v.L., 9, 7: ‘Toen Absalon nu den tijt rijp sagh - nam hij, glimpelijck en schijnheiligh, oorlof van den vader.’
David herst., v.L., 9, 80: ‘Jozef, die, zoo de broeders glimpelijck uitstrooien, van een wilt gedierte verscheurt is’; d.i. uitstrooien, zóó, dat het schijn van waarheid had.
Bat. Gebr., v.L., 9, 663:

Men prest den ouden, lang aen 't afgaen en verwelcken, 
Om glimpigh d'uiers van den rijcken man te melcken. 

v.L., 11, 101: ‘op glimpige titels hunne nageburen, en anderen onrechtvaerdigh beoorlogen’; d.i. op schoonschijnende en daardoor bedrieglijke gronden.
Zie verder Stijl, Opk. (1824), 115: ‘dat de Prins in die gevaarlijke omstandigheden meest beducht geweest is voor den invloed der glimpige handelingen van Requezens’.
En Wagenaar, Hist., 3, 231: ‘doch opdat de Graaf een glimpig voorwendsel hebben zou - moest men aan het beoorloogen van Frankrijk den naam geeven van verdediging der grenzen des keizerrijks’.
Ten gevolge van deze beteekenis wordt er nu ook onderscheid gemaakt tusschen een' glimlach, die lieflijk, een' glimplach, die geveinsd, en een' grimlach, die kwaadaardig is.
Tegenwoordig verkeert glimp in het laatste tijdperk van zijn bestaan. Handhaaft het zich ook nog in de taal der dichters en redenaars, uit den mond van het volk wordt het zelden meer gehoord. Het ww. glimpen is geheel met glimmen samengesmolten, en wanneer de werkmeid van glimpende tafel spreekt, bedoelt zij glimmende, daar het laatste ww. de p in de volkstaal van het eerste heeft overgenomen, in ruil voor de wijziging in beteekenis, die oudtijds het eerste door het tweede had ondergaan. Het zal ook wel de herinnering aan de volkstaal van Abtswoud en niet aan de oude beteekenis van het woord ge-
{==208==} {>>pagina-aanduiding<<}
weest zijn, die Poot in zijn Akkerleven deed zeggen (1, 368):

Als een boer zijn hijgende ossen 
't Glimpend kouter door de klont... 
Voort ziet trekken. 

Alleen is nog zeer gebruikelijk de uitdrukking: een' glimp aan iets geven, in den zin van: de pil vergulden.
Alzoo hebben wij de geschiedenis van het woord glimp nagegaan, en gezien, dat het achtereenvolgens deze beteekenissen in onze taal gehad heeft: 1o behoorlijkheid, betamelijkheid, welvoeglijkheid, 2o eer, 3o glans, 4o valsche schijn. Nu nog een kort woord over de hoogere afleiding.
In het oud-hoogd. en ags. vinden wij het woord terug. Voor het oud-hoogd. geeft Graff (Alth. Spr. 2, 214) op: ‘kalimflich = competens; ungalimflich = incongruum; ungelimfe ist = non contingit; gilimphida = consequentia; gilumphida = occasio; kalimfan = competere, en eindelijk het verb. simplex limfan = convenire. Hij haalt daarbij o.a. dezen zin aan: ‘mir limphit thaz ich thenke’. O. iii. 20, 13. = het betaamt mij, geheel in denzelfden zin, waarin wij ons woord glimp in de middeleeuwen hebben aangetroffen. In die beteekenis is het dan ook bij de Hoogduitschers blijven voortbestaan. Zij kennen Glimpf = decentia, modestia, Unglimpf = absurditas, ruditas, inconvenientia, unglimpflich = indecenter, verunglimpfen = conviciari, criminari. Ook geeft Graff een Noordsch woord lempa op in den zin van het oud-hoogd. limfan.
Slaan wij voor het ags. Ettmüllers Lex. Angs. op, dan vinden wij daar op bl. 163 het woord limpan, lamp, lumpen, in de beteekenis van: attingere, contingere, accidere, evenire, attinere en pertinere. Vooral de laatste beteekenis is hier van belang, en daarom schrijven wij een paar plaatsen uit Ettmüllers Lexicon af: ‘Hvät limped thäs to the’? Beda, I, 7. = quid hoc pertinet ad te? - ‘hit belimpd to thaere spraece’. Boeth. 38, 2.
Als afleidingen geeft Ettmüller op: alimpan = evenire, belimpan = evenire, pertinere, limp, belimp en gelimp = accidens quodvis; ungelimp = infortuninm, incommodum; limplic,

{==209==} {>>pagina-aanduiding<<}
gelimplic en gelimpfull = opportunus; ungelimplic = incommodus.
Wij vinden dus in het ags. niet alleen den stam, maar zelfs de woorden volmaakt weer, die wij in onze taal bezitten, ten deele in de middeleeuwsche beteekenis. Wij zien door vergelijking echter, dat die beteekenis niet de oudste kan zijn, welke het woord gehad heeft. Om alle beteekenissen te verklaren, moeten wij die van attingere = aanraken, tot grondbeteekenis nemen. Uit attingere, contingere volgt terstond die van accidere, evenire; immers als impers. beteekent het latijnsche contingit hetzelfde als accidit (het gebeurt, of, wat contingit betreft, het valt te beurt, nam. aan iemand). Dat pertinere, accidere en attingere nauw verwante begrippen zijn, toont de etymologie van ons woord gebeuren genoegzaam aan; ook behoeft het geen betoog, dat iets aanraken en ergens toe behooren in vele gevallen synoniem zijn. Uit de beteekenis van pertinere nu volgt die van decere (verg. het hoogd. gebühren). Zoo bezitten wij zelve het woord behoorlijk in den zin van betamelijk, dat van behooren (ergens toe) is afgeleid, evenals gepast van passen, geschikt van schikken.
Ten slotte een meer gewaagd uitstapje op het gebied der oudere Indo-Germaansche talen. De stam moet daar lamb luiden, en werkelijk bestaat die in 't grieksch in dezelfde grondbeteekenis, als limpan in ags. heeft, namelijk die van aanraken.
Het grieksch namelijk levert het ww. λαμβάνειν, λαβεῖν, dat oorspronkelijk beteekent: krijgen door aanraking, eigenhandig nemen, aangrijpen, in tegenoverstelling van λαγχάνειν: door het lot ontvangen. Wij vinden dus ook hier het gronddenkbeeld aanvatten, aanraken terug.
Het sanskriet toont zich ook hier als oudste stamverwante door het ww. labh, sterke vorm lambh, dat adipisci beteekent. 1)

{==210==} {>>pagina-aanduiding<<}

Zoo leert de geschiedenis van een woord, hoe men kan beginnen met najagen en verwerven, om een tijdlang tot eer en glans te geraken, maar ten slotte niets over te houden dan een valschen schijn.

Leiden, Januari 1871.






Sprokkelingen,

door Eelco Verwijs.

Bellonc, bellunc.

In den Rom. v. Limb. IV, 1751 vlgg. wordt het gevecht verhaald van Echites en den Graaf van Milaan, en daarin lezen wij vs. 1806 vlgg.:

Den grave ontmoeti alsoe erre, 
Ende hief Mimminge alsoe heet, 
Dat te dien slaghe sneet 
Ende geraecten op dassel ter cure, 
Ende slouchen in bellunc dure, 
Dat beneden den gordel untquam. 

Mr. V. d. Bergh teekent hierbij in het Gloss. aan: ‘Een duister woord, misschien verbasterd van het oud Fransche bellong, dat Roquefort verklaart “inégal en longueur,” zoodat de dich-
{==211==} {>>pagina-aanduiding<<}
ter zou willen zeggen: hij kloofde hem ongelijk in de lengte, dus in de schuinte door.’
De geleerde uitgever kende het woord slechts uit deze ééne plaats, terwijl ons thans door latere uitgaven meer plaatsen ten dienste staan, waarin het woord voorkomt, en hierdoor de verklaring gemaklijker wordt gemaakt.
In het gedicht Vanden IX besten (Kausler 3, 141 vlgg.), 528, leest men van Godeveert van Bulgoen:

Antiochen wan hi mede, 
Ende ghedoechder meneghen last 
Eer hise wan: so was so vast. 
Daer slouch hi in bellonc teenen slaghe 
Eenen ruese ontwee, sonder zaghe. 

Als een term in de heraldiek komt het eenige malen voor in den Grimb. Oorl., als: II, 1795, waar de banier van den Heer van Assche wordt beschreven:

sijn rikelicke baniere 
Van x stucken van kelen, van goude 
In bellonc gesneden, alsoe hi woude. 

Ald. II, 4955, waar de beschrijving der banier van den Heer Gosewijn van Wedergraet voorkomt:

sijn baniere fyne, 
In bellonc gaende, goet ter cuere, 
Beide van goude ende van lasuere, 
Met enen rande daeromme van kelen. 

Van die van den Heer van Trasignies heet het II, 5030:

sijn baniere, 
Die rikelic was ende diere 
Van lasuere ende van goude 
In bellonc dwers, also hi woude. 

Eindelijk wordt van Geraert van Ophem II, 5108, verhaald:

Van silvere voerdi den scilt, 
Vijf ruten van kelen in bellonc. 1) 

In bellonc, als heraldieke benaming, zouden wij thans ver-
{==212==} {>>pagina-aanduiding<<}
klaren door geschuinbalkt (Fr. bandé) in de drie eerste plaatsen van den Grimb. Oorl., in de vierde door schuinrechts geruit (Fr. losangé). 1)
Ook in het Mhd. komt de uitdrukking in bellung voor, als blijkt uit Lexer's Mhd. Wtb. 1, 174, waar de volgende plaats wordt aangehaald uit Beheims Buch von den Wienern, 206, 24: ‘ain menschen arm in pellung zwischen disem galgen unrain mit abgehakten vingern zwain, und darüber kreuszlinge in pell, als ich euch singe, ainen vaimlöffel.’
Lexer geeft de plaats zonder er eene verklaring aan toe te voegen, terwijl in Schmeller's Bay. Wtb. 2) op Bell, bellung, ook deze plaats wordt aangevoerd, met de volgende verklaring: ‘eine heraldische Farbe (?; oder für Pfell, wie mhd. pellil = phellil).
In bellung is ook daar niets anders dan in de schuinte, overdwars.
Den oorsprong van het woord hebben wij in het Ofr. te zoeken. Als term in de heraldiek meen ik de uitdrukking en bellunc te vinden in eene bij Du Cange (7, 60) aangehaalde plaats uit Li Chastellains de Couci, 966:

Des armes Hauvel 
De Quivrein viendrai bien à chief 
Dou devisier: d'or à un chief 
Atachié en belline assis, 
Et d'argent, de geulles le vis. 

Er kan, dunkt mij, haast geen twijfel bestaan of op deze plaats zal ook moeten gelezen worden en bellunc, dat waarschijnlijk ook in het Hs. zal staan.
Wij moeten thans onderzoeken wat bellong beteekent.
Het woord bellong is een bnw., dat langwerpig beteekent en o.a. voorkomt in den Rom. de la Rose, 18373 (Ed. Michel 2, 237), waar van verschillende soorten van spiegels wordt gesproken.

{==213==} {>>pagina-aanduiding<<}


Autre miréor sunt qui ardent 
Les choses, quant eus les regardent,.... 
Autre font diverses images 
Aparoir en divers estages, 
Droites, belongues et enverses, 
Par composicions diverses. 

Naast bellong vindt men ook beslong en barlong, dat nog heden in gebruik is in de beteekenis oblong, langwerpig; in het dialect van Berry bilong, Pic. berlong. 1) In barlong, beslong, belong, zal ieder, evenals in oblong, het bnw. long herkennen; doch wat is nu bar-, bes-, be-?
Het Fransch heeft aan het Latijn de partikel bis ontleend, in de beteekenis van tweemaal. Dat voorvoegsel komt in verschillende vormen voor, als:
1o in den oorspronkelijken vorm bis: als bisaïeul, bissac (dubbele zak), biscuit (tweebak) enz.
2o in den vorm bes, als: besaiguë (eig. tweesnijdend werktuig), besace (tweezak = bissac).
3o in den uit bes ontstanen vorm bé (verg. het voorn. mes- en mé-), als bévue (eigenlijk dubbel (slecht) gezicht, bij uitbreiding dwaling, misgreep).
4o in den vorm ber, ontstaan door wisseling van s en r (verg. Marseille - Massilia, varlet (valet) uit vasselet), als: berlue (oogenschemering, eigenlijk het dubbelzien), brouette uit berouette (tweewielig wagentje).
5o in den vorm bel, vóór een l, met assimilatie van r en l, in bluette (vonk, sprankel), verkleinwoord van berlue, en in bellong, uit Lat. bislongus, tweemaal zoo lang als breed, langwerpig.
6o in den vorm bar, met de zeer gewone verandering van e in a, in barlong en barioler (kakelbont verven) van Lat. bisregulare, eig. met dubbele regels of streepen maken. 2)
Naast de wijziging van vorm van het Lat. bis heeft ook in sommige woorden eene aanmerkelijke wijziging van beteekenis plaats gehad, waarvan Brachet het volgende zegt:

{==214==} {>>pagina-aanduiding<<}

‘Bis a pris, en passant dans les langues romanes, une acception péjorative qui rejaillit sur le radical: ainsi l'espagn. bis-ojo (littéral. qui a deux yeux), le wallon bes-temps (littéral. double temps), l'italien bis-cantare (littéral. chanter double), le catalan bes-compte (littéral. compte double) signifient respectivement louche, mauvais temps, mal chanter, mécompte. De même en français biscornu (proprement qui a deux cornes), bistourné (qu'on a tourné, courbé deux fois), ont le sens, le premier de baroque, le second de déformé. II en est de même pour bévue et berlue, qui n'ont point étymologiquement le sens péjoratif que la langue française lenr attribue.’
Bellong heeft nu wel niet dien ‘sens péjoratif’, dien verscheidene woorden met bis samengesteld vertoonen, maar de beteekenis heeft toch eene wijziging ondergaan, die zich evenwel gemakkelijk laat verklaren. Bellong gold niet alleen in de toepassing van twee maal zoo lang als breed, en dus langwerpig, maar ook in den zin van schuinsch, dwars, eene beteekenis die met de andere nauw verwant is.

Over

In onze Middelnederlandsche ridderpoëzie vinden wij eenige malen eene uitdrukking, die tot nog toe niet voldoende is verklaard. Het is de uitroep Over in duvels ere, - in duvels name, - in duvels gheleide, - in duvels hant.
In den Rom. v. Limb. IV, 33 vlgg. wordt ons verhaald hoe Echites, verwoed over zijne scheiding van Margriete, zijne moeder daarover hard valt. ‘Der vrouwen wagheman’ spreekt hem tegen, en

Echites wert verwoet sere, 
Ende seide: ‘Nu over in duvels ere, 
Wildi u miins onderwinden? 
Dies seldi crancken loen vinden.’ 
Siin swert hi verdrouch, 
Daer hi den wagheman met slouch 
Thoeft af dat viel op derde. 


{==215==} {>>pagina-aanduiding<<}

Ald. IV, 1080 vlgg. wordt de strijd beschreven tusschen Echites en den reus Morant.

Echites, diene comen siet, 
Hi hief tswert ende heeften geraect 
Boven op thoet, ende heeft hem gemaect 
Ene grote wonde tere snede. 
Dien slach was soeswaer mede, 
Datti plattelinge viel op derde. 
Echites die siins gheerde 
Spranc hem vloghs opten lichame. 
Morant seide: ‘Over in duvels name! 
Ende te minen wel groten scanden 
Ben ic nu comen te kints handen.’ 

Ald. VII, 620 vlgg. wordt de strijd van de Saracenen met Heinric en Echites beschreven. Vs. 627 vlgg. lezen wij:

Die conine hadde grote cracht, 
Ic seggu dat hi cleine acht 
Op miin her Heinriie entie sine, 
Maer rechte siin spere sonder pine 
Ende stae her Heinriie alsoe, 
Dat hiis wel na onvroe 
Was worden, en hadt dartsoen gedaen, 
Hi ware ter erden neder ghegaen; 
Maer miin her Heinriic gheraecten weder 
Dore scilt, dore halsberch en dore leder, 
Dat hi doet viel int sant. 
‘Nu over in der duvele hant!’ 
Riep lude die Limborchghere. 

In den Rom. d. Lorr. II, 4442 lezen wij:

Te Gerarde riep die keyser vri: 
‘Gerart, vaet Ritsarde mi.’ 
- ‘Gerne here,’ seide Gerart, 
Ende voer te Ritsarde waert 
Ende wonde vaen. Maer Ritsart seide: 
‘Nu over in sduvels geleide! 
Sidi oec met Gelloene mede, 
So ontsegie u nu vrede.’ 
Tswert hiefhi met beiden handen 
Ende sloecht toten tanden 
Gerarde den stouten vogt. 


{==216==} {>>pagina-aanduiding<<}

In de fragmenten van het Roelantslied (fr. L), 159 vlgg lezen wij: 1)

Doen quam des conines neve voort, 
Ende sprae een overmoedich woort, 
Want hi sede: ‘Dese kativen 
Moeten hier allen bliven.’ 
Dit verhoorde die grave Roelant, 
Ende liet orse lopen te hant. 
Hi diende Gode ghetruwichlike, 
Want hi stac den conine rike 
Met Sinte Joris vane 
Door seilt ende bune, ie wane, 
Dat hi doot viel op dat sant. 
‘Nu over in der duvel hant,’ 
Sprac Roelant; Tulpijn riep: ‘Monjoye!’ 
Meneghen heidene te vernoye. 

In het van fragm. L zeer afwijkende fragment H luidt deze plaats (vs. 121 vlgg.) aldus:

Roclant hoorde dese tale, 
Ende volgheden alsoe wale, 
Ende stacken in den seilde 
Alsoe verre als hi wilde, 
Ende waerpen onweerde 
Doot van den peerde: 
Een woort en sprac hi nemmee, 
Ende brac den hals ontwee. 
Doen seide de grave Roelant: 
‘Over in der duvel hant! 
Ghi beloghet minen heere 
Ende seit hem lachter ende oneere, 
Datti ons qualike 
Ghelaten hadde in dit rike. 
Edel Fransoyse,’ seiti, ‘slaet, 
Want ons te doene staet.’ 

In de Chans. de Roland, 1207 vlgg. luidt onze plaats aldus:

Ultre, culvert! Carles n'est mie fol, 
Ne traïsun unkes amer ne volt. 
Il fist que proz qu'il nus laisad as porz: 
Oi n'en perdrat France dulce son los. 
Férez-i, Francs' nostre est li premers colps. 
    Nos avum dreit; mais eist glutun unt tort. 2) 3). 


{==217==} {>>pagina-aanduiding<<}

Ultre, culvert! beteekent Voort, weg, ellendeling!
Mr. Van den Bergh in het Gloss. op den Limb. zegt als verklaring der uitdrukking: ‘Ik denk, dat men er den imper. vaer onder zal moeten verstaan.’ Dr. Jonckbloet in de Aantt. op de Lorr. 2666 opperde de volgende gissing:
‘Oner. Moet dit ook veranderd worden in vaer? Of is het de imperativns van 't ww. overen, dat Kiliaen vertaalt: superesse, reliquum esse: et superlucrari, en waarvoor het Mhd. heeft: überen, übertreffen, überwinden, als Ziemann het vertaalt?’
Het volksboek uit de Blauwe Bibliotheek heeft werkelijk de lezing vaer. Daar luidt de regel aldus: 1)

Nu vaer in der duvelen hant! 

De Hoogleeraar Bormans teekent bij den ouderen tekst der fragmenten aan: 2)
‘Le libre blen donne: Nu vaer in der duyvelen hant! Ce vaer vient du rajeunisseur, qui a voulu expliquer l'ellipse; à moins qu'il n'y ait eu primitivement vaer seul, d'où serait d'abord né Over et puis Nu over.’
De laatste gissing van den Luikschen Hoogleeraar komt mij min juist voor. De latere omwerker en schrijver van het Volksboek vond zeker in den ouden tekst, dien hij voor zich had: Nu over. Hij verstond die uitdrukking niet en verving ze door Nu vaer, dat in beteekenis vrij wel overeenkwam met Nu over. Om den uitroep over te verklaren is het evenwel onnoodig er met Mr. Van den Bergh ‘den imper. vaer onder te verstaan.’ Over is ongetwijfeld eene elliptische uitdrukking, evenals de tusschenwerpsels voorwaarts! weg! voort! wanneer ze als een bevelende uitroep worden uitgesproken.
Over komt mij voor niets anders te zijn dan de letterlijke vertaling van het Ofr. ultre, oultre, van Lat. ultra, dat voort!

{==218==} {>>pagina-aanduiding<<}
voorwaarts! beteekent. In welken zin dit oultre gebezigd wordt, leert ons Gachet, 1) die eerst de twee volgende voorbeelden aanhaalt:

Oultre! dist Helyas, c'or i fust Mauquarés. 
Oultre! dist-il, payens, or iestes-vous pierdus. 

‘C'est le cri de victoire de l'homme de guerre an moyen âge. Bauduin de Seboure dit de même à son adversaire:

Outre! dist Banduins, léchières soudoians. 
(Baud. de Seb. 1, 197). 

Tout surpasser, tout surmonter, n'est-ce pas en effet triompher et vainere? Ainsi quand le chevalier passe à travers les escadrons ennemis, oultre! s'écrie-t-il, c'est-à-dire rien n'a pn m'arrêter. A l'époque des croisades, ceux qui partaient pour la terre sainte chantaient une chanson sur l'outrée (cantilena de ultreia). Ducange suppose qu'il s'agit du passage d'outre-mer. Nous pensons qu'il faut y voir, comme dans outre! le cri de guerre et de victoire. 2) C'est ainsi que la dame du Fayel, priant pour son ami qui est en terre sainte, chante ce refrain:

Dex! quant crieront: Outrée! 
Sire, aidiés à pélerin, 
Por qui sui espoentée, 
Car félon sont Sarrazin. 
 
(Leroux de Lincy, Ch. hist. 1, 105). 

“Quand les Sarrasins crieront outr'e! c'est-à-dire quand ils voleront au combat contre les chrétiens, mon Dieu, venez au secours du pélerin pour lequel je suis épouvanteé, car les Sarrasins sont cruels.”’

{==219==} {>>pagina-aanduiding<<}

Dien oorlogskreet vertaalden de overzetters der Oudfransche romans letterlijk in Over, doch daar hun het eenvoudige Over te kaal en zinledig voorkwam, voegden zij er eenige woorden bij, als in der duvel hant, in des duvels gheleide of iets dergelijks. De kreet Voorwaarts! kreeg door die bijvoeging meer het karakter eener verwensching, en Nu over in der duvele hant, - in des duvels gheleide, werd niet veel meer dan: val in des duivels hand! moge de duivel u in zijn geleide nemen! abi in malam partem! In duvels name en in duvels ere is nagenoeg een van beteekenis, doch minder krachtig: Voort in duivels naam, - ter eere des duivels.






Sprokkelingen,

door J.H. van Dale.

Dezer dagen ambtshalve geroepen tot het raadplegen van een groot getal stadsrekeningen van Sluis uit de laatste helft der 14e en de eerste helft der 15e eeuw, trokken de volgende aanteekeningen mijne aandacht, wijl daarin Middelnederlandsche woorden voorkomen, waarover, of in den Taalgids, of in den Taal- en Letterbode, een- of andermaal gehandeld werd. Daarom verdienen ze m.i. ook hier een plaatsje.

XI. Ric, Ricghe.

In de stadsr., loopende van 1 Maart 1404 tot 4 Juli '5, leest men het volgende:

{==220==} {>>pagina-aanduiding<<}

Janne Castellain van eenen coeyenen ricghe ende tween calfvellen, verwrocht an der stede tenten.... 4 sch. 4 gr.
Reeds vroeger vonden we (Taalg. III, 304) getauwede coerieghen vermeld. Ricghe, dit schijnt uit een en ander te blijken, werd dus in het bijzonder van eene koehuid gezegd. Is de onderscheiding paards huid, coe ricghe, calf vel bloot toevallig? Wij gelooven het niet.

XII. Willox, Wullox.

Toen ik in 1861 (Taalg. III, 303) schreef, dat ik 't woord willox gevonden had in eene Sluische stadsr. van het eind der 14e eeuw, ging ik daarbij alleen op mijn geheugen af, wijl ik de plaats, waar ik 't woord had aangetroffen, niet terug kon vinden. In de hierboven genoemde stadsrek. nu lees ik: Van drien zalmen ende een dunst wullox, die ghepresenteerd waren minen here den Bisschop van Dorneke in wederlone van dat hi diewile ghecontinueerd heift tverwaten van Scepenen vander Sluus ute causen vanden sticke van Janne Stoppelare 10 sch.

XIII. Vermenesse-Vermeneghenesse.

(Zie Taal- en Letterb. II, 35 en vv.)

In de stadsrek., loopende van 1 Sept. 1398 tot 28 Febr. 1400, leest men: Victorre van Bavendamme, onderbailliu, van zinen salarise, dat in den name van den Beurchmeester van den course hi tale sprac ter vierscaren ende verwan te wetten Jacoppe f. Jacops, dewelke was ghebannen C jaar ende eenen dach uten lande van Vlaendren, up zijn hooft, vander doot ende moort Pieters van den Velde van Ghend; ende van vermenessen Coppin Eekaerde van Ghend, die daerof ghebannen was, up ziin hooft, uten lande van Vlaenderen zes jaer. Van elken een nobel, comt te gadre ij noblen .. 12 sch.
In de stadsrek., loopende van 30 Mei 1413 tot 13 Juni '14, treffen we den vorm vermeneghenesse aan. Alzoo lezen we daarin:
Woutre Kempen, vandat den vijsten dach van maerte iiij C

{==221==} {>>pagina-aanduiding<<}
ende dartiene hi over den beurchmeester vanden course tale sprac ter vierschare ende verwan Bertelmeeuse f. Alaerds, gheseit Reboel, uten lande, up ziin hooft, C jaren ende eenen dach als principael (de aanlegger, de hoofdschuldige) vander doot ende moort Coppin 's Voghelaers. Item, dat hi ooc verwan Pietre Blommaert van lx pont uter stede van denzelven faite van vermeneghenessen. Ende ook verwan over den vors. beurchmeester Thimmin Stolten, uten lande van Zassen, talre ghoonre bouf diere recht an hebben moghen, uten lande, up zijn hooft, vander doot ende manslacht Pieter Vischbancx.... 10 sch.

Sluis, 7 Maart, 1871.





Een paar Middelnederlandsche misgeboorten,

door Eelco Verwijs.

Metserman.

Dr. Van Vloten heeft in den eersten jaargang van dezen Bode (bl. 148) voorgesteld om in het laatste fragment van den Reinout, waar herhaaldelijk van mesters gewag gemaakt wordt, overal metser te lezen. Reinout hoort dat er te Keulen eene kerk zal gebouwd worden, en dat allen werden uitgenoodigd zich daarheen te begeven, die aan het vrome werk wilden deelnemen. Daarop vervolgt de tekst (vs. 1699 vlgg.):

{==222==} {>>pagina-aanduiding<<}


Renout gherede sine vacrt 
Ende maectem te Colne waert, 
Ende alsi bi der stat quam, 
Vraghedi om den mester man, 
Die die kerke maken dede. 
Die piners leidene ter stede, 
Daer sine saen hadden vonden. 
Doe vraechdem in corten stonden 
Renout die stoute entie milde, 
Of hi enen enape huren wilde. 
Die mester wert blide altehant 
Dat hi alsulken enape vant, 
Want hi mercte sine lede 
Ende sine grote manlichede, enz. 1) 

Dr. Van Vloten heeft vooreerst bezwaar tegen de ‘gesloten e’, en kan zich daarom niet vereenigen met Hoffmann's verklaring van meister. ‘Daar er bovendien van kerkbouw sprake is’, vervolgt hij, ‘kan er wel geen twijfel aan zijn, of men zal er overal metser moeten lezen, gelijk dit nog te duidelijker uit het saamgestelde metserman in vs. 1700 blijkt:

Vraghedi om den metserman 
Die die kerke maken dede. 

De metserman of metser (thans metselaar) is namelijk de bouwmeester, onder wien zijn enapen, gesellen, en mindere arbeiders (of piners) staan. Alleen mindere bekendheid met den naam bij den afschrijver deed er dezen, met verplaatsing der t en s, het door den zin schijnbaar gewettigde, maar door de taal gewraakte mester, voor meester, boven verkiezen’.
Ondanks het ‘door de taal gewraakte mester’, gelooven wij niet dat de door den Hoogleeraar gemaakte verandering eene verbetering is, en blijven ons houden aan de lezing mester of meester, met invoeging der e, die door den afschrijver zal zijn weggelaten. En wel om de volgende redenen.
In het tweede fragment van den Reinout (vs. 744 vlgg.) wordt verhaald hoe Reinout een kasteel deed bouwen.

{==223==} {>>pagina-aanduiding<<}


Doe ghine Renout ende ontboot 
Al die temmerliede die hi vant 
Ende maetsers in dat lant, 
Alle die have willen winnen. 
Enen casteel wil hi beghinnen 
Op die roche in die Geronde. 
Si quamen diet vernemen conden, 
Entie goede meesters waren 
Quamen ter roche sonder sparen 
Vesten dat huus op die Geronde 
Op die roche in corter stonde. 
Ons seit de boec, bi sente Jan! 
Hi hadde wel dusent temmerman 
Ende sevenhondert maetsenaren. 

In het vijfde fragment, even vóór de eerst aangehaalde verzen, lezen wij (vs. 1691):

Doe horde Renout die niemare 
Dat een kerke begonnen ware 
Tote Colne op die Rijnstat, 
Over waer segghic u dat, 
Ende dat men daer ontbode tewaren 
Temmermannen ende mesnaren 
Ende alle die ghelt wilden winnen, 
Dat si te Colene quamen binnen. 

Naast de timmerlieden worden hier de metselaars genoemd, en wel in de volgende drie vormen: maetser, maetsenaer in fragm. ii, mesnaer in fragm. v. In de eerst aangehaalde plaats worden bij de timmerlieden en metselaars ook nog ‘die goede meesters’ vermeld, die kwamen om het slot te vesten. Die meesters nu zijn de bouwmeesters, die het werk beheeren en er het opzicht over hebben; maar zeker waren niet alle 1000 timmerlieden en 700 metselaars ‘goede meesters’.
Zoo is bij den bouw der Keulsche kerk één meester, de bouwmeester, het hoofd, tot wien Reinout verwezen wordt. ‘Mindere bekendheid met den naam’ van metser, metselaar, ‘bij den afschrijver’ kan wel niet aangenomen worden, daar een vijftal verzen vroeger die zelfde afschrijver nog van ‘mesnaren’ spreekt. Had hij later maetser, metser, maetsenaer of mesnaer in zijn voorbeeld gevonden, hij zoude het zeker evengoed in den tekst

{==224==} {>>pagina-aanduiding<<}
hebben behouden als hij het eenige verzen vroeger gebruikte, en het niet zevenmaal in mester hebben veranderd. Doch het groote bezwaar van den Hoogleeraar is juist de ‘door de taal gewraakte’ vorm mester, terwijl in fragm. ii te recht meester staat.
Wij merken hierbij op dat het laatste der fragmenten, vs. 1407-1807, door eene andere en slechtere hand is geschreven dan dat waarin de vorm meester voorkomt, vs. 1-804, 1) en dat in het laatste in vs. 1634 dezelfde schrijver ook wel met hasten schreef, in plaats van met haesten, hoezeer ook daar de volkomen a door de taal vereischt wordt, zoodat ons de vorm mester geen overwegend bezwaar behoeft te zijn. Te minder, daar de ‘door de taal gewraakte’ vorm mester ook elders voorkomt. In den Parth. bl. 21, vs. 1 vlgg. lezen wij:

So wel verstondie ende vernam, 
Dat ic boven hen allen clam, 
Die mine mesters te voren waren, 
Eer ic quam te minen xii jaren, 
Do leerdic van diviniteit, 
Die noch es dalre meste wijsheit, 
Vander [ouder] wet ende vander nienwer: 
Ic waens mijns mester noch nes niewer. 2) 

Thans komen wij op het saamgestelde metserman terug, dat door Dr. Van Vloten wordt gelezen in plaats van mester man bij Hoffmann. 3) Vooreerst treft ons in de beide verzen het on-
{==225==} {>>pagina-aanduiding<<}
zuivere rijm van quam en man, waarom ook Hoffmann in plaats van man wilde lezen lofsam, eene verandering die mij min gewenscht voorkomt, daar we dan niet lofsam, maar lofsaem zouden moeten lezen, en het vers bovendien te lang zoude worden. Doch dit rijm is geen bezwaar, daar er meer onzuivere rijmen voorkomen in onze fragmenten, als 1410-11: moort - doot; 1476-77: graf - lach; 1627-28: verheven - ghesleghen; 1795-96: cnapen - onghemake.
Er doet zich evenwel eene andere zwarigheid voor, die van meer gewicht is.
Hoedanig is des Hoogleeraars metserman saamgesteld?
Als timmerman? Neen, want dit is saamgesteld uit den stam van het ww. timmeren en het znw. man.
Een metselaar, de man die metselt, heette oudtijds maetser (metser), maetsenaer, mesnaer, gelijk ons de fragmenten doen zien. Bij Kil. vinden wij de vormen metser, metselaer, en metsenaer, met de aanmerking vet. Fland. j. metser 1).
Metser nu is afgeleid van het ww. metsen, evenals bakker, slager, snijder, voller, uitdrager, van de ww. bakken, sla(g)en, snijden, vollen, uitdragen; metselaar van het frequent. metselen, waarbij de uitgang er versterkt wordt tot aar. 2) Reeds in het Ohd. bestond die vorm mezilari, wel is waar in de beteekenis van slager, 3) verg. Hd. metzger, doch daar de oorspronkelijke beteekems van metsen, Ohd. meizan, Goth. maitan, die van snijden, houwen is, ontstond aan de eene zijde de beteekenis van vleeschhouwer, aan de andere die van steenhouwer. Met wisseling van l en n staat daarnevens de Mnl. vorm maetsenaer, metsenaer, en de daaruit saamgetrokkene mesnaer.
Metser, zoowel als metsenaar, metselaar, drukt dus den manlijken persoon uit, die gewoon is de werking, door het grondwoord uitgedrukt, te verrichten, en is dus de man die metst of metselt.
Wat blijft er nu over van de schepping van des Hoogleeraars critisch vernuft, van den metserman?

{==226==} {>>pagina-aanduiding<<}

Dat woord staat gelijk met bakkerman, slagerman, kwakzalverman en boerenbedriegerman: met makelaarman, molenaarman, wagenaarman enz., eene samenstelling, die zeker oneindig meer ‘door de taal gewraakt’ wordt dan het daarmede vergeleken, vrij onschuldige mester voor meester, niets dan een slordigheid van den afschrijver 1).
Bij het maken van tekstverbeteringen is het altijd veilig, wanneer dit ten minste mogelijk is, het oorspronkelijke met de vertaling te vergelijken. De vergelijking van den Mnl. Ferguut met den Franschen tekst doet ons meermalen zien, dat, hoe vernuftig de emendaties waren, hoezeer ze door den zin gevorderd werden, de dichter van den Ferguut herhaaldelijk zijn origineel niet heeft begrepen, en zóó slordig vertaald, dat hij werkelijk onzin schreef. De vergelijking der Mnl. Rose met het oorspronkelijke leert ons vaak 't zelfde. Menige plaats zou in dien Roman volstrekt onverklaarbaar zijn, zoo het origineel ons niet den weg wees. Het is waar: onze plaats uit den Reinout levert niet een zóó bedorven tekst; toch is het steeds zaak alle hulpmiddelen ter critiek aan te wenden.
Nu bestaat er, zoover ik weet, nog geene uitgave van den Franschen Renant de Montauban, doch wel een even uitstekend hulpmiddel voor de tekstcritiek, en wel een Mhd. vertaling van onzen tekst, waarvan Hoffmann het volgende zegt: 2)
‘Dieser (Reinold) ist weiter nichts als ein ohne gehörige Kenttniss der niederländischen und hochdeutschen Sprache unternommener und ohne alles poetische Geschick und mit grösster Bequemlichkeit ausgeführter Uebersetzungs versuch; man thäte der Arbeit zu viel Ehre an, wenn man sie eine Uebersetzung oder gar Umdichtung nennen wollte: es sind in der Regel die nieder-
{==227==} {>>pagina-aanduiding<<}
ländischen Reimwörter verniederdeutscht beibehalten und nur hie und da mit passenden hochdeutschen ersetzt; ja das Ganze ist oft nur eine Umschreibung der niederländischen Laute in niederdeutsche und hochdeutsche’.
Juist dat onbeholpene der vertaling, dat plat overbrengen van Nederlandsche in Nederduitsche en Hoogduitsche klanken, kan ons hier misschien meer dienst doen, dan de uitstekendste vrije vertaling in staat zou zijn ons te bewijzen. En wat geeft ons nu die tekst? 1) Vs. 1691 vlgg. luiden daar aldus:

Da hort Reynolt nuwe mere, 
Das ein kirch begunen were 
Und man enbot in das lant sere, 
Ob yemant da were 
Steinhauwer und zymerman sa, 
(Und alle den) die wolten gewinnen pfennig da, 
Das sie zu Kölen inn kemen, 
Und sich des wercks an nemen. 
Da bereyt Reynolt sin fart 
Und machte sich zu Colen wart, 
Und als er in die stat kam alda, 
Da fragte er umb den meister sa, 2) 
Der die kirche machen solt und det. 

De tekst der vertaling doet ons hier de verbetering van den onzen aan de hand. De vertaling heeft te recht:

Und als er in die stat kam alda. 

In dat vers van onzen tekst schuilt mede eene fout, terwijl ook man in het volgende kennelijk bedorven is. Wanneer wij nu aldus lezen:

Ende alsi bi der stat quam aen, 
Vraghedi om den meester saen, 

dan is èn de zin gezond, daar de dichter niet wil zeggen, dat hij dicht bij de stad kwam, maar dat hij er aankwam, èn ook het zuivere rijm is hersteld, dat anders, gelijk wij zagen, geen bezwaar had hoeven te zijn. Het is dan ook niet noodig de toevlucht te nemen tot des Hoogleeraars metserman, dat we wel zullen doen als eene onbestaanbare wanschepping en een ‘door de taal gewraakt’ onding voor goed te schrappen.


{==228==} {>>pagina-aanduiding<<}

Jugeder.

In het Vad. Mus. 2, 176 vlgg. komt onder de stukken uit het Hulthemsche Hs. eene verzameling voor ‘van vele edele Parabelen ende wiser leren’. Daaronder is eene spreuk van Damascenus (bl. 193, vs. 497-504), waarin een geheel onverstaanbare regel voorkomt, die door een kleinigheid is te herstellen. De verbetering ligt zoo voor de hand, dat het te bevreemden is dat de Heer Serrure ze niet dadelijk opmerkte. De spreuk luidt aldus:

Nemstu enech vonnes te di waert, 
Sich dattu niet en sijs vervaert, 
No van haven, no van minnen, 
So mach trecht ghescien daer binnen; 
Want als gichte den jugeder blent, 
Soe moet trecht sijn ghescent. 
Niet bedrieget trecht soe lichte 
Als ghiereghe herte, die begert gichte 

Bij vs. 5, de bedorvene woorden, teekent de Heer Serrure aan: ‘jugeder, aldus’.
't Valt, dunkt mij, een ieder van zelf in 't oog, dat men moet lezen:

Want als gichte den juge verblent, 

d.i. als gift - geld - den rechter verblint. 1) Waarschijnlijk zal zelfs in 't Hs., hoewel misschien wat onduidelijk, de ware lezing (juge verblent - jugederblent) gevonden worden.
Intusschen 't scheen voor den Hoogleeraar een raadsel te zijn, en daarom deel ik de ware lezing hier mede, hoe kinderachtig de verbetering ook schijnen moge.





{==229==} {>>pagina-aanduiding<<}

Iets over een oud Brugsch handschrift,

door Ferd. von Hellwald.

De innerlijke ontwikkeling, iedere grootere middeleeuwsche stad ten deele geworden, die de deelneming aller ambachtelijke gilden in het stadsbestuur, eerst door sommige geslachten of slechts door enkele gilden gehandhaafd, ten doel had, is een in vele opzichten hoogst belangrijk verschijnsel, een nauwkeurig en naarstig onderzoek ten volle waardig. De hervorming der stedelijke constitutie werd volgens tijd en plaats nu eens op gematigde, dan weer op gewelddadige wijze, nu eens vrediglijk, dan weer onder begeleiding van hevige beroerten bewerkstelligd. De opsporing der staatsrechterlijke verhoudingen der middeleeuwen ontvangt daardoor een bijzonder belang. In Zuid-Nederland, alvorens en zelfs nog nadat Brussel zich tot het middelpunt der gindsche statenagglomeratie verheven had, belichaamde zich het commerciëele even als het industriëele leven der Zuid-Nederlanders hoofdzakelijk in de drie steden Antwerpen, Gent en Brugge. Hier was het bepaald waar de gildegeest bloeide en bestemd was op de veranderingen der constitutie eenen bijzonderen invloed te oefenen. Omtrent de middeleeuwsche rechtsverhoudingen al dezer steden worden op de Keizerl. Bibliotheek te Weenen allerlei kostbare bouwstoffen gevonden. Voorshands willen wij ons echter alleen met de laatste der bovengemelde drie steden - Brugge - bezig houden.

{==230==} {>>pagina-aanduiding<<}

De bedoelde bibliotheek bezit namelijk een oud, zeer belangrijk handschrift, naar het mij toeschijnt, zijnen oorsprong van Brugge zelf trekkende, hetwelk, zoo ver mij bekend is, tot nu toe nog door niemand werd opgemerkt en op hetwelk het mij daarom gegund moge wezen de aandacht der vakmannen te vestigen.
Wat de geschiedenis van 't genoemde Ms. betreft, zoo wordt door Lambecius (Lib. II, p. 835) gemeld, dat het weleer toebehoord had aan de kamer-boekerij van keizer Maximiliaan I, en hem bepaald gedurende zijne hechtenis binnen Brugge in 't jaar 1488 tot lectuur verstrekt had, om welke redenen het door dien vorst steeds met bijzondere zorgvuldigheid, tot herinnering aan dien tijd, werd bewaard. Later in de Ambras'sche verzameling overgebracht zijnde, raakte dit Hs. in de xviie eeuw in 't bezit der Keizerl. Bibliotheek.
Deze perkamenten codex, slechts 67 bladen bevattende, dagteekent van het einde, althans van de laatste helft der xive eeuw en is in klein 4o formaat geschreven. Thans draagt hij het nummer 2716 (olim Jur. civ. 239).
Wat nu den inhoud aangaat, valt het niet moeilijk vijf duidelijk verschillende stukken te onderscheiden, waarvan het 1ste, 3de en 5de door dezelfde, het 2de en 4de echter door eene andere, veel keuriger hand zijn geschreven. Maar al die vijf stukken hebben Brugge en het zoogenoemde ‘Land van den Vrijen’, waarbinnen deze stad ligt, tot onderwerp.
De eerste 22 bladen (1a-22b) bevatten het statuut, door het toenmalige hoofd der grafelijke regeering, Philip van Vlaanderen, Graaf van Tiedi en Lauretto 1), ten jare 1304 aan de stad Brugge verleend, en dragen tot opschrift: ‘Hier beghinnet de wettelijcheide ende privilege van der stede van Brucghe’.
Het gewicht dezer grondwettelijke oorkonde werd reeds door Warnkönig in zijne Flandrische Staats- und Rechtsgeschichte 2) aangewezen. Hij noemt ze ‘Brugge's groot charter’ en zegt dat zij in vergelijking met de keur van 't jaar 1281 zeer liberaal is.

{==231==} {>>pagina-aanduiding<<}
Zij bleef de grondslag van 't Brugsche sladsrecht, totdat in 't jaar 1619 gehomologeerde ‘Costumen’ aan de stad werden verleend. Warnkönig was ook de eerste, die dit tot dien tijd ongedrukte diploma volgens het oorspronkelijke, op het stedelijk archief te Brugge berustende, bekend maakte. 1) Maar reeds Mone, in zijn Auzeiger, 2) deed opmerken, dat het van de tekstrecensie in ons Hs. aanmerkelijk verschilt, en nogtans dagteekent het laatste immers van een tijdperk, niet ver van de oorspronkelijke vervaardiging der akte verwijderd. Omtrent de hoofdzakelijkste afwijkingen der beide teksten van elka ider bepaal ik mij tot de navolgende aanteekeningen:
Volgens Warnkönig bestaat het origineel uit twee afzonderlijke charters, waarvan het eerste 49 artikels, meestal betrekking hebbende tot crimineel recht, en het tweede 21 artikels, over b[ur]gerlijk recht handelende - dus zamen 71 punten behelst. Ons Hs. maakt dit onderscheid niet, maar bevat de artikels altegader in een enkel lichaam, zoodat art. 1 der tweede oorkonde van Warnkönig aan art. 44 van onzen codex beantwoordt. Bij deze gelegenheid voeg ik er aanstonds bij, dat de volgorde der enkele artikels geenszins overeenstemt; zij zijn vaak dooreengeworpen: dus zou men de art. 5, 17, 24, 44 van 't eerste en 16, 17, 18 van 't tweede charter (van Warnkönig's tekst) te vergeels op hunne plaats zoeken, maar zal ze in onne recensie als art. 67, 68, 64, 69, 65, 71 en 70 wedervinden. Slechts het 30ste art. van 't eerste charter (bij W.), insgelijks op zijne plaats ontbrekende, ben ik niet geslaagd in ons Ms. te ontdekken; daarentegen houdt dit laatste 2 punten in, t.w. art. 60 en 66, die bij W. geheel ontbreken; het eerste, kortere (bl. 17a) heeft betrekking tot het ‘verversrecht’ en het ‘wijn tappen’; het tweede echter, veel breedvoeriger (bl. 20b-21b), is van grooter belang. Het behandelt de schepeneninrichting en de geheele organisatie der stedelijke regeering en begint aldus: ‘LX. Vort dat xiii scepene wesen sullen in Brucgke van jare te jare, ende

{==232==} {>>pagina-aanduiding<<}
ute dese xiii scepenen so zullen de scepene kiesen eenen borchmeester, die hem nuttelyc dinken sal bi haren eede’ enz. Zooals uit de voorafgaande inhoudstafel (bl. 1a-3a) gemakkelijk is op te maken, behelsde de keur oorspronkelijk 72 artikelen; eene latere hand heeft echter het 32ste art. doorgehaald en in de plaats er van bij het voorafgaande het navolgende aanhangsel gevoegd: ‘Ende diere ghelike die hant doet an de gone die sijn in sheren solde’, 1) waarbij de merkwaardige overeenkomst van dit bijvoegsel met art. 36 der eerste keur van W. dient te worden opgemerkt. Ik schrijf verder den oorspronkelijken tekst van het doorgehaalde artikel hier over, die aldus luidt:
‘XXXII. Vort so wie die hand doet in evelen wille aen ghezwoorne wettelike vanghers binder stede van Brucghe, sal verbueren lx ℔’.
Zooals de volgreeks komt ook de tekst der enkele artikelen geenszins overeen: zonder dat deze in ons Ms. misschien den vorm van een uittreksel heeft, zou ik hem gaarne in vele gevallen zeer afwijkend willen noemen. Ja zelfs het belangrijke wordt er vaak weggelaten, of weer - en dit is van meer belang - er bijgevoegd. Dus - om er slechts een enkel voorbeeld van aan te halen - behelst art. 59, dat over de taak des schouts en des eischers bij ‘pandinghe van ene scult’ loopt, deze bij W. ontbrekende bepaling: ‘Ende van elken sal de amman hebben v d.’ (bl. 17a). - Eindelijk valt er nog aan te teekenen, dat in onze recensie niet alleen de gewone inleidings- en slotformulen maar ook de dagteekening is weggebleven. Uit Warnkönig's afdruk wordt ons bekend dat de bedoelde keur ‘swondaghes na alre helighen dagh’ - dus den 4 November (1304) - werd uitgevaardigd.
Al is het niet te ontkennen dat de aangewezen afwijkingen voldoende zijn om de uitgave van onzen tekst wenschelijk te doen voorkomen, mij dunkt nogtans oneindig opmerkenswaardiger het volgende, blad 22a tot en met 30b van het Ms. innemende, ‘Landrecht van den Vrijen van Brugge’. Deze belangrijke

{==233==} {>>pagina-aanduiding<<}
rechtsoudheid, waarvan ik eene gedrukte uitgaaf te vergeefs zocht, bestaat uit drie afzonderlijke stukken, het eerste van 25, het tweede van 15 en het derde van 46 ongenummerde artikels. Opdat de lezer zich beter zal kunnen orientiëeren schrijf ik hier de opschriften dezer drie stukken over:
(Bl. 22b):	‘Dit sijn cueren ende enighe articlen ende pointen die der wet van den Vrijen toebehoren, de welke zijn ghemaect ende gheordineert bi den here van den lande ende bi der wet vors.’
(Bl. 25b):	‘Dit sijn de cueren die behoren ter duerghingher waerhede in de wet van den Vrijen.’
(Bl. 26a):	‘Dit sijn noch enighe andre pointen ende articlen behorende der wettelichede van den Vrijen.’

Op bl. 31a-36b ontmoeten wij den tekst eener overeenkomst van den (20) Februari 1317, tusschen de schepenen der stad en die van den Vrijen van Brugge, aangaande hunne wederzijdsche jurisdictie. Warnkönig heeft dit verdrag volgens de cartularien van Brugge en van de Bourgondische Bibliotheek te Brussel bekend gemaakt; 1) zijn tekst vertoont echter insgelijks sommige afwijkingen van den onzen: dus zijn b.v. de twee laatste artikelen in een enkel samengetrokken, waardoor het tractaat in stede van uit 18, gelijk het tegenwoordige, slechts uit 17 art. bestaat. Deze laatste afdeeling, beginnende na ‘.... mijns heeren wille es van Vlaendren’, draagt in ons Ms. het opschrift: ‘Ware eenich ghescil, dat soude verclaersen beede die wetten’, uit het voorafgaande register (bl. 31a-32a) ontleend, en begint aldus: ‘Item waert dat zake dat eenich gescil hier namaels came’, enz. Verder is de datum in ons Hs. zeer onnauwkeurig opgegeven 2) en moet, volgens Warnkönig, aldus worden aangevuld: ‘tsaterdaechs voor sente Pieters daghe in de maend van Sporcle’ (d.i. den 20 Februari). Men vergelijke verder omtrent deze oorkonde Beaucourt's Jaarb. van den Vrijen, I, 241.

{==234==} {>>pagina-aanduiding<<}

Het vierde stuk, dat men in dit zeldzaam Hs. (bl. 37b-46a) vindt, is eigenlijk niet één stuk alleen, maar eene verzameling van oorkouden, die alle op de jurisdictie der proostdekens en van 't kapittel der kerk van S. Donaes te Brugge betrekking hebben en onder dit opschrift samengevat zijn:
‘In de name ons Heren amen, beghinnen de privilegien van der juridictien sprofsts sdekens ende teapitels der kerke St. Donaes ende van de vryheiden der laten van den edelen graven van Vlaendren ghegheven. Ende zonderlanghe die touchieren ende toe behoren der profstien van Brucghe ende der cancelrien van Vlaendren’,
Deze kleine oorkondenverzameling behelst niet meer dan acht stukken, van 1089 tot 1337 strekkende 1) en in de Nederlandsche taal opgesteld. Al zijn dit geene origineele charters, maar eenvoudige afschriften, zoodat er Serrure's bewering van het gebruik der volksspraak in staatsstukken of acten, als slechts van het jaar 1249 dagteekenende, 2) geenszins door wordt tegengesproken, zoo ware het toch van vrij groot belang geweest, als men had kunnen aantoonen dat deze stukken oorspronkelijk inderdaad in de Vlaamsche taal waren vervaardigd. Het bleek echter dat wij hier slechts met latere vertalingen te doen hebben, terwijl de origineelen zelve in 't Latijn waren opgesteld. Dergelijke overzettingen in de landstaal zijn op alle stedelijke archieven, zoo te Antwerpen, te Leuven, te Gent als elders in groot getal voorhanden. Men begrijpt licht, dat, toen de moedertaal meer veld gewonnen had en in algemeen gebruik was gekomen, de klerken,

{==235==} {>>pagina-aanduiding<<}
de schepenen en anderen, die het noodig hadden, en het Latijn minder machtig waren dan hunne voorgangers, de oude stukken uit de doode taal in de levende overbrachten. In samenhang met deze kwestie staat verder die, of al deze charters al dan niet gedrukt zijn, welke vraag ik slechts ten deele kan oplossen. De charters i (van 1101) en vi (van 1232) vond ik namelijk in den oorspronkelijken, d.i. Latijnschen tekst bij Miraeus 1) afgedrukt; No. iv (van 1231) staat insgelijks aldaar in 't Latijn, maar in eene andere oorkonde ingelascht 2). Of echter de overige vijf stukken ook reeds bekend zijn gemaakt, ben ik voorshands niet in staat om te beslissen; bij Miraeus althans staan zij bepaald niet.
Wij komen alsnu tot het vijfde en laatste stuk, hetwelk bl. 47a-67a van onzen codex inneemt en tot opschrift draagt: ‘(Dits de tafele van der) wettelijcheide van deelmans’. Hoffmann von Fallersleben 3) heeft eenigszins gedwaald toen hij het voor een ‘erfrecht van Brugge’ hield. Er valt niet te twijfelen of hij werd door het woord ‘deelmans’ misleid, waaromtrent ons overigens Warnkönig 4) meent ingelicht te hebben. Hij zegt namelijk: ‘De deelmannen, ook “schepenen van ghedeele” genoemd (waarschijnlijk omdat zij er twaalf waren, gelijk de beide schepenen-colleges, 5) moeten geenszins met de “échevins parchons” van Gent worden verward, die aldaar den raad vormden. Zij moeten veeleer den romeinschen “aedilen” worden op zijde gesteld.’ Verder is deze geleerde van gevoelen, dat men er eene soort van opperbouwcommissie, met eene zekere jurisdictie begiftigd, in moet zien; hun hoofd was een deken, in zijn ambt door eenen klerk of griffier geholpen.

{==236==} {>>pagina-aanduiding<<}

Al wordt Warnkönig's definitie door onze bovengemelde ‘wettelijcheide van deelmans’ juist niet tegengesproken, blijkt het toch uit art. 21-29, over hunne ambtelijke bezigheden handelende, dat het veld hunner werkzaamheid veel uitgebreider was dan W. schijnt te gelooven, en dat zij bepaald met de ‘erfdeeling’ iets te doen hadden, want hunne taak was ‘in haer ambocht wettelike te deelne, te handelne, te vereffene ende te doene van alle verstervenesse ende van allen andren sticken’, enz. (bl. 49b)
Wat nu de kwestie betreft of het tegenwoordige reglement al dan niet gedrukt is, meen ik het met Hoffmann te durven ontkennen. Echter geloof ik van de navolgende omstandigheid melding te moeten maken. Warnkönig, in zijne Flandr. Rechtsgeschichte, gewaagt namelijk van eene ‘keure van deelmannen’, door den Archivaris Holvaet hem medegedeeld, en in handschrift berustende op het stedelijk archief te Hamburg, wel is waar in een vrij laat afschrift van de xvie eeuw. De weinige steunpunten, die hij ons aldaar omtrent deze keur geeft, veroorloven mij evenwel niet er aan te twijfelen, dat zij met de in het Weener Ms. voorkomende ‘wettelijcheide van deelmans’ eensluidend of ten minste wat den zakelijken inhoud betreft overeenstemmend is. Evenals de onze, bevat deze keur 54 artikels; evenals in de onze, worden ook in gene de jaartallen 1316, 1319, 1350 en 1355 1) vermeld. In ieder geval zou eene vergelijking der beide Hss. zeer wenschelijk zijn, te meer omdat, naar ik weet, ook het Hamburgsche Hs. tot nog toe niet is gedrukt.
Uit het beknopte verslag hier gegeven blijkt, dunkt mij, genoegzaam de belangrijkheid van het bedoelde handschrift. De middeleeuwsche rechtsnavorscher zal er omtrent de betrekkelijke verhoudingen binnen Brugge in de xive eeuw menige kostbare bouwstof in vinden en het mij zeker dank weten, zijne aandacht op deze bronnen te hebben gevestigd.

Weenen, November 1870






{==237==} {>>pagina-aanduiding<<}

De oorsprong der taal en de hypothese van Darwin.

door H.E. Moltzer.

§ 2.

Aan de omstandigheid, dat de kinderen der menschen veel hechten - en wie zal het laken - aan een alouden eerbiedwaardigen stamboom, er zich op plegen te beroemen, als ze zijn van goeden huize, van fatsoenlijke afkomst, van een bekend geslacht, - èn aan het feit, dat de oude tijd boven den jongsten tijd dit voor heeft, dat hij wordt gehouden voor den bij uitstek goeden tijd: aan die twee verschijnselen zijn, meen ik, zoowel de legende van de gouden eeuw als de paradijsmythe het aanzijn verschuldigd.
Het handschrift, waarin de eerste bladzijden van de geschiedenis der menschheid zijn vervat, is langen tijd te zoek geweest; daarom had, zooals bekend is, de fantasie op hare wijze de bestaande leemte trachten aan te vullen. Waar in de galerij der beelden van ons geslacht die van onzer aller vader en moeder ontbraken of althans in het ongereede waren geraakt; waar de historische figuren niet meer konden worden onderscheiden vanwege den colossalen afstand, daar had de verbeelding de ledige ruimte bevolkt met de schepselen der verdichting. Met name het geheim van

{==238==} {>>pagina-aanduiding<<}
onzen oorsprong, dat ‘geheim aller geheimen,’ had zij ontsluierd voor onzen blik; dat is zelfs, om zoo te zeggen, een der stokpaardjes van de volksfantasie geweest: vandaar tal van sagen, mythen, legenden, verhalen en vertellingen als even zooveel variaties op hetzelfde thema. Bij alle natiën, in alle talen en tongen treffen wij ze aan. En hoeveel verscheidenheid ze ous bieden, hierin stemmen ze overeen, dat het tafereel, door de fantasie gemaald van de oorspronkelijke woonplaats en omgeving der eerste menschen, allerbevalligst, allervriendelijkst, allerbekoorlijkst is, en de eerste menschen zelven door haar zijn geformeerd geheel naar het hart en den geest van hunne afstammelingen. Zooals de later levenden zich de eerstelingen droomden van hun geslacht, alzoo heeft de fantasie ze gebeeld. Zij heeft hen geschapen naar het beeld en de gelijkenis van hun nakomelingen, maar uitnemender dan een van hen, schooner, beter, wijzer, prototypen als het ware van die na hen zijn gekomen; ze heeft hen geplaatst in de lijst van hun tijd, - en kon dat anders wezen dan de goede, ja de beste oude tijd? - en hun de kroon der eere om de slapen en den heerschersstaf in de hand gedrukt. En, gelijk het - zooals bekend is - met onderscheidene mythen is gegaan, zoo ook met deze: zij is verheven tot een der artikelen van 's menschen Credo. Geloofd namelijk heeft de mensch ook in dit schepsel zijner verbeelding. Of zou b.v. de tijdgenoot hebben getwijfeld aan de waarheid en de werkelijkheid van het tafereel, dat de meesterhand van Vondel heeft gemaald in den Lucifer⁽a⁾? Zou hij die versierde schilderij eenvoudig hebben aangemerkt als een - zij het ook nog zoo bekoorlijk - kind der fantasie, dat den kunstenaar stellig eer aandeed,
maar - haar overigens hebben beschouwd met sceptischen blik? ‘Als een kind der fantasie’? Indien wij met die vraag tot joost waren gegaan, hij zou ten antwoord hebben gegeven hetgeen we lezen in het Berecht betreffende den staet van den eersten mensche voor en na den val, en eenige omstandigheden omtrent deze stof’ voor zijn Adam in ballingschap of aller treurspeelen treurspel: ‘de Schepper aller dingen schiep Adam naer zijn beelt, heiligh, wijs, rechtvaerdigh, oprecht, en volkomen. Deze volkomenheit, waer mede hij gescha-
{==239==} {>>pagina-aanduiding<<}
pen was, en zonder welcke gave wij menschen, na Adams val, geboren worden, bestont in eene overnatuurlijcke schenckaedje’..... enz. enz.b⁾, welke schenkage dan verder beschreven wordt. Voor Vondel en zijne tijdgenooten was dat fantasiebeeld waarheid en werkelijkheid, en is het dat voor de goê gemeente niet nog? Hoe lang is het voor velen na hem als een historisch feit gebleven! Ja, hoe lang?
Voor eene kleine twintig jaar gaf Eugène Pelletan een boek uit, dat den titel draagt von Profession de foi du dixneuvième siècle, waarvan in 1857 reeds eene vierde uitgave het licht zag. Daarin is de geloofsbelijdenis neergelegd hem ingegeven door den profeet der negentiende eeuw. Onder de artikelen van dat Credo is er een, waarin het leerstuk aangaande den oorsprong en primitieven staat des menschen staat geformuleerd. De illusie der negentiende eeuw blijkt niet meer zóó volkomen als die der zeventiende: ‘il (l'homme) était né parfait, sans doute, si par la perfection la philosophie entend l'harmonie de l'organisation avec la destineé. Il portait en lui dès le premier jour le viatique divin, nécessaire pour atteindre la fin de son être qui est la perfectibilité. Mais il était né imparfait, si par la perfection la philosophie suppose un état de béatitude complet et fermé, au delà duquel la penseé ne peut concevoir aucun désir possible ni aucun progrès, car l'homme vit dans le temps, c'est à dire successivement et de métamorphose en métamorphose. Or, la succession et la transformation sont les ideès opposeés de la plenitude et de l'immutabilité’ (bl. 44). Dit getuigenis is een uit de vele, die zouden kunnen worden aangevoerd ten betooge, dat het geloof aan een Paradijs dat achter ons ligt, bij den een zus bij den ander zoo gewijzigd, nog niet geheel uitgestorven is.
En toch had Pelletan's scherpzinnige landgenoot Lamarck reeds vijftig jaar voor de verschijning der Profession de stelling gewaagd, dat de oorsprong van ons geslacht is te zoeken in eene soort van apen sprekend gelijkend op den mensch, en uit zoo'n apensoort door onderscheidene oorzaken het ras van onze natuurgenooten, zich heeft ontwikkeld.c⁾.
Zal ons inderdaad die streelende illusie van de paradijs-mythe

{==240==} {>>pagina-aanduiding<<}
met haar eerbiedwaardigen stamvader onmeedoogend worden ontnomen, en iets dergelijks daarvoor in de plaats worden gegeven? ‘God de Heer - zegt de auteur van Modern Philology, Benjamin W. Dwight⁽d⁾, - die een wonder werkt als het hem behaagt, en het niet doet als het niet noodig is; die de spraak verwarde der bouwlieden van Babel's toren en eigenhandig op de steenen tafelen schreef; die apostelen en profeten ingaf alwat ze in zijnen naam hadden te verkondigen; en die op den Pinksterdag de gave der talen verleende aan de discipelen om de mare der waarheid die in Kristus is te beter te verbreiden: hij zal voorwaar Adam niet van stonden aan hebben overgelaten aan zich zelven als een arm, onwetend, hulpeloos wezen om, bij zijne eerste wankelende schreden den eenen misstap na den anderen te doen, en zich met zijne mannin, hem gegeven tot gezelschap en omgang, slechts in stamelende klanken te onderhouden, en dus met haar niet veel beter te spreken dan de stomme dieren met elkanderen’. ‘Worden ontnomen’ - vroeg ik. Dwight schreef zijn werk in 1864: wat zij het toen eigenlijk niet alreede? Begint de illlusie niet, op zijn zachtst gezegd, te verdwijnen? Ik meen van ja, en denk natuurlijk daarbij aan Darwin's beroemd boek On the Origin of Species. Toen Charles Darwin de opgehoopte brandstof heeft doen ontvlammen door een vonk van zijn genie, is in den hellen gloed der waarheid en der werkelijkheid het flikkerlicht der fantasie openbaar geworden als een kunstlicht, waarvan het schijnsel een matte, flauwe, bleeke schemer lijkt. Door zijne hand is het doek, waarop de hof van Eden was gepenseeld, dat wil zeggen het Paradijs dat achter ons zou liggen, aan slarden gescheurd, of althans dat Paradijs eene fictie, een gewrocht der verdichting
gebleken.
Door dat boek over het ontstaan der soorten, een argument gelijk hij bescheiden zegt van langen adem, is m.i. het bewijs geleverd dat de oude scheppingshypothese alle recht van bestaan heeft verloren.
Ik wil Darwin zelven laten spreken over het resultaat van zijn onderzoek. Hij schrift: ‘ik ben van meening, dat alle dieren van hoogstens vier of vijf dierlijke wezens (“progenitors” staat er)

{==241==} {>>pagina-aanduiding<<}
afkomstig zijn en alle gewassen van een gelijk of nog kleiner aantal. De analogie zou mij eene schrede verder brengen, me namelijk doen besluiten dat alle dieren zoowel als planten zijn voortgesproten uit een en hetzelfde gemeenschappelijk prototype. Dan - de analogie zou eene bedriegelijke leidsvrouw kunnen wezen⁽e⁾’. Toch blijft er, meent hij, veel voor te zeggen. En hebben wij inderdaad recht en reden tot die gevolgtrekking, ‘dan - en hier spreekt hij het vrij duidelijk uit - dan zullen wij noodwendig tot de overtuiging geraken, dat alle bewerktuigde wezens, die ooit op dit benedenrond hebben geleefd, een zelfden oorsprong kunnen hebben’ (‘that all the organic beings which have ever lived on this earth may be descended from some one primordial form’⁽f⁾. En zich verdiepende in de vermoedelijke, ja onvermijdelijke gevolgen zijner hypothese zegt hij o.a. het volgende: ‘in de verre toekomst zie ik uitgebreide velden voor de belangrijkste onderzoekingen. De zielkunde (“psychology” heeft hij) zal worden gegrondvest op een nieuw fundament, de psycholoog moeten uitgaan van de stelling, dat alle krachten en vermogens des geestes den mensch trapsgewijze zijn geworden. En daardoor zal een licht opgaan over den oorsprong en de geschiedenis van den mensch’⁽g⁾.
Of Darwin, gelijk men mij weleens in het oor gefluisterd heeft, hier van het middel tot uitdrukking van zijne gedachten gebruik maakt ‘pour déguiser sa penseé’ ten einde het niet te bont te maken voor het aangezicht der kerkelijke heeren - een middeltje door Max Müller ook wel behendig aangewend -, waag ik niet te beslissen. Zooveel is zeker, hij zegt sapienti sat, zij het dan ook dat de scherpe kanten en de puntige hoeken er zijn afgevijld; en op den dag der verschijning van zijn jongste boek The Descent of Man and selection in relation to sex, in twee deelen voor een paar maanden te Londen uitgegeven, is aan allen twijfel en alle onzekerheid te dien opzichte voor goed een einde gemaakt. Onverholen spreekt Darwin daarin zijne meening uit, en die is alles behalve flatteus voor de kinderen der menschen.
Na te hebben gewezen op den bouw van het menschelijk lichaam (‘the bodily structure of man’) bl. 10 vlgg.; op de

{==242==} {>>pagina-aanduiding<<}
embryonische ontwikkeling van mensch en beest (‘embryonic development’) bl. 14 vlgg.; op de rudimentaire organen (‘rudiments,’ elders ‘superfluous parts’ genoemd) bl. 17 vlgg., concludeert hij (bl. 32) tot de gemeenschappelijke afstamming van mensch en beest. ‘Consequently - zegt hij aldaar - we ought frankly to admit their community of descent: to take any other view, is to admit that our own structure and that of all the animals around us is a mere snare laid to entrap our judgment’. Wel is waar, die gevolgtrekking is niet aangenaam, ook niet vleiend en streelend, maar - à qui la faute? ‘Het is het natuurlijk vooroordeel van onzentwege en die aanmatiging, welke onze voorouders deed verzekeren, dat ze van half-goden afstamden, die er ons toe leidt om ons aan te kanten tegen eene dergelijke conclusie (bl. 32 vlg.). Dan .... de tijd zal komen, profeteert hij, en is zelfs niet verre, dat het verwondering baren zal, dat beoefenaars der natuurwetenschap die goed bekend zijn met bouw en ontwikkeling van den mensch en van andere zoogdieren, werkelijk hebben gewaand, dat ze beide het voortbrengsel waren van eene afzonderlijke scheppingsdaad.
Doch ons ‘geestelijk’ leven, de krachten en vermogens van onze ziel, vormen die dan niet als eenen scheidsmuur tusschen mensch en beest, die op hechte grondslagen opgetrokken onwrikbaar gevest staat; die niet als eene klove, onoverkomelijk en niet te dempen, door geen wetenschappelijk betoog ter wereld? Darwin komt er openlijk voor uit, dat wel is waar uit het oogpunt van ‘mental power’ het verschil tusschen beide colossaal (‘enormous’) is, zelfs al vergelijken we den minst ontwikkelden wilde, die niet verder dan tot drie tellen kan, met een aap van den eersten rang: maar hoe aanzienlijk dat verschil ook zij, de vraag is, of het tevens fundamenteel is. En daarop geeft hij een ontkennend antwoord in dezer voege: ‘if no organic being excepting man had possessed any mental power, or if his powers had been of a wholly different nature from those of the lower animals, than we should never have been able to convince ourselves that our high faculties had been gradually developed’⁽h⁾. Daar zijn namelijk nog andere bewerktuigde wezens (waaronder

{==243==} {>>pagina-aanduiding<<}
b.v. de Primaten, bl. 48) met ‘mental power’ toegerust; en 's menschen geestelijke eigenschappen zijn volstrekt niet van anderen aard dan die der bedoelde lagere diersoorten. Hij doet een beroep op de onderscheidene aandoeningen der beesten; op hunne nieuwsgierigheid; hunne opmerkzaamheid; hun geheugen; hunne verbeeldingskracht; hunne rede; - hij houdt tegenover Aartsbisschop Sumner vol (natuurlijk een en ander niet met machtspreuken des geloofs maar met bewijzen gestaafd), dat de mensch niet, gelijk men lang waande, het monopolie bezit van geschiktheid tot gelijdelijke ontwikkeling (‘progressive improvement.’)
Onwillekeurig dacht ik bij het lezen daarvan aan de kwartierstaten van den Hoogleeraar Häckel: ze stellen den oorsprong voor der verschillende soorten van planten- en dierenrijk. Uit één gemeenschappelijken wortel rijzen drie boomstammen, waarvan een het dierenrijk verbeeldt. Uit dezen stam loopen wederom onderscheidene takken, waarvan een is genoemd de branche der gewervelde dieren. Deze tak schiet tal van loten, b.v. die der visschen, der amphibieën, der kruipende dieren, der vogels, en eindelijk der zoogdieren, waarvan het allerhoogste uitspruitsel is dat der menschen⁽i⁾. Waar blijven onze illusies? De vraag is verder, of het abstraheer-vermogen; het schoonheidsgevoel; het geloof in eenigen god of in eenige goden; het zedelijk gevoel eindelijk niet kunnen en moeten worden aangemerkt als een bepaald onderscheidingsteeken, een specifiek distinctief des menschen⁽k⁾. Darwin houdt er voor van niet: ‘the difference in mind between man and the higher animals, great as it is, is certainly one of degree and not of kind’. Duidelijker kan het niet, dunkt mij.
Zoo gaat de glorie van de denkbeeldige wereld der fantasie voorbij en is het, om Huxley's taal te spreken, ‘alsof de natuur zelve de aanmatiging van de kinderen der menschen vooruitgezien en met echt Romeinsche gestrengheid het alzoo bestierd heeft, dat de menschelijke geest, juist door de zegepralen, die hij op wetenschappelijk gebied voortdurend zou behalen, de slaven zou oproepen die den verwinnaar herinneren, dat hij stof is⁽l⁾’.
Of zullen wij den genialen spreker het zwijgen opleggen, opdat

{==244==} {>>pagina-aanduiding<<}
wij behouden wat we hebben en hij ons onze kroon niet ontroove? Hoe noode wij afstand zullen doen van het famillestuk van ons geslacht, die oude voorstelling met dien goedhartigen Adam, die beeldschoone Eva, die rijkbeladen ooftboomen, die vreedzame lammetjes, die zachtaardige wolven, wij mogen toezien dat wij de verzenen niet tegen de prikkels slaan. De waarheid, zou ik denken, bovenal, ‘amicus Plato’ enz. In een debat over de leer van Darwin voerde Huxley den Bisschop van Oxford, die haar doodeenvoudig ‘ongodsdienstig’ noemde, deze woorden te gemoet: ‘als ik voor een stamvader van mijn geslacht te kiezen kreeg tusschen een aap, die vatbaar is voor ontwikkeling en volmaking, en een mensch, die zijn verstand verbruikte om de erkenning der waarheid te dwarsboomen, dan zou ik - de voorkeur geven aan den aap⁽m⁾.’ Ik voor mij zou evenmin een oogenblik aarzelen, en daarom - al ben ik mij helder bewust hoeveel ons dreigt te ontvallen door het stelsel van Darwin; al gevoel ik levendig dat het hier geldt wat Büchner terecht noemt eene ‘Herzensangelegenheit’ van de allerdierbaarste; al erken ik de verre, zeer verre strekking van de theorie: ik voor mij zou geene vrijheid vinden hem af te schepen op grond van overwegingen van gemoedelijken en godsdienstigen aard, waarbij dan misschien een beetje familletrots ons nog parten kwam spelen. Zullen wij Darwin het zwijgen opleggen? vroeg ik; het had moeten luiden: kunnen wij het? Zooveel is zeker dat het uiterst moeilijk schijnt te zullen worden. ‘Paläontologie, Geognosie und Geologie, die Erfahrungen auf dem Gebiete der Pflanzengeographie, der Anatomie, Physiologie und Entwickelungsgeschichte bilden ein riesiges Arsenal für die
Auhänger der realistishen Schule, und die Menge dessen, was - einst für unerklärbar gehalten - heutzusage bereits erforscht und erklärt ist, ist so grosz, dasz die gröszte Hälfte des Schlachtfeldes in den Händen der realistischen Schule war, ehe Darwin durch das Erscheinen seines Werkes das Signal zum Kampfe gab⁽n⁾:’ de grond wordt allerwege ondermijnd.
Dan - de taalkundige wetenschap, de linguistiek, kan zij, jeugdig beide en krachtig, het monster, dat dreiging en moord blaast over de schepselen der verbeelding, niet verdelgen van den aardbodem?

{==245==} {>>pagina-aanduiding<<}

Is niet m.a.w. de taal eene barrière, die de beesten nog nooit zijn overgetreden? Is zij niet als de Rubico, die wij menschen alleen zijn overgegaan.
Ik vrees, ik vrees. Wel verre, integendeel, van door een beslist Veto (met de noodige bewijsstukken er bij) de hypothese van Darwin voor niet ontvankelijk te verklaren, komt ook m.i. de linguistiek, vooral door de jongste resultaten van haar onderzoek, haar veeleer ondersteunen en schragen. Met name die welke den oorsprong van taal in 't algemeen betreffen en de geleidelijke wording en ontwikkeling van verschillende talen. En dan in tweeërlei opzicht steunend en schragend. Eensdeels (1o) zet zij der hypothese als zoodanig kracht van waarschijnlijkheid bij; anderdeels (2o) is er opmerkelijke overeenkomst van gevolgtrekking. Over beide punten een enkel woord.
1o Wat het eerste betreft, wijs ik op de groote overeenkomst in uitgangspunt en ontwikkelingsproces, die we op beiderlei gebied, in beiderlei rijk (zoowel dat der planten en dieren als dat der taal) waarnemen.
Overeenkomst in uitgangspunt. Evenals de welige flora met hare sierlijke en bevallige planten, hare forsche en zware boomen; de fauna met hare oneindige verscheidenheid van zwemmende en kruipende, vliegende en loopende dieren; evenals al de schepselen van planten- en dierenrijk, alle levend organisme door de vereenigde werking van verandering en natuurkeuze, sexual selection en andere factoren, is voortgesproten uit de allereenvoudigste kiem, door Schleicher la cellule simple geheeten: - zoo is ook, gelijk ik in § I heb trachten aan te toonen, het ingewikkeld samengesteld werktuig, dat wij taal noemen, het aanzijn verschuldigd aan klanken en geluiden van het allergeringste allooi. Van zulk een gering allooi, dat aan uitingen van hunne soort tegenwoordig in den volzin verachtelijk eene plaats wordt ontzegd, en ze deswege tusschenwerpsels heeten. Immers ook op taalkundig gebied geraken we door analyse der woorden ten langen leste tot hetgeen we kunnen vergelijken met de cel, namelijk den radix of den wortel des woords, door Schleicher⁽o⁾ ‘de eenvoudige linguistische cel,’ ‘la cellule linguistique simple’ genoemd?

{==246==} {>>pagina-aanduiding<<}
Doch hooren we Schleicher zelven, wien in dezen alle eer toekomt: ‘welche hervorragende Bedentung dabei gerade der vergleichenden Sprachforschung zukömmt, haben ins besondere August Schleichers Abhandlungen erläutert,’ zegt Haeckel terecht⁽p⁾. Bij voorkeur haal ik de Fransche vertaling aan uit het sub (o) der Aanteekeningen genoemde Recueil. Hij zegt dan: ‘de la théorie de Darwin résulte logiquement, comme commencement général de tous les organismes vivants, la cellule simple, d'où s'est développeé, dans le cours de très-longs espaces de temps, la multitude entière des êtres actuellement vivants et de ceux qui ont déjà disparu, de même qu' encore maintenant nous trouvons cette forme la plus simple de la vie dans les organismes demeurés aux degrés inférieurs du développement, et aussi dans le premier état embryonnaire des êtres les plus élevés,’ en elders: ‘les langues les plus éleveés en organisation, comme par exemple la langue mère indo-germanique que nous sommes en mesure d'inférer, montrent visiblement par leur construction qu' elles sont sorties par un développement insensible du sein de formes plus simples. La construction de toutes les langues montre que, dans sa forme primitive, cette construction était essentiellement le même que celle qui s'est conserveé dans quelques langues de la construction la plus simple, comme le chinois. En un mot, toutes les langues,
à leur origine, consistaient en sons significatifs, en signes phoniques simples, destinées à rendre les perceptions, les représentations et les ideés; les relations des ideés entre elles n'étaient pas exprimeés, ou, en d'autres termes, il n'y avait pas pour les fonctions grammaticales d'expression phonique particulière, et, pour ainsi dire d'organe. A ce degré primitif de la vie des langues, il n'y a donc, phoniquement différentiés, ni verbe, ni nom, ni conjugaison, ni déclinaison.’
Met deze treffende overeenkomst in uitgangspunt gaat gepaard: overeenkomst in ontwikkelingsproces. Blijkens hetgeen door Darwin zelven in het XIIIe Chapter van zijn Origin (bl. 501 vlgg.) over taal wordt medegedeeld - of andere plaatsen moeten mij onbekend gebleven zijn, - was hem de bedoelde analogie ontgaan. Lyell gewaagt er van in zijne Geological Evidences, wijdt zelfs

{==247==} {>>pagina-aanduiding<<}
een geheel hoofdstuk aan de ‘Vergelijking tusschen het ontstaan en de ontwikkeling der talen en die der soorten,’ dat allerbelangrijkst mag heeten⁽q⁾, en met het volste recht door Darwin in zijn Descent wordt aangeprezen⁽r⁾. Zonder het vraagstuk aan te roeren, hoe uit de grove en ruwe grondstof, uit de eenvoudige cellen zou ik haast zeggen, zich allengs verschillende talen, tot de fijnst beschaafde toe, hebben ontwikkeld; hoe uit de wortels (radices) de taalstam is opgeschoten, en daaruit de taaltakken, en hieruit wederom de taalloten zijn gesproten - want dat zou mij veel te ver voeren - wensch ik er alleen op te wijzen, dat de wetten, die het ontstaan der soorten in het rijk der natuur, en die, welke de wording en de ontwikkeling van nieuwe talen en tongen onder de menschen beheerschen, kennelijk analoog zijn. ‘Wij mogen’, zegt Lyell, ‘het voortbestaan van talen of de neiging van elke generatie om den woordenschat van zijnen voorganger zonder veranderingen over te nemen, vergelijken bij de kracht der erfelijkheid in de bewerktuigde wereld, die oorzaak is, dat de jongen op hunne ouders gelijken. De uitvindende macht, die nieuwe woorden smeedt of oude wijzigt en hen geschikt maakt voor nieuwe behoeften en toestanden, zoo vaak zulks noodig is, beantwoordt aan de verscheidenheidmakende macht in de bezielde schepping’s⁾ De kamp namelijk voor het bestaan, ‘the struggle for life’, en de dientengevolge zich ontwikkelende en volmakende variaties der soorten, die kamp is zeer goed te
vergelijken met den strijd der dialecten om den voorrang en de daardoor geleidelijk voortschrijdende veredeling der verschillende min of meer beschaafde talen.t⁾
De zaak is deze. Hoe doelmatiger bewerktuigd - naar Darwin's leer - eenig organisme is, des te grooter kans heeft het van bestaan; en hoe meer het zich in zijn voordeel ontwikkelt, zich kroost verwekkend naar zijn aard en zijne gelijkenis, des te grooter kans heeft het van voortbestaan voor zijn geslacht. Daarom is alle schepsel voortdurend werkzaam aan de verbetering van zijn toestand, ten einde aan de steeds meer en meer bezwarende voorwaarden van het levensbehoud te kunnen voldoen. De natuur toch wordt in de keuze der individuën en hunner afstammelingen,

{==248==} {>>pagina-aanduiding<<}
waaraan zij het behoud waarborgt, hoofdzakelijk geleid door de min of meer rechtmatige aanspraken, die ze kunnen laten gelden. Ontaardt alzoo eenige famille van plant of dier, dan is die omstandigheid vaak een onbedriegelijk voorteeken van algeheelen ondergang harer soort. Want zij, die tot stilstand als gedoemd schijnen of achteruitgaan, sleepen een onzeker bestaan voort, totdat de dag komt dat ze wellicht ongemerkt verdwijnen van het tooneel dezer aarde. De bloedige strijd toch om het bestaan, eenmaal aangevangen door de stamouders der onderscheidene soorten van planten en dieren, voortgezet door de kinderen en de kindskinderen en de afstammelingen van deze tot in het jongste nageslacht, voortdurende tot op den dag van heden, is als een strijd van allen tegen allen, een kamp op leven en dood. Geheele soorten zijn reeds ganschelijk ondergegaan; andere leven voort in het talrijk kroost van diegene onder hunne nakomelingen, die, weldoeners van hun geslacht, zich zelven en hunne spruiten hebben verbeterd en veredeld, en zoo het aanzijn geschonken aan verschillende ondersoorten, waaraan die van de oorspronkelijke hoofdsoort, als lager en zwakker, in den grooten strijd geen weerstand hebben kunnen bieden. Vaak is aan die ondersoorten een gelijk lot beschoren geweest, en hebben ze, na wederom hooger ontwikkelde achtersoorten te hebben in het leven geroepen, ten laatste in ‘the struggle for life’ op hare beurt hare plaats aan het gastmaal des levens moeten inruimen voor hare meerdere. Deze voorwaarde van het voortbestaan of het overleven dergenen die in hunne soort de geschiktsten zijn, heeft Darwin genoemd natuurkeus. Ze leidt tot eene gestadige verbetering in den toestand van het organisme aller levende ziel en dus tot een steeds hoogeren trap van ontwikkeling. Lager bewerktuigde wezens zullen lang kunnen blijven voortbestaan, indien zij hunne eenvoudige levensvoorwaarden voldoende kunnen
vervullen.u⁾
Een analoog verschijnsel nu nemen we waar in de ontwikkelingsgeschiedenis der talen. Schleicher heeft groot gelijk: ‘on n'a pas besoin de changer un seul mot à ces paroles de Darwin pour les appliquer aux langues. Darwin dans ces lignes peint brièvement et parfaitement les errements des langues dans leurv⁾

{==249==} {>>pagina-aanduiding<<}
combat pour l'existence’. Ook in het rijk der taal ontwikkelen zich o.a. door hetgeen we verandering en (natuur) keus mogen noemen uit de grondtaal zoogenoemde stamtalen; uit de stamtaal de tongvallen, waarvan enkele op hunne beurt opgegroeid tot zelfstandige talen wederom aan nieuwe dialecten het aanzijn schenken.... tot steeds edeler formaties. Uit de zooals Fickw⁾ haar noemt Indogermanischen Grundsprache (moeder of zuster ook van den Semitischen taalstam?x⁾) zijn gesproten o.a. de zes bekende stamtalen, 't Sanskrit, 't Perzisch, 't zoogenaamde Pelasgisch, 't Letto-Slavisch, 't Celtisch, 't Germaansch, waarvan elk wederom hare onderscheidene takken telt. Om me bij ééne te beperken: tot de Germaansche behooren b.v. de van oorspronkelijke dialecten tot litterarische talen ontwikkelde Scandinavische taal, de Hoogduitsche en de Nederduitsche, voorts het - thans een naar het heet ‘doode’ taal - Gothisch, en stellig meer nog, waarvan we bij ontstentenis van schriftelijke bewijsstukken het bestaan alleen kunnen veronderstellen. En hebben al die taaltakken niet wederom hare verschillende tongvallen zien ontstaan, waaronder er waren, die zich almede van spreektaal tot schrijftaal hebben verheven. Zoo b.v. van de Scandinavische groep 't IJslandsch, 't Noorweegsch, 't Zweedsch, 't Deensch; van de Nederduitsche 't Angelsaksisch, 't Friesch, 't Oudsaksisch, 't Vlaamsch en 't Nederlandsch. Behoef ik er bij te voegen, dat van de laatstgenoemde het Nederlandsch alweder zijne dialecten bezit als
het Geldersch, het Zeeuwsch, het Groningsch, die zich intusschen alle vergenoegen met eene ondergeschikte rol en den voorrang aan het uitnemendste hunner, het Hollandsch, laten?
Genoeg, de vraag is, waaraan voortbestaan, ondergang, opkomst van eenige taal is toe te schrijven.
Voor wie de even smaakvolle als geleerde Twelve Lectures on the principles of linguistic science van William Dwight Whitneyy⁾ leest, kan de beantwoording dier vraag weinig of geen moeilijkheid opleveren: de hoogleeraar stelt het in 't helderst licht, en juister m.i. dan Max Müller de zaak verklaart, - weshalve ik te liever naar hem verwijs. Slechts een enkel punt wensch ik te releveeren.

{==250==} {>>pagina-aanduiding<<}

De meeste talen veranderen onophoudelijk, het is alsof ook op haar gebied niets bestendiger is dan de onbestendigheid. De reden van dat verschijnsel zal o.a. hierin gelegen zijn, dat der taal, voertuig immers onzer gedachten, steeds hoogere eischen worden gesteld. Bij uitbreiding namelijk van den kring van 's menschen denkbeelden, bij toeneming van den schat zijner kennis, moet noodwendig de voorraad van woorden allengs vermeerderd en de manier van uitdrukking gewijzigd worden. Met de beschaving en ontwikkeling der spraakmakende gemeente houdt hare taal gelijken tred. Vermogen te dien opzichte mannen van beteekenis en invloed reeds zeer veel in de taal, en heeft in zekeren zin Whitney gelijk, dat ‘each individual can make his fellows talk and write as he does just in proportion to the influence which they are disposed to concede to him’; is er over het algemeen te allen tijde tusschen de taal der hoogere en die der mindere standen, tusschen die der geleerden en die der ongeletterden een aanmerkelijk - dialectisch zou ik het willen noemen - verschil: het kan geen verwondering baren, dat, naarmate de beschaving onder eenig volk zich verder verspreidt, dieper doordringt, lager afdaalt tot alle rangen en standen, zoodat ze van uitsluitend eigendom van enkelen allengs gemeengoed wordt van allen, naar die mate de aanblik der taal van het geheele volk van lieverlede pleegt te veranderen. De taalstof en de taalvormen beide zullen als in een spiegel den vooruitgang van den volksgeest weerkaatsen en daarvan zelven de levende en sprekende getuigen zijn. Het dialect, dat aan de nieuwe behoeften en de nieuwe eischen het best bleek te voldoen, zal allengs het heerschende dialect geworden en eindelijk opgeklommen zijn tot algemeene landstaal. Dat zulk eene verandering uiterst langzaam, ja, schier onmerkbaar in haar werk gaat, behoef ik nauwelijks te herinneren; men kan dan ook, om het feit waar te nemen, niet beter doen dan
toestanden van eenige taal, zooals ze in oorkonden van twee vrij ver verwijderde tijdperken haars bestaans is neergelegd, met elkaar vergelijken. En dan zal men ervaren, dat zulke dialectische afwijkingen en wijzigingen van schijnbaar luttel beteekenis na verloop van tijd een verschil te weeg brengen van colossale afmeting. Zeer

{==251==} {>>pagina-aanduiding<<}
belangrijk is uit dat oogpunt de geschiedenis der Fransche taal; trouwens we mogen met evenveel grond wijzen op onze eigene, wat b.v. aangaat de copia verborum bij Kiliaen en die in het Woordenboek der Nederlandsche taal, de syntaxis van Mnl. en Nul., mij dunkt het onderscheid is niet twijfelachtig. Het Nederlandsche proza van den oudsten en dat van den jongsten datum,... is het niet geheel iets anders, zoowel wat woordvoorraad als woordvoeging betreft? Doch genoeg: de vergelijking van een lateren met een vroegeren toestand van de meeste talen leert, dat, in den regel, van de te eeniger tijd binnen haar gebied bestaande tongvallen (dialecten) de langste levensduur en de volkomen overwinning op alle overige is verzekerd aan dengene, die, als de hoogst ontwikkelde en fijnst beschaafde, de meeste aanspraken kan doen gelden om taal der toekomst te worden. Elke moedertaal zal dan noodwendig eenmaal het veld ruimen voor de gezegendste onder hare dochters; zij zal, gaandeweg meer en meer achterlijk blijkende, allengs als geheel verouderd voorkomen en eene plaats gaan innemen in de rij der zoogenaamd doode talen. Op taalgebied is de zege in den regel gewaarborgd aan hetgeen in zijne soort het uitnemendste is.
En dat is niet alleen van toepassing op de onderscheidene dialecten van eene en dezelfde taal, het geldt evenzeer van twee verschillende talen, die, waardoor dan ook - de eene b.v. als die des overwinnaars, de andere als die des overwonnelings - nevens elkaar komen te bestaan, gelijk o.a. het geval is geweest met het Angelsaksisch en het Romaansch na den slag bij Hastings: zou het aan bloot toeval zijn toe te schrijven dat ‘the grammar, the blood and soul of the language (hier de Engelsche natuurlijk), is as pure and unmixed in English as spoken in the British Isles, as it was when spoken on the shores of the German ocean by the Angles, Saxons and Juts of the Continent’?z⁾. Is niet wederom de zegepraal behaald door die taal, welke de meeste levenskracht bezat, van hoe grooten invloed overigens het Romaansch moge geweest zijn op het Angelsaksisch? Kan de moedertaal den strijd om het bestaan met eene of meer harer dochters, voortreffelijker geworden dan zij zelve, niet langer volhouden;

{==252==} {>>pagina-aanduiding<<}
bezwijkt in den ‘struggle for life’ tusschen twee talen een der beide, of wel blijven ze beide, gewijzigd de eene door de andere, voortleven als eene enkele: ook hier even als in het rijk der natuur leidt verandering tot verbetering en veredeling, doordat de keuze des menschen steeds valt op het doelmatigste, het beste. Benevens op de aangevoerde reden, waaraan ondergang van eene, opkomst van de andere taal is toe te schrijven, door de linguisten dialectic regeneration geheeten, zou ik kunnen wijzen op de phonetische veranderingen (phonetic changes, betere naam, dunkt mij, dan phonetic decay, gelijk Max Müller heeft); ik vergenoeg me echter met dit punt alleen aan te stippen: dat ook ook die veranderingen tot verbetering leiden, durf ik met vrijmoedigheid stellen.aa⁾
En indien wij de vergelijking der verschijnselen, die worden waargenomen in het rijk der natuur en in dat der taal, nog verder vervolgden, zouden wij nog enkele punten ontdekken van treffende overeenkomst, van onloochenbare analogie. Wat - om één voorbeeld te noemen - de zoogenaamde ‘Rudiments’, of ‘Superfluous parts’ betreft, sporen van een vroegeren toestand van eenig organisme, overtollig geworden in den lateren, maar juist daardoor kennelijke blijken van herkomst en afstamming: ook deze vinden we terug in dochtertalen en dialecten Of wijst b.v. niet de overtollige h in althans, de overtollige ch in mensch evenzeer naar de moedertaal van ons Hollandsch, waarin die h en die ch alles behalve overtollig waren? Ze zijn als het ware sprekende getuigen der waarheid, dat de wasdom der talen volmaakt analoog is geweest met de ontwikkeling en den groei van de verschillende plantenfamilles en diersoorten.
Deze overeenkomst van ontwikkelingsproces pleit m.i. niet weinig voor de waarschijnlijkheid der hypothese van Darwin als zoodanig. ‘The dialects, languages, groups, families, stocks, set up by the linguistic student, correspond with the varieties, species, genera, and so on, of the zoölogist. And the questions which the students of nature are so excitedly discussing at the present day - the nature of specific distinctions, the derivation of species by individual variation and natural selection, the unity of

{==253==} {>>pagina-aanduiding<<}
origin of animal life - all are closely akin with those which the linguistic student has constant occasion to treat’:bb⁾ ik maak die woorden van Whitney tot de mijne.
2o) Overeenkomst van gevolgtrekking. Op twee bijzonderheden wijs ik, op de vermoedelijke afkomst en den vermoedelijken ouderdom van ons geslacht. De hypothese van Darwin rukt den mensch van het verheven voetstuk, waarop hij zijnen Adam had geplaatst; wat de linguistiek leert aangaande den oorsprong der taal is waarlijk niet geschikt om hem op te beuren, integendeel, het houdt hem laag bij den grond. Immers doet eene opvatting van hare origine als in § 1 is voorgedragen, onwillekeurig denken aan een tijdperk, waarin de mensch de gave der taal niet bezat? Het was een paradoxaal gezegde van Wilhelm von Humboldt, ‘dat de mensch slechts door het spreken een mensch is, maar om het spreken uit te vinden reeds een mensch moest zijn’. Reeds een mensch moest zijn.... maar wat voor een schepsel?!
‘Spreken is denken’, zegt Jacob Grimm, en dat geef ik tot zekere hoogte gaarne toe: verbeelden we ons dus een mensch, die niet spreekt, - welk een wezen?! Is het niet majesteitsschennis, niet geestelijke beeldstormerij, het bestaan van zoo'n mensch ook maar één oogenblik te veronderstellen? Het zij zoo, maar we moeten niet vergeten, dat we aangaande onzen oorspong eigenlijk eerst sedert betrekkelijk korten tijd behoorlijk ingelicht beginnen te worden. Hebben wij menschen lang der fantasie uitsluitend het woord gegeven en gehoor geleend, en.... ons wel wat veel verbeeld, ons verbeeld o.a. dat we van even hoogen als ouden adel waren, het kan niet bevreemden, dat, nu de hekken worden verhangen en wij bedrogen uitkomen, we ons teleurgesteld gevoelen. Het is zelfs zeer verklaarbaar, dat de mensch niet dan schoorvoetend en met weerzin de nieuwe leer omhelst; en dat hij van het vonnis zijner vermeende degradatie appelleert op alle mogelijke rechtbanken: inderdaad, we zullen er aan moeten wennen, en er zal gewis een geruime tijd verloopen, voordat we hebben geleerd ons met de beesten te ‘encanailleeren’, zooals men zegt. Edoch - reden om ons te schamen over onze famille hebben we wel beschouwd toch ook niet. Of - wie zijn

{==254==} {>>pagina-aanduiding<<}
wij? Toen we b.v. nog kleine schootkindertjes waren en de handjes uitstrekten naar het maantje en - laten wij het eerlijk bekennen - weinig beter waren dan hondjes en katjes, - toen hadden wij zoo'n hoog woord niet, trouwens toen waren we ook alles behalve voornaam.

‘Alse dat kint wort gheboren 
So en cant zien noch horen, 
Gaen noch staen, bu noch ba, 
Ende leit als een worm bina’, 

zegt de dichter der Leekenspiegel. En wat te denken van menschen, ik herhaal van menschen, die zich voeden met kevers en mieren en wormen en krengen? Van menschen, die zich geneeren van varenkruid, paddestoelen, kikvorschen - om maar niet meer te noemen? Van menschen, die menscheneters zijn? Vele meenen, dat het verschil tusschen mensch en aap grooter is dan dat tusschen dag en nacht; ze zouden voorwaar moeilijk gelooven, als ze fijnbeschaafde Europeanen met Hottentotten vergeleken, dat deze van eene en dezelfde afkomst waren; of als zij een adellijk hofdametje naast een woesten boschjesman zagen, dat het menschen waren van gelijke bewegingen, behoorende tot eene en dezelfde species.cc⁾ Wij, menschen der negentiende eeuw, wij zijn zeker verre verheven boven de apen, voor ons is ‘aap’ zelfs een scheldnaam zoo goed als ‘heiden’ en ‘mof’: het neemt niet weg, dat evenals we tegenwoordig ons zelven, en terecht, op den voorgrond plaatsen, we evenzeer wel degelijk notitie hebben te nemen van hetgeen daar achter ons ligt, al zijn de uitkomsten niet verblijdend en vleiend.
Doch genoeg, ik zeide, dat de linguistiek evenmin als de natuurphilosophie van een glansrijk verleden droomt. Ontkent zij aan den eenen kant volstrekt niet b.v., dat het vermogen om gedachten uit te drukken door middel van woord en volzin tegenwoordig den mensch uitsluitend eigen is; dat de beschaafde en ontwikkelde taal tegenwoordig een der distinctieven is waardoor hij zich onderscheidt van de anthropoieden, als gorilla, chimpanzee, ourang-outang en gibbon: aan den anderen kant deinst

{==255==} {>>pagina-aanduiding<<}
zij niet terug voor de onderstelling, dat de mensch zich niet altijd heeft mogen verheugen in het bezit van taal. ‘Le langage se montre clairement - zegt Schleicherdd⁾ - à l'observation scientifique comme une chose qui s'est formée lentement et successivement, et qui n'a pas toujours existé!’
Vóór het tijdperk waarin de taal is ontsprongen, vóór de periode ‘où l'homme devenait homme’, zal hij zich dan hebben moeten redden met de taal der oogen, der handen, der gebaren, waarmede enkele wilde volksstammen het nog een heel eind ver brengen; waarmede de doofstommen het voorheen plachten af te doen; waarmede eindelijk de dieren zich behelpen, de bijen b.v., die den dood der koningin verkondigen door eene eigenaardige beweging van hare sprieten. En hij zal zóó lang zijn verstoken geweest van de gave der taal, totdat ten gevolge van een dier oneindig kleine oorzaken, eene van die ‘causes infiniment petites’, wie weet welk eene geringe, microscopisch kleine wijziging is teweeg gebracht in het samenstel van zijne hersenen en spraakorganen, - eene wijziging, waardoor de voorwaarde der mogelijkheid van spreken, d.i. van alle gedachte op bepaalde wijze hoorbaar uit te drukken, was vervuld.ee⁾ Eene wijziging in de spraakorganen b.v., waardoor met name het strottenhoofd zoodanig werd ingericht, dat het niet slechts een enkelen klank kon voortbrengen, maar eene oneindige verscheidenheid van gearticuleerde klanken, die de woordvoorraad zijn geweest der eerste taal.
Zoo leidt de theorie van den oorsprong der taal almede tot bevestiging der hypothese, dat ons geslacht door geleidelijke ontwikkeling zal zijn voortgesproten uit den boezem van eenige lagere diersoort. En dat zij langs geheel anderen weg tot hetzelfde resultaat geraakt als waartoe Darwin komt, zou dat niet meer dan toevallige overeenkomst wezen?
Nog iets dat punt betreffende: eene vraag, niet van belang ontbloot, is deze: hebben wij wel recht taal het middel om aan bepaalde indrukken eene bepaalde uitdrukking te geven een specifiek onderscheidingsteeken te noemen van den mensch, in tegenstelling van het beest, dat iets dergelijks in het geheel niet zou bezitten? Ik voor mij zou het niet durven, na hetgeen ik

{==256==} {>>pagina-aanduiding<<}
bij Darwin dienaangaande heb gevonden. De bladzijde uit zijn Descent of Man moge hier in het oorspronkelijke volgen: ‘Language. - This faculty has justly been considered as one of the chief distinctions between man and the lower animals. But man, as a highly competent judge, Archbishop Whately remarks: “is not the only animal that can make use of language to express what is passing in his mind, and can understand, more of less, what is so expressed by another”. In Paraguay the Cebus azarae when excited utters at least six distinct sounds, which excite in other monkeys similar emotions. The movements of the features and gestures of monkeys are understood by us, and they partly understand ours, as Rengger and others declare. It is a more remarkable fact that the dog, since being domesticated, has learnt to bark in at least four or five distinct tones. Although barking is a new art, no doubt the wild species, the parents of the dog, expressed their feelings by cries of various kinds. With the domesticated dog we have the bark of eagerness, as in the chase; that of anger; the yelping or howling bark of despair, as when shut up; that of joy, as when starting on a walk with his master; and the very distinct one of demand and supplication, as when wishing for a door or window to be opened’.ff⁾
Evenmin als het vermogen om gearticuleerde klanken voort te brengen den mensch uitsluitend eigen is, dat kunnen toch b.v. de papegaaien ook: evenmin is het vermogen om bepaalde uitingen, bepaalde geluiden, bepaalde ‘uitdrukken’ (sit venia verbo) te maken tot dragers en voertuigen van bepaalde indrukken, van bepaalde denkbeelden, van bepaalde gedachten, een specifiek, fundamenteel verschil te achten, doch alleen een gradueel verschil, daar 's menschen grootere spraakvaardigheid blijkbaar samenhangt met de ontwikkeling van zijne verstandelijke vermogens.gg⁾ Indien de papegaai zijne ‘mental faculties’ kon ontwikkelen evenals een kind de zijne, dan zou het te bezien staan of het beest niet even goed zou spreken als wij zelven doen: wij hebben meer te zeggen dan de dieren en kunnen wat we te zeggen hebben beter zeggen, daarin is m.i. het onderscheid gelegen; van een specifiek, fundamenteel verschil kan, ik herhaal het, geen sprake zijn. Dus

{==257==} {>>pagina-aanduiding<<}
is de gave der taal in geen geval een zóó uitsluitend distinctief des menschen, dat het als bewijs zou mogen worden aangeveerd tegen de stelling, dat de mensch uit eenige lagere diersoort zal zijn voortgesproten.
Mijne laatste bijzonderheid betreft den vermoedelijken ouderdom van ons geslacht.
‘Als wij’ - zegt Lyellhh⁾ - ‘de vele honderd millioenen menschelijke wezens beschouwen die nu de aarde bevolken, zien wij duizenden, die tot eene hulpelooze onnoozelheid zijn gedoemd, en wij kunnen eene onmerkbare opklimming vinden tusschen hen en de half verstandigen en van deze laatste weder tot individuen met een goed verstand, zoodat er in den loop der eeuwen tienduizenden bestaan moeten hebben, die in hun zedelijk en verstandelijk deel een overgang vertoond hebben van het redelooze tot het redelijke of van het onverantwoordelijke tot het verantwoordelijke’.
Van het redelooze tot het redelijke is een lange weg. Gelukkig, dat in de laatste jaren verscheidene exemplaren van fossiele menschen en overblijfsels van hun leven en werken zijn ontdekt, waardoor toch reeds de bakens der ons bekende geschiedenis van vier a zes duizend jaar een heel eind weegs zijn teruggezet. Vergeleken zelfs met de zoogenaamde voorhistorische periode zijn die vier a zes duizend jaar slechts eene korte spanne tijds; ik overdrijf niet, de geschiedenis der omzwervingen en lotwisselingen van ons geslacht van Adam af tot Bismarck toe is een betrekkelijk gering brokstuk, ‘der Zeit nach verschwindend im Vergleich zu den vorgeschichtlichen Zeiten des Menschengeschlechts’, zegt Dr. Büchner. En Darwin insgelijks: ‘wat ons is overgeleverd’, getuigt hij, ‘door de muze der geschiedenis is luttel, indien wij bedenken, hoeveel langer reeds de mensch zijne rol had gespeeld en zijn deel gekregen op het schouwtooneel dezer wereld’.
Is het niet opmerkelijk, dat de wetenschap der taalkunde evenzeer tot de onderstelling is gekomen, dat de leeftijd van ons geslacht noodwendig langer moet zijn geweest dan ettelijke duizenden van jaren? Indien wij namelijk den tegenwoordigen staat der Indogermaansche talen b.v. vergelijken met hetgeen de oorspron-
{==258==} {>>pagina-aanduiding<<}
kelijke toestand harer moedertaal zal zijn geweest, dan komen wij tot de overtuiging, dat onmogelijk in zulk een kort tijdsverloop, als de gewone opvatting stelt, de lange weg dier ontwikkeling kan zijn afgelegd, de lange weg b.v. van synthetisch, gelijk alle taal primitief moet zijn geweest, tot analytisch, gelijk nu de meeste dier Indogermaansche talen tegenwoordig zijn. Bovendien, al zijn die talen thans tot den hoogsten trap van beschaving, van volkomenheid gestegen, vertoonen zij zelven nog sporen van zoo primitieve formatie, van - ik zou haast zeggen - zoo fossiel karakter, dat we haren leeftijd noodwendig ruim, zeer ruim, moeten stellen, omdat het eene onomstootelijke waarheid is, dat alle voortgang en vordering op taalkundig gebied langzaam, zeer langzaam in zijn werk gaat?
Met het boek aangaande den oorsprong en de geschiedenis der taal in de hand zet de linguist onwillekeurig de grenzen van het bestaan der menschheid uit, en schat haar vermoedelijken ouderdom op verscheidene tienduizendtallen van jaren. En dan neemt hij aan, dat de bronnen der taal te zoeken zijn in het voorhistorisch tijdvak, ja, meent zelfs grond te hebben tot de stelling, dat zij in dat tijdvak al eene groote schrede op den weg der ontwikkeling zal hebben gedaan. Drie perioden onderscheidt Schleicher: in de eerste zal uit de klasse der zoogdieren de mensch zich langzamerhand hebben afgescheiden tot eene afzonderlijke famille; in de tweede zal hij zich woorden hebben gemaakt en taal geformeerd; in de derde, het historische tijdperk, dat nog slechts betrekkelijk korten tijd heeft geduurd, zouden wij tegenwoordig leven.ii⁾
Aangaande den vermoedelijken oorsprong en den vermoedelijken ouderdom van het menschelijk geslacht komen alzoo de natuurphilosophie en de linguistiek in dezen overeen, dat die oorsprong lager, die ouderdom hooger wordt gesteld. Dit laatste is een uitnemende troost voor hen, die, minder ingenomen met de nieuwe relaties, niet in hun schik met de familletrekken, die tusschen hen en de apen zijn ontdekt, voor adeldom dan ten minste ouderdom van geslacht, in ieder geval dus iets meer dan niets in de plaats krijgen.

{==259==} {>>pagina-aanduiding<<}

Nog een enkel woord ten besluite. In Vol. I van zijn Descent of Man heeft Darwin de volgende plaats (bl. 199): ‘we are naturally led to enquire where was the birthplace of men at that stage of descent when our progenitors diverged from the Catarhine stock. The fact that they belonged to this stock clearly shews that they inhabited the Old World; but not Australia nor any oceanic island, as we may infer from the laws of geographical distribution. In each great region of the world the living mammals are closely related to the extinct species of the same region. It is therefore probable that Africa was formerly inhabited by extinct apes closely allied to the gorilla and chimpanzee; and as these two species are now man's nearest allies, it is somewhat more probable that our early progenitors lived on the African continent than elsewhere’. Zoo zoude dan Africa de vermoedelijke bakermat van ons geslacht zijn geweest.... en wij niet van Aziatischen huize zijn? Videant doctiores: ik vraag alleen, zou ook hier de linguistiek der natuurphilosophie in eenig opzicht van dienst kunnen zijn? Ik betwijfel het zeer; ik begrijp in de verste verte niet, hoe de linguistiek in dezen tot eenig betrouwbaar resultaat zal kunnen geraken, maar zie met belangstelling het betoog te gemoet van D.E.D. Europaeus, die, naar ik lees in het Literarisches Centralblatt aantoont, dat ook de wetenschap der taalkunde naar Africa wijst als de vermoedelijke bakermat van het menschelijk geslacht.kk⁾

Naschrift. Men heeft mij attent gemaakt op eene leemte in § 1 van mijn betoog. Ik zou in gebreke zijn gebleven om aan te wijzen met voorbeelden, dat de linguistiek inderdaad tot het resultaat is gekomen, dat de primitieve beteekenis der radices dezelfde is als ze moet zijn geweest volgens de eerste der bl. 189 medegedeelde stellingen. Het is volkomen waar; ik heb alleen geconstateerd (trouwens had ik meer noodig te doen?), dat ook zij de radices of wortels der woorden verklaart als geluiden, die zijn hetzij eene nabootsing van natuurlijke klanken, hetzij eene onwillekeurige uiting zoowel van het gevoel als van den wil. Mag ik den belangstellenden lezer verwijzen naar Max Müller's Lectures, I, bl. 273 voor de oorspronkelijke gedaante der radices, en naar Heyse's System, bl. 70-137, voor de oor-
{==260==} {>>pagina-aanduiding<<}
spronkelijke beteekenis, vooral §§ 30, 31, 35, 36, 37, 45, 46; voorts, wat 't laatste punt betreft, naar Farrar's Chapter XIII, en naar Walser's Schritte zur Aufhellung des Sprachrüthsels betreffend indo-europaïsche Sprachwurzeln, entwickelt nach physiologischen Principien; naar Whitney's Lecture XI; zelfs Geiger in zijn Der Ursprung der Sprache, Stuttgart, 1869, overigens geen vriend van bow-wow, pooh-pooh of ding-dong theorieën (‘die thierische Miene’ - stelt hij bl. 145 - oder Geberde war es, welche der erste Sprachlant ausdrückte, und von hier aus breitete er sich über das Gebiet der Gesichtswahrnehmung aus, das er noch heute nicht wesentlich verlassen hat’), ziet zich
toch zijns ondanks gedwongen haar te huldigen, als hij getaigt: ‘Man kann, ja man musz wohl, in das erste Objeet sprachlicher Bezeichnung auch einen thierischen Laut, ein Murren, wie es mit der bezeichneten Miene verbunden war, eingeschlossen annehmen, und kann daher den ersten Sprachlaut als Wiedergabe eines Gegenstandes in der thierischen Aussenwelt anschen, wo Lautwahrnehmung und Gesichtswahrnehmung wie in einem Mittelpunkte zusammentreffen, wonach dann auch die den Sprachlant vielleicht erzeugende Nachahmung in gewissem Sinne zugleich Schallnachahmung gewesen wäre.’
Pott - geloof ik - beschouwt in zijne Etymologische Forschungen auf dem Gebiete der Indo-Germanischen Sprachen, II, 1, bl. 252, § 10, de zaak ten onrechte als hopeloos: al is zekerheid in dezen een onbereikbaar ideaal, er is al veel gewonnen met waarschijnlijkheid meen ik.

Groningen, April 71.
(a) Vondel, Lucifer, het eerste bedrijf. (Uitg. van Lennep, VI. bl. 221 vlgg.)

b) Uig. van Lennep, X, bl. 362.

c) Verg. Dr. Ludwig Büchner, Sechs Vorlesungen uber die Darwin'sche Theorie von der Verwandlung der Arten und die erste Entstehung der Organismenwelt, 1e uitgave, bl. 22.

(d) Dl. 1, bl. 170 vlgg.

(e) On the Origin of species, fifth edition, London 1869, bl. 572.

(f) t.a.pl. bl. 573.

(g) t.a.pl. bl. 577 vlgg.

(h) The Descent of Man enz., I, bl. 34 vlgg.

(i) Büchner, t.a.pl., bl. 234, noot.

(k) The Descent of Man enz., Chapt. III.

(l) Büchner, t.a.pl., bl. 242 vlgg.

(m) t.a.pl., bl. 35, noot.

(n) t.a.pl., bl. 101 vlgg.

(o) Zie Recueil de travaux originaux ou traduits relatifs à la philologie et à l'histoire littéraire, premier fascicule, Paris, 1868, bl. 15 en bl. 4. Dit eerste stuk bevat de vertalingen van Schleicher's Die Darwinsche Theorie und die Sprachwissenschaft, Weimar, 1863; en van zijn keurig boekske Ueber die Bedeutung der Sprache fur die Naturgeschichte des Menschen, Weimar, 1865.

(p) Zie W.H.J. Bleek, Ueber den Ursprung der Sprache, herausgegeben mit einem Vorwort von Dr. Ernst Haeckel, Weimar, 1868, bl. vii.

(q) Zie van het laatstgenoemde werk de vertaling van Dr. T.C. Winkler, bl. 423 en vlgg.

(r) The Descent of Man, enz., bl. 59, noot 42.

s) Geologische Bewijzen, bl. 435.

t) Schleicher in het Recueil bl. 19 vlgg. Verg. Max Müller, Nature, Jan. 6 th., 1870, p. 257: ‘a struggle for life is constantly going on amongst the words and grammatical forms in each language. The better, the shorter, the easier forms are constantly gaining the upper hand, and they owe their success to their own inherent virtue.’

u) ‘This principle of preservation, or the survival of the fittest, 1 have called Natural Selection. It leads to the improvement of each creature in relation to its organic and anorganic conditions of life, and consequently, in most cases, to what must be regarded as an advance in organisation. Nevertheless low and simple forms will long endure if well fitted for their simple conditions of life’: Origin, bl. 160 vlgg.

v) t.a.pl., bl. 19.

w) Zie zijn Wörterbuch der Indogermanischen Grundsprache in ihrem Bestande vor der Volkertrennung, Gött. 1868, waarvan de tweede uitgave in 1870 is verschenen.

x) Verg. Max Müller, On the stratification of language, London, 1868, bl. 33 vlgg.

y) Language and the study of language, Twelve etc. etc., seeond edition, Londen, 1868.

z) Max Müller, Lectures, I, bl. 75; Whitney, t.a.pl., bl. 170; Schleicher, Die Sprachen Europas in systematischer Uebersicht, bl. 230 vlg.

aa) Verg. Max Müller, t.a.pl., bl. 42 vlgg.; Whitney, t.a.pl., bl. 42 vlgg. Darwin, The Descent of Man, I, bl. 59 vlgg.

bb) Whitney, t.a.pl., bl. 46 vlgg., en vooral ook de woorden der noot, dat we niet moeten voorbijzien, dat ‘the relation between the two classes of phenomena is one of analogy only, not of essential agreement’.

cc) Büchner, t.a.pl., bl. 176, noot.

dd) Recueil, bl. 27.

ee) Verg. The Descent of Man, I, bl. 57 vlgg.

ff) t.a.pl., I, bl. 53 vlgg.

gg) t.a.pl., I, bl. 54.

hh) Geol. Bewijzen, bl. 467.

ii) Recueil, bl. 31.

kk) Literarisches Centralblatt für Deutschland van 21 Januari. 1. 1. bl. 64 vlg.







{==262==} {>>pagina-aanduiding<<}

Woordverklaring,

door M. de Vries.

III.

Afsmetten.

Van voorwerpen, die aan de oppervlakte vuil of vettig zijn, zegt men dat zij afsmetten, d.i. bij aanraking vuil of vet afgeven. Het woord is wel niet veel in gebruik, maar wordt toch in de gemeenzame spreektaal gehoord, staat in sommige woordenboeken opgeteekend, en mocht dus ook in het onze niet ontbreken. Doch bij onze zuidelijke taalbroeders wordt afsmetten in eene andere opvatting gebezigd, t.w. in die van het afteekenen van eene streep door middel van de slaglijn, in België smetkoord geheeten. In de woordenboeken van Van de Velde-Sleeckx en van Prof. Heremans wordt het door tringler vertaald, de heer De Bo vermeldt het in zijn Westvl. Idiot. 36, en de heer Schuermans (Vl. Idiot. 631) verklaart smetten door ‘bij middel eener met krijt of houtskool bestreken koord lijnen trekken op muren, planken enz.’ ‘De koord’, zegt hij, ‘wordt aan de twee uiteinden gespannen; men trekt ze in 't midden op, laat ze plotselings neêrslaan, en zoo teekent men eene rechte lijn op het voorwerp’. Het schijnt dat smetten in dien zin ook in Noord-Nederland niet

{==263==} {>>pagina-aanduiding<<}
onbekend is: smetlijn althans, voor slaglijn, vindt men bij Weiland en Bomhoff vermeld 1). Moest afsmetten in die beteekenis in het Woordenboek worden opgenomen? Het antwoord op die vraag hing af van een juist inzicht in den oorsprong des woords en zijn samenhang met ons smetten. Ik wil die hier mededeelen, om rekenschap te geven, waarom mijn antwoord ontkennend is uitgevallen.
De grond van smet en smetten ligt ongetwijfeld in het ww. smijten, dat reeds in 't Gothisch smeitan luidde. De beteekenis van dat ww. echter is in den loop der tijden sterk veranderd. Thans wordt het gebruikt voor werpen, met drift of geweld gooien. Voorheen, in de middeleeuwen en tot in de 17de eeuw, stond het met slaan gelijk: eene opvatting, die in Vlaamsch België nog heden bekend is. Maar allereerst en oorspronkelijk gold het in den zin van smeren. Bij het verhaal van den blindgeborene, wien Jezus genas door hem de oogen met slijk te besmeren, zegt Ulfila (Joh. 9, 6): ‘gasmait imma ana augona thata fani’, hij streek hem het slijk op de oogen; en straks (9, 11): ‘bismait mis augona’, hij bestreek mij de oogen. Ook het Oud-Noordsche smîta en Ohd. smîzan behielden die opvatting. In Mhd. smîzen treedt daarnevens die van slaan op, maar besmîzen gold nog voor besmeren, bezoedelen, het afgeleide gesmeize voor smeersel, smerigheid, vuiligheid. Zelfs nog in later eeuwen waren die beteekenissen in Opperduitsche dialecten, met name in Beieren, bekend. Anschmaiszen en beschmaiszen zeide men daar voor bezoedelen, bevuilen, en geschmaisz voor (vogel)-drek (Schmeller 3, 476). De opvatting van slaan schijnt meer

{==264==} {>>pagina-aanduiding<<}
bepaald in de Nederduitsche gewesten te huis te behooren en van daar in 't Mhd. te zijn doorgedrongen. In 't Ags. gaan beide nog samen: smîtan, percutere; besmîtan en gesmîtan, inquinare; smîting, contagio, pollutio (Ettm. 708). Maar in 't Mnl. smiten uitsluitend voor slaan, waaruit zich vervolgens het begrip van werpen ontwikkelde, dat trouwens reeds in het oude Friesche smîta wordt aangetroffen (Richth. 1038).
De samenhang der drie genoemde beteekenissen, hoezeer ook schijnbaar uiteenloopende, is licht in te zien. Wanneer men een voorwerp met iets besmeert, dan gaat men er met de hand, met een kwast of mes, strijkelings langs, en dit beeld was bij uitstek geschikt als plastische vergelijking, waar men iemand met de hand of met een stok langs de huid strijkt. Iemand smeren, lustig afsmeren, hem wat smeer geven, zijn dan ook bekende uitdrukkingen, waarin zich dezelfde overgang vertoont, en de rottingolie, die men iemand toedient, is aan hetzelfde beeld ontleend. Hoe nu uit deze afgeleide opvatting van slaan weder die van werpen ontstond, loopt in 't oog. Met een krachtigen slag van den arm slingert men het voorwerp weg, dat men werpt, gooit of smijt.
In onze hedendaagsche taal heeft smijten van de oorspronkelijke beteekenis van smeren zelfs de heriunering niet behouden. Zij is echter niet spoorloos verdwenen. Zij leeft nog in het afgeleide smet en smetten, die zich rechtstreeks uit de bovenvermelde opvatting van bezoedelen, bevuilen laten verklaren. Wat in het Ags. smîting heette, heet thans bij ons besmetting. Van smijten is smette, smet regelmatig afgeleid. Het is een versterkte vorm voor smitte, smit, dat aan ohd. smiz, vlek, mhd. smitze, ags. smitta, deensch smitte, zw. smitta beantwoordde. In 't Mnl. vindt men, nevens het toen reeds bekende smette, nog smitte geschreven (Sp. III8, 79, 77; Franc. 6721; Hildeg. 176, vs. 175), en besmit nevens besmet (Rijmb. 23655; Verk. Mart. 17; Wap. Rog. 183; Amand 1, 1210; Hexe 52), evenals men in 't Nedersaksisch nog smitte, smitten, besmitten zegt (Brem. Wtb. 4, 866 vlg.). Van smet komt weder smetten, besmetten en afsmetten in den bij ons bekenden zin. Al die woorden hebben het denkbeeld van bevuiling, bevlekking, verontreiniging behouden.

{==265==} {>>pagina-aanduiding<<}

Doch het begrip van smeren, besmeren, brengt niet noodwendig dat van bevuilen mede. Men kan iets in alle reinheid met olie, met zalf, met boter besmeren. Men kan aan een voorwerp wat verf of kleurstof smeren, om eene bepaalde plaats met een teeken of merk aan te wijzen. In die toepassing geldt het hoogd. schmitz, dat Weigand verklaart als een ‘kurzer leichter Strich zum Anmerken’. En die beteekenis vinden we in Vlaanderen en Brabant weder, waar men zekere lengte van het lijnwaad dat geweven wordt, zeker getal ellen waarin de wevers de schering verdeelen, de taak die een werkman afweven moet, de smet of smette noemt. De heer Schuermans, die de uitdrukking vermeldt, zegt (Vl. Idiot. 631): ‘Mogelijk dat men iemands taak door eene smet of teeken afteekende, en als hij tot daar gewerkt had, had hij de smet bereikt en zijne taak was af’. Volkomen juist, mits men smet hier niet in den bij ons gewonen zin van vlek, maar in dien van merkteeken versta, dien wij in hoogd. schmitz aantreffen.
Het blijkt dus, dat smetten in de thans heerschende beteekenis inderdaad hetzelfde woord is als het smetten der houtzagers, die met de slaglijn eene streep op het hout afteekenen. Uit het gronddenkbeeld van smeren ontwikkelde zich aan den éénen kant de opvatting van bezoedelen, aan de andere zijde, in gewestelijke spraak, die van met kleurstof een merk of teeken te zetten. Maar hieruit vloeit tevens vanzelf voort, dat afsmetten in dien zin in het Woordenboek geen plaats kon vinden. 't Is waar, 't zou eene dwaasheid zijn alle dialectwoorden stelselmatig buiten te sluiten. Maar over het al of niet opnemen moet met oordeel des onderscheids worden beslist. Zoodra eene gewestelijke uitdrukking eene leemte in onzen woordenschat gelukkig aanvult of op welke wijze ook levenskracht bezit, die der taal ten goede kan komen, dan moet zij ons welkom zijn en in ons woordenregister worden ingelijfd. Maar wanneer zij in strijd is met hetgeen het algemeene bewustzijn eenmaal voorgoed heeft aangenomen, dan zou zij niets dan verwarring kunnen stichten en inderdaad de taal meer benadeelen dan verrijken. Streeft deze er naar, aan ieder woord eene vaste en welbepaalde beteekenis toe te kennen en al het dub-
{==266==} {>>pagina-aanduiding<<}
belzinnige te doen wegvallen, men zou dan hare ontwikkeling tegenwerken, door uit de gewestelijke spraak eene andere beteekenis op te nemen, die daarmede niet overeenkomt. Die afwijkende opvattingen mogen uit een historisch oogpunt belangrijk zijn, maar zij hebben geen recht om als een deel van den algemeenen taalschat erkend te worden, zij blijven provincialismen. Smetten heeft nu eenmaal het denkbeeld van verontreiniging zóó innig in zich opgenomen, dat het er onafscheidelijk aan verbonden is: het Vlaamsche afsmetten en smetkoord of
smetlijn, waarin dat begrip niet aanwezig is, zijn in strijd met de onloochenbare kracht van smetten in het Nederlandsch volksbesef, en behooren dus niet tot de Nederlandsche taal, maar alleen tot de bijzondere spraak van enkele gewesten. Op het art. Smet, waar de oorsproug en geschiedenis des woords behandeld wordt, moeten wij er melding van maken; doch geene zelfstandige plaats komt hun toe in een woordenboek, dat niet aan de dialecten van Nederland, maar aan de algemeene taal der Nederlandsche natie gewijd is.
Ik moet nog even een punt aanroeren, dat zeker bij den lezer reeds is opgekomen. Hoe hangt ons smet samen met hoogd. schmutz, eng. smut, deensch smuds, zw. smuts, waarvoor men ook in Friesland smots zegt? In vorm en beteekenis komen die woorden te zeer met smet overeen, om ze daarvan te scheiden. Doch er is een bezwaar: de vocaal komt niet uit, schmutz laat zich uit smeitan niet afleiden. Zal men daarom met Weigand (2,612) den samenhang dezer woorden ontkennen, en van schmutz zeggen: ‘der Ursprung des Wortes... ist dunkel’? Ik acht dit onnoodig. Schmutz en smet zijn nauw aan elkander verwant, al zijn zij niet rechtstreeks identisch. Curtius heeft in zijne Grundz. d. Gr. Etum., 3de uitg., bl. 314, no. 479, den weg aangewezen tot de juiste opvatting. Hij brengt smeitan te recht tot den sanskrit-wortel mid, vet zijn, waarvan mêdas, vettigheid, en mêdura, vet (bnw.). Maar daarnevens wijst hij op gr. μύδος, nattigheid, slijk, vuil, μνδάω, nat, vnil zijn, μνδαίνω, bevochtigen, μνδαλέος, nat, rottig, vuil, μυδών, bedorven vleesch, en doet opmerken (bl. 111), hoe de beteekenis van vuil zich uit die van nat ont-
{==267==} {>>pagina-aanduiding<<}
wikkelde. ‘Die ursprüngliche Form der Wurzel’, zegt hij verder, ‘scheint zwischen smud und smid geschwankt zu haben’. Mag men dit aannemen - en het ontbreekt niet aan
analoge voorbeelden -, dan is de zwarigheid opgeheven en de verwantschap van schmutz en smet in het ware licht gesteld.

Afsnede.

Bij Weiland - en bij de lateren die hem naschreven - vindt men dit woord vermeld in twee concrete opvattingen, die ik gemeend heb in het Woordenboek achterwege te moeten laten. Ik wil hier de reden van die uitsluiting mededeelen.
De woorden van Weiland luiden aldus: ‘De afsnede in een dichtstuk, die plaats in hetzelve, waar de lezer gevoeglijk ophouden en adem scheppen kan’; en: ‘De afsnede eener redevoering, een afgezonderd deel van dezelve’.
Blijkbaar is deze opgave ontleend aan Adelung, bij wien men in het art. Abschnitt leest: ‘Der Abschnitt in einem Verse, die Stelle in demselben, welche zu einem kleinen Ruheplatze dienet, wo man innehalten, und Athem schöpfen kann; die Cäsur’; en: ‘Der Abschnitt in einer Rede, der Abschnitt einer Schrift, ein abgesonderter Theil derselben’.
Men ziet, dat Weiland zich in de eerste der twee genoemde beteekenissen vergist. Hij stelt dichtstuk in de plaats van vers, en verklaart dan afsnede door een rustpunt in een gedicht, terwijl Adelung de caesuur of rust in een enkelen versregel bedoelde. Doch, deze kleine afwijking daargelaten, loopt het genoegzaam in 't oog, dat onze lexicograaf hier niets anders deed dan zijn Hoogduitschen voorganger te vertalen: iets dat hij maar al te dikwijls doet, en dat ons noopt zijne opgaven altijd met de meeste behoedzaamheid te toetsen.
Heeft nu afsnede in de beide vermelde opvattingen ooit wettig

{==268==} {>>pagina-aanduiding<<}
in ons Nederlandsch bestaan? In de hedendaagsche taal is het zeer zeker onbekend. Wilde iemand het nu bezigen, het zou door ieder als een erg germanisme worden uitgekreten, al staat het dan ook bij Weiland, Van Moock, Martin, Bomhoff, Van de Velde-Sleeckx, Heremans en anderen vermeld. Maar was het wellicht in Weiland's tijd in gebruik, of komt het bij vroegere schrijvers voor? Er is mij niets van gebleken. Bij Plantijn, Kiliaan, Mellema, Halma en Meyer zoekt men het te vergeefs, en nergens heb ik, vóór Weiland, een enkel voorbeeld aangetroffen. Men mag dus wel aannemen, dat deze alleen uit Adelung putte, en onbedacht eene Hoogduitsche uitdrukking aan ons taalgebied annexeerde. Wij geven den keizer terug wat des keizers is, houden ons woordenboek van dergelijke onhollandsche bestanddeelen vrij, en kennen dus aan afsnede alleen de beteekenis toe, die het als kunstterm in de munt- en penningkunde heeft, maar die tot dusverre door geen onzer lexicografen werd aangeteekend.

Afspijzen.

Ook dit woord heb ik uit het Woordenboek buitengesloten, ofschoon het bij Weiland en al zijne volgelingen vermeld staat. Vóór hem heeft niemand, zoover ik weet, het als een Hollandsch woord gekend. En waaraan Weiland zijne opgaaf ontleende, is niet twijfelachtig. Adelung verklaart abspeisen, als onz. ww., door ‘aufhören zu speisen, Mahlzeit zu halten, von vornehmen Personen’, en geeft als voorbeeld: ‘sie haben abgespeiset, werden bald abgespeiset haben’. Bij Weiland luidt het: ‘Afspijzen, onz. ww.,.... Het spijzen eindigen, ophouden te spijzen, inzonderheid van voorname personen, aan eene rijke tafel: zij zullen aanstonds afgespijsd hebben’. Wederom was het dus zijn Hoogduitsche voorganger, wiens invloed hem beheerschte. In onze taal is afspijzen niet bekend. Spijzen zelf wordt wel gebezigd voor

{==269==} {>>pagina-aanduiding<<}
spijs gebruiken in 't algemeen, maar in den bepaalden zin van het middagmaal houden is het Hoogduitsch, geen Nederlandsch. Zoo oordeelde ook Lulofs er over, die onder de germanismen in zijne Kakographie, bl. 66, het volgende opnam: ‘Zult gij t'huis spijzen? Neen, ik heb reeds afgespijsd.’ En te recht. Als de maaltijd is afgeloopen, dan zeggen wij, dat men afgegeten heeft. Vinden ‘voorname personen’ die uitdrukking wat burgerlijk, welnu, laat hen dan afdineeren. Maar afspijzen, nooit.
Doch nu rijst de vraag, of afspijzen geen recht van bestaan heeft als bedr. ww. Als zoodanig vindt men het gebruikt in de volgende aanhaling uit Brandt's De Ruiter, bl. 936: ‘Dit informeren heb ik hoogh-noodigh geacht, om.... den quaadtwilligen alle middelen te benemen van haar Hoog. Moog. intercessie.... te illuderen, door het voorgeeven van dat de Hongaren rebellen waaren, om een ieder daar meede af te spyzen, gelyk zy den Heer Ambassadeur Oxenstiern, en alle andere Deensche, Brandenburghsche, Lunenburghsche etc. Ministers de facto daar mede afgespyst hebben’. De bedoeling is blijkbaar, dat men de lieden met dat voorgeven afscheepte. In het Hoogduitsch is abspeisen in dien zin zeer gewoon: eigenlijk, iemand met eene zekere hoeveelheid spijs afschepen, waarmede hij zich tevreden moet stellen; figuurlijk, iemand afschepen door hem te paaien met iets, dat hem niet bevredigt, met mooie woorden, ijdele beloften, voorwendsels enz. Zie Grimm, D. Wtb. 1, 122. Mag men nu uit de aangehaalde woorden besluiten, dat afspijzen in deze beteekenis ook bij ons in gebruik is geweest?
Indien die woorden van Brandt zelven waren, dan zou er geen bezwaar zijn dit aan te nemen, vooral daar spijzen, als bedr. ww., ook in onze taal bekend is. Doch het is niet Brandt die hier spreekt, maar G. Hamel Bruinincx, Resident der Statengeneraal bij den Keizer van Oostenrijk, van wien Brandt een brief aan den Griffier Fagel mededeelt, gedagteekend uit Weenen, den 27 Oct. 1675. Het schijnt dat een zesjarig verblijf in de Oostenrijksche hoofdstad het vaderlandsch taalgevoel van onzen Resident wel ietwat beneveld had. In denzelfden brief vinden wij niet alleen versprooken voor beloofd, indr[u]ght voor inbreuk, ver-
{==270==} {>>pagina-aanduiding<<}
haat voor gehaat, onderlaaten voor nalaten, die ook bij Kiliaan, Hooft of anderen voorkomen en dus misschien toen nog tot ons spraakgebruik behoorden, maar daarnevens enkele andere uitdrukkingen (als b.v. in deliberatien begrepen zyn voor zich daarmede bezighouden), die genoeg doen zien, dat het insluipen van germanismen niet van heden of gisteren dagteekent. Zoolang er dus geen beter gezag bekend is dan dat van Hamel Bruinincx, acht ik het raadzaam, zijn afspijzen niet uit Weenen in Holland binnen te smokkelen, maar het aan de Duitschers over te laten, die er uitsluitend recht op hebben.

Gooien, gutsen.

Voor zoover ik weet, is de afleiding van gooien nog nergens gegeven. Toch is het eene merkwaardige uitdrukking, die wel eens behandeld verdient te worden. Noch in het Hoogduitsch, nog in eenige andere Germaansche taal wordt zij aangetroffen, dan alleen in het Nederduitsch. In ons vaderland is gooien de gewone alledaagsche term voor werpen, en buiten onze grenzen is gojen in de volkstaal van Oost-Friesland en in die der noordelijke kuststreken van Duitschland bekend (Stürenburg 73, Brem. Wtb. 2,528, 1). Grimm schreef in 1840: ‘Von gôien (jacere, werfen) kenne ich die herkunft nicht’ (D. Gramm. I3, 323). Stürenburg achtte het verwant met gieten, en te gelijk met fr. jeter, ital. gettare! Hij had beter gedaan, de verklaring van Grimm te onderschrijven. Met de eerlijke bekentenis ‘ik weet het niet’ - die wij zoo dikwijls moeten afleggen - is de wetenschap beter gediend dan met dergelijke laffe en ongerijmde gissingen.
Thans, na al wat wij in 30 jaren geleerd hebben, kan de

{==271==} {>>pagina-aanduiding<<}
oorsprong van gooien niet meer twijfelachtig zijn. Ik wil dien hier in het licht stellen en met de noodige bewijzen staven.
Gooien is eene afleiding van het mnl. bnw. ga, dat snel, schielijk, haastig beteekende, en nog in ons gauw voortleeft. Bekend is de plaats uit Floris, waar de koning aan zijne vrouw, die vreesde dat hun zoon zich in wanhoop van kant zou maken, en daarom den vader zocht te bewegen aan zijnen wensch te voldoen, ten antwoord geeft (vs. 1284):

Vrouwe, seit hi, nu en weest niet te ga: 
Ic wane, hi hem selven niet versla. 

‘Wees niet te haastig, niet te voorbarig, het zal nog wel losloopen.’ Evenzoo in den Troj. Oorlog, vs. 2937:

Her Achilles voer voren, hi was ga, 
Agamennon volghde hem na. 

En in een ander fragment van hetzelfde dichtwerk (Oud-Vl. Ged. 2, 78, vs. 298):

Nu mochte an mi merken mijn lief 
Grote dulheit, ic bem te gha. 

Er staat tegha gedrukt, maar natuurlijk is te gha, te haastig, te voortvarend, bedoeld. De begrippen van dul en ga worden op gelijke wijze vereenigd in den Rijmbijbel, vs. 5935:

Van daer voer tfolc in Salmana, 
Want harde dul waest ende gha. 

Ook als bijwoord komt ga voor, in de oorspronkelijke opvatting van snel, schielijk. In den Rijmb. 33014 leest men:

Die Romeyne wilden den tempel winnen, 
Entie Joden drevense also ga 
Weder tote Anthonia. 

Daarnevens zeide men ook galike en galinge, als b.v.:

Hout altoes in dinen moet, 
Dat niet ghalike moge gescien, 
Maer dat al wese vorsien. 
Sp. I8, 34, 68. 

‘dat niets haastig geschieden kan, maar dat alles voorzien en overlegd moet worden.’

Des XXX daghes ginc al gesont 
Die bisscop slapen in der nacht stont, 
Ende es ghalike bleven doot. 
Sp. III7, 48, 51. 


{==272==} {>>pagina-aanduiding<<}

‘Hij bleef plotselings dood’. Elders heet het galinge, als:

Ende alle die ghene, die dat rieden, 
Storven ghalinge van den lieden; 
Want hem haer geweide uutscoot 
Ten fondemente ende bleven doot. 
Sp. III6, 38, 23. 


Du sagest heden neven di 
Galinghe sterven twee of drie. 
Waenstu starker sijn dan die? 
Hs., aang. bij Clignett, Bijdr 61. 

Nevens het bijwoord galike was ook het bnw. galijc in gebruik:

Heilich cruce, bescermt mi desen dach 
Van alder quader aventure, 
Ende van alre viande wederstoet, 
Ende van der galiker doot. 
Rumb. Avondst. 24. 


Van deser werelt tlange leven 
Waer met hem een cort beweven, 
Ende ene wel gallike doot. 
D. Lucid. 6241. 

Gallike is eene populaire uitspraak voor galike, als smalle voor smale, jammer voor jamer enz. Gelijk wij boven lazen, dat iemand galike dood bleef, of galinge stierf, zoo is ook hier de galike doot een plotselinge dood. Gewoonlijk werd zulk een uiteinde, in 't bijzonder de dood door apoplexie, kortweg de gadoot genoemd, in welke samenstelling wij ons bnw. ga terugvinden. Het woord gadoot is bekend genoeg. Ik heb er in Taalk Mag. 4, 86 vlg. over gehandeld. Zie ook Clignett, Aantt. op Maerlant's Sp. Hist., bl. 56-58, enz.
Ook in de verwante talen was ga vanouds gewoon. In 't Ohd. luidde het gâhi (praeceps, velox), het adv. gâhes (subito, repente), en daarnevens het subst. gâhî (subitatio, praecipitatio, impetus), en verschillende andere afleidingen (Graff 4, 129-133). In 't Mhd. gâch en gâ, adv. gâhes, gäliche, subst. gâhe, gâcheit enz. (Benecke 1, 453-455). Nog heden kent het Hoogd. gäh, gähe, gählings, waarvoor echter, met de gewone verweeking van g tot j, de nieuwere vormen jäh, jähe, jählings thans meer algemeen in zwang zijn. De beteekenissen van velox, snel, voor-
{==273==} {>>pagina-aanduiding<<}
barig, en praeceps, steil, d.i. snel afloopend, zijn daar nevens elkander in gebruik gebleven.
Naar den oorsprong van gahi, gah, ga, behoeven wij niet verre te zoeken. De samenhang met het ww. gaan loopt in 't oog. De vergelijking van hd. gehen, van goth. gaggan, mnl. gangen, vanwaar het imperf. ging, en vooral van de goth. woorden framgahts, voortgang, inn-at-gahts, ingang, un-at-gahts, ontoegankelijk, wijst duidelijk de keelletter aan, die wij in gahi terugvinden. De oorspronkelijke wortel schijnt gahan geweest te zijn: gahan, gangen, gaan, evenals fahan, vangen, mnl. vaen, en hahan, hangen, mnl. haen. Van diezelfde keelletter vindt men ook nog een spoor in het zeggen: soo gôghet hier somtayts, zoo gaat het hier somtijds, dat wij in het Antwerpsche volksdialect in de Trijntje Cornelis van Huygens (1, 585) aantreffen. Gahi, van gahan afgeleid, geeft dus eigenlijk te kennen gaande, zich bewegende, bepaaldelijk toegepast op datgene wat zich met snelheid beweegt.
Maar de keelletter, die in het mnl. ga werd weggelaten, is in onze taal niet geheel verdwenen. Het is bekend, dat eertijds de h, j en w op het eind van woordstammen veelvuldig verwisseld plachten te worden. Grimm heeft daarover in zijne D. Gramm. (I2, 148, 403, 885 en elders) meermalen gehandeld. Nevens gah kon dus ook gaj en gaw staan. Onder die beide vormen komt het woord werkelijk bij ons voor. Het laatste is ons gauw, bij Spieghel nog ghaw gespeld (Hertsp. 1, 270), doch dat reeds vroeg de uitspraak au, ou had aangenomen, blijkens gouwe dief, ons gauwdief, bij Broeder Gheraert, vs. 1342. Gay treft men aan in gaylike en gaydoot (S. Franc. 5891 en 5899), en ook bij Kiliaan heet het gay, gayelick en gaye dood, doch daarnaast nog gaych en gaychlick, waarin de oorspronkelijke h, ch met de daaruit ontsproten y was samengevloeid. In de Nederduitsche dialecten buiten onze grenzen zijn mede de beide vormen, gai en gau, in gebruik (Brem. Wtb. 2, 477 en 492). Volkomen in dezelfde verhouding als gauw tot mnl. ga, ohd. gahi, staat kauw (cornicula) tot mnl. ka (Sp. IV2, 54, 7), ohd. kaha (Graff 4, 359).
Maar welk is nu het verband tusschen dit ga of gauw en ons gooien? Het Oudhoogduitsch wijst het ons aan. Daar vinden wij

{==274==} {>>pagina-aanduiding<<}
nevens het ww. gâhôn, mhd. gâhen, snellen, ijlen, rechtstreeks van gâh gevormd, ook gâhjan, van gâhi afgeleid. Door de verwisseling van h en w ging gâhjan in gâwjan over, en dit moest regelmatig gaujan, bij ons gooien worden. Verg. goth. tavjan, taujan met ons tooien, stravjan, straujan met strooien, en avi, gavi, havi met ooi, gooi, hooi. Maar in de meeste dezer woorden bleef in sommige gewesten de w zich handhaven, en aw werd tot ou: vanwaar de bijvormen touwen, strouwen en gouw (landstreek). Verg. kooi en kouw, beide aan lat. cavea ontleend. Men ziet, de verhouding van al deze vormen onderling is volkomen dezelfde als die van gooien en gauw (gouw).
Als een nader bewijs van den samenhang van ga, gay of gauw met gooien, wil ik nog even aanstippen, dat de Nedersaksische volkstaal voorheen nevens gai ook goi kende. De gadood werd daar goye dood of goihe doth geheeten. Een paar voorbeelden uit de oude Statuten van Bremen vindt men in Brem. Wtb. 2, 477, en bij Cignett, Aantt. op Maerlant's Sp. Hist. bl. 56 opgeteekend.
Het ohd. gâhjan, waaraan gooien beantwoordt, was een onz. ww., in den zin van zich snel bewegen, snellen, ijlen. In de Nederduitsche tongvallen werd het woord - hetzij gelijktijdig, hetzij later - als bedrijvend opgevat: het kreeg dus de kracht van doen voortsnellen, werpen. Men ziet, zoo zijn vorm en beteekenis geregeld verklaard. Het Hoogduitsch vereenigt, gelijk wij zagen, in jähe de beide opvattingen van snel en van steil. Ook in lat. praeceps gaan die beide te zamen. En de spruiten van het Duitsche en van het Latijnsche woord stemmen weder in de afgeleide beteekenis geheel overeen: gooien staat, wat den zin betreft, volkomen gelijk met lat. praecipitare, fr. précipiter.
Maar is gooien in onze taal ook niet bekend geweest als onz. ww.? Kiliaan getuigt uitdrukkelijk van ja, door goyen niet alleen met jactare en quatere, maar ook met festinare te verklaren. Een voorbeeld echter is mij tot hiertoe niet voorgekomen. 't Is waar, men leest in den Walewein, vs. 8236:

Tbloet liep uten verseen wonden 
Ende goyde recht als ene beke. 


{==275==} {>>pagina-aanduiding<<}

‘Het bloed stroomde uit de wonden als eene snel vlietende beek.’ De verklaring van Kiliaan zou hier zeer aannemelijk zijn: van festinare, op stroomend vocht toegepast, komt men vanzelf tot snel vlieten. Doch ook hier geldt de waarschuwing: ‘en weest niet te ga,’ wees niet te voorbarig met uwe gevolgtrekking. Een paar duizend verzen later leest men in hetzelfde gedicht (vs. 10609):

Die staline hoede, al waersi goet, 
Durslouchmen, datter duere tbloet 
Ute goysde al even dichte. 

Het zou kunnen zijn, dat goysen een bijvorm van goyen was, op een ohd. gâh-s-jan wijzende, waarin dan de s als afleidingssuffix zou zijn ingevoegd: zie Grimm, D. Gramm. 2, 268, en verg. botsen, knarsen, splitsen, mnl. meersen, verelaersen, nevens botten, knarren, splitten, meerren, verklaren enz. Dit krijgt zelfs eenige waarschijnlijkheid, als men goeschen voor gooien, smijten, in het Vl. Idiot. van den heer Schuermans vermeld vindt. Doch het is aan den anderen kaut niet vermoedelijk, dat de dichter hetzelfde denkbeeld eerst door goyen en straks daarna door goysen zal uitgedrukt hebben. Wel denkelijk heeft hij beide keeren hetzelfde woord geschreven. Maar welke is dan de ware lezing, goyde of goysde? Hebben wij hier met gooien, als onz. ww., of met een ander woord, met goysen, te doen? Alles wel beschouwd, is het laatste verre te verkiezen. Er is hier sprake van bloed, dat uit de wonden stroomt, en daarbij is nog heden gutsen de vaste uitdrukking. Kiliaan verklaart guysen door effluere cum murmure seu strepitu, en heeft ook het freq. gusselen of gosselen in den zin van storten. Goezen, gewestelijke uitspraak voor guizen, is nog hier en daar bekend: in Antwerpen zegt men: ‘het regent dat het goest’ (Vl. Idiot. 159), in Gelderland: ‘het water goesden er deur dat et kuulde’ (Taalk. Mag. 3, 59). Bij onze zuidelijke
taalbroeders is gusselen nog in gebruik, voor stroomen, storten, morsen enz. ‘Het bloed gusselde uit de wonde’, en ‘het water gusselt door de spleten van de sasdeuren’, leest men bij den heer De Bo in zijn Westvl. Idiot. 394, terwijl de heer Schuermans zoowel gusselen als gusen en gussen vermeldt. Eindelijk, wat alles afdoet, reeds het Oud-Noordsch bezat nevens

{==276==} {>>pagina-aanduiding<<}
gjóta, gieten, ook gjósa, met kracht opwellen, opspuiten, opbruisen, van water en opflakkerende vlammen gezegd (Jonsson 175, Egilsson 248). In Noorwegen, waar het woord nog heden in gebruik is, wordt gjosa of gjöysa van uitstroomend bloed gebezigd, juist als ons gutsen (Aasen 134, 135, Fritzner 206). Afleidingen zijn het Oud-Noordsche gusa, een waterstraal (Jonsson 191), en Oud-Deensch gys, stortregen (Molbech 1, 405). Ook het Ohd. moet, nevens giuzan, een giusan gekend hebben, blijkens gussa en gussi, mhd. güsse, overstrooming, urgusi, overvloed, ubargussôn, overvloeien (Graff 4, 285, Benecke 1, 542).
Uit al het aangehaalde blijkt overtuigend, dat eertijds twee vormen nevens elkander bestonden: onrd. gjóta, ohd. giuzan, ons gieten, en onrd. gjósa, ohd. giusan, bij ons giezen of guizen. In den laatsten vorm bleef het woord in gebruik, doch met overgang tot de zwakke vervoeging: bij Kiliaan guysen, thans in gewestelijke spraak guzen en goezen. Eene regelmatige afleiding was gussen, waaruit weder het freq. gusselen ontstond. Maar in de geschreven taal ging gussen - in betrekkelijk jongen tijd - tot gutsen over, gelijk hissen tot hitsen en pos tot pots werd. Dr. De Jager heeft reeds te recht opgemerkt, dat gutsen ‘eerst later in gebruik schijnt gekomen, daar men het noch bij Ten Kate, noch bij Kiliaan aantreft’ (Taalk. Mag. 3, 59).
Het zal dan noodig zijn in den Walewein zich aan den vorm goysen = guizen te houden, en ook in vs. 8237 goysde als de ware lezing te herstellen. Het eenige - schijnbare - voorbeeld van gooien als onz. ww. moge daarmede verloren gaan, wij winnen daarentegen het oude goysen en de volledige verklaring van ons gutsen. Tot dusverre beschouwden wij dit als eene afleiding van gieten (Grondbeg. d. Ned. Spell., 2de druk, bl. 73). Het blijkt nu, dat het afstamt van den bijvorm guizen, en dus met gieten slechts verwant is in verwijderder graad. Doch ook bij dit juistere inzicht in de vorming des woords, blijft de spelling gutsen boven die van gudsen te verkiezen. Voor de scherpe s behoort de d alleen in die gevallen te staan, waar zij etymologisch bepaald is aangewezen (als in gids, loods en smidse). Is gutsen uit gussen gevormd, dan moet de ingevoegde tongletter zich naar

{==277==} {>>pagina-aanduiding<<}
de s richten en kan dus geene andere zijn dan de scherpe t, die ook in hitsen en pots algemeen gebezigd wordt.

Granje.

Sedert ik indertijd bij de uitgave van den Warenar met dit woord verlegen zat, is het meermalen ter sprake gebracht. De heeren De Jager en Oudemans hebben er over gehandeld: de eerste in zijn Archief, 1, 210 vlg. en 4, 489, de laatste in zijne woordenboeken op Bredero en Hooft. Door het vinden van een nieuw voorbeeld, uit de Klucht van Robbert Leverworst van Isaak Vos, is de beteekenis aan het licht gekomen. Daar zegt iemand tot een ander, die hem tegen wil houden: ‘'k wil men granje soecken’. Blijkbaar is de bedoeling: ‘ik wil zoeken zooveel ik lust heb, ik wil er mijne bekomst, mijn wil, mijne voldoening van hebben’. Nu zijn ook de plaatsen van Bredero en Hooft duidelijk. Als de koopvrouw in het Moortje aan Kackerlack alles te koop biedt wat hij maar begeeren kan, krenten, amandelen, rozijnen enz., en er bijvoegt: ‘ick gheefje schier de granje’, dan meent zij: ‘ik geef u alles wat u maar lusten kan, ik bied u volop al het mogelijke aan’. En wanneer Lekker in den Warenar, juichende over den gevonden schat, ‘al de premiers van de beurs’ braveert, en uitroept:

Quamen ze in mijn presency, zy kregen de granjen, 

dan wil hij zeggen, dat zij ‘hunne bekomst zouden krijgen’, dat zij er meer dan genoeg van zouden hebben, iemand te ontmoeten, die zooveel rijker was dan zij.
Granje moet dus wil, lust, begeerte beteekend hebben, bepaaldelijk, in concrete opvatting, in verbinding met het bepalend lidwoord of bezittelijk voornaamwoord: de granje of zijn granje, zooveel men wil, lust of begeert, volop, zijne bekomst, zijne voldoening.

{==278==} {>>pagina-aanduiding<<}

Tot hiertoe echter bleef de afleiding des woords in het duister gehuld en daardoor de verklaring onvolkomen. Ik geloof nu in staat te zijn die leemte aan te vullen en de uitdrukking volledig op te helderen. Het zal daarbij onnoodig zijn de vroeger geopperde gissingen te bespreken. Het waren gissingen, en niets meer, die alleen getuigden dat men met het woord geen weg wist.
Ik begin met op te merken, dat men in de volkstaal nog wel eens hoort zeggen zijn grant halen, voor ‘zich wraak of voldoening verschaffen’. Dr. De Jager heeft daar reeds op gewezen (Archief 4, 489). Kenlijk beteekent grant hier niet eigenlijk wraak, maar de voldoening die door de wraak genoten wordt. Men is over iets verstoord, men wil er zijne satisfactie van hebben, men wil aan zijn lust (naar wraak) voldoen.
Dezelfde spreekwijze nu, maar in een anderen vorm en in ruimer toepassing, is ook in Vlaamsch België bekend. Daar zegt men zijn gerant (of garant) van iets hebben, er genoeg van hebben, en aan (tot) zijn gerant (garant) komen, zooveel van iets krijgen als men hebben wil, er genoeg van bekomen. De heer Schuermans, die de uitdrukking vermeldt, haalt de volgende voorbeelden aan (Vl. Idiot. 138 en 148): ‘Ik heb dees jaar niet heel veel stroo, maar ik hoop toch wel tot mijn gerant te komen’, en ‘Ik heb mijn gerant van pennen al’. Buiten twijfel is dit garant of gerant hetzelfde als ons grant. De tweede vorm is de juiste middenterm tusschen den eersten en den laatsten: garant, gerant, grant.
Nu gaat over ons granje een helder licht op. In grant herkent men aanstonds het evenbeeld van fr. garant, dat wel in beteekenis eenigermate verschilt, maar er toch kenlijk nauw mede samenhangt. Wij zullen weldra zien, hoe het verschil is op te lossen. Maar zooveel is nu reeds zeker, dat wij bij granje verwezen worden naar mlat. garandia, oudfr. garandie. Het nieuwere Fransch zegt garant, garantir, garantie; maar voorheen luidde het garand, garandir, garandie (Roquefort 1, 666), mlat. garandus, garandiare, garandire, garandia, of wel, met de oorspronkelijke gu, guarandus enz. (Du Cange 3, 475 vlg). De d was dan ook de medeklinker, die hier oorspronkelijk behoorde

{==279==} {>>pagina-aanduiding<<}
te staan; want guarand, garand is ontleend aan het Oud-Duitsche warand, tegenw. deelw. van waran, ons waren, verwaren. In ons garandeeren hebben wij nog den echten vorm des woords bewaard. Uit mlat. garandia moest regelmatig garandje, garanje, granje ontstaan, evenals b.v. Oost-Indië tot Oostinje, lat. verecundia tot ital. vergogna, en de namen Compendium en Burgundia tot fr. Compiegne, Bourgogne, bij ons Boergonje, werden.
De beteekenis van granje laat zich uit die van garandia zonder bezwaar afleiden. Wie eene schuldvordering te innen of iets, uit welken hoofde ook, te ontvangen heeft, en daarvoor eene goede verwaarborging heeft bekomen, die kan gerust zijn dat het verlangde goed hem niet ontgaan zal. Zijne garantie te hebben is dus m.a.w. de zekerheid te bezitten, dat men krijgen zal wat men begeert. Van daar tot de opvatting van zijn granje, zijne volle begeerte, zijne geheele voldoening, is maar een geringe stap. Wij zullen straks zien, dat die stap al in ouden tijd gedaan werd.
Mijne uitlegging is nog niet volledig. Zij geeft behoorlijk rekenschap van granje, maar nog niet van grant. Het fr. garant beteekent den persoon, die borg blijft, terwijl ons grant als verwaarborging, verwaring wordt opgevat. Om die tegenstrijdigheid te verklaren, moet ik hier eene andere opmerking laten volgen.
Nevens garandia, dat van Germaanschen oorsprong was, kende het Mlat. nog een ander woord voor waarborg, zekerheid, van echte Latijnsche afkomst, t.w. credentia, vanwaar ital. credenza, fr. créance, het laatste als bijvorm van croyance, gelijk het woord in andere beteekenis luidt. Credentia en zijne verwanten ondergingen, onder lateren Romaanschen invloed; allerlei wisselingen van vorm: men vindt creantia, creantare, creantum, maar ook craantia, craantare, craantum, en crantare, crantum, oudfr. cranter, crant en crantement. Het is bekend, dat in de Romaansche talen de Latijnsche c niet zelden in g is overgegaan: uit callus, colpus ϰόλπος), conflare, crassus, crypta, cupelletum, ontstonden fr. gale, golfe, gonfler, gras, grotte, gobelet enz. 1).

{==280==} {>>pagina-aanduiding<<}
Dezelfde overgang had ook hier plaats: nevens crantare, crantum, was grantare en grantum in gebruik, oud-fr. graanter, graunter, granter en grant. Bij Du Cange (2, 644, 648 vlg. 3, 555 vlg., 7, 192 vlg.) kan men van dit alles de bewijsplaatsen vinden. Granter leeft nog heden voort in het eng. to grant.
Ook de beteekenis van creantare werd in den loop des tijds eenigszins gewijzigd. Van verzekeren, zekerheid geven, ging het allengs tot doen verwerven, verleenen, toestaan over 1). In dien zin gold oud-fr. granter, en geldt nog eng. to grant. Het znw. grant, eigenlijk zekerheid, begon voor voldoening te gelden. De zekerheid die men had van iets te verkrijgen, werd als de voldoening, als de vervulling van den wil of de begeerte opgevat. Ook in deze laatste beteekenis kon dus het woord worden genomen. Bij Du Cange (7, 192) vindt men graanz door plaisir, volonté verklaard, bij Roquefort (1, 709) grant gelijkgesteld met gré, volonté, désir -, juist dus hetzelfde wat wij boven als de beteekenis van ons grant en granje leerden kennen.
Nu zijn wij in staat die beide woorden in hunne onderlinge verhouding met juistheid te beoordeelen. Grant, dat wij eerst onwillekeurig met fr. garant vergeleken, blijkt nu in den grond een ander woord te zijn, aan oud-fr. grant, mlat. grantum, creantum ontleend. Maar granje laat zich niet uit creantia afleiden, het is ongetwijfeld uit garandia verbasterd. Eigenlijk zijn dus grant en granje, hoezeer hetzelfde beteekenende, twee verschillende woorden, die etymologisch niets met elkander te maken hebben. Doch nevens grant vinden wij garant en gerant. Dit wijst ons aan, dat men onwillekeurig, nog voelende dat granje van garandia kwam, het zinverwante grant, waarvan men den oorsprong niet meer kende, met datzelfde garandia in verband bracht en dus met fr. garant gelijkstelde. Zoo ging grant tot garant, gerant over: het werd door eene alleszins verklaarbare vergissing van de eene familie in de andere overgebracht. Ik heb mij daar-
{==281==} {>>pagina-aanduiding<<}
om zoo even zorgvuldig gewacht van te zeggen, dat grant eene samentrekking van garant was. Integendeel, het blijkt nu, garant is veeleer eene uitrekking van grant, of liever eene onbewuste verandering daarvan door de natuurlijke bijgedachte aan het fr. garant, waarmede men het verwarde.
Maar er is nog iets, dat ik niet onopgemerkt mag laten. Het Mlat. kende nevens grantum nog een ander woord, dat meer bepaald in den zin van wil, begeerte gold, t.w. gratum of gratus (4de decl.), het bekende Latijnsche adj. gratus, als subst. genomen, ter aanduiding van hetgeen iemand aangenaam was. Uit dit gratum ontstond het bekende fr. gré, wil, waarvan weder agréer, toestaan. Het is reeds door Du Cange, Wedgwood en E. Müller opgemerkt, dat in het middeleeuwsch taalgebruik grantum en gratum min of meer dooreenliepen en verward werden 1). Ongetwijfeld heeft dit medegewerkt om de beteekenis van grantum, oud-fr. grant, te wijzigen, en het te doen nemen in den zin van volonté, dien wij er boven aan toegekend zagen, en die zich met de eigenlijke opvatting van het woord gemakkelijk liet overeenbrengen. Grantum, grant, begon dus te gelden voor synoniem met fr. gré. In al de voorbeelden, die wij van grant en granje aanhaalden, zou men die woorden in 't Fransch door gré kunnen wedergeven. Er heeft dan in waarheid eene samenvloeiing of althans een wederkeerige invloed van drie verschillende woorden plaats gehad: garandia, creantum en gratum. Eerst zóó laten grant en granje zich in al de eigenaardigheden van vorm en beteekenis volledig verklaren.
Voor de ontwarring der vaak zoo ingewikkelde draden der historische taalstudie is niets zoo belangrijk als de opmerking van den invloed, dien de woorden veelal van elkander ondervinden. Volksetymologie en onbewuste vergelijking van het eene woord met het andere spelen eene gewichtige rol. Zoodra de oorsprong eener uitdrukking in het taalbewustzijn niet helder meer gevoeld wordt, begint men ze onwillekeurig met andere in verband te

{==282==} {>>pagina-aanduiding<<}
brengen, waarmede zij in klank of beteekenis eenige overeenkomst heeft. Door die vergelijking wordt het woord allengs anders gekleurd; het neemt van andere woorden iets over, het ondergaat wijzigingen in den vorm en allerlei schakeering van beteekenis. Al die spelingen te bespieden, al die wederkeerige werkingen aan de hand der geschiedenis met juistheid na te gaan, eischt veel behoedzaamheid en bedachtzaam overleg; maar het is de onmisbare voorwaarde, om in den doolhof der woordenhistorie den weg te vinden, die tot de waarheid leidt. Vroeger dacht men daar niet aan, men beschouwde ieder woord te veel op zich zelf, en de verklaringen bleven gebrekkig, vol van allerlei zwarigheden, die men niet uit den weg wist te ruimen. Sedert men heeft ingezien, dat de woorden, evenals de menschen in de samenleving, met en voor en door elkander leven en onder elkanders invloed staan, heeft men in het ontcijferen van de geheimen hunner lotgevallen groote vorderingen gemaakt. Hoe meer ik van etymologie leer begrijpen, des te meer vestigt zich mijne overtuiging, dat langs dezen weg veel, wat nog in 't duister schuilt, kan worden opgespoord en in 't ware licht gesteld. Ik zou zelfs durven beweren, dat er bijna niet één woord is, waarvan althans de afleiding niet volkomen duidelijk spreekt, of het heeft op eenigerlei wijze den invloed van andere woorden ondergaan. Het bovenstaande heeft er ons opnieuw een merkwaardig voorbeeld van gegeven. Het verwondert mij van achteren niet, dat ik in 1842, op dit alles nog niet bedacht, het raadsel van granje niet kon oplossen.

Over recht.

Dat een geschiedschrijver, die uit oude oorkonden put, in de eerste plaats de taal behoort te verstaan, waarin die oorkonden vervat zijn, is eene waarheid, die men triviaal mag noemen. Toch

{==283==} {>>pagina-aanduiding<<}
worden dergelijke triviale waarheden in de practijk maar al te dikwijls miskend. Vroeger vooral, toen de kennis onzer middeleeuwsche taal nog moest opgebouwd worden, gaf menig historicus zich geen rekenschap van het gevaar van vergissing, waaraan hij telkens blootstond. Niet zelden tastte men mis in de opvatting van hetgeen een oud schrijver gezegd had, en onjuiste voorstellingen van het gebeurde of scheeve oordeelvellingen waren er het onvermijdelijk gevolg van. Overbekend is het, hoe het verkeerd verstaan der woorden van Stoke (4, 1477), waar hij verhaalt, dat Floris V, het eerst door Herman van Woerden aangerand, hem lachend beantwoordde, omdat hij ‘hilt over spel’, omdat hij het voor eene grap hield, - aanleiding heeft gegeven om het gerucht betreffende het overspel van den graaf met de dochter van Woerden verder te verspreiden en meer ingang te doen vinden. Van soortgelijke misvattingen wist ook Wagenaar zich niet altijd vrij te houden. In de voorwaarden, bij het huwelijk van Jacoba met Jan van Touraine vastgesteld, wordt bepaald dat haar vader Willem VI, zoolang hij leefde, geweldich heer van Henegouwen, Holland, Zeeland en Friesland zou blijven. Onze geschiedschrijver merkt daarbij op (3, 400), dat ondanks dien ‘weidschen titel’ er niets blijkt van eenig voornemen ‘om de landen willekeurig te beheerschen’. Had hij begrepen, dat geweldich heer niets anders beteekende dan hetgeen wij souverein plegen te noemen, hij had deze snedige aanmerking kunnen sparen. Maar erger maakt hij het in het verhaal der belegering van het slot Kronenburg, na den moord van Floris V. In allen ernst vertelt hij ons, dat Jan van Kuik daarbij tegenwoordig was en ‘zich al 't gezag over 't beleg aanmatigde’ (3, 89). Eilieve, Kuik zou het wel gelaten hebben zich daar te vertoonen, hij die zelf Floris den oorlog
aangezegd had en de voorname raddraaier der samenzwering geweest was! Maar Wagenaar's bericht berustte op een misverstand. Toen Kuik vernam, zegt Stoke, dat het te hoop geloopen volk het huis omsingelde, sprak hij er over met den graaf van Kleef, en bracht hem onder 't oog, dat de belegerde edelen verloren waren, zoo hij geen raad schafte. ‘Hi seide dat hijt gherne dade’, laat Stoke er op volgen (5, 312), en die

{==284==} {>>pagina-aanduiding<<}
woorden bevatten het antwoord, dat de graaf van Kleef aan den heer van Kuik gaf. Maar Wagenaar laat dat hi op Kuik slaan, en nu wordt al het volgende, wat Stoke van den Kleefschen graaf vermeldt, door hem op Kuik toegepast en daarmede het geheele verhaal schromelijk in de war gestuurd. Diezelfde fout was al vroeger door Alkemade begaan, die trouwens reeds door Huydecoper in zijne aanteekening op de bedoelde plaats van Stoke te recht gezet is.
Dwazer nog was de vergissing van Willems, die in eene aanteekening op Boendale's gedicht over Eduard III ons diets maakt, dat de koning, uit Vlaanderen naar Engeland teruggekeerd, om eene tegen hem gesmede samenspanning te onderdrukken, aan al die verbondenen, bisschoppen, graven enz., het hoofd voor de voeten deed leggen. Hij voegt er bij: ‘iets wat echter by de historieschryvers van Engeland niet aengeteekend is’ (Belg. Mus. 4, 367). Zoo zal dan onze Boendale alleen aansprakelijk zijn voor de mededeeling van dit afschuwelijk feit! En wat zegt deze? Niets anders dan dat Eduard de schuldigen duchtig betalen liet, en dat vervolgens het met Frankrijk gesloten bestand verlengd werd

Tote sint Jans dage, des gelooft, 
Dat men hem afsloech dat hooft, 

d.i., zooals het in de oorkonde heet (bl. 376): ‘jusques à la feste de la decollation Saint Jehan Baptiste prochaine’. Bij ongeluk dacht Willems bij dat afgehouwen hoofd niet aan Johannes den Dooper, maar aan ‘de saemgespannenen’: en ziedaar, door een bloot misverstaan der oude taal, de nagedachtenis van Eduard met eene snoode bloedvlek bezoedeld.
Doch het is mijn plan niet over dit onderwerp uit te weiden. Genoeg reeds om te doen zien, dat de grondstelling, waarvan ik uitging, hoezeer ook een axioma, in de toepassing wel eens verloochend wordt. Zoo ik thans bij een enkel voorbeeld opzettelijk stilsta, dat tot dusverre niet opgemerkt schijnt, het is omdat ik daar aanleiding in vind, de aan 't hoofd van dit artikel geplaatste uitdrukking in hare ware beteekenis op te helderen.
In 1196 was bisschop Boudewijn van Utrecht overleden. Twee

{==285==} {>>pagina-aanduiding<<}
mededingers betwisten elkander den mijter. De uitspraak verblijft aan den Paus, maar intusschen wordt de voogdij over het bisdom door den Keizer aan den Hollandschen graaf Dirk VII in handen gesteld. De beide mededingers komen in Italië te sterven, en nu wordt Dirk van der Are tot bisschop gekoren. ‘De graaf van Holland’, leest men bij Wagenaar (2, 283), ‘die nu 't weereldlyk bewind van 't bisdom den bisschop wederom moest afgestaan hebben, hieldt het, zegt de schryver, dien wy hier volgen, egter tegen regt, in handen, en bleef, om 'er zig in te versterken, op het slot Ter Horst leggen’. Daar wordt dan de beschuldiging aan geknoopt, dat ‘graaf Dirk zig, buiten twyfel, in 't weereldlyk bewind van 't bisdom heeft willen handhaaven’. Met verontwaardiging, ofschoon zonder eenig bewijs, komt Bilderdijk (Gesch. 2, 73) tegen die beschuldiging op, die hij eene bloote onderstelling noemt. Maar Siegenbeek vat den handschoen voor Wagenaar op 1), en beroept zich op het uitdrukkelijk getuigenis van Stoke, aan wien deze zijn bericht ontleende. De graaf, getuigt Stoke (2, 1266), lag op het slot Ter Horst,

Als de tot noch hilt over recht 
De voghedie van Utrecht. 

‘Zoo ik wel zie’, laat Siegenbeek op die aanhaling volgen, ‘wordt hierdoor de dusgenaamde onderstelling van W., waarover B. zich zoo zeer ergert, volkomen gewettigd’. De altijd bescheiden beoordeelaar drukt zich voorzichtig uit: ‘zoo ik wel zie’. De waarheid eischt echter te doen opmerken, dat hij in dit geval niet wel gezien heeft.
't Is waar, bij Kiliaan leest men: ‘Over-recht, Fland. j. aver-recht, praeposterus, praeter rectum.’ De gelijkstelling met aver-recht toont, dat Kiliaan het bnw. averecht bedoelde, dat hij etymologisch door over recht verklaarde. In zooverre heeft zijne uitspraak met het oude over recht niets te maken. Maar al mocht men ook aannemen, dat Kiliaan die zegswijze had opgevat als praeter rectum, dus in den zin waarin Wagenaar en Siegenbeek ze verstonden, dan zou dit nog niets ter zake doen. Wij hebben

{==286==} {>>pagina-aanduiding<<}
hier niet te vragen, wat over recht beteekende in den tijd van Kiliaan, maar in welken zin het gold in de taal der middeleeuwen.
De gewone opvatting van het voorz. over in 't Mnl. moet ons hier den weg banen.
De eigenlijke kracht van over was deze, dat het eene overeenkomst van twee begrippen te kennen gaf. Men bezigde het om aan te duiden, dat iets zóó was, zóó geschiedde, of zóó geacht werd, als uitgedrukt was in de bepaling, door over ingeleid. De hedendaagsche taal zegt in dien zin voor of als. Een aantal bekende spreekwijzen stellen dit duidelijk in 't licht. Iet over goet houden, enen over vroet houden, iets voor goed houden, iemand als wijs beschouwen; de hoedanigheid van de zaak of den persoon, die men beoordeelt, acht men overeenkomstig met het begrip goed of wijs. Iet over goet nemen, voor goed opnemen, als goed beschouwen; iet over dbeste vinden, als het beste aanmerken; enen over sculdich proeven, voor schuldig bewijzen, van schuld overtuigen; over doot liggen, voor dood liggen, liggen alsof men dood ware; over doot slaen, zoogoed als dood slaan; enen over here kennen, als heer erkennen, enz. Evenzoo, wat men bij Maerlant leest:

Selve bleef hi in die ere, 
Over prince ende over here. 
Sp. III8, 63, 43. 


grave Arnout van Hollant, 
Die derde grave die in hant 
Hollant hadde over grave. 
Sp. IV2, 27, 87. 

in welke beide voorbeelden over geheel met ons als gelijkstaat.
Wordt nu over met een znw. verbonden, ter vorming van eene adverbiale spreekwijs, dan moet natuurlijk de bedoeling zijn, dat datgene, waarvan sprake is, gedacht wordt als overeenkomstig met het begrip, in het znw. uitgedrukt. Maerlant verhaalt ons, dat Herodes den Dooper gevangen zette om geene andere reden

Dan hi hem in alre wijs 
Dat lachterde over mesprijs, 
Dat hi sinen broeder met gewelt 
Sijn wijf nam ende hem onthelt. 
Sp. I7, 9, 3. 


{==287==} {>>pagina-aanduiding<<}

d.i. ‘dat hij hem die handelwijze als eene schande verweet’. Wie denkt hier niet aan het gewone over waer, waarvoor wij thans voorwaar zeggen? Men ziet, dit over waer beteekent eigenlijk als waarheid, met de waarheid overeenkomstig. En wanneer de Emir in Flor. e. Blanc. vs. 3420 zegt:

Ic segghem over waer ende over plecht, 
Dat an sijn lijf ende an sijn ere sal gaen, 

dan meent hij daarmede: ‘ik zeg het hem als iets dat waar is en verbindende kracht heeft.’ Over waer en over plecht zijn blijkbaar analoge uitdrukkingen.
De toepassing op onze zegswijze over recht loopt in het oog. Naar de onwraakbare analogie moet zij beteekenen als recht, overeenkomstig het recht, juist dus het tegenovergestelde van hetgeen Wagenaar en Siegenbeek er in lazen. Zien wij nu, hoe deze verklaring uit de analogie door het taalgebruik bevestigd wordt.
In den Lekenspiegel lezen wij van Paus Zosimus:

Dese maecte, alsic versta, 
Ende sette ooc over rechte dan, 
Dat engheen eyghen man 
Te clercscape en mochte ghedyen. 
2, 48, 212 (var.). 

Het tekst-hs. heeft voor recht, maar de variant beteekent natuurlijk hetzelfde. Over recht en voor recht wisselen met elkander af, evenals over waer en voor waer. De bedoeling is blijkbaar, dat de Paus die verordening als recht, als wet instelde.
Bij het verhaal van den strijd tusschen Ulysses en Ajax over de wapenen van Achilles, zegt Maerlant dat de eerstgenoemde

Heiscede die wapen over recht. 
Alex. 8, 559. 

‘Hij eischte ze als zijn recht, overeenkomstig de wettige aanspraak, die hij er op meende te hebben’. Evenzoo, waar hij meldt dat Sylla met het voeren van den oorlog tegen Mithridates belast werd:

Doe wilde Marius over recht, 
Dat men hem loede dat gevecht. 
Sp. I5, 68, 47. 


{==288==} {>>pagina-aanduiding<<}

‘Hij verlangde, als zijn recht, dat men dien oorlog aan hem zou opdragen’. En later, sprekende over sommige handelingen van geestelijken in Georgië:

Ende es hem georlovet echt, 
Dat sijt doen mogen over recht. 
Sp. IV7, 41, 45. 

‘dat zij het als hun recht mogen doen, t.w. als iets waartoe zij wettig verlof hadden gekregen’. In gelijken zin heet het bij Jan de Weert, waar Jan aan Rogier verzoekt hem het wezen der natuur te verklaren:

Hoe es so an den meinsche ghehecht, 
Of wats haer were over recht 
In die creatueren? 
Wap. Rog. 1368. 

De gissing van Kausler, die over in of haer wil veranderen, zal wel onnoodig zijn. ‘ Wat is rechtens haar werk?’ ziedaar wat de dichter met zijne vraag bedoelt. In soortgelijke toepassing leest men elders:

Hoverde die eyscht over recht 
Den dienst al ute van haren enecht. 
Rinclus, 1095. 

‘De hoovaardij eischt als haar recht de volkomen toewijding van haren dienaar’.
En nu Stoke zelf, wiens woorden wij trachten te verklaren. Op eene latere plaats verhaalt hij ons, dat Loef van Kleef, door den Engelschen koning gemachtigd om de belangen van den afwezigen graaf Jan in Holland te behartigen, zich als voogd van Holland gedroeg, te Dordrecht kwam,

Ende onderwant hem over recht 
Des lants, of hi ware here, 
5, 488. 

Er moge straks op volgen:

Dat mishaghede den volke sere, 

toch wachte men zich, over recht hier als tegen recht op te

{==289==} {>>pagina-aanduiding<<}
vatten. Stoke wil niets anders zeggen dan dat Loef, zich grondende op de volmacht hem door Eduard gegeven, het bewind als zijn recht, als hem rechtens toekomende, in handen nam.
In al de tot dusver bijgebrachte voorbeelden troffen wij onze uitdrukking aan in de echte oorspronkelijke opvatting. Over recht is, eigenlijk genomen, niet geheel hetzelfde als hetgeen wij naar recht of met recht noemen. Het bevat geene uitspraak, dat de bedoelde handeling inderdaad rechtmatig is. Objectief laat het dat punt onbeslist. Maar het geeft alleen te kennen, dat de persoon, die de handeling verricht, ze als zijn recht beschouwt, dat hij handelt in de overtuiging van rechtmatig te handelen. Zelfs in den Carel ende Elegast, waar Karel zich onder een verdichten naam als roofridder voordoet, en zegt (vs. 567):

Gheheeten ben ic Adelbrecht, 
Ende pleghe te stelene over recht, 

daar moge dat stelen, naar onze begrippen, een kennelijk onrecht zijn, maar niet alzoo in de schatting van een middeleeuwsch roofridder. De dichter bedoelde wel degelijk den gewaanden roover te laten zeggen, dat hij het stelen als zijn recht, als zijn wettig beroep, uitoefende.
Doch de grenzen tusschen een subjectief en een objectief oordeel over hetgeen recht is zijn dikwijls moeilijk te trekken. Geen wonder, dat onze spreekwijze ook wel eens sterker werd opgevat en bepaaldelijk begon te gelden voor naar recht, met recht, hetgeen men anders dor recht placht te noemen (als b.v. Reinaert 1, 1476). Reeds in eene latere plaats van het zoo even aangehaalde gedicht vinden wij over recht in dien zin gebezigd. Elegast, ziende hoe onbedreven Karel nog in 't stelen is, voegt hem lachende toe (vs. 824):

Steeldi over recht? 
Hoe comt dat men u niet en vaet 
Telken als ghi stelen gaet? 

‘Steelt gij naar recht, is het recht dat gij uit stelen gaat, gij die er zoo onhandig in zijt en blijkbaar de kunst niet verstaat? Neen, gij zijt de rechte dief niet!’

{==290==} {>>pagina-aanduiding<<}

Niet minder duidelijk zijn twee plaatsen uit Velthem. In de eene legt de dichter aan Floris V, waar hij aan Herman van Woerden rekenschap geeft van het doodvonnis, over Jan van Velzen uitgesproken, deze woorden in den mond:

Had u wonder dat menne vinc 
Ende daet over recht, alst sculdich was 1)? 
3, 45, 18. 

‘Heeft het u bevreemd, dat men hem, na dergelijke wandaden, gevangen liet zetten en hem naar recht en wet behandelde, gelijk men schuldig was te doen?’ Die laatste woorden vooral, alst sculdich was, laten geen twijfel over, welken zin Velthem hier aan over recht toekende.
Op de andere plaats lezen wij, dat een bode van den Franschen koning den hertog van Brabant komt manen, zijn meester bij te staan in den oorlog tegen Vlaanderen. Een der ridders, daarbij tegenwoordig, roept uit:

Hedenmeer 
So ne werd hi hier berecht. 
Eer die hertoge over recht 
Antworde geeft, daer sal sijn ere 
Van over Mase menich here. 
6, 13, 56. 

‘Heden kan de bode geen bescheid krijgen. Eer de hertog naar recht antwoord kan geven, moeten eerst de baronnen van 't Overmaassche tegenwoordig zijn. Zonder hunnne toestemming kan de hertog geen besluit nemen.’ Ook hier is de beteekenis van over recht aan niet de minste bedenking onderhevig.
En nu nog een voorbeeld uit Stoke zelven. Floris V, niets vermoedende van het gesmede verraad, zit te Utrecht met de edelen aan tafel.

{==291==} {>>pagina-aanduiding<<}


Bi siere side waren gheseten 
Herman van Woerden ende Ghisebrecht 
Van Amestelle, de over recht 
Altoos te siere taefle saten, 
Ende met hem dronken ende aten. 
Dandre waren gheseten daer, 
Dene voren, dandre naer, 
Als daer betaemde haerghelike. 
4, 1358. 

‘Ieder zat op de plaats, die hem naar zijn rang toekwam. Ter wederzijde van Flois zaten Woerden en Amstel, die rechtens altijd aan 's graven tafel aanzaten.’ Men ziet, over recht staat hier geheel met jure suo gelijk.
Zoo is dan de beteekenis onzer zegswijze, gelijk zij door de analogie - naar de eigenlijke kracht van het voorz. over - werd aangewezen, door de onloochenbare getuigenissen onzer oude schrijvers, ook van Stoke zelven, gestaafd. De gevolgtrekking ligt voor de hand. Men heeft zich in de bedoeling van Stoke vergist. Graaf Dirk, zegt deze, lag op het slot Ter Horst, als die nog rechtens de voogdij van Utrecht in handen had. De beschuldiging, door Wagenaar tegen den graaf ingebracht, is dus ongegrond. Zij was echter niet, gelijk Bilderdijk meende, eene onderstelling, maar eene misvatting.

Tang.

Een boosaardig wijf wordt in de wandeling een tang van een wijf genoemd. Die naam klinkt vreemd, want welk verband is er tusschen eene vrouw en zulk een ijzeren gereedschap? Al denkt men zich een wijfje als Brecht in de Goê Vrouw van Bernagie, die op de vraag, of haar gekijf met manlief nog nooit op slagen was uitgeloopen, ten antwoord geeft:

Eens kwam het zo hoog, 
Dat het weinig scheelde; hy nam een eind houts, en dreigde me, maar ik vloog 
Na de tang; had hy me aangeraakt, ik zou hem hebben laaten proeven, 
Dat ik ook handen en nagels had, 


{==292==} {>>pagina-aanduiding<<}

dan is het toch wel wat kras, zoo'n lieverdje, omdat zij duchtig de tang hanteert, zoo maar kortweg zelve een tang te noemen. Hoe men het draait of wendt, niet licht zal men uit dat beeld den schimpnaam behoorlijk verklaren. Het is daarom niet ondienstig de ware uitlegging aan te wijzen, waarop mij onlangs mijn vriend, Prof. Pluygers, opmerkzaam maakte. Hij deelde mij mede, dat men vroeger niet zelden seetang of zeetang hoorde zeggen, en gaf mij het vermoeden te kennen, dat het woord uit Java tot ons gekomen en eigenlijk eene Maleische verbastering van satan zou zijn. Ik won het oordeel van Prof. Veth in, en vernam van dezen, dat de satan in het Maleisch en Javaansch sêtan of seitan genoemd wordt. ‘Seetang of zeetang echter,’ voegde hij er bij, ‘kan zeer wel eene Europeesche verbastering zijn. In het Maleisch gaan vele woorden op ng uit, en de Europeanen geven vaak dien neusklank ook aan die woorden, die de Maleiers met een n op het einde schrijven. Een zeer bekend voorbeeld is kojang (last, als maat), zooals men schier altijd leest in plaats van kojan.’ De gewone uitdrukking een satan van een wijf, door Nederlanders op Java als seetang of zeetang uitgesproken, werd dus - naar alle waarschijnlijkheid - in dien vorm naar het moederland teruggebracht. Maar hier verstond men niet, wat dat eigenlijk beteekende. Zeetang klonk onbegrijpelijk en ongerijmd. Het eerste deel viel weg; de ware kracht van het woord scheen in tang te schuilen, wellicht omdat men onbewust aan een evenbeeld van het straksgenoemde Brechtje dacht. En zoo was de satan in eene tang herschapen: een duidelijk
woord onverstaanbaar geworden.







{==293==} {>>pagina-aanduiding<<}

Moord als rechtsterm.

Door H. Kern.

Bij de behandeling van een Salisch-frankisch woord 't welk beantwoorden moest aan een expoliare, d.i. ‘berooven, uitschudden’, van den Latijnschen tekst der Salische Wet, kwam steller dezes tot de slotsom dat de lezingen der Handschriften, onderling vergeleken, ons nopen in de glosse het woord mordo, murdo, mordio te zien en niets anders. Hoe dit mordo stroken kon met de wandaad van uitschudding, trachtte ik op te helderen door te verwijzen op 't Dietsche moort, dat eenen veel ruimeren zin dan ons moord heeft. Het geheele betoog kan de lezer desverkiezende vinden op bl. 66, vgg. van de Glossen in der Lex Salica.
Op bl. 179 van hetzelfde werk wordt gewag gemaakt van de glosse chrēo-mordo, d.i. uitschudding van een lijk. Dat chrēo, h
{== afbeelding 	==} {>>afbeelding<<}
    
o ‘lijk’ beteekent, behoeft voor kenners onzer oudere taal geen nadere aanwijzing. - Ook in dezen Frankischen rechtsterm dus diende mordo om uitschudding uit te drukken.
Eene onverwachte bevestiging van gemelde uitkomst heb ik gevonden in de eerste aflevering dezes jaargangs van den Taalen Letterbode, en wel in de belangrijke mededeeling van den Heer Van Dale uit een oud Vlaamsch rechtsboek. Het zij me vergund daaruit over te schrijven hetgeen we op bl. 42, vg. lezen:
‘Art. 65. Wat mordt es jof moordaet.

{==294==} {>>pagina-aanduiding<<}

So wie up anderen strijt jof twiste met wapenen jof der zonder, binnen vriendeliker vreden, jof binnen wetteliker vreden, jof binnen yemens belokene comt omme te mesdoene en mesdoet daer binnen bi nachte jof bi daghe, dat es mordaet. Ende zoo wie die anderen doot slaet ende hem neemt zijn goet, jof iemant doot slaet omme goed jof reeroef (!), - jof vrouwen vercrachte, dat es moort’.
Derhalve, iemand dood te slaan om reeroof, of eene vrouw te verkrachten is moord, wordt gerechtelijk onder de categorie van moord gebracht. De Salische glosse reemoord drukt wel is waar alleen uit hetgeen aangehaald artikel reeroof noemt, doch evengoed als het verkrachten eener vrouw in de Vlaamsche wet moord heet, kon het harde woord gebezigd worden ter aanduiding van eene wandaad zooals het uitschudden is.





Een Bataafsche naam.

Een te Rummel in Noordbrabant ontdekte votiefsteen is blijkens het opschrift opgericht door Flavius Vihtirmatis Filius summus magistratus civitatis Batavorum, d.i. Flavius V.'s zoon, opperste magistraat van den staat der Batavieren.
Het moet ons terstond treffen dat in 't laatste gedeelte der eerste eeuw na Chr. de Romeinsche Keizers Vespasianus, Titus en Domitianus uit het geslacht der Flaviussen waren, en we mogen het waarlijk toch wel waarschijnlijk achten dat zoo'n voorname man als de summus magistratus civ. Batavorum geen minderen patroon gehad heeft dan eenen der genoemde Keizers. Ook Claudius Civilis, en de landverrader Claudius Labeo, dragen den naam van hun tijdgenoot Keizer Claudius. Op grond der lettervormen brengen deskundigen het opschrift tot het begin der 2de of het allerlaatst der 1ste eeuw onzer jaartelling, zoodat we veilig mogen stellen in Vihtirmats of Vihtirmat, den vader van

{==295==} {>>pagina-aanduiding<<}
iemand uit gezegd tijdvak, een Bataafsch woord te zien van de helft der 1ste eeuw of nog iets vroeger. Was Vihtirmat een wapen broeder van Civilis, of diens tegenstander? Was hij wellicht de groote Batavier zelf? Op die vragen zal wel nimmer 't antwoord volgen, doch al kennen we den man niet, welke dien naam droeg, het woord kunnen we trachten te ontleden, en zoo de eerste poging mislukken mocht, is er op dit stuk nog geene reden om te wanhopen. Eigennamen toch zijn ook naar vaste regelen gevormd, even als andere woorden, en hoe verder we in oude tijden teruggaan, hoe duidelijker de vorming der eigennamen wordt. Eenmaal is er een tijd geweest, dat eigennamen zich volstrekt niet van andere naamwoorden onderscheidden en iedereen dus wist wat ze beteekenden. Wanneer nu de regelen bij 't vormen van eigennamen nog zoo weinig bekend zijn, dan is dit hoofdzakelijk een gevolg van de mindere zorg die men er aan besteed heeft, en ten deele ook van de omstandigheid, dat zelfs in ouden tijd veel eigennamen op een nog vroeger standpunt der taal zijn blijven staan. Eindelijk, ze waren meer dan andere woorden aan verkorting en verminking onderhevig, en ook dit legt der verklaring moeielijkheden in den weg. Maar de grootere moeite, aan 't vraagstuk ten koste gelegd, zal worden opgewogen door 't voordeel dat ons blikken gegund zullen worden in eene oude, dichterlijke wereld.
De naam die ons thans bezig houdt Inidt in den 2den nmv. van 't Latijn: Vihtirmatis; de Bataafsche genitief kan niet of niet noemenswaard daarvan verschild hebben. Hoe de eerste nmv. in de landstaal klonk, is niet te zeggen, dewijl ons de gegevens ontbreken om te beslissen of de s des nominatiefs omstreeks 50 na Chr. nog gehoord werd of niet. Vermoedelijk was de s nog niet verdwenen. Hetzij de eerste nmv. vihtirmats, of vihtirmat luidde, de beteekenis van 't woord is daarvan onafhankelijk. Dat de naam niet, gelijk we zoo vaak aantreffen, een verkorte of verminkte eigennaam is, blijkt voldoende op 't eerste gezicht reeds. Grimm, die niets van hetgeen de Germaansche oudheid betreft onaangeroerd heeft gelaten, zegt dat de naam duitsch klinkt, al meent hij zich niet aan eene verklaring te moeten

{==296==} {>>pagina-aanduiding<<}
wagen (Gesch. d.d. Spr. 408). Doch niet alleen voor ons gehoor, ook voor 't gezicht is de naam kennelijk Germaansch; men losse namelijk de samenstelling op in viht (d.i. naar onze schrijfwijze wicht) en irmat, met klemtoon op 't laatste.
Viht is een welbekend, algemeen Germaansch woord, dat o.a. met Genius, Geest weêr te geven is. Wel is waar vinden we het meestal in min of meer ongunstigen zin toegepast, doch in de heidensche Oudnoordsche Edda zijn er zoowel goede als booze Wichten. In Grimm's D. Myth. (bl. 247, eerste uitg.) bijv. worden aangehaald allar vaettir, alle geniussen; hollar vaettir, goede geesten; meinvaettir, booze geesten; landvaettir, beschermgeesten des lands. De Wichten zijn nauwelijks te onderscheiden van de Alven of Elven, behalve dat het eerste woord eenen ruimeren zin dan het laatste heeft. Alf komt in verscheidene eigennamen als eerste lid der samenstelling voor; bijv. in Älfrêd; Oudn. Elfrâdr, d.i. ‘Alvengeschenk, door de Elven bezorgd’, en tevens ‘wijs als een Alf’. In 't algemeen zijn er niet weinig Germaansche eigennamen, waarvan de beteekenis is: ‘door een of ander goddelijk wezen geschonken’, of ‘onder de hoede daarvan staande’, of iets soortgelijks. De voorbeelden waartoe wij ons hier willen bepalen zijn genomen uit eene lijst van tinsplichtigen en hoorigen uit verschillende streken van Gelderland. De lijst is opgemaakt door den Heer Sloet van de Beele en getrokken uit oorkonden loopende van den jare 828 tot in de 12de eeuw 1). Als vrouwennaam uit de Betuwe in 't jaar 850 komt voor Alfrat (d.i. alf-râd) ‘geschenk der Alven’. Uit eenen anderen tongval, den Saksischen der Graafschap Zutfen, is Albuvard (of Albward), de naam van iemand levende in 828, in de omstreken van Aalten en Varsseveld. De beteekenis is:
‘onder de hoede der Alven staande’ of ‘de Alven tot beschermers hebbende’. In 't voorbijgaan gezegd, is het woord albuvard (albward) leerrijk voor den taalvorscher ook daarom, dat de b voor de doorstreepte b (= bh)

{==297==} {>>pagina-aanduiding<<}
staat, eene oude spelling die in den Saksischen Heliand herhaaldelijk voorkomt. De Heliand is iets later dan 828. In 't Gothisch wordt voor bh (onze v) ook eenvoudig b geschreven. - Een ander voorbeeld is Anslêth, d.i. ‘onder de leiding der Ansen (hemelingen) staande’, uit de Veluwe van 855. Naar het model van Alfrâd is gevormd Engilrâd, ‘engelgeschenk’, uit Teisterbant in 850. Dat behalve Alf ook het synonieme Wicht in zwang is geweest, mag men veilig aannemen, en de omstandigheid dat wij het in den Christelijken tijd niet meer aantreffen, is òf aan toeval te wijten òf aan den ongunstigen zin die in Wicht hoe langer hoe meer op den voorgrond kwam. Een bewijs hoe men nog na de gedeeltelijke invoering des Christendoms de beteekenis van veel namen kende, levert het aangehaalde Engilrâd, dat regelrecht eene vernieuwerwetsching kon wezen van een ouder Wichtrâd, of daarmeê synoniem.
Uit de medegedeelde feiten hebben we het recht af te leiden dat Viht-irmat een naam is van dezelfde soort als Alfrâd, Alfward e. dgl. Irmât is een znw. afgeleid van irmetan of irmitan, Ohd. irmezzan, Nhd. ermessen, wat den vorm aangaat; naar andere uitspraak in 't Ohd. ook armezzan. In 't Nederduitsche dialect waarvan onze taal afstamt heeft de partikel die aan 't Mhd. en Nhd. er beantwoordt, ook ir geluid, gelijk in sommige Ohd. tongvallen. In 't Dietsch toch vertoont zich dezelfde partikel als er, en ook nog ten onzent.
Om irmetan in alle opvattingen, die de algemeene beteekenis van ‘uitmeten’ toelaat, te leeren kennen, is 't Ohd. irmezzan, als te zeldzaam voorkomende, niet geschikt. De partikel, die met 't gedeeltelijk Hoogduitsche en 't Nederl. ir (er) in kracht overeenkomt en het vervangt in 't Gothisch, is us; in 't Ags. en Ouds. a. Vgl. Grimm, D.G. II, 818-832. Het Hoogd. irmezzan, het Bataafsche irmetan of irmitan is Goth. usmitan; hiervan het nmv. usmet, hetwelk beteekent ‘leiding’ (ἀγωγή); ‘beleid, staatsbeleid’ (πολιτεία); ‘levenswandel, gedrag’ (ἀναστροφή). Hoe die beteekenissen samenhangen, behoeft hier niet uitgelegd te worden; alleen wil ik er op wijzen dat het Skr. woord nîti, eig. leiding, ook al de opgegevene beteekenissen van usmet in

{==298==} {>>pagina-aanduiding<<}
zich sluit. Het Goth. usmet, in 't taaleigen der Batavieren overgebracht, is irmât. Viht-irmât, in 't mannelijk als bezittelijke samenstelling eenmaal ook Vihtirmâts, laat zich dan verklaren als ‘staande onder de leiding der Wichten’, en is te vergelijken met het bovenaangehaalde Anslêth, en ook met Anshelm, d.i. ‘onder de bescherming der Ansen staande’, met het reeds verklaarde Alfward, met Reginhelm ‘de bescherming der Goden hebbende’, met Reginwald, Noordsch Rögnvaldr, d.i. ‘Goden-bestiering’ of ‘door goddelijk bestier erlangd’.
We mogen onszelven niet ontveinzen dat het woord, hetwelk in 't Ags. aan irmetan beantwoordt, ook eene andere opvatting toelaat. Het Ags. ametan is ‘uitmeten, in orde maken, scheppen’ en ook ‘toedeelen, beschikken’. Zoo leest men in de Elene vs. 1248 (ed. Grimm en ed. Grein): aer me lâre onlâg, - gife unscynde mägencyning amät, ‘eer dat de machtige hemelkoning mij wijsheid verleende, de onberispelijke gave toedeelde’.
Vergelijkt men de beteekenissen van 't Ags. ametan (zie o.a. Grein's Gloss. s.v.) met het Gothische naamwoord usmet, dan moet men tot het besluit komen dat irmât de verwante begrippen van beschikking, beleid, bewind, leiding, bestiering, bezorging omvat heeft. Met dit al is de boven gegevene vertaling of omschrijving van Vihtirmât niet ongetrouw, geloof ik. Denzelfden ruimen zin zal men in râd, beraden (= bezorgen), enz. in alle Germaansche talen terugvinden; zoo de omschrijving van den Bataafschen eigennaam niet geheel nauwkeurig is, als juister aequivalent van Vihtirmât kan dan strekken Alfrâd. Onder de Grieksche namen zou ik vergelijken Διομέδων, Διομήδης, waarmeê kwalijk iets anders bedoeld kan wezen dan ‘Zeus tot bestierder hebbende’, en ‘onder de zorg van Zeus staande’; evenzoo Θεομέδων en Θεομήδης, waarvan het laatste, behalve dat ϑεος een god, en wicht een goddelijk wezen beteekent, misschien rechtstreeks = Vihtirmât is. In allen gevalle zijn μέδομαι, μῆδος, μήδομαι, μέδων èn etymologisch èn in ruimte van begrip identisch met 't Goth. mitan, enz., en zinverwant met Germ. raad, enz.
Ten slotte eene enkele opmerking aangaande de partikel ir. Gelijk gezegd, is die, zoover ons bekend is, alleen overgebleven

{==299==} {>>pagina-aanduiding<<}
in ons taaleigen, en in 't Hoogduitsch. Het Gothisch kent slechts us, dat ook wij en de Hoogduitschers hebben, in oordeel, oorsprong, oorkonde, oordeel, oorlog, oorzaak, oorbaar. Met uitzondering van het IJslandsche geheel op zich zelf staande erlendr, d.i. uitlander, schijnt er in de overige Germaansche talen geen spoor meer van ir over. Zelfs het IJslandsche er kon ontstaan wezen uit ör = or = ur, Goth. us, ons oor, Hgd. ur, ofschoon het laatste mij niet waarschijnlijk voorkomt. Dat ir en ur (us), en in 't Ohd. ook ar, met elkaar afwisselen, daaraan is niet de minste twijfel, evenmin als dat ze gelijk zijn of geworden zijn in zin. Maar dat ze daarom etymologisch hetzelfde woord zouden wezen, is onaannemelijk. Terwijl Goth. us overeenkomt met het Bactrische uç, wat niet zoo eenvoudig = Skr. ud is, maar een bijvorm daarvan 1), is ir het Oudarische is, Indisch ish ‘uit’, in zin = nish. Dat ir, er niet alleen in klank, maar ook in beteekenis volmaakt aan ish beantwoordt, blijkt uit oud-Skr. ishkrta, ‘hersteld, in orde gebracht’; bedenkt men dat kr ‘maken’
is, en voorts dat het oudere er bij ons deels vervangen is door her, deels door ver, en let men op wat thans nog in 't Vlaamsch ‘eene wonde vermaken’ beteekent, dan blijft er omtrent de identiteit van ish en ir geen twijfel over.








{==300==} {>>pagina-aanduiding<<}

Schijnbare frequentatieven in het Nederlandsch.

Door A. de Jager.

II.

Buidelen, buijelen.

Deze woorden drukken hetzelfde uit, wat wij nu bij samentrekking door builen aanduiden, d.i. meel ziften. Bij Kiliaan is builen en buidelen beide ‘cribro incernere.’ Het substantief buil kende deze nog niet; hij heeft alleen buidel, cribrum farinarium. De thans verouderde volledige vormen leest men bij Maerlant, Spiegel Historiael (uitg. in 4to), D. II. bl. 83:

Die was in eene keete geboren, 
Ende cume hadde te siere noot 
Oint selves half broot. 
Nu mach hi cume gebudelt eten. 

Van Hasselt, Geldersch Maandwerk, D. I. bl. 377: i. budel, daer men meel doir budelt. Statenvertaling des Bijbels, Randteek. op Levit. 2, vers 1: meelbloeme, d.i. gebuydelt meel, de donst van het meel. Vervolg op Wagenaars Vad. Hist. D. XXIX. bl. 231: dat de Representanten aldaar voor gebrek beducht, nog in die zelfde maand den Bakkeren het ziften of buidelen van eenig

{==301==} {>>pagina-aanduiding<<}
Tarwenmeel, het bakken of verkoopen van eenig Wit Brood of ander Gebak van gebuideld meel vervaardigd, .... verboden. Ald. bl. 241: Verligting egter kreegen de Zeeuwen betreffende het buidelen van Tarwenmeel. De Brune, Bancketwerck, D. I. bl. 32: De quister buyelt zijn meel in den wind. Ald. bl. 227: de fijnste blomme wert gruys geheeten, die van een hatelingh ghebuyelt wert. Deze laatste vorm schijnt door den zeeuwschen schrijver uit het Vlaamsch overgenomen; althans Houwaert heeft dien mede, Lusthoff der Maechden, D. I. bl. 639:

Maer en wilt niet wesen zoo dwaeslijck ghesint, 
Dat ghy ghelijck den buyel (daer men meel in bint) 
De blomme laet uytrysen, en de zemelen hout. 

De afleiding van het werkwoord buidelen, hetwelk in het Hoogduitsch beuteln luidt, is niet uitgemaakt zeker. Adelung en Grimm leiden in hunne Woordenboeken het werkwoord af van het zelfst. naamwoord beutel, nederl. buidel, vlaamsch buitel, middelhoogd. biutel, dat in het algemeen een zak beteekent, in het Oudduitsch butil, putil, zie Graff, Sprachschatz, III. 86. Ook Bilderdijk zegt in zijne Verklarende Geslachtlijst, dat ‘buil van den bakker is buidel, dat is zak, waar het meel door gedreven, en dus gezeven of gezift wordt.’ Maar verder dan tot dit buidel of zak brengen ons de Geleerden niet, en de oorsprong van dit zelfst. naamwoord blijft alzoo nog te geven.
Schmeller, in zijn bekend Idiotikon, Th. I. S. 220, is van meening, dat, in plaats van beuteln van beutel af te leiden, eerder het omgekeerde moet plaats hebben. Beutel komt dan van beuteln; doch vanwaar in dit geval het werkwoord? Deze vraag lost hij niet op; hij zegt, met aanvoering van den grond, alleen dat men aan het engelsche to beat, angels. beaton, niet kan denken.
Ook het fransche bluter of beluter geeft geen licht. Men verklaart dit als door omzetting ontstaan uit beuteln, biuteln. Anderen houden bruter voor den eigenlijken vorm, gezegd voor burter, bureter, van bure, grove wollen stof, waaruit de builzak zou vervaardigd zijn. Men kan dit niet onaardig ontwikkeld zien in Auguste Schelers Dictionn. d'Etymol. Française.
Zoolang over deze woorden geen helderder licht wordt ver-
{==302==} {>>pagina-aanduiding<<}
spreid, acht ik het raadzaam, ons werkwoord buidelen of buijelen van het zelfst. naamwoord buidel af te leiden en het dus voor alsnog niet onder de frequentatieven op te nemen.

Femelen, fijmelen.

Bij Kiliaan luidt dit werkwoord fimelen en wordt verklaard door plukken, vlas of hennep plukken; bij Weiland, wol kaarden en de noppen afpluizen. Het woord komt van fimel, femel, hoogd. fimmel, hennep, eigenlijk de geel bloeijende, geen zaad dragende, vrouwelijke plant, die in het Engelsch fimble hemp heet, onderscheiden van de lange en zaadbevattende, mannelijke. Het genoemde substantief is van het latijnsche femella, fransch femelle, verkleinwoorden van femina, femme.
Het hoogduitsch werkwoord fimmeln heeft mede den zin, dien de afleiding van fimmel rechtstreeks aan de hand geeft, t.w. de korte hennipplant uittrekken; bij Schmeller meer in 't algemeen ‘onder op het veld staande vruchten de rijpe uitlezen of afscheiden.’ De aard der werkzaamheid van dit plukken of lezen brengt mede, dat het woord bij overdracht toegepast werd op andere, even beuzelachtige verrichtingen. Zoo heeft Von Kleins Deutsches Provinzialwörterbuch fimmeln voor ‘met de handen onnut treuzelwerk doen.’ en bij ons hebben femelen en fijmelen gelijken zin.
Dus leest men in Bolswerts Duyfkens en Willemijnkens Pelgrimagie, bl. 165: de vuyle smetten, die sy selver op haren luyen sack halen, met futselen, met lanterfanten .... met femelen in de asch, scheenbranden ende nagheldrooghen op den heert. Ald. bl. 220: Ghy brilt my wel met dat bloemen plucken; mat magh het volck peysen ende segghen, dat wy altijdt sulcke slechte queselerije voor handen hebben .... Wy sullen swaermoedigh woraen van dit femelen. De Brune, Bancketwerck, D. I. bl. 259: de menschen fymelen ... ontrent nietigh beuzelwerk. Niet volkomen duidelijk is de plaats bij Wellekens en Vlaming, Dichtl.

{==303==} {>>pagina-aanduiding<<}
Uitspanning, Voorreden: de Kunstkenners die (in kunstprenten) meer achting voor een aardige verkiezing en schikking, als voor net gefemelde streepjes dragen. Er schijnt bedoeld te zijn: streepjes, met beuzelachtige netheid aangebracht.
Ziende op den langzamen gang van het treuzelwerk, bracht men de beteekenis over op talmen, dralen. Alzoo Hooft, Nederl. Hist. fol. 876: de bezondre gewesten en steeden bleeven fymelen oover 't stuk van naader handeling met Anjou, die tot Duynkerke vast met wachten naa de gezanten zyn geduldt oeffende. Klucht van Klaas Kloet, Derde Deel, bl. 2:

Soo dat ick docht, wel, hoe staa 'k hier dus en femel! 

Kolm, Malle Jan Tots' boertige Vryery, bl. 1:

- ja altijdt staet ghy soo en femelt. 

De aangewezen beteekenissen vindt men terug in afleidingen. Zoo leest men bij De Brune, a.w. D. II. bl. 88: laet ons.... spoorslaghs ten hemel rennen, zonder ons aen deze ondermaensche fijmelingen eenighsins te vergapen. D.i. beuzelingen. Coster, Teeuwis de Boer, bl. 5:

Sulcken Hennetaster, 'k weet niet waarby dat ick best sijn gefemel lijck? 

d.i. gebeuzel, gezeur; Van Rusting, De Gehoornde Duvel enz. bl. 203:

Waar toe dient soo veel naar gefemels, 
En aaklig werk, met soo veel spels? 

Lozeman, Gasther of het Verwarde Huishouden, bl. 27: ze is geen femelkous, en ziet op geen wisjewasje. D.i. eene vrouw die op kleinigheden ziet.
Eenigszins afwijkende van het gewone gebruik is fijmelen gebezigd door Oudaan, een' dichter bij wien zulke vrijheden niet zeldzaam zijn. In zijne Poëzy, D. II. bl. 182, leest men:

Moetge woelen, moetge wryten, 
Woelt dan met uw' dommekracht; 
Byt den Domheer in de vacht, 
Die eens zoo weerom mag byten, 
Datge, van dien hauw bezwymelt, 
Als een Dood-aars meult er fymelt. 

(Dood-aars is eene misstelling voor dodaars, zooals heeft de Bloem-
{==304==} {>>pagina-aanduiding<<}
krans van 1659, waarin het dichtstuk bl. 582 eerst is opgenomen). Bij fijmelen schijnt de Dichter gedacht te hebben aan ‘zich bewegen, trillen,’ eene beteekenis, ook bij Kiliaan vermeld.
Later kreeg de toepassing van het woord nog eene andere wending. Men zeide het van kleingeestige nauwgezetheid in het godsdienstige, meestal met de bijgedachte van geveinsdheid. De samenstelling fijmelkous wordt gebezigd van ‘Klaartje dat fyne Meniste bakkesje,’ van wie het luidt, Lottooneel van Holland, D. II. bl. 113:

Wat wist zy te snappen en wat had zy 't altyd drok van Mietje, 
Anne, Griet en Lys! .... 
En nu is ze zelver begort, die fymelkous! - 

Zoo ook elders en bij latere schrijvers; Van Effen, Holl. Spectator, V. 45: wyl ik geen uitleg kryg, moet ik u eens vraagen of 'er iets ter wereld de zonde waard kan zyn. - Een schoone vraag! kreeg ik tot bescheid. Zouwewe zo fymelen, dan had een jong Kaerel zen leven geen pret. Van der Hoeve, Menschenwaarde en Christendom, D. I. bl 314: Ik zie je waarachtig nog liever driftig, Trui, dan dat je zoo zit te femelen. D.i. godsdienstige lessen te geven. De Nederl. Spectator, 1862, no. 9, bl. 71:

Doch mans, die lust in feemlen vonden 
En theologisch twistkrakeel, 
Die zette ik (waar ze twisten konden) 
Te zamen in een oud kasteel. 

Berkhey maakte er een werkwoord verfemelen van voor ‘met godsdienstige geveinsdheid vervuld zijn;’ Natuurl. Historie van Holland, D. III. bl. 1982: dat er onder ons gevonden worden, wier Herssenen zoo verre verfemeld zyn, dat zy niet alleen eene ingebeelde heiligheid stellen in, geduurende hun leeven, digt onder den Predikstoel te zitten enz. Dezelfde Schrijver spreekt van een femelteeken, als uitwendig bewijs van godsdienst; Vaderlijk Afscheid, bl. 35:

De stille Christen wil geen dweepend femelteeken. 

De, als dichter meer keurige, Pieter Leuter zingt in zijne Kruiskerk, bl. 69, van de ‘Schynheiligheid, in 't gewaed der godvrucht loos vermomd,’ dat:

{==305==} {>>pagina-aanduiding<<}


- zij, met laffe en kindsche fijmeltael, 
Die al te zeer de onnoozlen kan belezen, 
Heur heerschrol speelt. 

En Van Alphen zong, Dichtwerken, D. II. bl. 232:

Voor mij was niets te veel, als 't aankwam op wat schatten; 
Maar sprak ik eens van deugd - dan was't maar fijmlarij, 
Niet waardig om er hoofd en hart mede af te matten 

Het aangevoerde zal wel voldoende zijn om de oorspronkelijke beteekenis van femelen, fijmelen, met de wijzigingen, die zij onderging, duidelijk te maken, en tevens buiten kijf te stellen, dat het werkwoord geen frequentatief is, maar van een bestaand zelfst. naamwoord werd afgeleid. Een primitief femen of fijmen is dan ook evenmin als een wortel feem of fijm aan te wijzen. Mij kwamen wel aan een paar afleidingen voor, die aan zoo iets zouden kunnen doen denken. Bij den vlaamschen dichter Ogier vindt men, De Seven Hoofdsonden enz. bl. 25, nevens de ‘Blaeskaecken, Loftuyters, Liegers, Bedriegers, Valsaerts, Ypokrieten’ genoemd de Feemers. En bij H. van Halmael, in zijnen Geveinsde Kwaker, D. III. bl. 53; leest men:

't Is om het Goud alleen, jou gefronste koonen. 
Vermogt het jou staat, dat gefeem moest van kant; 
Geen pest is zo groot als geveinstheid in 't land. 

De beteekenis dezer beide afleidingen komt zeker met die van femelen overeen. Doch daar het bestaan van een werkwoord femen overigens nergens uit blijkt en het aannemen er van als primitief van het behandelde femelen met de duidelijke afkomst van dit woord in strijd zijn zou, moet met het er voor houden, dat feemer en gefeem gezegd zijn voor femeler en gefemel. De woorden ontstonden door een duister taalgevoel, dat blootelijk naar de analogie van andere vormen en zonder helder bewustzijn der ware etymologie te werk ging. Gefeem in plaats van gefemel kon, meende men, evengoed gezegd worden als gezwijm voor gezwijmel en veel dergelijke. De aangevoerde zijn de eenige woorden niet, die op zulk eene wijze ontstaan zijn.
Behalve het behandelde werkwoord heeft Kiliaan nog een ander fimelen, femelen, dat hij verklaart door ‘snel bewegen of bewogen

{==306==} {>>pagina-aanduiding<<}
worden, eene vlugge of dartele beweging met de vingers maken.’ Hij kent daaraan ook de beteekenis toe van ‘beuzelwerk doen, treuzelen.’ Hier heeft, meen ik, eenige werwarring plaats. De laatstgegevene beteekenis behoort niet bij de eerste, maar bij het werkwoord, dat boven is behandeld. De eerstgegevene staat op zich zelve. Zij is eigenlijk die van ‘met de hand op eene wellustige wijze betasten’ en inderdaad een frequentatief, zooals mijn Woordenboek tracht in het licht te stellen.
Het Woordenboek des Instituuts op Hooft leidt de eene beteenis uit de andere af op deze wijze: ‘Fijmelen is eigenlijk wellustig dartelen en strooken, van hier beuzelen.... dus erlangt het ook de beteekenis van talmen, dralen.’ Doch ‘wellustig dartelen en strooken’ en ‘beuzelen en talmen’ zijn zeer verschillende zaken. Kiliaan zelf, op wien het Woordenboek zich beroept, alschoon hem de verwantschap der verschillende beteekenissen niet helder voor den geest staat, neemt tweederlei fimelen, femelen, aan. Bij beiden, het is zoo, komt de hand in het spel; doch bij het eene voor een gering, geduld eischend, bij het ander voor een wellustig onkuisch, bedrijf; onderscheid genoeg, om eene verschillende afleiding te mogen aannemen, die dan ook, maar ik meen, op eene voldoende wijze te geven is, zonder dat men de toevlucht behoeft te nemen tot verklaringen als die van Bilderdijk, door welke hij fijmelen doet afkomen van ‘den uitroep fy my! of foei my’ wegens ‘eene angstige vroomheid, die zich zelve verfoeit;’ zie de Verklarende Geslachtlijst, D. I. bl. 227.

Konkelen.

In onze taal heeft konkelen tegenwoordig tweederlei beteekenis, 1o die van koffiedrinken, en 2o van min of meer heimelijk eene zaak overleggen of besteken. De eerste zie men aangewezen in De Navorscher, D. VI bl. 361, waar als noordhollandsch taaleigen vermeld wordt ‘konkelen, koffijdrinken, halfelven.’ Ook in het Osnabrugsch zegt men, volgens Strodtmanns Idiotikon, kunkelpott voor koffiepot.

{==307==} {>>pagina-aanduiding<<}

De tweede beteekenis is minder tot een enkel gewest beperkt, maar in de spreektaal vrij algemeen. Uitdrukkingen als samen konkelen, eene zaak bekonkelen, hoort men dikwerf. Zoo leest men ook bij Bekker en Deken, Cornelia Wildschut, D. III. bl. 52: misschien konkelt hij wel zo wat met Juffrouw Hofmann's vader. David, Vaderlandsche Historie, D. V. bl. 298: Zy gingen zelfs verder en konkelden onder elkander, om vast te stellen, wie van hen... de meeste aenspraek op Limburg hebben kon.
Met eenigszins gewijzigde toepassing leest men het woord bij Tuinman, Rijmlust, bl. 308:

Hoe slordig hangt zijn kleed gekonkelt? 

d.i. toe- of vastgemaakt. En zoo hebben ook Bekker en Deken, Sara Burgerhart, D. I. bl. 21: myn Pelise is... zonder kap of lintje met een tinnen haak en oog maar vast gekonkelt. Vandaar opkonkelen bij dezelfden, Willem Leevend, D. I. bl. 220: zulk een verpieterde opgekonkelde Petitmaitre. D.i. vreemd toegetakelde. De dichter Van Walré in zijne Heksluiting, bl. 180, doelende op de bekende fabel van den telkens in vorm veranderenden hoed, zingt:

O Gellert! kwaamt gij nog eens weêr, na uw versterven, 
Hoe vondt ge uw ouden Hoed verkonkeld bij uwe erven! 

De oorsprong van het woord ligt in het zelfst. naamw. konkel, dat Kiliaan als nedersaksisch vermeldt voor spinrok, en het hoort dan ook vooral in de hoogduitsche dialecten thuis. Adelung noemt het opperduitsch. In de Idiotikons van Tiling, Schütze, Von Schmid en Kehrein ontbreekt Kunkel voor spinrok niet. De tweede der genoemden voegt ter opheldering er bij, dat dit oudduitsche spinwerktuig van het latere spinnewiel verschilt. Hij beschrijft het als een langen, vanboven afgeronden stok, waaraan het vlas werd bevestigd. Twee afbeeldingen van zulk een werktuig meen ik aan te treffen op de plaat in Vondels Toouneel des Menschel. Levens (uitg. te Amst. 1661 in 4to) bl. 50, waar Sardanapalus met zijne boelen zit te spinnen en waarbij dan het opschrift past:

‘Ziet hoe den Assyrier verwijft gelijk een kind, 
Zijn hand slaet aen de spille, en zijnen rokken spint.’ 

In de uitgave door Van Lennep vindt men D. I. bl. 204 onder

{==308==} {>>pagina-aanduiding<<}
hetzelfde opschrift eene geheel andere plaat, waarop niets van een spinrok of zijns gelijke te vinden is.
Het woord konkel of kunkel intusschen behoorde oudtijds ook tot de algemeene duitsche taal. Benecke geeft er uit het Middelhoogduitsch een tweetal voorbeelden van; zie zijn Wörterb. I. 912. Ja reeds in Graffs Sprachschatz, IV. 454, treft men het aan onder de vormen: cuncla, chunchla, kunchela, chonacla, chonagel enz. Dat er aan verwant is het fransche quenouille, oud fransch connoille, valt in het oog. Minder duidelijk is de wortel dezer verschillende vormen aan te wijzen. Sommigen denken aan het latijnsche colus, spinrok; anderen aan conus, kegel; nog anderen aan wat anders. Het komt mij voor, dat die wortel iets moet aanduiden dat draait, en zich dan ook vertoont in ons bekende kink. De boven beschreven stok draaide rond; doch bovendien is het zelfst. naamw. konkel bij Kiliaan mede en volgens hem in het vlaamsch dialect, een wervelwind en draaikolk. Zoo leest men dan ook bij Houwaert, Lusthoff der Maechden, D. I. bl. 321:

Zoo my onmoghelijck waer den Hemel te meten, 
Oft de Zee in eenen konckel te vergaren enz. 

De Harduyn, Goddel. Wenschen, bl. 59:

Maer langher leven sij die met ghelatte vimmen 
De konckelen der zee op ende neer beklimmen. 

Ald. bl. 120: wy kattijvighe zijn ongheluckich, die door de baeren ende door de conckelen deser grooter zee stieren het schip. En bl. 127:

Dan wensch' ick 't diepste der foreesten. 
Dan een spelonck der wilde beesten, 
Dan eenen konckel onder d'aerd, 
Daer dat ick soude zijn bewaert 

Als bijvoegel. naamw. beteekent het kronkelend, ineengedraaid; dez. Goddel. Lofsanghen, bl. 141:

Opstichtende mijn Cluys in een woust conckel hout. 

Dez. Uitgel. Dichtstukken, bl. 53:

- hem streckt een woust en conckel hol 
Van somberheydt en schrik, en duysternissen vol. 

Hiertoe behoort ook de uitdrukking konkel-wronkel, bij Kiliaan

{==309==} {>>pagina-aanduiding<<}
door ‘contortus’ overgezet, en de volgende samenstelling bij Van Overbeke, Rijmwerken, bl. 260:

Ick leg als in een Watervloed, 
Als in verdraeyde Konckel-stroomen 
Daer swaerelijck is uyt te komen. 

Dus in de eerste uitgaven; latere drukken, althans de tiende die voor mij ligt, heeft kronkel-stroomen.
Voorts heeft het zelfst. naamw. konkel in onze taal nog eene beteekenis, die Kiliaan en Weiland niet vermelden, doch welke voorkomt bij Bomhoff, t.w. van ‘slag, oorveeg.’ Zooals onze volkstaal zegt: iemand een draai geven, een draai krijgen, had men voorheen dezelfde spreekwijzen met konkel. Dus Rosseau, Aran en Titus, bl. 3:

- den een die kreeg een konkel, 
Dat hem de heele smoel trok in een scheve kronkel. 

Dez. De Helsche Kermis, bl. 36:

- hoe! heb ik geen crediet? 
Zo zal ik u alle loonen 
Met een konkel voor de Koonen 

Ald. bl. 91:

Ezelskoppen, hangebasten, 
(Sprak Jupyn) en gaf de gasten 
Elk een konkel voor de snoet. 

Dez. Medea, bl. 60:

Maar liegt niet, of gy krygt een konkel voor de snats. 

Bekker en Deken, Willem Leevend, D. I. 270: Uw Zoon wilde my helpen; maar hy kreeg een ouwerwetze konkel. Dez. Cornelia Wildschut, D. I. bl. 169: Zijn vader was zo boos over dit antwoord, dat hij hem in haastigheid een goeden konkel gaf. D. VI bl. 111: of ik hem, dan of ik mij zelven een konkel om de ooren moest geeven. Dez. Sara Burgerhart, D. I. bl. 77. Laat zy nooit onder myne oogen komen, want ik ben wat poestig .... er zullen konkels zwaaijen.
Van konkel in den zin van spinrok is op meer dan ééne wijze een overdrachtig gebruik gemaakt. Allereerst op de spinster. In het Schwäb. Wörterb. van Von Schmid is Kunkel een lang vrouws-
{==310==} {>>pagina-aanduiding<<}
persoon. Bij Bomhoff is konkel een lui en slordig vrouwmensch; voorts, met eene nieuwe overdracht, een vod, lap, lomp. In het Oldenburgsch is Kungelweib een vrouwspersoon, die in oude kleêren doet; zie Herrigs Archiv, VIII. 351. Het werkw. kungeln, mede aldaar vermeld uit het dialect van Lippe-Detmold, beduidt het verkoopen van oude kleêren; evenzoo bij Villmar, Idiot. von Kurhessen, hetzelfde werkwoord voor handelen, verkoopen; bij Strodtmann, Osnabr. Idiot. Kunkelen, op eene ongeoorloofde wijze verruilen, kwanselen; en bij Kehrein, in het nassausch dialect, heimelijk verkoopen, verruilen, gezegd van vrouwen, die zulks buiten haar mans weten doen, en verder in het geheim praten. Te recht zeide daarom Bilderdijk, Geschied. des Vaderl. D. I. bl. 311, dat konkelen heet ‘in 't geheim iets door slinksche wegen trachten te bereiken’ en dat dit ontleend is van ‘de praatjes der spinsters’. En voor zoover, eindelijk, zulke praatjes en zulke geheime of ongeoorloofde handelingen bij de vrouwen plaats hebben onder een ‘kopje koffie’, ontstond daaruit de boven vermelde beteekenis van koffiedrinken. Men zie voorts de afleidingen en samenstellingen, in het Nieuw Groot Woordenb. van Bomhoff te vinden. Aldaar ontbreekt echter konkelig, dat mij voorkwam bij Bekker en Deker, Willem Leevend, D. II. 230: Alle onze jonge lui moesten dat leeren, in plaats van die konkelige Vlaamsche Operaas deunen.
Kiliaan heeft een werkwoord verkonkelen, dat hij uitlegt door verdraaijen, in de war brengen, verstoppen. Zoo leest men in Marnix' Biencorf, bl. 121 verso: Ja al hadden sy de blase alsoo verconkelt ghehadt, dal sij gheen boonen en hadden connen ghepissen. Bredero, Moortje, bl. 26:

Hy sterreft schier van kouw, hij schijnt wel zeer verkleumt, 
Verkonckelt in sijn blaes en knoffelt met sijn handen. 

De Brune, Bancketw. D. II. bl. 134: zoo gaet het oock met de natuerlicke mensche; hy is vervrozen en verkonckelt in de Godsdienst. Ald. bl. 435: zoo is oock de goud-zack grondeloos; al wat er in ghedaen wert, is terstond verzwolghen en verkonckelt. - In dezen zin hangt het werkwoord blijkbaar samen met konckel voor draai en draaikolk.

{==311==} {>>pagina-aanduiding<<}

In welke der genoemde beteekenissen konkelen ook worde genomen: een frequentatief hebben we er niet in te zien. Het is steeds van een zelfstandig naamwoord afgeleid. Het bestaan van een primitief konken is nog niet gebleken. Het is zoo, op konkel bij Kiliaan voert Van Hasselt een voorbeeld aan van een' naamwoordvorm, die aan een werkwoord konken zou kunnen doen denken, t.w. van konk. Doch ik twijfel, of de opvatting dier aanhaling juist zij. Ze is door den geleerden Aanteekenaar ontleend aan eene groningsche Keur in handschrift, doch die gedrukt te vinden is in de Displegtigheden van Van Alkemade en Van der Schelling, D. I. bl. 199, waar men leest: ‘nog de brudegom, nog de bruut en moet negeen wart, nog klederen, nog concken, nog trippen, nog klenode geven oerre mannen vrenden in de bruloft.’ Het artikel, waaruit deze regels zijn getrokken, betreft het ‘cleden’, en de daarin vermelde voorwerpen (want, klederen, trippen, klenode) behooren daartoe; hoe daarbij het spinrokken te pas komt, is mij niet duidelijk. Eerder zou men, met het oog op de bruiloft, aan een drinkschaal kunnen denken, bij Roquefort conque, lat. concha, fransch coque. Doch het verband schijnt op eenig voorwerp te wijzen, dat tot kleedij of opschik behoort. In ieder geval is geen voldoende grond aanwezig, althans niet aangevoerd, om het woord voor één te achten met konkel.

Nigchelen.

Dit werkwoord komt meermalen voor in het door Dr. Vermeulen uitgegevene Van den Levene ons Heren; dus vs. 3035:

Si namen yseren nagele saen 
Ende quamen tonsen here gegaen; 
Si nichelden vaste sine voete 
Met groten naghelen vele onsoete. 

Vs. 3437:

Hoe sijn dijn hande ende dine voete 
Doergaet, genichelt vele onsoete. 

Vs. 3459:

Dese naghele nichelen di so sere. 


{==312==} {>>pagina-aanduiding<<}

Vs. 3667:

Oec biddic u, ontferme u sijns, 
Die mi nichelden in desen sere. 

En vs. 3824:

Die naghele, die stac in Jhesus voete 
Die trac hi ute vele soete.... 
Aldus ontnichelt was Jhesus. 

Ook in andere middelnederlandsche geschriften; Verslag enz. van Twee Getijdeboeken, door Prof. Meijer, bl. 29 (tot Jezus):

Want ghi doe, om onze scout, 
Ghenichelt wart ant scrucen hout. 

Serrure, Vaderl. Museum, D. II. bl. 396:

Here, om dat cruce, dat ghi droecht 
ter bitter doot waert, ende daer ane stoet 
u eneghe sone ghenichelt vaste. 

Ons liefs heren Passie, HS. van Van Hulthem, bl. 5:

Te middaghe namen si hem saen 
Ende nichelden hem sijn morwe lijf 
Met naghelen dat hi hinc soe stijf enz. 

De beteekenis van het woord is in al deze plaatsen duidelijk die van nagelen, met nagels, d.i. spijkers, doorboren, doorsteken. Volgens den Hoogl. Bormans wordt in het limburgsch dialect voor dit nagelen inderdaad nigchelen gebezigd; zie de Dietsche Warande, D. III. bl. 133, en Kilaan teekende het reeds op als oud-leuvensch. In een boeren-nagelsmidsdansliedje, bij Schmeller, II. 686, luidt een regel:

Gniglt, gnáglt, gnàglt mues 's sey. 

De middelste dezer drie elkander volgens hunnen aard natuurlijk opvolgende klanken (i, e, a) komt overeen met het ags. naeglian (in het Engelsch samengetrokken tot nail), noordsch negla. Ook het Oudhoogduitsch bij Graff, Sprachsch. II. 1017 heeft ginegilit naast ginagilit; en voor intnagaljan, d.i. ontnagelen, innegilen, overeenkomende met het boven aangetroffene middelnederlandsche ontnichelen. Het Middelhoogd. bij Benecke heeft als werkwoorden nagelen en negelen, vernagelen en vernegelen enz. Ja ook de Teuthonista heeft negelen.

{==313==} {>>pagina-aanduiding<<}

Het lijdt dus geen twijfel, of ons middelnederlandsch werkw. nigchelen, (misschien ook niechelen uit te spreken) is hetzelfde met nagelen, een van het zelfst. naamw. nagel afgeleid werkwoord. Het moge waar zijn, dat dit nagel afkomt van een werkw. nagen (zie Diefenbachs Wörterb. II. 93): het bestaan van zoodanig werkwoord in gelijke beteekenis als nagelen blijkt nergens; en dit laatste heeft de beteekenis van spijkeren verkregen van het naamw. nagel in den bepaalden zin van spijker; het is alzoo geen frequentatief.
Mij zijn bij onze Ouden twee plaatsen bekend, die met de gegevene afleiding schijnen te strijden, en alzoo eene bespreking vereischen.
De eerste komt voor in een fragment, door Prof. Bormans medegedeeld in de Dietsche Warande, t.a.p. en luidt dus:

- Saen 
daer quam schegen (d.i. tegen) haer gegaen 
Christus aen den cruse ghenyet, 
besprait met bloede. Ay nu besiet enz. 

De aanteekening hierop verklaart ghenyed door ‘genageld, van nagelen of nigchelen’. Nyen zou dan als een werkwoord van gelijke beteekenis als nagelen moeten gelden en het primitief van dit uitmaken. De plaats is, mijns inziens, te gebrekkig - de Hoogleeraar heeft verscheidene woorden en letters moeten invullen - om stellige uitspraak aangaande ghenyed te doen. Bij dit woord, dat op besiet zal moeten rijmen, kan men, gesteld dat de lezing juist zij, even goed, of zelfs eerder, aan een ander werkwoord denken. De Hoogleeraar zelf stelt het woord (zeker in beteekenis) gelijk met het fransche river; welnu, de nederlandsche uitdrukking daarvoor is nieten, d.i. klinken, omklinken, bepaaldelijk van spijkers gezegd; zie Kramers' Woordenb. Men zou ook kunnen denken aan nijen, neijen, d.i. naaijen, in den zin van vastsnoeren, die aan het woord niet vreemd is. In allen geval blijft er voor het aannemen van een werkw. nijen of nijden, dat etymologisch met nagelen of nigchelen één zou zijn, niet veel grond over.
De tweede door mij bedoelde plaats wordt aangetroffen in een Getijdeboek der veertiende eeuw. Het daaraan ontleende gedicht

{==314==} {>>pagina-aanduiding<<}
is door den heer Alberdingh Thijm ergens - wáár is mij onbekend - opgenomen, onder den titel van ‘De Daggetijden, toegepast op het lijden van onzen Heere en Zaligmaker’. Bl. 5 van den overdruk, dien ik er van bezit, leest men:

Want gi doen waert om onse scout 
Genichet an des crucen hout. 

Intusschen deze tekst, die gevolgd is naar een pergamenten handschrift berustende te Brussel, is veel minder juist, dan in de uitgave van hetzelfde dichtstuk, die plaats had door het Koninklijk Nederlandsch Instituut, naar een bij dat ligchaam berustend manuscript, en wel in het Verslag van Prof. Meijer, boven door mij aangehaald. Wij vinden daar ghenichelt en niet genichet; het eerste zal wel als de ware lezing, en het tweede als eene misstelling zijn aan te merken.

Vogchelen

Dit werkwoord is opgenomen bij Halma en Holtrop voor ‘treden’ t.w. van de hen door den haan. Bij Kiliaan luidt het woord vogelen, inire, coire more avitum. Deze spelling wijst den oorsprong des woords voldoende aan. Het werkwoord is gevormd van het bekende zelfst. naamwoord vogel, dat in het Oudhoogduitsch onder den vorm fogal hetzelfde beteekende als bij ons; doch welks verkleinvorm, bij Graff fugili (zie Sprachschatz, III. 439) in het Oudhoogduitsch - wat ik bij Graff niet vermeld vind - ook foetus beteekende; zie Grimms Gramm. II. 113 en 400. In het middelhoogduitsch is vandaar het werkw. vogelen niet alleen vogelvangen, maar ook het paren der vogels; zie Beneckes Wörterb. III. 359.
Sommige hoogduitsche dialecten hebben de oude beteekenis van het zelfst. naamw. vogel en het werkw. vogelen bewaard. In het Beijersch is vogel de benaming van hetgeen onze volkstaal treedsel of treêsel heet, en het werkw. vogeln het treden van den haan; zie Schmeller, I. 625. Bij Stalder, Schweiz. Idiot. I. 388, is vogeln, vögeln, de vleeschelijke vermenging in het algemeen.







{==315==} {>>pagina-aanduiding<<}

Sprokkelingen

door J.H. van Dale.

X. Scimmeese.

Onder de Middelnederl. woorden, naar wier verklaring ik sedert jaren tevergeefs zocht, behoort het vreemde scimmeese. Ik bracht het woord ter sprake in den Taalg. IX, 275 en '76, toen ik voorstelde in de Informacie upt stuck der verpondinghe, uitgegeven door de Maatsch. der Ned. Lett. te Leiden, voor het onbekende scunmeess scimmeese te lezen: een woord, dat o.a. voorkomt in het Regl. voor de scheepvaart en de heffing der tollen op het Zwin van 1252.
Reeds toen vermoedde ik, dat scimmeese, schimeese, schiemeese, schiemeze, of hoe 't woord anders nog gespeld mocht worden, te houden is voor eene samenstelling met het bekende meese, dat niet alleen zekere hoeveelheid van metaal aanwijst, maar ook van andere waren. Ik vond dezer dagen mijn vermoeden op merkwaardige wijze bevestigd in de Histoire du péage de l'Escaut par M. Edm. Grandgaignage, docteur en philos. et lettres, prof. à l'athénée royal d'Anvers (Anvers, 1868). De 2e annexe bij dit werk bevat eene opgave De quelques mesures et poids, usités dans la erception des son lieux. Daarin lezen we o.a.:
1 Schipmeese	=	100 vachten of vellen,
	=	100 deken lammervellen,
	=	60 deken boeckxvellen,
	=	80 vellen soegen oft geyten.

Er is o.i. bijna geen twijfel aan, of ons scimmeese, schimmeese, is hetzelfde als het hier vermelde scipmeese, schipmeese, waarin de m van meese de p van schip geassimileerd heeft. Ook in de Lijste en ordonn. van den Zeeuwschen tol toch houdt een schimeese vellen uit Oostland 100 dekker. - Voor het bovenstaande deken moeten we stellig deker, d.i. dekker, daker = een tiental vellen lezen -; een schimmeese boksvellen houdt er eveneens 60 dekker en - hier schuilt blijkbaar in eene van beide opgaven eene fout - eene schimmeese geitevellen 80 dekker. Mocht een der lezers van den Taal- en Letterbode mij nog eene andere bron kunnen aanwijzen, waarin 't woord scipmeese gevonden wordt, zoo zou hij mij daarmee veel genoegen doen.

Sluis, 1 Juni '71.







{==316==} {>>pagina-aanduiding<<}

De beschrijving van den slag bij Woeringen in 1288 door Jan van Heelu,

door R. van Breugel Douglas.

Het afschrift van het handschrift der Rijmkronijk waarin deze slag beschreven werd, door Van Lom, den uitgever in 1726 van de Trophées du Brabant van Butkens, in eene kantteekening op het eerste deel van het ‘Supplement’ p. 146 vermeld als door den prelaat Butkens eigenhandig gemaakt te zijn en gebonden in het handschrift van het tweede deel der ‘Trophées’, vond ik onlangs werkelijk terug in het handschrift van dat deel, berustende in de verzameling van handschriften van Butkens onder den Heer Baron van Slingeland van Goidschalksoirt.
Het handschrift van dit deel is getiteld ‘Livre dixieme’ etc. en op het titelblad staat onderaan: ‘L'on a adjoint une ancienne déscription de la célèbre Victoire obtenue par les Brabançons à Woeringe en l'an 1288, laquelle fut dediée à Madame Margarite d'Engleterre Duchesse de Brabant par f. Jean van Helu envers l'an 1295’. Het eigenhandig afschrift der Rijmkronijk is getiteld: ‘Description de la fameuse bataille de Woeringe ou Woerinck sur le Ryn en l'an 1288 par F. Jean van Heelu dict van Leeuwe en son vivant Chevalier de l'ordre Theutonique et Commandeur de Beckevoert dediée à Margarete d'Engleterre Duchesse de Brabant environ l'an -’.
Daarop volgt deze aanteekening, geschreven met dezelfde hand

{==317==} {>>pagina-aanduiding<<}
als de voorafgaande woorden in cursief: geschreven wt den originelen boeck toegeeygent aen Vrou Margarete van Engeland (sic) weduwe 1) van Brabant door den voorss. autheur, welken boeck eertijds gevonden is onder menichvuldige pampieren berustende op den boterpot van den Stadhuyze van Brussel ende van daer is bewaerd geworden onder de boecken staende in 't collegie van de Heeren in een Scapray ende nu ('t welck te beklaegen is) gedemanueerd ende wech genomen, ende was geschreven in schoen wit parkament in folio gebonden in bert, de snede vergult ende de capitael verciert.’
Het begint met eene voorrede bevattende 592 verzen welke Willems, de uitgever dezer Rijmkronijk 2) naar den Codex van Van Wijn, meende het werk te zijn van den afschrijver in het midden der 15e eeuw, en die hij daarom in eene bijlage uitgaf, doch die hieruit blijkt van Heelu zelven te zijn. De historische waarde van den inhoud daarvan, voor zoover daarin aangegeven worden de aanleidende oorzaken van dien oorlog en de erbarmelijke toestand van de landen tusschen Maas en Rijn, verkrijgt daardoor grooter belang, nu het vaststaat dat die feiten door een tijdgenoot in 1288 zijn vermeld en niet door eenen afschrijver in 1440 zijn aangegeven.
Het bevat vs. 8270, hetwelk Willems in geen ander handschrift aantrof dan in dat van Verdussen, die het geput had ‘ex archivis Bruxellensis Urbis’ (zie Intr. p. 21), hetwelk, uit dezelfde authentieke bron als dat van Butkens ontsproten, dus de voorkeur had moeten verkrijgen boven dat van Van Wijn. Waarom Willems dit achtergesteld heeft blijkt niet.
Het eindigt met hetzelfde vers als in de uitgave van Willems.
De verzen beginnen niet, zooals in de uitgave van Willems, met kapitale letters; deze zijn alleen geplaatst voor de verzen waarmede een volzin begint. Er zijn overigens geen zinscheidingsteekens aangegeven.
Het origineel had niet alleen versierde kapitale letters, maar schijnt ook geillustreerd te zijn geweest met de wapens en banieren

{==318==} {>>pagina-aanduiding<<}
der Vorsten en Edelen in dien strijd betrokken, althans vindt men die op den voorkant van het afschrift. Naast vs. 4202 vindt men zelfs het afbeeldsel van een walvisch en naast vs. 4350 en 6150 dat van den rolwagen waarop de standaard van den Bisschop van Keulen stond.
In de uitgave van Willems zijn vele lezingen die, wat de spelling der woorden aangaat, afwijken van het afschrift van Butkens, hetgeen vermoedelijk de origineele spelling aangeeft. Sommige veranderen zelfs den zin, b.v. van vers 655, gelezen bij Willems ‘Met - hilt,’ bij Butkens ‘niet - hielt.’ Eene vergelijking van het afschrift met de uitgave zou dus niet onbelangrijk zijn om de origineele spelling te kennen.
Butkens heeft naast den tekst aanteekeningen gemaakt tot regt verstand van woorden, nadere aanduiding van personen of toelichting van zaken.
Willems erkent dat het handschrift van Van Wijn, hetgeen hij zegt in het midden der 15e eeuw te zijn geschreven, wat den tekst aangaat fautief is, met ‘interpoliations hétéroclites et amplifications saugrénues - qu'il semble fort difficile de déméler ce qui est de l'auteur,’ hij houdt ‘les rédites, les délaïemens et les réflexions commentatives comme l'oeuvre du copiste.’ Het eerste moge juist zijn, doch zijne veronderstelling dat al het andere het werk van den afschrijver was, zou bij vergelijking blijken niet juist te zijn.

's Gravenhage, April 1871.

{==319==} {>>pagina-aanduiding<<}

Woordregister.

Oudnederlandsch.

Albuvard 296.

Alfrât 296.

ambahtania 92.

ambahtonia 92, 93.

ambachtius 102.

ambita 92.

ambitania 92.

Anslêth 297.

Brinio 104.

duri 68.

ei = ee 95.

Engilrâd 297.

-ennia, -enia, -aennia 92, 93.

Gennalo 108.

hōrag 92.

hōrog 92.

hōrogania 92.

hrēo 293.

Hucdio 106.

-io 104.

irmât 297, 298.

[irmetan] 297.

[irmitan] 297.

Kuno 106.

Liffio 106.

litu 92.

litunia 92.

liudi 92.

liudinia 92.

mordio 293.

mordo 293.

murdo 293.

[neehal] 95.

Neehaleni, -enni, -iune 100.

Neehali(s) 91.

[neehan, neihan] 99.

[nehal] 94, 95, 98.

Nehalaenia 91.

Nehalenia 91.

Nehalennia 91.

Nehalenni(s) 91.

[neihal] 95, 98.

Neihali(s) 91.

sâlda 61.

turn 133.

Vihtirmat(s) 295, 298.


Middel- en Nieuwnederlandsch.


aamborstig 167.

aardig 64.

afsmetten 262.

afsnede 267.

afspijzen 268.

al 28.

al 30.

aldaar, 28, 31.

aldus 28, 31.

alhier 29, 31.

alig 64.

alzoo 28, 31.

an 123.

arregins 64.

baersculdich 36.

bappe 64.

barbels 22.

bas 64.

bauw 64.

bedeesd 70.

beiegaar 64.

bellunc 210.

beneien 64.

bescheren 56.

beschieten 64.

bessie 64.

beur(e)len 27.

beurs 64.

beuter 28.

biechten 147, 154.

bien 63.

biest 63.

blak 64.

blekken 21.

blijven 203.

blusschen 146, 203.

boekende 116.

boeten 64.

boezee 64.

bort 64.

botter 28.

bount 63.

bras 64.

breg 63.

brevonge 49.

bribbels 22.

buidelen 300.

buyelen 300.

bur(re)len 27.

butter 28.

buultje 64.

eint 20.

daas 70.

deemit 64.

deun 27, 68.

deur 68.

deusigh 71.

diggels 64.

dijn 70.

dik 64.

diknek 64.

dilthouten 22.

doente 64.

doezelaar 72.

doezelig 72.

doft 64.

dol 64, 69.

doodekerken 64.

dool 64.

dort 64.

dosech 71.

dreften 64.


{==320==} {>>pagina-aanduiding<<}

dreumel 27.

dreupel 27.

dronkend 132.

duysigh 71.

dwaas 70.

dwaes 70.

dwalen 69.

efter 64.

-ekijn 108.

en 125, 138.

ergent 117.

-etje 108.

engeltje 64.

enmig 27.

evenheeld 136.

evenmensch 136.

ewwe 63.

farriman 64.

femel 302.

femelen 302.

femelteeken 304.

fijmelen 302.

fijmelkous 304.

fimel 302.

flenteren 64.

flesp 64.

fut 115.

ga 271.

gaan 337.

gadoot 272.

gay 273.

gayel 8.

gayelick 273.

galike 272.

gank 64.

gatepotiel 64.

gauw 272.

gauwdief 273.

gebrek 64.

ghedwas 70.

ghelimpe 202.

gheloefelic 16.

ghelof 16.

ghelove 16.

ghelovich 16.

gheloven 17.

genacht 64.

gerant 28.

geschapen 56

gevaders 6.

gieten 276.

gisp 21.

gispen 21.

gist 21.

glijden 203.

g'immen 199.

glimp 198.

glimpen 198, 204.

glimpig 204.

glimlach 207.

glimplach 207.

gloeien 203.

goedel 8.

goezen 275.

goysen 275.

gok 65.

gooi 274.

gooien 270.

granje 277.

grant 278.

gretig 71.

grimlach 207.

grollen 114.

guysen 275.

gulden 143.

gusselen 275.

gutsen 270

heden 135.

hengemunde 47.

heumig 27.

hinkelen 23.

hinkelbaan 23.

hissen 276.

hoest 68.

hoydelte 22.

hond 68, 134.

hooi 274.

hooidilt 22.

hummig 27.

iemand 132.

-ij 64.

-ijn 107.

in 123.

-ing 107.

-je 104, 144.

jijmekaar 65.

jongen 117, 133.

jongskijn 142.

*jugeder 228.

jukken 28.

kantje 65.

karnen 70.

karttijd 65.

katjesspil 20, 23.

katjeswinst 156.

kazie 65.

kees 63.

keieren 65.

kerstenen 22.

ketelen 22.

keten 132.

keuken 132.

-kijn 107.

kikken 70.

kink 308.

kist 65.

kittelen 22.

kitting 22.

klaan 63.

klenteren 65.

klippen 22.

knaak 65.

kniesse 65.

knillen 22.

knippel 22.

knollen 114.

knutseren 28

cokene 145.

kombaars 65.

konkelen 306.

konkelig 310.

konkelstroomen 209.

koegel 68

kooi 274.

kooien 65.

kooivlos 65.

kool 68.

koorts 68.

kouw 274.

kragen 68.

krieken 203.

kulter 65.

kwaad 70.

kwaken 70.

laaf 63.

leggen 21.

lekkebaarden 21.

lekken 21.

lezent 65.

lien 37.

likkebaarden 21.

likken 21.

lilletje 22.

lonen 146.

loof 16, 65.

loven 17, 18.

maasje 63.

magedijn 144.

mam 65.

mammen 65.

manslacht 35.

mar(ren)vlichte 54.

meynaken 35.

meynaker 35.

*metserman 221.

middernacht 136.

mient 65.

mientbrenger 65.


{==321==} {>>pagina-aanduiding<<}

mille 22.

minnig 22.

minnigte 22.

minsch 20.

mist 21.

molter 35.

morgen 134.

mort 35, 293.

mortdaet 35.

mortbrant 35.

mullen 63.

multeren 35.

naakt 116.

nakend 116, 132.

narm 122.

navonds 127.

neerewedan 65.

neien 63.

nemmer 122.

nering 65.

nesch 25.

nesse 25.

nichelen 313.

niet 151, 155.

nikke, 22.

nisch 25.

nist 25.

nochtenmael 117, 128.

noom 65.

nuchte(n) 117.

nuchtens 117, 127.

ochte 116.

ochtend 116.

ochtenmael 117.

oef 115.

oei 115.

oele 109.

oelefeuten 115.

olle 109.

hem onderwinden 154.

onghelimpe 202.

onghelimpich 202.

ongelymplijck 202.

ougemak 65.

ooi 274.

oor- 299.

opperdan 65.

ounwis 65.

ounvaarlijk 65.

over 214.

over recht 286.

Paschen 140.

pelle 3, 5.

peukel 27.

pyl 6.

pyllen 4, 11.

pillegave 13.

pillegift 2.

pillen 4, 11.

pin 20.

Pinksteren 141.

-pje 108.

pots 276.

pottielje 65.

preutelen 27.

priek 65.

pukkel 27.

rechter 21.

reden 132.

reemoord 294.

reeroof 37, 294.

reg 63.

richter 21.

rigghe 26, 219.

rijlijf 65.

ruigie 65.

ruminge 45.

ruttelen 28.

scheelig 65.

schel 21.

schelfer 21.

schenkel 21.

scheppen 55.

schetteren 21.

scheutel 28.

schil 21.

schilfer 21.

scimmeese 315.

schinkel 21.

schok 65.

schowwert 65.

schrijving 65.

schuttel 28.

sees 63.

slaggie 65.

slaw 65.

sleen 63.

smet 263, 265.

smetten 262, 265.

smijten 264.

smitte 264.

smilten 22.

smokkelen 65.

snep 21.

snip 21.

snokker 65.

sop 65.

speketer 65.

spel 23, 25.

speurie 28.

spijntje 65.

spil 23, 25.

spouns 63.

stapie 65.

steekmouwen 65.

stelletje 22.

stilten 22.

stoer 65.

strooien 65, 274.

struiven 65.

suffen 68.

swaeselinc 71.

swaesenede 71.

ta 65.

tachentig 116.

tang 291.

tevens 122.

tijen 65.

-tje 105.

toien 133, 139.

tooien 274.

toren 117.

torre 133, 139.

towwe 63.

trouwen 65.

tuiten 65.

tutte 65.

twijntig 63.

uchte 116.

uchtend 116.

uit 299.

ulft 65.

vaarsie 65.

vadder 8.

vaddergeld 8.

valig 63.

vasten 117, 132 140.

vendeloos 65.

veraftert 65.

verbreggen 65.

verduselt 71.

verfemelen 304.

verkonkelen 320.

vermaken 299.

vermalen 65.

vermeynen 35.

vermeneghen 35.

vermenisse 35, 220.

vermet 35.

versekeren 18.

versmachten 147.

verzooken 65.

vider 65.

vilten 52.

visken 64, 65.

vlooken 63.

vogelen 314.

vroo(g) 63.


{==322==} {>>pagina-aanduiding<<}

Vrouwendag 121.

wand 65.

wapeling 65.

weernis 64.

weggetje 65.

wet zin je me 65.

wicht 296.

wijmekaar 65.

wijnd 93.

wijnen 63.

willox 220.

wilsalde 58.

wissalden 58.

wouden 60.

wrochten 129.

wullox 220.

zalig 61.

zede 70.

zeekap 65.

zijmekaar 65.

zijn 70.

zoel 68.

zoet 68.

zootje 65.

zwager 70.

zwezerik 71.

zwoel 68.


Gothisch.


ahtan 97.

ana 124.

andbahts 103.

avi 274.

b voor bh 297.

bandvô 134.

brinnan 68.

brinnô 68.

dagis 121.

fahan 273.

fastubui 133.

framgahts 273.

gaggan 273.

gaitein 144.

gatvô 134.

gavi 274.

hahan 273.

havi 274.

hnnds 68.

hvas 69.

-ila 108.

inna 93.

innatgahts 273.

kuni 93.

kuntha 140.

magu 109.

mugala 109.

maitan 225.

maurth 37.

nahts 121, 136.

nutja 72.

paska 141.

qairnus 70.

qithan 70.

qithus 69.

samana 132.

samath 132, 140.

sauhts 134.

sêls 69.

sidus 70.

slahals 94.

smeitan 263, 266.

stravjan, straujan 274.

sûts 72.

svein 144.

tavjan, taujan, 274.

Totila 108.

uhtvô 116, 120, 134.

uhtvon 119, 121.

unatgahts 273.

us- 297, 299.

usmet 297, 298.

usmitan 297.

va (Ned. wa, o, u) 69.

vahta 134.

vahtvô 134.

vairtha 93.

vi (Ned. we, o, u) 69.

vintrau 121.

vô (Ned. woe, o, u) 69.

Vulfila 108.


Oudhoogduitsch.


an 123.

armezzan 297.

auhso 134.

butil 301.

chonacla 308.

chonagel 308.

chunchla 308.

cuncla 308.

-da 61

-ennia, 90.

czzal 94.

fillol 6.

fogal 314.

fugilî 104, 106, 314.

(gâh) 274.

gâhen 274.

gâhes 272.

gâhi 272, 273, 274.

gâhjan 274.

gâhôn 274.

gasti 103.

gâwjan 274.

gilimphida 208.

gilumphida 208.

ginagiljan 312.

ginegiljan 312.

giuzan 276.

goumal 94.

gussa 276.

gussi 276.

gutinna 93.

Hûnilo 108.

huosto 68.

huotal 94.

huîlsâlida 58, 59, 60.

-ilo 108.

ineben 135.

-inna 93.

intnagaljan 312.

irmezzan 297.

iug 143, 144.

iung 143.

jungin(en) 143.

jungin(un) 143.

jungo 141, 142.

kaha 273.

kalimfan 208.

kalimflich 208.

kunchela 308.

Kuonzo 180.

Lanzo 108.

limfan 208.

Liupilo 108.

magatî 104.

meizan 225.

mezilari 225.

mundāt 49.

munitât 49.

naht 136.

nech 98.

neihen 96.

neihhender 96.

neihunga 96.

-nia 93.

nuhtâ 120.

ohso 134.

ouhtun (in -) 119.

Ozi 108.

Ozo 108.

petal 94.

putil 301.

queh 69.

quek 69.

sâl 60, 61.

sâlida 60, 61.


{==323==} {>>pagina-aanduiding<<}

samant 132, 139.

skëran 58.

skerian 58.

smiz 264.

smîzan 263.

suozi 68, 72.

Svâpilo 108.

turi 68.

turri 133, 139.

tusic 71.

ubargossôn 276.

uhtâ 120, 122.

uhtisang 134.

uhto-sterno 134.

ungalimflich 208.

ungelimfe 208.

uo in plaats van o (u) 134.

uohso 134.

uohta 120.

uohton (ze -, in -,) 119, 120.

urgusi 276.

ûz 299.

vasta 132.

vriudilinna 93.

vriuntinna 93.

wahtal 94.

warand 279.

wirta 93.

wirtun 93.


Middelhoogduitsch.


allmeinde 49.

allmenning 49.

altmennînger 49.

besmîzen 263.

biutel 301.

daesic 71.

-de 61.

gâ 272

gâch 272.

gâcheit 272.

gâhe 272.

gâhes 272.

gäliche 272.

gesmeize 263.

goumel 94.

güsse 276.

junge 141, 142.

nacken 140.

nagelen 313.

naht 136.

nebend 132.

negelen 313.

pell 212.

pellil 212.

pellung 212.

saelde 60, 61.

sament 132.

smitze 264.

smîzen 263.

triegel 94.

überen 217.

nol 112.

vervilzen 53.

vilzen 53.

vogelen 314.

vollend(s) 132.

walte 60.

wîle 60, 61.

wîlsaelde 59, 60, 61.

wîlwalte 60.

zwischent 132.


Nieuwhoog- en Nederduitsch.


abschnitt 267.

abspeisen 268.

alpklatte 53.

alpzopf 53, 54.

anschmaiszen 263.

äugi 105.

äugji 105.

aus 299.

balken 129.

ballen 129.

bell 212.

bellung 212.

bescheren 58.

beschmaiszen 263.

besmitten 264.

beutel 301.

beuteln 301.

bogen 129.

braten 129.

däsig 66, 70, 71.

daumen 129.

dausig 71.

dicsig 71.

dosen 71.

dösig 71.

duseln 71.

dusig 71.

düsig 71.

dussen 71.

eintasen 71.

elfklatte 53.

ermessen 297.

filz 53.

filzen 52, 53.

fimmel 302.

fimmeln 302.

gäh 272, 273.

gähe 272.

gählings 272.

gähnen 270.

gai 273, 274.

garten 129.

gan 273.

gebühren 209.

gehen 273.

geschmaisz 263.

glaube 203.

glied 203.

glimmer 199.

glimp 201.

glimpf 200, 208.

glück 203.

goi 274.

gôien 270.

häsi 105.

haufen 129.

herz, -zens 136.

hollenzopf 54.

hollezaul 54.

hummig 27.

husten 129.

-ig voor ag (ēg) en ug (og) 92.

jäh 272.

jähe 272, 274.

jählings 272.

kacken 70.

käcken 70.

kasten 129.

kât 70.

keck 69.

kecken 70.

keden 70.

kirre 70.

kôt 70.

kungeln 310.

kungelweib 310.

kunkel 307, 309.

kunkelpott 306.

Kuno 108.

magen 129.

mahrenklatte 53, 54.

mahrenlocke 53.

meitji 105.

mermorgen 134.

metzger 225.

mitwoche 137.

momorgen 134.


{==324==} {>>pagina-aanduiding<<}

mormorgen 134.

müülti 105.

nebenchrist 129.

nebenmensch 129.

öhri 105.

ostern 141.

pfell 212.

pfingsten 141.

quacken 70.

riemen 129.

schmitz 265.

schmutt 266.

sitte 70.

smitte 264.

smitten 264.

spaten 129.

täsig 71.

teilti 105.

tesig 71.

unglimpf 208.

verfilzen 52.

verunglimpfen 208.

vogel 314.

vögelein 106.

vogeln 314.

vögeln 314.

vögelti 105.

walten 60.

weibal 108.

weichselzopf 53, 54.

weihnachten 141.

weiland 132.

wichselzopf 54.

wichtel 54.

wichtelmännchen 54.

wichtelzopf 54.

zaul 54.


Friesch.


a 124, 125.

an 124, 125.

beduust 71.

dves 70.

een 124, 125.

en 124, 125.

Gockinga 106.

gojen 270.

huwn 134.

in 124, 125.

Juwinga 106.

nacht 136.

nacken 132.

nackt 132.

nakad 132.

naken 132.

Nanninga 106.

oen 124, 125.

to Paeschum 141.

skeppa 56.

smîta 264.

smots 266.

swet 68.


Angelsaksisch.


a- 297.

ae = ea 97.

aefen 135.

aefnung 135.

aehte 97.

alimpan 208.

ametan 298.

an 124.

arm 97.

beaton 301.

belimp 208.

belimpan 208.

besmîtan 264.

binnen 93.

cvead 70.

cveorn 70.

dâstrian 71.

dâstrod 71.

dol 68.

dryht 134.

dvaes 70.

dvaesig 71.

dvala 69.

dves 70.

dvol 68.

dvola 69.

dyne 68.

dynjan 68.

dysig 71.

eahta 97.

earm 97.

-en voor enn 92.

faesten 133.

felt 53.

gelimp 208.

gelimpfull 209.

gelimplic 209.

gesceapu 56, 57.

gesmîtan 264.

glommung 199.

gyden 92.

hvosta 68.

i klankwijz. van ea 97.

leoman 199.

limp 208.

limpan 200, 208.

limplic 208.

meacht 97.

miht 97.

morowning 135.

naeglian 312.

naeht 97.

nâhan 97, 98.

nâht 97.

neaht 97, 136.

neht 97.

niht 97, 136.

-ol 94.

ôl 112.

on efn 135.

râ 97.

reccan 98.

sagol 94.

saman 132.

samod 132.

smîtan 264.

smîting 264.

smitta 264.

sôtt 134.

svefjan 68.

svête 68, 72.

theôstre 72.

thoncol 94.

torr 133, 139.

uhtan (on -) 119.

(an -) 121.

uhte 120.

uhtgebed 134.

uhtsang 134.

uhttîd 134.

ungelimp 208.

ungelimplic 209.

Veal 93.

Vealh 93.

viln 93.

vyln 93.


Oud-, Nieuw- en Gewestelijk Engelsch.


Anuie 105.

to beat 301.

cvead 70.

dastard 71.

dizzy 71.

doggie 105.

to doze 71, 72.

dozeling 72.

eight 97.

to elf 53.

elfknots 53.

elf-locks 53.

elvish knots 53.


{==325==} {>>pagina-aanduiding<<}

Fanny 105.

felt 53.

fimble hemp 302.

to gleam 199.

to grant 208.

-ig voor ag (ĕg) en ag (og) 92.

in 92.

might 97.

morewing 135.

moorninge 135.

morrow-morning 134.

mousie 105.

nail 312.

naught 97.

nought 97.

on 92, 124, 126.

out 299.

Polly 105.

quad 70.

roe 97.

smuz 266.

sweet 68.

tail 54.

to take an oath 147.

wifie 105.

Willie 105.


Oudsaksisch.


a- 297.

an 123, 124.

an ebhan 135.

b voor bh 297.

fastunnia 133.

giscapu 56, 57.

ir- 297, 299.

cunne 93.

liudi 103.

Menniko 106.

to Paschan 141.

swôti 68, 72.

uhta 120.

vaston (an thero-) 141.


Oudnoordsch.


â = Goth. ai, Ags. â 97.

âs 92.

âsynja 92.

belgja 103.

dâsadhr 71.

drôtt 134.

dûsa 71.

Elfrâdr 296.

er- 299.

erlendr 299.

gjósa 276.

gjóta 276.

gusa 276.

innan 93.

koma 68.

landvaettir, mv. 296.

lempa 208.

madhr 140.

meinvaettir, mv. 296.

nâ 97.

nâdha 97.

naken 140.

nakinn 132, 140.

naktr 132.

nâtt 136.

negla 312.

nögen 140.

nökvidr 132.

nöktr 132.

nôtt 134, 136.

Ôdhinn 68.

ôl 112.

ôtta 120, 134.

ôttu-söngr 134.

ôx 68.

páskar 141.

páskir 141.

a Páskum 141.

scöp 56, 57.

setti 101.

settr 101.

smîta 263.

systir 68.

tysvar 68.

vaett(i)r 296.

vargr 92.

vargynja 92, 93.

verdha 68.

woehs 68.


Zweedsch.


filt 53.

gjosa 276.

gjöysa 276.

glimma 199.

håmig 27.

naken 132.

otta 134.

otte 134.

smitta 264.

smuts 266.


Deensch.


filt 53.

gade 134.

gys 276.

mand 133.

marelok 53.

nögen 132.

ol 112.

i Paasken 141.

quinde 133.

sat 101.

smitte 264.

smuds 266.


Classiek en Middeleeuwsch Latijn.


accidere 209.

arbos 130.

attingere 209.

bis 213.

bislongus 213.

bisregnlare 213.

bulla 2.

Burgundia 279.

canis 68, 134.

cavea 274.

collus 279.

colpus (κόλπος) 279.

colus 308.

Compendium 279.

concha 211.

conflare 279.

contingere 209.

conus 308.

craantare 279.

craantia 279.

craantum 279, 280.

crantare 279, 280.

crantum 279.

crassus 279.

creantare 279, 280.

creantia 279.

creantum 279, 280, 281.

credentia 279.

crypta 279.

cupelletum 279.

decere 203, 209.

decus 203.

evenire 209.

femella 302.

fores 68.

garandia 278, 279, 280.

garandiare 278.

garandire 278.

garandus 278.

grantare 280.

grantum 280, 281.


{==326==} {>>pagina-aanduiding<<}

gratum 281.

gratus 281.

guarandus 278.

hiare 270.

honos 130.

lumen 199.

Massilia 213.

nanciscor 97, 98.

nere 90.

nox 136.

nudus 140.

pertinere 209.

pilus 53.

praeceps 274.

praecipitare 274.

pupillus 3.

quis 69.

suesco 70.

suetus 70.

suinus 144.

turris 133.

ultra 217.

ultreia 218.

verecundia 279.


Oud-, Nieuw- en Gewestelijk Fransch.


agréer 281.

ambition 130.

amour 130.

bar- 213.

barioler 213.

barlong 213.

bé- 213.

bel- 213.

bellong 210, 212, 213, 214.

bellunc (en-) 212.

beluter 301.

ber- 213.

berlong 213.

berlue 213.

bes- 213.

besace 213.

besaiguë 213.

beslong 213.

bestemps 214.

bévue 213, 214.

bilong 213.

bis- 213.

bisaieul 213.

biscornu 214.

biscuit 213.

bissac 213.

bistourné 214.

bluette 213.

bluter 301.

Bourgogue 279.

brouette (berouette) 213.

bruter 301.

bure 301.

bureter 301.

Compiegne 279.

connoille 308.

conque 311.

coque 311.

crant 279.

crautement 279.

cranter 279.

créance 279.

croyance 279.

femelle 302.

feutre 53.

gale 279.

garandie 278.

garant 278, 279, 280, 281.

garantie 278.

garantir 278.

gobelet 279.

golfe 279.

gonfler 279.

graanter 280.

graanz 280.

grant 280, 281.

gras 279.

graunter 280.

gré 281.

grotte 279.

jeter 270.

Marseille 213.

oleries 114.

oultre 217, 218.

outrée 218.

les Pâques 141.

précipiter 274.

quenouille 308.

sermon 130.

tuteur 130.

ultre 216, 217.

varlet 213.

vasselet 213.


Italiaansch.


biscantare 214.

credenza 273.

feltro 53.

gettare 270.

vergogna 279.

Spaansch.


ahijado 10.

bescompte 214.

bis-ojo 214.

çatico 10.

zatico 10.


Grieksch.


Ἀϑηνίων 106.

Διομέδων 298.

Διομήδης 298.

ἔϑος 70.

ἐν 92.

ἐνι 92.

Ἑρμίων 106.

ἦδύ 72.

ἦϑος 70.

ἤνεγϰον 98.

ἤνειϰον 98.

ϑέαινα 92.

Θεομέδων 298.

Θεομήδης 298.

Θράσυλλος 104.

ϑύρα 68.

Κρονίων 107.

ϰύων 68, 134.

λαβεῖν 209.

λαγχάνειν 209.

λαμβάνειν 209, 210.

Λουϰῖνος 106.

μέδομαι 298.

μέδων 298.

μερίζω 58.

μερίς 58.

μέρος 58.

μήδομαι 298.

μῆδος 298.

Μίϰυλλος 104.

μοῖρα 58.

μυδαίνω 266.

μυδαλέος 266.

μυδάω 266.

μύδος 266.

μυδών 266.

νύξ 136.

οὐρανίων 107.

πῖλος 53.

πότνια 92.


{==327==} {>>pagina-aanduiding<<}

πῦρ 68.

πύργος 133.

πυρετίς 68.

Σμιϰρῖνος 106.

Σωϰρατίδιον 104.

τύῤῥός 133.

χαινειν 270.


Sanskrit.


-anî 92.

-âyana = ίων 107.

avalamb 209.

bhaga 98.

bhaj 98.

Bhânudatta 109.

Bhânula 109.

Bhavânî 92.

çvan 68, 134.

çvas 68.

Devadatta 107.

Devadattaka 107.

Devika 107.

Devila 107.

Deviya 107.

dvâra 68.

dhvan 68.

Gârgya 107.

Gârgyâyana 107.

-ia tot -î 92.

-ia tot -ya 92.

-iya = ιον 107.

Indrânî 92.

ish 299.

ishkrta 299.

jval 68.

jvar 68.

kâs 68, 69.

kr 299.

lab 209.

labh 209.

lamb 209, 210.

lambh 209, 210.

mêdas 266.

mêdura 266.

mid 266.

nagnâ 132, 140.

nakti 136.

-nia tot -nî 92.

nish 299.

nîti 297.

oshati 67.

patnî 92.

supta 67.

svadu 72.

svadhâ 70.

svap 67, 68.

-ta 67.

tapati 67.

tapta 67.

ud 299.

ukta 67.

upta 67.

ushita 68.

vac 67.

vap 67.

Varunadatta 107.

Varunika 107.

Varunila 107.

Varuniya 107.

vasati 67.


Bactrisch.


uç- 299.


Oudslavoonsch.


baga, bogŭ 98.

nosjti 136.


Javaansch.


seitan 292.


Maleisch.


kojang 292.

kojan 292.

sêtan 292.

    

{==328==} {>>pagina-aanduiding<<}

Lijst der critisch behandelde plaatsen.


Limborch I. 1336	bladz. 14
Limborch I. 1408	bladz. 15
Limborch I. 1815	bladz. 16
Limborch V. 78	bladz. 19
Limborch V. 132	bladz. 19
Limborch VII. 1117	bladz. 19
Vad. Mus. 2. 176	bladz. 228
Walewein 8236	bladz. 274




1) Juister nog had hij gesproken, indien door hem gezegd ware doopheveling in betrekking tot de doopheffers.

1) In een min volledig Hs. van de Summe le roy, ter Koninklijke Boekerij te 's Gravenhage berustende, en door haren kundigen Bibliothecaris, den Heer W.F.A.G. Campbell, met zijn gewone heuschheid ons ter inzage gezonden, is deze plaats in dezelfde bewoordingen vervat; alleen leest men er, voor guedel, ‘goedel,’ dat hetzelfde is en ook meter (commater) beteekent; gelijk men bij Kiliaen zien kan. De Oud-Geldersche vorm van het woord is gayel, zooals hierna zal blijken.

1) Van daar dat zij ook wel Vaddergeld genoemd werd. Vadder is gevader, peel. Zie Alkemade's Dischplegtigheden, 1. bl. 200 en 239.

1) Zie o.a. Van Hasselt's Arnh. Oudheden. I. bl. 81.

2) De latere redactie van dit art., met eene andere hand in voorz. Hs. geschreven en tot het begin der XVde eenw behoorende, is met eene poenale sanctie vermeerderd. Zie hier den inhoud:

‘Item enich onse burgher die vadder worde tot enen kinde ende dat heffet van onsen burgher of van enen gaste binnen onser stad, die en zoelen oeren pillen niet gheven bi der vonten, mer daerna wanneer dat die vrouwe vyt den craem is, of si dan willen soe moeten si wal gaen tot oere vadderen. ende soe en zoelensi daer niet zenden noch brenghen noch hem te gaste bidden laten tot eten noch to drinken meer dan ele ene qnaerte wijns. ende so moeten si oeren pillen wal gheven ele also vele gheldes als een take wijns gheldet, of si willen, unde niet meer. wie dat verbrake, die verloer teghen die stat een pont. mochtmens niet verwinnen, si soldes hem afnemen met sijnre eenre hant.’

Gaarne betuigen wij hier openlijk onzen opregten dank én aan het Bestuur der stad Zwolle én aan den Heer Archivaris, Dr. W.J.A. Huberts, door wiens wclwillende bemiddeling bij gez. Bestuur wij de hier voren gem. Hss. ten gebruike ontvingen, en die daarbij nog de goedheid had ons in kennis te brengen met het zeer verdienstelijk Academisch Proefschrift van Dr. G.J. Dozy, getiteld: ‘De oudste stadrechten van Zwolle,’ in hetwelk de aangchaalde Verordeningen ook opgenomen en de beteekenis van pil met juistheid gegeven is.

1) In zijne Aantt. op Huygens, VI. 57, heeft Bilderdijk hier, zoo als wel niet anders kon, Pil (gelijk in de Verkl. Geslachtl.) door doopheveling omschreven, maar voor het overige het Spaansche Adagium o.i. niet begrepen en ook de druksout, bij Huygens voorkomende, behouden; catico stellende, hetgeen çatico of zatico behoorde te zijn.

1) De geslachtsnaam Schilleman is gansch niet zeldzaam. Zeer zeldzaam is echter de voornaam Schilman, Schilleman. Op het Zeeuwsche eiland Duiveland vindt men dezen mansnaam nog in eene enkele familie.

1) In Zeeuwsch-Vlaanderen leeft nog het verouderde hinkelen voor hinken. Zoo zegt men ook op de hinkelbaan (voor hinkebaan) spelen. Hinken hoort men alleeu in het bijbelsche op twee gedachten hinken.

1) Men leze gedaget. Eene latere hand, die het woord niet begreep, schreef er boven: geboden, dat een even goeden zin geeft.

1) In het HS. stond 
{== afbeelding 	==} {>>afbeelding<<}
    
, waaruit Bondam las: hominibus of huius modi. De eerste lezing schijnt de ware te zijn; zij komt althans voor in een afschrift der overeenkomst in een band HSS. in de bibliotheek der Leidsche Hoogeschool, No. 37 van Vossius.

1) Utrechts Plakaatboek, III, bl. 49.

2) Historia, p. 216.

3) Inleiding tot de historie van Gelderland, IV. bl. 261

1) Zie Statistieke Beschrijving van Gelderland, bl. 385.

2) Zie zijne Bijdragen, Nieuwe reeks, i, bl. 1, 175 en 211.

3) Grimm, R.A.S. 497, Wörterbuch op h.w. Allminde.

4) In sommige streeken van de Veluwe verstaat men onder heege hakhout, meest eiken. In Appeldoorn laggen het Hoog-Zourensche Heeghebosch ende merckt, met eigene willekeuren. Zie Bijdragen van Nijhoff a.p. bl. 185.

1) Bij Schrassert, a.w. Stukken, bl. 226.



Leiden.

Sl.

1) Mannhardt, Germ. Myth. 713.

2) Grimm, Myth. 264.

3) Grimm, D. Wtb. 3, 1634.

1) Benecke, Mhd. Wtb. 3, 317.

2) Romeo and Jul. Act 1, Sc. 4.

3) Shakspere's sämmtliche dramatische Werke, 1, 19.

4) In Nares, Gloss. worden nog de volgende plaatsen aangehaald:

‘His black haire hung dangling about his eares like elfe-lockes, that I cannot be persuaded but some succubus begot him on a witch,’ Fennor's Compter's Common-wealth.

She tore her elvish knots of haire, as blacke, 
And full of dust, as any collyer's sacke. 


Shakespeare gebruikt zelfs het ww. to elf, samenvilten, K. Lear, Act 2, Sc. 3: ‘Elf all my hair in knots.’ Verg. Brand, Pop. Antiq. 2, 492.

5) Grimm, Myth. 433; Brem. Wtb. 1, 302.

1) Verg. Taal- en Letterb. 1, 252 vlg.

2) Vilmar, Idiot. von Kurhessen, 173; verg. Grimm, Myth. 433.

3) Wdb. der hochd. Mundart, 4, 1446.

4) Verg. Grimm, Myth. 408 ffg.

1) Ook gedrukt te Zwolle in de jaren 1485 en 1491.

2) In de Zwolsche uitgaven juister Wilsalden. Doch hierover later.

1) Richthofen, Altfri. Rechtsquellen, 49.

1) Bibl. der Angs. Poesie, 1, 41, en Dichtungen der Angelsachsen, 1, 44.

2) Letterlijk staat er: ut fata erant.

3) D. Myth. 816.

4) Verg. Grimm, D. Myth. 820 vlg.; Benecke, Mhd. Wtb. 22, 68 b, 69 a, b, op Schaffen en Beschaffen, en ald. 155 a op Beschern.

1) Graff 6, 525, 532.

2) Grimm, D. Wtb. 1, 1563.

3) De uitdrukking: na dattet dus geschepen es, naardien het er dus mee staat, vinden wij reeds Eleg. 669, 1262, MSp. II. 4038.

4) Althochd. Uebers. u. Erläut. der von Boethius verfassten 5 Bücher De Cons. Philos., herausg. von Graff; verg. Sprachschatz [...], 182.

1) Benecke, Mhd. Wtb. 22, 37 b.

2) Das Passional, herausgeg. von Köpke, 652-53.

1) Benecke, Mhd. Wtb. 22, 35.

2) T.a.p. 3, 476, 472.

3) T.a.p. 3, 670.

1) Grimm, Gr. 2, 245.

2) Heyne, Altnd. Denkm. 156.

1) De School te Marken wordt steeds trouw bezocht, en de Markers hebben altoos hoogen prijs gesteld op goed onderwijs en op goede lectuur: er wordt veel gelezen.

(*) De reeks van de door Kiliaen opgegeven vormen en beteekenissen hier te vermelden, acht ik vrij overbodig.

1) Rijmb. Prol. 27-29; 64-72. De var. heeft: vander logenliker minne.

1) Sp. 12, 14, 51 vlg.; verg. 13, 56, 50 vlgg.

2) ‘Men zie den aanhef in het fragment achter Blommaerts tweede uitgaaf van den Theophilus, bl. 74.’

1) Dl. l. 83 vlgg, vooral 89-93.

1) Verg. o.a. bij Flögel, Gesch. des Grotesk-Komischen, 357, den ernstigen aanhef van het Mandement op rijm van Hertog Filips ‘pour la fête des Foux,’ en vooral het dwaze begin van den veel lateren receptiebrief van Hendrik van Bourbon in 1626, dat aldus luidt: ‘Les superlatifs, Mirelifiques et scientifiques Loppinans de l'Infanterie Dijonnoise, Regens d'Apollo et des Muses: Nous legitimes Enfans fignratifs du venerable pere Bontems et de la Marotte, ses petits fils, neveux et arriere neuveux, rouges, jaunes, verts, couverts, decouverts, et forts en gueule: A tous Foux, Archifoux, Lunatiques, Heteroclites, Eventez, Poetes de nature, bizarres, durs et biens mols, Almanachs vieux et nouveaux, passez, presens et à venir: Salut!’ Zie straks bl. 83.

1) Omtrent het veelbesproken Hs. van Merlijn kan ik het volgende mededeelen. Na den dood van den ouden vorst van Bentheim-Steinfort was werkelijk het Hs. zoek. De oude heer scheen bang voor het kostbare Hs., dat zoozeer de aandacht had getrokken, en had het ergens verstopt. Eindelijk werd het door den tegenwoordigen vorst en zijn Bibliothecaris, Dr. Schüssler, in een verscholen hoek opgediept. 't Is intusschen even onzichtbaar gebleven als vroeger. In den zomer van '69 werden alle mogelijke moeiten door mij aangewend bij den Heer Schüssler, onder wien toen het Hs. berustte, om het, ware het slechts voor één uur, onder zijne oogen te mogen inzien; doch de stokbewaarder bleef onverbiddelijk, en onverrichter zake kon ik mijnen weg vervorderen, meer teleurgesteld, dan wel met blijdschap.

1) In den Teest. Prol. 1 vlg. zegt de dichter zelf:

Alle die ghene die dit were 
Sien, lesen ende horen, 
Die gruetic Jan, gheheten Clerc, 
Vander Vueren gheboren. 
Boendale heetmen mi daer, 
Ende wone te Andwerpen nu. 


Zie Ned. Ged. uit de xivde eeuw, uitgeg. door Snellaert, Inl. xxxii vlgg.

1) Zie Tegenw. Staat, 10, 318.

2) T.a.p. 281.

1) Boeven vind ik o.a. in de Klucht van Nu noch (Belg. Mus. 2, 107); boeverie in den zin van dobbelspel bij Meerman, Bel. v. Leyden, 163 vlg., V. Hasselt op Kil.

2) Zoo vindt men Terminarius bij Hildeg. (zie Gloss.), en Terminewandere in de Oorlogen van Albr. v. Beieren (zie Gloss.).

1) Zie Flögel, Gesch. des Grotesk-Komischen, 352 ffg. (Leipz. 1862), waar ook de stichtingsbrief is opgenomen. De afbeelding van een lid der orde vindt men pl. xxxvi.

1) T.a.p. 356 vlgg. Ook de oorkonde dezer orde wordt daar medegedeeld.

1) Van waar die naam van Infanterie? De naam Infanterie voor voetvolk schijnt eerst in de xvide eeuw in Frankrijk gebruikt te zijn geworden en ontleend aan het Spaansch. Pasquier (1529-1615) zegt in zijne Lettres (aangeh. bij Littré 2, 86): ‘A mon regret diray cavallerie, infanterie.... au lieu de chevalerie, pietons.’

Kan Infanterie, hier van het Narrengilde gezegd, en afgeleid van Infans, niet vergeleken worden met de in ons gedicht voorkomende uitdrukking: verloren kinderen? Het zijn de (dwaze) kinderen van Dijon.

1) Eene toespeling meen ik ook nog te vinden in een lied Vanden scamel gesellen (Hor. Belg. 11, 263 vlg.):

Dus ben ic vast te schepe gheseten 
Int luysich schip van Sinte Reynuyts 
En mitter ghilde mijn daghen versleten. 


Sint Reinuit (d.i. schoon leeg) is de Heilige der drinkebroers.

2) Seb. Brant's Narrenschiff herausg. von Friedr. Zarncke, Einl. lx fgg.

1) Benecke, Mhd. Wtb. 1, 1033.

2) T.a.p. lxvii-lxxii. Zij werd in 1489 te Strassburg uitgegeven.

3) Verg hiermede das schef der vlust, en de Verloren Kinderen.

1) Grimm, D. Myth. 242.

2) Ald. 236-244; Wolf, Beitr. z.d. Myth. 1, 151-159; Mr. V.d. Bezgh, Wdb. der Ned. Myth. 49 vlg.; Ter Gouw, Volksverm. 192 vlg.

1) ‘IHen’ slaat op volk; wij zouden in onze spreektaal net anders zeggen.

1) Bijv. in râ ree, Ags. râ, Eng. roe; mogelijk is in zulke gevallen Oudn. â = Vrddhi van i, dat is = âi, hetwelk in 't Goth, ai wordt, op dezelfde wijze als in 't Latijn Romae (romai) uit Româi zich ontwikkelt; râ voor râi is te vergelijken daarentegen met Lat. populô uit populôi.

1) De Romeinen, anders zoo conservatief, zijn in de vorming hunner voornamen geheel afgeweken van de gewoonte van al hunne stamverwanten.

1) Pânini 5, 3, 78-83.

1) 'T Latijn heeft nudus uit nogvido. Vgl. Leo Meyer Die Goth. Spr. pg. 422.

2) Hoe de Vinekers kan beweren, dat ik de formatie van ergent en iemand op de rekening van 't Hollandsch dialect zon stellen, vat ik niet. Mijn bedoeling was, dat, ware de d aan ochtend niet
toegevoegd, de n in 't [latere] Hollandsch zou zijn weggevallen. Of evenwel de nd in niemand niet voor nn staat en een ten onzent sporadisch (maar in 't Scandinavisch zeer gewoon) verschijnsel is, verdient wel een nader onderzoek. Zoo vermoed ik, dat ik konste en ik begonste voor ik kondde en ik begondde en dit weer voor ik konnde en ik begonnde van konnen en begonnen (zwakken bijvorm van beginnen) staat. Is voorts de vergelijking van 't Gothische kuntha voor kunnda met On. madhr (voor mandr en dit voor mannr) met gesyncopeerde n en anorganische aspiratie onjuist?

1) Lees: dat ghiere u op, al uw leven enz. want zich onderhouden is ook in 't Mnl. reflexief ‘hem onthouden.’

1) Oec tegenover niet, dus = ons wel., cf Limb. I, 1718-1720. Thans nog in de spreektaal over: b.v. Gij hebt het boek niet gezien, ook? waar wij even goed de vraag met wel? kunnen sluiten.

1) Op den recto staat in marg. het volgende latijnsche distichon te lezen:

Ad finem vitae dicet Deus; ite, venite. 
Dicet namque malis: ite; venite, bonis. 


1) Hier ontbr. eenige (waarschijnlijk zeven) verzen. Die weglating is enkel aan eene nalatigheid des afschrijvers toe te rekenen.

*) Het gedeelte van het fragment, dat hier aanvangt, komt volmaakt overeen met het oorspronkelijke, volgens het door mij genomen afschrift naar den Bruss. en Parijschen Codex (vs. 1813 vlgg.):

En la chambre Venus, a fin or entaillie, 
Fu la joie entr'eulx cinqt doueement commencie, 
Fors la suer Gadifer, la belle Fezonie, 
Celle n'ot point d'ami, fait y avoit faillic. 
Mais la pucelle estoit courtoise et enseignic, 
Si s'en sot bien couvrir si comme a celle foye, 
Tant qu' amour li resoit par amour conjoie. 


1) Hs. S......soete gepeins, enz.

*) Verg. weder de franschen tekst, vs. 1855 vlgg.

Quant je regard a plain la face qui rougoye, 
Les ieulx vers et rians, la crine crespe et bloie, 
La bouche et le menton, la gorge qui blanchoie 
De la belle pour qui fine amour me mestroie[...], 
Je sui si tres mué qu'il n'est riens que je voie: 
Riens ne voi, riens ne sens, ne rienz ne sentiroie, 
S'en tel point devant li tout mon vivant estoie; 
Et pour eeste raison entengz et entendoie, 
Qu'en regarz esbahiz nulz amanz ne s'esjoie. 
Mais quant je sui tout seul en chambre quoite et quoie, 
Et le doulz souvenir a penser me ravoie 
De ce que j'ai véu, se jamaiz le véoie; 
Mieulx et plus sagement vers li me contenroie, 
Et mez biens et maulz quoiement li diroie. 
Lors pens et contrepens, record et estadoie, 
Et les ieux de mon cuer en pensant li envoye, 
Si que tout mon deduit a penser me ravoie. 
Quant plus loing sui de lui, amours plus me maistroie 
Tous sui sien sans pareil: Dieu doinst qu'elle soit moye 


1) Krespe, gekroesd, Lat. crispus.

2) Hs. Ende op haren roden.

3) Hs. temaieert. Het ww. temayeren bet. ontstellen, verontrusten.

1) Hare ende geins, hier en ginds.

2) Iets van iemand te tsijnse houden, is het fransche: tenir à cens.

3) Hs. So staen mi dese ij staden.

4) Dogen, subst. gebruikt: lijden.

*) Verg. weder den franschen tekst, vs. 1924 vlgg.:

‘Dame’, ce dist le roi, qui gette un souspir, 
‘Ainsi le voelle Amour par son gré consentir!’ 
En la chambre Venus plaine de douee odour, 
Ramé de ciprez, entremellé de flour, 
Sus les tapis de soie fais a Inde Majour, 
Tinrent leur parlement li loial amcour, 
Lez II contre les III a joie et a baudour. 
Mainte belle demande y ot fait celi jour, 
Et u roi qui ne ment ot bel respondéour, 
Sage et bien enparlé et vrai entendéour, 
Et le Baudrain su sage, si ot bel parléour. 
Idorus regarda a la fresche coulour: 
‘Dame’, dist le vallet, ‘venue estez au tour, 
Or poés demander, bien en avez loisour’. 
- ‘Sire’, dist Idorus, ‘volentier m'i atour’. etc. 


Dat deze fragmenten behooren tot hetzelfde Hs., waarvan die in den Cassamus (Inl. XV vlgg.) zijn medegedeeld, lijdt bijna geen twijfel, vooral door de vergelijking met het oorspronkelijke. Ik heb daarom gemeend ook hier den franschen tekst bij de door mijn vriend Willems medegedeelde stukken te moeten voegen.

E.V.

1) ie is eene konjektuur; het woord is in het Hs. onleesbaar.

1) Oorspronkelijk eene voorlezing, uitgesproken te Deventer op het Nut en te Amsterdam in Felix.

1) Dit althans geeft Bopp in zijn Glossarium op. Daarnaast heeft hij een' anderen stam lab = cadere; maar in het sanskriet Lexicon der Petersburger academie, van Böhthlinck en Roth, vinden wij naast labh = adipisci een ww. lamb, in de beteekenis van zich hechten aan, en eene afleiding 
{== afbeelding 	==} {>>afbeelding<<}
    
lamb = afhangen, zich hechten, steunen op, vatten met de hand. Dit zelfde ww. kan in afgeleide beteekenis met vallen vertaald worden. Misschien - doch ik laat de beslissing geheel aan de Sanscritici over - hebben beiden gelijk, en komt onze stam in het sanskriet onder twee vormen voor: lambh = adipisci en lamb = adhaerere. Van lamb = adhaerere komen dan al de germaansche woorden, die wij hebben leeren kennen; van lambh = adipisci met de geadspireerde b, het gr. λαμβάνειν.

1) Zie de af beeldingen dier wapenschilden Dl. I, pl. 3, No. 2; Dl. 2, pl. 9, No. 3, 4 en 6.

1) Rietstap, Handb. d. Wapenk. 147, 152.

2) 2o Ausg. von Frommann, 1, 229.

1) Littré 1, 299b.

2) Zie Brachft, Dict. étymol. de la langue française, 91.

1) Bormans, La chanson de Roncenaux, fragments d'anciennes rédactions thioises (Brux. 1864), 73.

2) T.a.p. 142.

3) Francisque-michel, La chanson de Roland (Paris 1869), 38. In de uitgave van génin, La chanson de Roland, poëme de Theroulde (Paris 1850), 102 lezen wij:

Ultré culvert, Carles n'est mie fol! 


Hij vertaalt dit door: ‘Outré marand.’ Straks zal blijken dat de lezing van michel de ware is.

1) Bormans, La chans. de Ronc. 196, vs. 387.

2) T.a.p. 93.

1) Gachet, Glossaire roman (Brux. 1859), 349.

2) De bedoelde plaats uit Landulfus de S. Panlo in de Hist. Mediolanensis c. 2, over de kruisvaart van Koenraad in het jaar 1098, wordt bij Du Cange 6, 864, i.v. Ultreia aangehaald, en luidt aldus: ‘Rege igisur in regno deficiente... Anselmus de Buis Mediolanensis Archiepiscopus, quasi monitus Apostolica auctoritate, jamdicto Presbytero nolente, studuit congregare de diversis gentibus exercitum, cum quo caperet Babylonicum regnum; et in hoe studio praemonuit praeelectam juventutem Mediolanensem cruces suscipere, et cantilenam de Ultreia, Ultreia cautare. Atque ad vocem hujus prudentis viri cujuslibet conditionis per civitates Longobardorum, villas et castella eorum, Cruces susceperunt, et eandem cantilenam de Ultreia, Ultreia cantaverunt.’

1) Zie verder vs. 1717, 1731, 1739, 1777, 1785, 1794, 1795, waar overal mester staat.

1) Hor. Belg. t.a.p. bl. 105.

2) Wij vinden hier mester en ook meste voor meeste, en bl. 23, vs. 6: ontkert voor ontkeert. Bij Spieghel, Hertsp. VI, 503, vinden wij nog den vorm mestereeren, tot meester promoveeren.

door dien datze worden hier ghemestereert,... 
En zo doctoor gemaakt. 


3) De Hoogleeraar teekent hierbij aan: ‘Bij Hoffmann mesterman, 't welk hij dan in de aant. door ons meesterknecht verklaart!!’ De twee uitroepingsteekens zijn van den Hoogleeraar. Misschien ben ik mijn Duitsch verleerd, maar ik lees geheel iets anders in die aant. Hoffman zegt, bl. 122:

‘mester man ist nach Bilderdijk ein Compositum wie das hentige meesterknecht, wozu aus Kil. noch meesterenaep hinzuzufügen. Mester man scheint mir aber doch nicht recht sicher und Kiliaen's meester-timmer-man ist wohl eine selbst gemachte Uebersetzung. Wahrscheinlich stand für man: lofsam, was auch besser reimt’.

1) In den Rijmb. 25298, 30637, 34289: metsenaer, var. macheneer; in den Sp. III5, 13, 61: metse verg. Hd. steinmetz).

2) Zie Ned. Wdb. 1, 529 op -Aar.

3) Ghaff 2, 912.

1) Het eenige woord, dat de Hoogleeraar tot verdediging van zijn metserman zou kunnen aanvoeren, is sjouwerman, naast sjouwer Doch dit woord is van betrekkelijk zeer jonge dagteekening. Kil. heeft noch het ww. noch het znw. Bij Halma (1729) vinden wij wel sjouwer, niet sjouwerman. Weil en Bomhoff hebben ook alleen sjouwer. Van Lennep in 't Zeemanswdb. heeft beide: sjouwer en sjouwerman. Doch die onjuiste samenstelling, die bovendien nog niet oud schijnt te zijn, geeft nog geen recht tot dergelijke samenstellingen in 't Mnl.

2) T.a.p. 101.

1) Mone, Anzeiger, 6, 189, waar het laatste gedeelte van den Reinold uit het Pfalzer Hs. is medegedeeld.

2) Sâ, spoedig, het Mnl. saen.

1) Juge, Fr. juge, komt. o.a. herhaaldelijk voor in den Mascaroen (Snellaert, Ned. Ged. uit de veertiende eeuw), als vs. 371, 456, 701, 705, 720 enz.

1) Zijn broeder Robert was evenals zijn vader in hechtenis.

2) Deel II, Afd. 1, bl. 130.

1) T.a.p. Deel II, Afd. 1. Oork.-Boek, bl. 119-135.

2) Jaarg. 1838, kol. 468.

1) Moet wel heeten: ‘stede’.

1) Flandr. Staats- u. Rechtsgesch. Deel II, Afd. 1. Oork.-Boek, bl. 135-139.

2) Hier heet het maar: ‘Int jaer m. ccc. xvii. In mense februarii’.

1) De enkele oorkonden dragen de volgende datums: 1o. Brucghe, ‘sander daghes na der kalender van den maend van November’ (2 Nov. 1089). - 2o. TYpre [Yperen], 1101. - 3o. Cortrike, ‘swonsdaghes naer mede winter’ (30 December) 1220. - 4o. en 5o. Arye, ‘svrin daghes naer onser vronwen dach ter ghebornesse’ (12 September) 1231 - 6o. Cassele, ‘sdonredaghes naer sinte Niclaus dach’ (9 Decemb.) 1232. - 7o. Cuertrike, ‘saterdaghes naer Chinxsen’ 1322. - 8o. Male, ‘den zevensten dach van Laumaent’ (7 Januari) 1337.

2) Gesch. d. Nederl. en Fransche Letterk. in Vlaenderen (Gent 1855), bl. 88.

1) Opera diplom. et histor. Tom. II, p. 1149, 1218-20.

2) T.a.p. Tom. II, 1218-19.

3) Verzeichniss d. altd. Hss d.k.k. Hofbibl. zu Wien (Leipz. 1841), 360.

4) Flandr. Staats- u. Rechtsgesch., Deel II, Afd. I. bl. 147.

5) Deze verklaring komt mij onjuist voor; bepaald te Bragge schijnt deze naam van daar te komen, dat de geheele stad in zes deelen (of ambachten) was verdeeld, t.w. ‘Sinte Jans ambacht’ - ‘Sinte Donaes amb.’ - ‘Sinte Jacobs amb.’ - ‘Sinter Niclaeus amb.’ - ‘Onser Vrouwen amb.’ - ‘Der Caermers amb’

1) Benevens deze vindt men in de Weener recensie nog de jaartallen 1330, 1335 en 1370,

1) Prof. Bormans (op Christ. bl. 326) meende smetten in deze beteekenis reeds in 't Mnl. te vinden, en wel in vs. 17 van den Verkeerden Martijn, waar hij besmit als 3den pers. praes. van besmitten opvat, terwijl hij in vs. 18 rume voor cume leest. Besmitten zal hier dan zijn: ‘door middel van een met krijt of houtkool bestreken koord eene regte schreef afteekenen. gelijk b.v. de hontzagers doen’, en de uitdrukking die rume tusschen swart ende wit besmitten, zal te kennen geven: ‘tusschen goed en kwaed eene lijn trekken’. Vernuftig gevonden voorzeker! Doch de ware verbetering en verklaring van die plaats is reeds aangewezen door Dr. Verwijs in zijn Wap. Mart. bl. 123. Cume is in orde, en besmit is hier niets anders dan het verl. deelw. besmet in de gewone beteekenis.

1) Ook in Zwaben is een gojen in gebruik (Schmid, Schwäb. Wtb. 237: ‘gojen, gähnen’); doch dit is natuurlijk een geheel ander woord, ons geeuwen, lat. hiare; waarnevens hd. gähnen aan gr. χαίνειν beantwoordt.

1) Diez, Gramm. 1, 227; Brachet. Dict. Etym. 24.

1) Hoe nauw die beteekenissen samenhangen, blijkt uit het volgende voorbeeld. Men zegt onverschillig, dat iemands deugden hem de algemeene achting hebben verzekerd en doen verwerven.

1) Du Cange 2, 649 en 3, 560; Wedgwood, Dict. of engl. etym., 2, 173 vlg.; E. Müller, Etym. Wtb. d. engl. Spr., 1, 462.

1) De eer van Wagenaar enz. verdedigd, bl. 18-20.

1) Er staat (ook in de uitgave van Jonckbloet) niet daet o.r., maar daer o.r. Men schijnt daer met over verbonden en recht als een werkwoord opgevat te hebben. Doch dan had het rechtte moeten zijn. Onze verbetering wijst zich zelve aan. Reeds de versmaat toont, dat op die syllabe een klemtoon moet vallen: dus niet daer, maar daet.

1) Deze belangrijke verzameling van eigennamen, die de Heer Sloet zoo onbekrompen aan ons ten gebruike heeft afgestaan, hopen we spoedig uit te geven, en zoodoende tot gemeen goed te maken.

1) Het Skr. ud, of liever een sterke Oudarische vorm û-d of au-d is ons uit, Eng. out, Hgd. ûz, aus.

1) Hertog Jan ob. 1294.

2) In de Collection des Chroniques Belges inédites, 1836.

