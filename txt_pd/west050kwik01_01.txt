
   
        
           
               Kwik de pluimstaart
               Een verhaal voor jongens
               William Marten Westerman
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Kwik de pluimstaart van William Marten Westerman uit 1870.
               
               
                   
                       In de originele tekst zijn de pagina's met alleen een illustratie ongenummerd. In deze digitale editie zijn deze pagina's genummerd met 't.o.'. Hiermee wordt aangegeven tegenover welke pagina's de illustratiepagina's zich bevinden.
                   
               
           
           
           
               
                   
                   
                   
                   
               
           
           
               west050kwik01_01
               DBNL-TEI 1
               
                   2010 dbnl
               
           
           
               
           
           
               
                   
                   scans Koninklijke Bibliotheek Den Haag
               
               William Marten Westerman, Kwik de pluimstaart. H.J. ter Gunne, Deventer 1870
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Kwik de pluimstaart
               Een verhaal voor jongens
               William Marten Westerman
               
               
                   
                   
               
           
           
           
               
               
           
           
           
           
       
       
           
               Kwik de pluimstaart
               Een verhaal voor jongens
               William Marten Westerman
               
               
                   
                   
               
           
           
           
               
               
           
           
           
           
       
       
           
               2010-08-02
               
                   MF
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: William Marten Westerman, Kwik de pluimstaart. H.J. ter Gunne, Deventer 1870
 
Zie: https://www.dbnl.org/tekst/west050kwik01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

Kwik de pluimstaart.

Een Verhaal Voor Jongens,
NAAR HET ENGELSCH
DOOR
W. MARTEN WESTERMAN.

Een jonge eekhoorn lag in 't bosch 
Half stervend op den grond, 
Waar Hein de jager, op zijn weg, 
Het aardig diertje vond. 
 
Frits van den molen zag dit juist 
En zeî, geducht begaan, 
Dat hij het dier wel helpen kon, 
Als Hein 't hem af woû staan. 
 
De jager schudde in twijfel 't hoofd 
En riep: ‘Mijn beste maat, 
Het beest beleeft vast d' avond niet, 
Uw hulp komt wis te laat!’ 
Maar kunst en zorg doen wondren vaak: 
Tot vreugd van onzen held, 
Was spoedig reeds, door Frits verpleegd, 
Het diertje weêr hersteld. 
 
En weldra was het mak en tam, 
Ja, gaf 't een ieder schik, 
En kreeg, daar 't vlug en dartel was, 
Den naam van Pluimstaart Kwik. 
 
Kwik buitelde al de kamers rond, 
Hij was een dolle gast, 
En koos parmantig zich een plaats 
Op glasgordijn of kast. 

{==t.o. 1==} {>>pagina-aanduiding<<}


{== afbeelding 
	
==} {>>afbeelding<<}
    
 

{==2==} {>>pagina-aanduiding<<}

Kreeg Kwik, vermoeid van al zijn spel, 
Tot rust en slapen zin, 
Dan zocht hij onzen Fredrik op 
En kroop zijn jaszak in. 
 
Dan rolde hij zich warm te zaâm 
In 't bedje van zijn keus, 
Den staart gewonden om zijn kop, 
De pootjes voor zijn neus. 
 
De zomer, 't najaar gaan voorbij, 
Kwik was een half jaar oud, 
Toen viel de vorst op eenmaal in 
En werd het heftig koud. 
 
Al bibbrend schoof bij 't koestrend vuur 
Wie oud en zieklijk was, 
Maar 't jonge volk zocht ijsvermaak 
Op den bevrozen plas. 
 
En velen gingen om te zien 
Naar 't bont tafreel op 't ijs, 
Waar ieder vroolijk schaatsen reed 
En dong naar vlugheid's prijs. 
 
Ook Frits woû schaatsenrijden gaan - 
En waarom 't niet beproefd? 
Al wist hij ook dat menig val 
Den eerstbeginner toeft. 
 
Hij kende een vijver diep in 't bosch, 
Een schaars bezocht gebied, 
Daar wilde hij zijn proeftocht doen, 
Door andren niet bespied. 
     
    Zijn goede moeder zeî: ‘Pas op, 
En kom voor donker t' huis!’ 
Zij wees ook nog den kortsten weg 
Langs d' oude herders-kluis. 
 
Goed ingepakt, voor koû bewaard, 
Toog Fredrik vlug op 't pad, 
Terwijl hij in zijn jaszak ook 
Den pluimstaart bij zich had. 
 
Pas had ons Fritsje schaatsen aan 
Of hij sloeg duchtig neêr, 
Iets wat een ieder overkomt 
Die rijdt voor d' eersten keer. 
 
En de arme Kwik kreeg ook een schok, 
En piepte van de pijn; 
Frits voelde dat zulks op den duur 
Voor Kwik te hard zoû zijn. 
 
Hij trok zijn overjasjen uit, 
Waarin de pluimstaart zat, 
En legde 't neder, zonder vrees 
Voor 't derven van zijn schat. 
 
Kwik, meer geschrikt nog dan bezeerd, 
Lag als een bal inéén; 
Hij overdreef het droef geval 
En klaagde steen en been. 
 
Doch Fredrik ging met rijden voort 
En dacht niet aan zijn jas, 
Maar blij dat niemand had gezien 
Hoe hij geduikeld was. 

{==t.o. 2==} {>>pagina-aanduiding<<}


{== afbeelding 
	
==} {>>afbeelding<<}
    
 

{== afbeelding 
	
==} {>>afbeelding<<}
    
 

{== afbeelding 
	
==} {>>afbeelding<<}
    
 

{== afbeelding 
	
==} {>>afbeelding<<}
    
 

{==3==} {>>pagina-aanduiding<<}

En daar hij wijslijk had volhard, 
Kreeg hij ten laatste slag, 
Zoodat hij dan ook tot zijn schrik 
De scheem'ring komen zag. 
 
Zijn eerste zorg was jas en Kwik 
Te ligten van den grond - 
Doch stel u zijn ontsteltnis voor 
Toen hij geen pluimstaart vond. 
 
Hij tuurde en keek, ach, zelfs geen spoor 
Van d' eekhoorn was te zien, 
Dan notendoppen, hier en daar, 
Door hem gekraakt misschien. 
 
T' huis kwam hij altijd op 't appèl 
Reeds met een zacht: ‘hiep, hiep!’ 
Doch nu verscheen de pluimstaart niet, 
Hoe luide Fredrik riep! 
 
Intusschen kon men op een hek 
Aan d' ingang van de laan, 
Geen steenworp van den vijver af 
Een aardig dier zien staan. 
 
't Was Kwik, die zwaaide met zijn staart, 
Als waar' 't ten afscheidsgroet, 
En zeker bij zich zelven dacht: 
‘Wat is de vrijheid zoet!’ 
 
Maar eensklaps kreeg zijn meester hem 
Op 't breede hek in 't oog, 
Zoodat hij, gretig naar den buit, 
Vol blijdschap voorwaarts vloog. 
     
‘Neen, neen,’ - dacht Kwik - ‘ik ben nu vrij, 
En wil het blijven ook!’ 
Waarom hij ijlings in een boom 
Den greep van Frits ontdook. 
 
Wel sprong zijn meester over 't hek, 
Hem na, maar kon, o schrik! 
Kwik toch niet volgen in den boom - 
Dat wist de looze Kwik! 
 
Hij klom al hooger in 't geboomt 
En zat er doodbedaard, 
Als had hij minder veel plezier 
Te plagen naar den aard. 
 
Want wijl Frits daar beneden stond 
Met d' oogen opgericht, 
Wierp onze schelm het dorre loof 
Den jongen in 't gezicht; 
 
En wipte toen boom uit boom in, 
Als vond hij 't aangenaam, 
Dat hij zijn meester op een draf 
Zag volgen buiten aâm. 
 
Daar d' avond viel drong ook het licht 
De blaadren niet meer door, 
Zoodat onze arme Frits het dier 
Gansch uit het oog verloor. 
 
Hij werd bedroefd en bang te moê 
En zag een uitkomst meer: 
Kwik, blijde dat hij was ontsnapt, 
Kwam zeker nimmer weer. 

{==t.o. 3==} {>>pagina-aanduiding<<}


{== afbeelding 
	
==} {>>afbeelding<<}
    
 

{==t.o. 4==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

{==4==} {>>pagina-aanduiding<<}

Een ongeluk komt nooit alleen - 
Frits was verdwaald, en dacht 
Te laat, dat hij in 't eenzaam bosch 
Moest blijven gansch den nacht. 
 
Hij barstte in bittre tranen uit, 
Bang dat hij sterven zoû, 
Verlaten sterven in het bosch, 
Van honger en van koû. 
 
Twee uren - ach, zij duurden lang - 
Bracht hij met zwerven door, 
En altijd meer geraakte hij 
Daarbij van 't rechte spoor. 
 
Met tanden, klapprend van de koû, 
Met handjes half verdoofd, 
Kreeg hij nu ook Klein Duimpjes lot - 
Dat droef verhaal - in 't hoofd. 
 
Ten laatste zonk hij doodvermoeid 
Op den bevrozen grond, 
Verstijfd van leden, zonder kracht, 
Door 't loopen in het rond. 
 
Daar rees de maan aan 't firmament 
Met zilverachtig licht: 
Voor 't angstig knaapje was haar schijf 
Een troostrijk blij gezicht. 
 
Dicht in zijn buurt vond hij een boom, 
Een ouden hollen stam, 
Die hem als rust- en toevluchtsoord 
Zeer goed te stade kwam. 
     
Ruim was de toegang, want de bast 
Was door den tijd vergaan, 
En binnen vond zijn kleine hand 
Een bed van dorre blaân. 
 
Zoo'n beddeke, even opgeschud, 
Was zacht en warm en glad - 
Maar onze Frits ging nooit ter rust 
Vóór hij gebeden had. 
 
Hij weet dat onze goede God 
Zijn bede hooren zal, 
Al stijgt die niet uit kerk of kluis, 
Want God is overal. 
 
Hij knielt en smeekt uit kinderhart 
Bescherming van den Heer, 
En voelde, toen hij opstond, zich 
Niet zoo verlaten meer. 
 
Nu kroop hij in den hollen boom, 
En viel, door niets gestoord, 
Op 't bladrenbed gerust in slaap 
In 't enge toevluchtsoord. 
 
T' huis wist men, toen het duister werd 
En Frits niet kwam, geen raad - 
Wat kon hem overkomen zijn? 
Elk vreesde 't ergste kwaad. 
 
En angstig zocht men in de buurt 
En zwierf den omtrek rond, 
Maar vruchteloos, geen enkel spoor 
Dat men van Fredrik vond. 

{==t.o. 5==} {>>pagina-aanduiding<<}



{== afbeelding 
	
==} {>>afbeelding<<}
    

 


{== afbeelding 
	
==} {>>afbeelding<<}
    

 

{==5==} {>>pagina-aanduiding<<}

In 't eind viel op den hollen boom 
Des vaders vorschend oog; 
Hij hield, om goed te kunnen zien, 
't Lantarentje iets omhoog. 
 
Hoe blijde was die goede man, 
Toen hij den zwervling zag, 
Die veilig als in eigen huis 
Gerust te sluimren lag. 
 
‘Frits, jongen!’ riep hij overluid, 
‘Gij kost me een bangen tocht! 
Hoe hebt ge u toch zoo'n vreemde plaats 
Tot leger uitgezocht? 
 
‘Word wakker; laat ons schielijk gaan 
Naar moeder; geef me uw hand; 
Vertel mij onderweg al vast 
Hoe gij hier zijt beland.’ 
 
Frits kroop nu dom'lig voor den dag, 
Wist nauwlijks waar hij was, 
En keek verwonderd om zich heen, 
Naar boomen, grond en gras. 
 
Maar toen hij al wat was geschied 
Zich weêr te binnen bracht, 
Was hij verheugd dat vader hem 
Kwam zoeken in den nacht. 
 
En nu verhaalde hij van Kwik 
En 't vluchten van dien gast, 
En hoe hem hij die ijdle jacht 
Het duister had verrast. 
     
Wie schetst ons de ongekende vreugd 
Die moeder's hart genoot, 
Toen zij den knaap, gezond en wel, 
Weer in haar armen sloot. 
 
Hoe welkom was het warm vertrek 
En 't licht voor zijn gemoed! 
En stellig smaakte aan onzen Frits 
Het avondeten goed. 
 
Doch meer dan ooit betreurde hij 
Zijn Kwik, dien lieveling, 
De kromme sprongen en de scherts 
Van 't aardig kleine ding. 
 
Als makkers hadden zij verkeerd, 
Zoo vroolijk en zoo vrij, 
Ja, 't was hem of een dierbre vrind 
Gerukt was van zijn zij. 
 
Op eenmaal slaakte Frits een kreet - 
Verbeeld u wat hij zag! 
O wonder! - Uit zijn overjas 
Springt Kwikje voor den dag. 
 
Die was daar al den tijd geweest 
En dacht niet aan de vlucht, 
Maar maakte slechts uit joligheid 
Zijn meester zoo beducht. 
 
Diens gangen had hij trouw bespied 
Door loof en blaadren heen: 
Hij zag hoe Frits, bij 't licht der maan, 
In d' ouden boom verdween. 

{==t.o. 6==} {>>pagina-aanduiding<<}



{== afbeelding 
	
==} {>>afbeelding<<}
    

 

{==6==} {>>pagina-aanduiding<<}

‘Uit is de pret!’ had Kwik gedacht, 
‘Nu meester slapen wil.’ 
En in de takken was 't den vrind 
Daartoe wat al te kil. 
 
Hij hipte weder naar omlaag, 
En gluurde eens in den stam, 
Waar Frits, gelijk nu ieder weet, 
Dien nacht zijn intrek nam. 
 
Nu zag de slimme pluimstaart wel 
Dat hij 't verstandigst deed 
Indien hij ook maar in den boom 
Tot slapen binnen gleed. 
 
Zoo weinig maakte hij gedruisch, 
Dat Frits niet wakker werd, 
Schoon Kwik zich weder in diens jas 
Geheel had ingesperd. 
     
Dus al den tijd dat Kwikjes vlucht 
Zijn meester jammren deê, 
Lag 't diertje warmpjes opgerold 
In d' oude legersteê. 
 
Door teek'nen, onzen Frits niet vreemd, 
Beduidde nu de gast 
Dat hij òòk trek in eten had, 
Nadat er was gevast. 
 
Toen 't buikje was te goed gedaan, 
Wiesch hij zich 't snoetje schoon, 
En gingen beiden dood vermoeid 
Ter rustplaats als gewoon. 
 
Men zegt dat Frits, die ouder al, 
Zich ook gebeterd heeft, 
Niet meer door zucht naar avontuur 
Zijn ouders zorgen geeft. 
 
En hiermeê is 't vertelsel uit! 
Gaat weder aan uw spel. 
Ik hoop dat gij het aardig vondt, 
En zeg u thans vaarwel! 






