
   
        
           
               Klaes de Veehoeder. Zedenverhael uit onzen tyd
               Emmanuel van Driessche
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Klaes de Veehoeder. Zedenverhael uit onzen tyd van Emmanuel van Driessche uit 1854.
               
               
                   
                       
                   
               
           
           
           
               drie015klae01_01
               DBNL-TEI 1
               
                   2016 dbnl
               
           
           
               
           
           
               
                   
                   exemplaar Universiteitsbibliotheek Gent, signatuur: BIB.G.005701, scans van Google Books
               
               Emmanuel van Driessche, Klaes de Veehoeder. Zedenverhael uit onzen tyd. E. Vanderhaeghen, Gent 1854
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Klaes de Veehoeder. Zedenverhael uit onzen tyd
               Emmanuel van Driessche
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Klaes de Veehoeder. Zedenverhael uit onzen tyd
               Emmanuel van Driessche
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2016-07-27
               
                   CvM
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Emmanuel van Driessche, Klaes de Veehoeder. Zedenverhael uit onzen tyd. E. Vanderhaeghen, Gent 1854
 
Zie: https://www.dbnl.org/tekst/drie015klae01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==1==} {>>pagina-aanduiding<<}

KLAES DE VEEHOEDER.

{==2==} {>>pagina-aanduiding<<}

N.r 8 DER 8 PRACHT-EXEMPLAREN.

{==3==} {>>pagina-aanduiding<<}

KLAES DE VEEHOEDER,
ZEDENVERHAEL UIT ONZEN TYD,
DOOR
EMM. VAN DRIESSCHE.
BEKROOND STUK
IN DEN LETTERKUNDIGEN PRYSKAMP DER GAZETTE VAN GENT.
- 1854. -
GENT,
e. vanderhaeghen, uitgever der gazette van gent, veldstraet 66.

{==4==} {>>pagina-aanduiding<<}

EIGENDOM.





{==5==} {>>pagina-aanduiding<<}

I.

Het is de laetste dag van het jaer 1839. De wind blaest bytend uit het noorden en de dikke sneeuwvlokken verdonkeren de lucht.
De behoeftigen lyden in dit gure jaergetyde zeer veel. Gelukkig de zulken, die, in goed verwarmde zalen verscholen, zich om de bittere koude niet hoeven te bekreunen. Het is toch zoo bibberig koud, dat men, in den namiddag van voormelden Nieuwejaersavond, zelden iemand door de straten van het dorp K.... stappen ziet. Elkeen houdt zich binnen, die zich maer binnen houden kan.
Maer welk is het knaepken dat, ginds aen den boschkant, tot over de knoezels door den sneeuw strompelt? Wat dringende noodzakelykheid stelt het arme kind aen verkleuming bloot? -

{==6==} {>>pagina-aanduiding<<}
Zie, het draegt eenige takken droog hout onder den arm en rigt zyne stappen naer gindsch hoeveken. Ho, hoe beeft het knaepken van koude! zyne handekens kunnen byna de houtbussels niet meer vasthouden; zoo zeer zyn zy door de vorst verstramd. Zyne ledematen sidderen, want het arme schaep is met lompen bedekt; zyne voetjens zyn in een paer groote blokken met vodden geschoeid!....
Maer het gaet zich weldra kunnen warmen! het is digt naby zyne wooning! - en het ziet er daer toch nog zoo arm niet uit. - Het huisjen is, wel is waer, uit kleem gebouwen en met strooi bedekt; maer daerneven verheft zich een stalleken, waer eene koe en eene geit in staen; er stygt rook uit de schouwpyp!... welhaest zal het knaepjen by vuer en verzorging zyn lyden vergeten!....
Treden wy met hem binnen, om te zien wat genoegen het smaken zal, naermate de warmte zyne ledematen zal doen herleven, en naermate het zich door eenig voedsel zal verkloeken en verkwikken.
Maer hoe! wat beduidt?.. wat wil die vrouw?... Waerom kastydt zy dit kind?... Waerom neemt zy hem met gramschap het hout af, en waerom verwydert zy het arme schepsel van het vuer?....
Zou die vrouw welligt de moeder van het kind niet wezen? - Neen! o neen! zy is zyne moeder niet! - Eene moeder, hoe ontaerd dan ook, zou in zulke omstandigheid haer kind niet kunnen verstooten!...

{==7==} {>>pagina-aanduiding<<}

Maer wat is zy dan, die vrouw? - Is het wel eene vrouw? - Kan eene vrouw wel een zoo boos hart hebben om een kind, dat aen honger en koude lydt, te verstooten, te mishandelen en hem toe te snauwen:
- Wat, deugeniet! gy zyt sinds vóórmiddag uit en gy hebt nog maer eene handsvol hout geraept! ik zal u laten bevriezen! gy zult van den ganschen dag geen eten krygen! - En nog meer onmenschelykheden van dien aerd. - Kan een vrouwenhart wel zoo versteend, wel zoo ongevoelig wezen?
Ten antwoorde op zulke vraeg, stygt een diepe zucht uit elke brave borst op. Hy, die van de natuer het menschelyk gevoel in volle maet kreeg, yst by het bekennen zulker droevige waerheid.
Neen, die vrouw is de moeder van den knaep niet. Het is een ontaerd schepsel dat, nu sedert twaelf jaren, dit kind enkel uit baetzucht heeft opgekweekt, zonder ooit het minste gevoel van teederheid voor hem gekoesterd te hebben.
Klaes is een weeskind; een dier schepselen, die, als met een vloek op zich geboren, zonder hulp of steun, op het levenspad worden gezet, en dan in hunne ellendige verlatenheid het medelyden van eenige goede zielen opwekken en, voor eene geringe somme 's jaers, by de landlieden door de besturen der Godshuizen worden aenbesteed.
De jongen is nu twaelf jaren oud, en nog nooit heeft hy het genot gesmaekt dat teederheid, toegenegenheid of liefde verwekken. Alles is daerom in hem ruw en hard gebleven. De

{==8==} {>>pagina-aanduiding<<}
streng straffende hand der hardvochtige vrouw steeds boven zyn hoofd voelende, is hy, als een dier, als een getemde hond, gedwee geworden.
Op het hooren der onverdiende verwytingen zyner pleegmoeder, plaetst hy zich op zynen huik in den verwyderdsten hoek der keuken.
Hy gehoorzaemt, maer hy spreekt niet. Hy lydt, maer hy smeekt niet.
Hy kruipt ten gronde, en zou de hand streelen, die hem kastydt, maer hy durft niet.
De knaep blyft dus, van koude bevend, in zynen hoek zitten en vestigt zyne verflauwde blikken strak op den mond der pleegmoeder, die eenen roggen boterham opëet. Hy hoopt toch een stukjen te krygen, maer als zy de laetste beet in haren mond steekt, welt een pynlyke zucht uit den boezem van den knaep op.
Sus Langhe heet de man, by wien Klaes besteed is.
Sus is een goede bloed; hy heeft al zooveel van zyne vrouw te lyden als de kleine Klaes; maer als Sus het dan eens vinden kan om zyne volle vryheid te genieten, laet hy de gelegenheid ook niet ontsnappen; als hy dan hier of daer aen eenige stuivers kan geraken, versmoort hy zyn verdriet in een goed glas brandewyn. Verders past hy zyn boerderytje op, dat, zooals wy het vooraen zegden, verre is van aenzienlyk te wezen. Sus heeft eene koe en eene geit; met één woord, Sus is een boerken van die menschen, welke, zonder op den armboek aengeschreven te staen, toch

{==9==} {>>pagina-aanduiding<<}
niets over hebben. Zulke menschen nemen dan kinderen uit de weezen- of vondelingshuizen op voor eene bepaelde somme 's jaers, of per maend (1). Die wedde verkleint naer mate de kinderen grooter worden, door de veronderstelling dat zy dan reeds eenigen dienst kunnen bewyzen.
Zoo had Sus in den beginne voor Klaes vier stuivers daegs getrokken, en nu, sedert de knaep tien jaren geworden was, had men die vergelding tot twee stuivers beperkt.
's Zomers wachtte Klaes de koe en de geit; hy bragt het voeder aen en gelastte zich ook al met een of ander ligt handwerk. 'S winters moest hy, zooals wy gezien hebben, voor brandhout zorgen.
Elke maend mogt Sus naer de stad om het kostgeld van zyn pleegkind gaen.
Heden, Nieuwjaersavond, is Sus sedert den vroegen morgen weg; 's middags kon hy op zyn gemak terug zyn; het is nu reeds donkeravond en Sus is nog niet binnen.
Wanne, zyne vrouw, tempeest en tiert en werkt hare woede op den onnoozelen Klaes uit.
De knaep had het intusschen gewaegd wat nader by het vuer te kruipen; maer, met stokslagen wordt hy weèr in zynen hoek, achter de deur, gedreven. Eindelyk poogt hy buiten te sluipen

{==10==} {>>pagina-aanduiding<<}
om zich by de koe te verschuilen, daer zou hy ten minste niet van koude bezwyken. Maer neen, het wordt de arme wees niet vergund zich by den adem der dieren te mogen verwarmen!
Het is nu zes uer en Sus komt aengezwadderd. Wanne opent hem de deur, en daer zy bemerkt dat hy deerlyk beschonken is, en van de dry gulden, die hy te ontvangen had, minstens tien stuivers heeft verdronken, valt het wyf hem met eene buitenspoorige uitgelatenheid op het lyf. Sus is zoo krachteloos dronken, dat hy zich noch verweren, noch redden kan; ten slotte der rekening poogt hy de woede zyner gade te stillen met haer te verzekeren dat zulk eene onregelmatigheid zich nooit meer vernieuwen zal, aengezien hy voortaen, voor het onderhoud van Klaes, niets meer ontvangen kan.
Men heeft hem gezegd dat Klaes nu, zyne eerste Communie gedaen hebbende, moet zynen kost waerd zyn, en dat, zoo hy hem niet langer houden wil, men hem gemakkelyk by eenen of anderen pachter kosteloos zal geplaetst krygen.
Als Wanne dit verneemt, kent hare gramschap geene palen meer; zy valt tegelyk op haren man en op den knaep uit, en eindigt met den ongelukkigen Klaes de deur uit te werpen. Het jaer is juist uit, zy denkt dat zy geene verpligting meer heeft den schurk - zoo als zy den knaep noemt - nog langer onder de oogen te houden.
Als het ongelukkig kind zich nu buiten in den sneeuw bevond, sprak het geene andere woorden dan:

{==11==} {>>pagina-aanduiding<<}

- Ik heb zoo een' honger!....
Hy rigtte zyne stappen naer den stal. Had hy maer een stuk droog brood en de toelating om by de koe te vernachten gekregen, dit ware hem voldoende geweest; maer dit werd der verlatene wees niet toegestaen.
De ongevoelige vrouw vergenoegde zich niet met het ellendige schepsel, half naekt, by den donkeravond in den sneeuw te jagen, zy verdreef hem tot over het voorhofken op de straet.
Nu begon Klaes erbarmelyk te schreijen.
Aen onmenschelyke kastydingen was hy zoo gewoon, dat die op hem maer weinig indruk meer maekten; - men gewent zich aen alles; - maer thans, wat zal hy doen? het is avond en zoo guer weder dat niemand buiten komt; hy heeft honger en koude! waer zal hy eten en vuer vinden?
Die staet van pynlyke verlatenheid schetste zich, op een oogenblik tyds, zoo duidelyk voor den geest des kindes af, dat hy, nu voor de eerste mael zyns levens, al het noodlottige van zyn ellendig bestaen inzag.
Daerom weende hy zoo bitter; daerom verloor hy allen moed!
Hy plaetste zich op zynen huik tegen den heksteil, en gewis ware hy bevrozen geweest hadde hy nog langer in dien toestand moeten verkeeren. Maer eensklaps hoort men op de baen, die van de stad B.... naer het dorp K. leidt, stappen van eenen toenaderenden persoon. Klaes is reeds zoo zeer door de koude overvallen, dat hy die aenkomst niet meer bemerkt.

{==12==} {>>pagina-aanduiding<<}

De aenstappende man, die van de stad naer zyne wooning ging, was een pachter, dit was naer zyne kleeding op te maken. Toen hy op eenige schreden afstand tot het kind genaderd was, bleef hy staen om te onderzoeken wat hy in het vale maneschyn, tegen het hekken van Sus Langhe, bespeurde. Hy dacht eerst dat het een hond was; hy treedt wat nader en hoort nu duidelyk den ratel van het bezwykende kind.
Zonder eenig ander gevoel dan dit van menschlievendheid, dat in elk edel hart by zulke gelegenheid opwelt, te raedplegen, neemt hy den knaep in zyne armen op en loopt er meê voort naer eene naby gelegene herberg. De waerdin opent den pachter de deur en galmt, op het zicht van dit vertoog, uit:
- Goede God!... pachter Welmoed, wat hebt gy daer!... en met ten anderen, eer nog de pachter tyd had om het geval uit te leggen, herkent zy den kleinen Klaes van Sus Langhe.
- Jesus-Maria, gilt zy nu nog luider, de kleine jongen is bevrozen!... Brengt den sukkelaer by het vuer! warm hem.... och Heere!....
En zy wilde het knaepjen by een gloeijend houtvuer sleuren.
- Neen, bazin, zoo niet, merkte nu pachter Welmoed op, terwyl hy Klaes in den verst afgelegen hoek der verwarmde plaets op eenen stoel zette; hy moet langzamerhand tot zich zelven komen, anders deden wy het manneken voorzeker bezwyken. Laet hem hier; wy zullen hem straks, als hy wat bekomen zal, by het vuer brengen en hem dan warm voedsel geven.

{==13==} {>>pagina-aanduiding<<}

Klaes werd door de wyze verzorging van pachter Welmoed tot zich zelven geroepen.
Middelerwyl viel de bazin hevig uit tegen Wanne Langhe.
- Sus is een goede sul, zegde zy, maer zyne vrouw is eene heks; ik heb het van over lang gevreesd dat daer een ongeluk gebeuren zou; de arme bloed van den jongen moest werken als eene slaef; hy kreeg byna geen voedsel, en zy sloeg hem dat het eene schande was, en nu - God vergeve haer deze schrikkelyke zonde - zou zy het kind van honger en koude laten sterven hebben!
Pachter Welmoed vernam al het onmenschelyke van het gedrag der booze vrouw zonder daer veel op te zeggen; maer de goede man had toch reeds een besluit voor de toekomst van het kind genomen, en dit besluit bleef dus te onwederoepelyker, daer hy nog verder uit den mond der bazin vernam dat Klaes een weeskind was en Wanne Langhe hem nu op straet joeg, omdat men zyn kostgeld niet meer wilde betalen.
Intusschen is het negen uer geworden.
De knaep is genoegzaem verkwikt en tot zichzelven gekomen om te kunnen voortgaen.
- Ik zal ik het manneken meênemen naer myne hoeve, zei pachter Welmoed, terwyl hy zynen wollen sjerp om den hals van het kind wond. By ons zult gy beter zyn, jongen, ging hy voort, wees altyd braef en gehoorzaem; gy zult gy in den zomer myne koeijen wachten.

{==14==} {>>pagina-aanduiding<<}

- Ik dank u, pachter, stamelde de van vreugde opgeruimde knaep.
Eenige stonden later was Welmoed, met Klaes, op weg naer zyne hoeve.
De pachter woonde aen de overzyde van het dorp K..., op drie kwaert uers van daer. Voór tien uer was Klaes ten huize van pachter Welmoed.



{==15==} {>>pagina-aanduiding<<}

II.

Pachtersse Welmoed had wat geknord en gemord als haer man met den knaep te huis gekomen was; maer een man, die zooveel gezond oordeel heeft als Welmoed, heeft ook gezag genoeg om in zyn huishouden zooveel goeds te stichten als hy maer begeert.
De pachtersse had dan beweerd, en die beweering was niet gansch van grond ontbloot, dat die jongen voor hen een last en eene verantwoordelykheid wezen zou, die zy niet hoefden op zich te nemen.
De pachter had nogthans de aenmerking zyner gemalin ten duidelykste wederlegd, met haer voor oogen te houden dat zoo iets doen - de verlatene weezen opnemen - elken waren christenmensch ten pligte staet.

{==16==} {>>pagina-aanduiding<<}

Die oproep tot christelykheid, en de overtuiging der menschlievende daed, welke zy verrigtte, overhaelden de pachtersse tot zoo verre, dat zy er eindelyk gereedig in toestemde dat haer man des anderdaegs zou naer de stad gaen, om den bestuerraed kennis van zyn voornemen te geven.
De bestuerraed van het Godshuis vroeg niets beters dan Klaes in goede handen te zien. En naer alles wat Welmoed had kunnen opmerken, was men buitengewoon te vreden van Klaes ontslagen te zyn.
- Ja, pachter, had hem de bestierder toegesproken, draeg byzondere zorg voor dit kind; het stelde ons, meer dan elk ander, in verlegenheid.
Waerom de bestierder dit zegde, verstond Welmoed niet al te duidelyk, en het scheen hem onwelvoegelyk zoo maer platweg te vragen, of het bestaen van dit kind met eenig schrikbarend geheim gepaerd ging.
Toen de pachter de pleegvormen vervuld had, trok hy weêr naer zyne hoeve, zonder aen zyne vrouw van iets te spreken, en Klaes was voor althans wel gehuisvest.

Gedurende het volgende voorjaer wachtte Klaes de koeijen en kweet zich tamelyk wel van zyne taek. De jongen gaf geene byzondere blyken van boosaerdigheid; maer hy was, zooals overigens al de kinderen zyn, pert- en speelziek.
Het gaf een waer genoegen te zien, hoe welig nu, de voorheen

{==17==} {>>pagina-aanduiding<<}
door gebrek aen levenskracht kwynende plant, in eene ruimere en gezondere lucht, opschoot.
Zoolang Klaes by Sus Langhe woonde, was hy, wat men noemt een botte jongen. Hy was steeds droefgeestig en scheen voor alles ongevoelig; of men hem strafte, of men hem prees, dit was hem om het even; Klaes wist weinig onderscheid te maken tusschen vriend- of vyandschap; daeruit werd door de geburen van Sus Langhe dan ook wel eens opgemaekt dat die jongen een gevaerlyk karakter bezat, en welligt tot weinig goeds komen zou.
Doch zy, die zoo over Klaes oordeelden, hadden het mis; zy hadden niet mogen uit het oog verliezen dat, sinds de geboorte van dit kind, alle kwade neigingen zich vry in hem ontwikkeld hadden, zonder eenig tegenwigt in de beoefening der deugden, die altoos in de natuer van den mensch opgesloten liggen, te ontmoeten.
Klaes was als eene ongekweekte plant; hy was nog door de verzorging niet op proef gesteld. En het bewys dat de mensch van natuerswege neiging tot het goede in zich bevat, doet zich hier ten klaerste bemerken in de plotselinge verandering van den knaep.
De voorheen koppige en botte jongen, werd nu levendiger en opgeruimder.
Het was een verheugend aenschouwen hem des zomers, met zyne boterhammen onder den arm, een dozyn malsche koeijen naer de weide te zien dryven.

{==18==} {>>pagina-aanduiding<<}

Hy wachtte nog geene drie weken de koeijen, of hy had reeds van de andere jongens van den wyk een veehoedersliedjen afgeluisterd; en Klaes zong zoo fiks als de beste uit de buert.
Hy deed zich van elkeen aentrekken; de knechten en meiden verlustigden zich met den pertigen knaep, - maer daerin juist lag weêr de kiem van een nieuw kwaed.
Niets heeft krachtigeren indruk op het gemoed der kinderen dan de voorbeelden, welke zy dagelyks voor oogen hebben. Groote menschen zyn voor kinderen spiegels, waerin zy gestadig hun eigen beeld zien; en wee den knapen die zich op slechte voorbeelden te spiegelen hebben. Heil, integendeel, den zulken, die onder verkeering met verstandige en deugdzame persoonen opgeleid worden!
Van welke soort van menschen de jeugdige held onzes verhaels omringd was, laet zich ligtelyk veronderstellen. Boerenknechten en - meiden, die, over het algemeen, alles, behalve beschaefd en zedelyk, zyn.
De ontwikkeling van 's knapen begrip en zyne vrolykheid gaven dus, natuerlykerwyze, aenleiding tot apery of navolging. Men wakkerde hem tot allerhande poetsen aen; en daer lachte men om. Men veroorloofde zich, in zyne tegenwoordigheid, redekavelingen die maer al te zedekwetsend waren; de knaep luisterde die, met de grootste gretigheid, af.
De ongelukkige knaep, die door pachter Welmoed reeds uit eenen afgrond opgetrokken was, stond nu weêr op den boord

{==19==} {>>pagina-aanduiding<<}
eens kuils, waerin hy onvermydelyk, door het verderf besmet, moest blyven voortdobberen.
Pachtersse Welmoed had reeds verscheidene booze treken van Klaes vernomen.
Onder andere:
Op zekeren dag was eene zyner koeijen over de sloot gesprongen, en ze niet gemakkelyk weêr op de wei kunnende krygen, had Klaes schandelyke godslasteringen uitgesproken. By eene andere gelegenheid was hy, met twee koeiwachters van zyne soort, door de haeg van mynheer pastoor gekropen om druiven te stelen.
Die, en nog meer gelyksoortige perten, hadden hem de achting, welke vrouwe Welmoed reeds voor hem voedde, doen verliezen. Zy twyfelde er nu ook niet meer aen of Klaes zou een booswicht worden.
- Wat! zegde zy, op zyne dertien jaren durven vloeken en stelen!
En de knaep was door haer verwezen om een slechte kerel te worden.
Hadde pachter Welmoed den raed zyner vrouw gevolgd, Klaes ware alweêr op straet geworpen. Maer de man redeneerde niet zoo vlug als zyne gemalin, en daerdoor zelf waren zyne denkbeelden meestal juister. Het was hem niet ontsnapt dat het werkvolk al te los met den jongen Klaes omsprong, doch hy had niet vermoed dat het kwaed reeds zoo diepe wortelen schoot. Hy was zelfs reeds op de gedachte gekomen den jongen des winters naer

{==20==} {>>pagina-aanduiding<<}
de avondschool te zenden. Die bezigheid moest hem, langs eene zyde van de gemeene gesprekken der werklieden aftrekken, en van den anderen kant zynen geest tot het goede ontwikkelen, om des te beter goed en kwaed te onderscheiden; toen een zeker voorval den pachter dwong dadelyk maetregelen te nemen, ten einde het doel zyner menschlievende onderneming te kunnen bereiken.
Het was reeds op het einde der maend september als de uitvaert van den dorps-doktoor - die, hoeveel betrouwen hy ook in de medecyn scheen te stellen, zyn leven niet langer had kunnen rekken - gehouden werd.
By zulke gelegenheden is een der schandelykste gebruiken, welke men in onze zeden aenstippen kan, nog in voege gebleven: namelyk het uitnoodigen der gebuerlieden op eene drinkparty.
Des morgens bidt men vuriglyk voor de zielezaligheid des overledenen en 's avonds verlaegt men zich, ter zyner eere, tot een verachtelyke dronkaerd!...
Wat doet dan de beschaving! waertoe dient zy, als zy zulke ongehoorde onbetamelykheden niet afschaffen kan!...
Pachter Welmoed besefte al het nadeelige van zulke onwelvoegelykheid, maer hy had toch geene karakterkracht genoeg om er zich openlyk tegen te verzetten; hy gaf dus aen het bestaende gebruik toe, en liet zyn werkvolk naer het sterfhuis gaen om te drinken.
Klaes was door de knechten en meiden der hoeve meêgelokt en het was nog maer in den valavond als eenige knapen uit de

{==21==} {>>pagina-aanduiding<<}
buert naer pachtersse Welmoed kwamen geloopen, om haer te berigten dat Klaes steendronken was en vloekte als een duivel.
Inderdaed, Klaes kwam te midden der straet aengezwadderd, omringd van een aental grootere dwazerikken, die om zyne ongeregeldheden lachten en hem in zyne baldadigheid aenstookten.
De pachtersse schreeuwde en tierde ‘dat nu de deugeniet niet langer op de hoeve verblyven zou; dat hy de schande op hen trok, en wel in staet was de zegen Gods van hen af te wenden door zyne schrikkelyke godslasteringen.’
Pachter Welmoed maekte zooveel gedruisch niet, maer hy nam Klaes by den arm en sloot hem op in eenen stal, waer hy verblyven moest tot dat hy weêr tot zichzelven zou gekomen zyn. Vervolgens wendde hy zich tot zyne dienstboden en verwittigde hen allen op ernstigen toon, dat, alwie zich nog veroorloven zou den knaep tot kwaed aen te wakkeren, of zyne ondeugden goed te keuren, dadelyk de hoeve zou verlaten om er nooit meer den voet op te zetten.
- Want, sprak hy verder, de jongen heeft de grootste schuld niet; alles wat hy bedryft is door uw toedoen; gy, oudere menschen, moest hem goede voorbeelden geven en hem het kwaed beletten; maer, integendeel, gy lacht er meê, en gy moedigt hem aldus aen om boos te worden.
Elkeen wist dat de pachter het meende als hy wat zegde; hy mogt er dus ook staet op maken dat zyne aenbeveling zou in acht genomen worden; maer daerby kon de man, die het op zich

{==22==} {>>pagina-aanduiding<<}
genomen had, van dit verlaten schepsel een braef mensch te maken, zyne taek niet als volbragt aenschouwen.
Den zelfden avond nog, besprak pachter Welmoed eene plaets in de gemeenteschool voor den knaep. Des zondaegs, in plaets van straet te loopen en boosheden te verrigten, zou hy naer leering en zondagschool gaen.
Klaes trok des anderendaegs ter schole by den dorps-onderwyzer, die, al het edele en grootsche van zyn ambt beseffende, ook ten volle bevroedde welke zyne pligten, opzichtens het weeskind, waren. Hy kon oneindig veel bybrengen om den pachter in zyn menschlievend poogen te doen gelukken. Dit begreep hy.
Daerom verzorgde hy Klaes, als ware hy een eêlmanskind geweest.
En de knaep toonde zich des meesters lessen niet onwaerdig. Door behulp der nieuwere leerstelsels, welke de onderwyzer in de normale school bestudeerd had, kon Klaes op het einde des jaers verstaenbaer lezen en leesbaer schryven.
Des zomers kon hy op de hoeve niet gemist worden; hy moest, zooals gedurende den vorigen zomer, de koeijen wachten; maer de goede lessen en regels van opvoeding, welke hy 's winters gevolgd had, beschutteden hem reeds krachtdadig tegen de kwade voorbeelden, welke hy, nu weêr in aenraking met straetjongens zynde, onder de oogen had.
En de onderwyzer, uit genegenheid voor Klaes, verzocht pachter Welmoed den knaep des avonds, al ware 't maer voor

{==23==} {>>pagina-aanduiding<<}
één uer, te laten by hem gaen, ten einde het aengeleerde niet te vergeten, en nog wat by te leeren om den volgenden winter met des te meer vrucht de studien voort te zetten.
Dit aenbod van wege den onderwyzer verheugde den pachter uittermate; hy vond in hem eenen steun om het geluk van Klaes te bewerken.
Welmoed en de schoolmeeester leenden zich, in diervoege, gedurende drie jaren de hand; Klaes was toen zestien jaren oud, en hy had zooveel in geesteskracht als in lichamelyke sterkte bygewonnen.
De studie had zyn verstand ontwikkeld; de opvoeding had zyne kwade neigingen ingetoomd en zyne goede hoedanigheden meer doen uitschynen, en pachtersse Welmoed zelve moest nu bekennen, hoe zeer zy ook op den jongen verbitterd geweest was, dat Klaes nog wel eens een braef mensch zou kunnen worden.
De knaep toonde zich nu ook des pachters zorgen volkomen waerdig; en naermate hy zich beter gedroeg, naermate groeide elks achting voor hem aen.
Welmoed had maer een kind, en dit was eene dochter, die, nu voor het oogenblik, van hem gescheiden was, om in eene kostschool opgevoed te worden. Dit gemis aen zonen was welligt deels de oorzaek der byzondere zorgen, welke hy het weeskind toeweidde; misschien ook was het enkel uit natuerlyke neiging om goed te stichten; want, goed doen immers streelt elk hart, hoe boos het anders ook ware.



{==24==} {>>pagina-aanduiding<<}

III.

- Klaes, zoo sprak pachter Welmoed, het is nu vyf jaren dat gy op myne hoeve zyt, ik ben thans over u te vreden; gy zyt onderdanig en werkzaem; gy past myne stallen zoo zorgvuldig op dat er geene schoonere beesten op de gemeente staen dan de myne; ik wil u heden voor uwe moeite beloonen; gy zyt nu omtrent achttien jaren oud; gy zyt struisch en handig; gy weet dat Peer, de handknecht, de naeste week weggaet, de jongen moet soldaet worden; welnu, gy zult hem vervangen, en gy zult de zelfde huer winnen als hy - acht ponden 's jaers - (48 guldens). Is dit zoo wel?
- Hoe! baes, antwoordde de jongen, is niet alles wel wat gy met my doet, behoor ik u niet gansch toe! Als ik uwe slaef moest zyn, dan nog ware 't wel.

{==25==} {>>pagina-aanduiding<<}

- Neen, Klaes, zoo niet, hernam de pachter; eene slaef wil ik niet, maer een knecht, die my bemint en die, omdat hy my bemint, voor my werkt en myne belangen ter harte neemt als of het de zyne waren.
- Door woorden kan ik u myne dankbaerheid niet betuigen, baes, vervolgde Klaes met tranen van aendoening in de oogen; maer, ging hy voort, ik zal trachten u door mynen handel en wandel te bewyzen, dat ik nooit vergeten zal, hoe gy my het leven hebt gered, om het my aengenaem en gelukkig te maken!
- Dit is braef, Klaes, zulke gevoelens vereeren u.
- Die eer valt u ten deele, baes; ik weet het maer al te wel, zonder de lessen, welke gy my hebt doen geven, was het my onmogelyk op het spoor der deugd te blyven.
- Dit is waer, Klaes, de lessen die gy gekregen hebt zyn u van groot nut geweest; gy kunt daeruit leeren voor de toekomst altyd regtveerdig ten opzichte van uwen evenmensch te zyn; zy die boos of ondeugend wezen, zyn niet altyd de schuld hunner kwaedaerdigheid; het is wel zeker een groot ongeluk als de mensch eene goede opvoeding moet ontberen.
Klaes was tot tranen toe bewogen; hy gevoelde zoowel de wysheid van den man, aen wien hy alles verschuldigd was, dat hy hem niet alleen hoogachtte, maer hem eene soort van aenbidding toedroeg. De jongeling verliet zynen goeden meester, hem nogmaels de verzekering gevende, dat hy steeds alles aenwenden zou om zich tevens dankbaer en nuttig te toonen.

{==26==} {>>pagina-aanduiding<<}

Vrouwe Welmoed had dit onderhoud door het sleutelgat van het achterhuis afgeluisterd.
- Ja, sprak zy schimpend, terwyl zy de keuken binnentrad, met uwen Klaes, gy zult er zeker een mynheer van maken! Het begint alreeds; in plaets van zich zooals andere boerenknechten te gedragen, gaet hy by den schoolmeester zitten om in boeken te lezen; wat heeft een knecht dat noodig!
- Gy begrypt dit niet, vrouw, antwoordde de pachter; Klaes zal een knappe boer worden; hy is deugdzaem en yverig; gy ziet, hy werkt dat het een genoegen is om zien.
- Ja, hy is deugdzaem en yverig... maer, maer... voegde de pachtersse er op voorwaerdelyken toon by.
- Welnu, maer, maer?... vroeg de pachter, die zyne vrouw niet scheen te begrypen.
- God weet wat hy nog is, voleindde zy nu duidelyker.
- En wat zou hy nog zyn?
- Ha, dat weet ik niet beter dan gy... wat wilt ge.... de menschen zeggen: - Het is een vondeling.
- Welja, een vondeling,.. en wat doet dit er aen? vroeg Welmoed, op glimlachenden toon.
- Dit kunt ge niet weten, zei de pachtersse met argwaen.
- Vooroordeelen, vrouw, vooroordeelen! bemerkte Welmoed.
- Vooroordeelen! zooveel als ge wilt, ging nu de vrouw op bitsigeren toon voort; maer ik zeg dat het eene schande is, dat

{==27==} {>>pagina-aanduiding<<}
gy voor een vondeling alle zorg draegt, en dat gy nog niet eens wilt dat men voor uwe eigene dochter koope wat zy noodig heeft.
Op dit gezegde werd Welmoed ernstiger; hy vroeg:
- Wat heeft zy te kort?
- Gy weet het immers wel, ging de pachtersse op bytenden toon voort; zy schryft ons brief op brief om, zoo als hare gezellinnen, een zyden kleed en hoed te dragen.
- Gy weet het, vrouw, het is tegen mynen wil en dank dat onze Nathalia naer die ryke kostschool gegaen is; en dat gy haer zult zyden kleèren en hoeden koopen, daer kan ik nooit in toestemmen.
- En waerom niet? Waerom mag zy niet zoo schoon als de andere zyn?
- Wel eenvoudig, omdat haer stand dit niet meêbrengt.
- Zy is zoo ryk als vele andere en... zy is onze eenige dochter.
- Zy is eene boerin, en al ware zy nog zoo ryk, daerom moet zy niet modeziek wezen. De zedigheid is het sieraed der vrouwen, en zoo gy niet wilt dat uwe dochter u later miskenne, volg dan mynen raed; neem haer uit die kostschool weg, waer zy, boerenmeisjen, met steedsche modepoppen opgevoed wordt; leer haer een huishouden bestieren en braef en eerlyk zyn; zoo zal zy de steun onzer oude dagen en de troost onzes levens worden.
Dit gesprek zou welligt nog voortgeduerd hebben, hadde pachter Welmoed zyne vrouw niet verlaten om op den hof naer zyne bezigheden te gaen. Terwyl hy de deur uitstapte, mompelde de pachtersse binnen 's monds:

{==28==} {>>pagina-aanduiding<<}

- Ik zal ik haer toch eenen hoed en een kleed koopen.
Onderhandelingen van dien aerd had Welmoed meermaels met zyne vrouw gehad, maer hare hardnekkigheid had hem tot nu toe van twee kwalen eene doen kiezen: of de verkeerde opvoeding zyner dochter of de slechte verstandhouding met zyne wederhelft. Hy beweende dien toestand; maer hy mogt door onvoorzichtigheid of verhaesting, de slechte zaken niet verergeren. Hy dacht: ‘elk huisken heeft zyn kruisken,’ en hy vond ten slotte dat het geraedzamer was langzamerhand zyne vrouw te overtuigen dan zich openlyk tegen haren wil te verzetten; of wel, byaldien het hem niet gelukte haer de dwaling, waerin zy verkeerde, te doen begrypen, dan zynen tyd af te wachten om, als de dochter op hare zeventien jaer zou terugkomen, door zyn vaderlyk gezag de verkeerde begrippen, die zy zou ontvangen hebben, te bestryden, en zooveel mogelyk het inwortelen derzelve te beletten.

De verheffing van Klaes tot handknecht en de verhooging zyner huer op acht ponden 's jaers, werden, zoo als dit by zulke gelegenheden meest het geval is, door velen met nydig oog aenzien.
- Een koeiwachter! zei Jan de Spetter, een koeiwachter handknecht!.... laet eens de oogst daer zyn, hy zal noch pik, noch zeis weten te hanteeren; de baes zal er wel van terug komen, van zyne koeiwachters handknechten te maken.

{==29==} {>>pagina-aanduiding<<}

- Ik wed dat hy nog geenen struik graspeën (1) tot in den wortel uitsteken kan, schimpte Jef de Dorscher.
- Ja, zoo goed als gy! snauwde Fietjen, de melkmeid, hem lustig toe.
- Ha, ik wist niet dat gy daer waert, spotte Jan, - omdat gy een boontje voor hem hebt, spreekt gy hem voor; wy weten het immers wel, hy helpt u altoos de emmers dragen als gy de koeijen melkt, he!....
- Ja, vatte Wantjen de wiedster het woord op, als gy den mauwveger verdedigt, weet gy waerom.
- Dat is niet waer, antwoordde het beledigde meisjen, ik spreek alleen voor Klaes omdat hy een braef jongen is, omdat hy geern werkt en omdat gy allen maer luijaerds zyt, die nog geen handjen zoudt toesteken als wy iets lastigs te verrigten hebben!....
Zoo waren en bleven de gemoederen der gezellen en gezellinnen van Klaes ten zynen opzichte verdeeld.
Maer als het er op aenkomt iemand nadeel toe te brengen, wordt er doorgaens yveriger gewerkt, dan wel om goed te stichten; zulks is minstens te veronderstellen uit de lotgevallen van Klaes.
Toen Klaes nu reeds gedurende een geheel jaer op de hoeve als handknecht gewerkt had, was de pachter over hem ten

{==30==} {>>pagina-aanduiding<<}
uiterste voldaen; meer dan ooit gaf Welmoed den jongen knecht blyken van goedkeuring en toegenegenheid; maer de pachtersse was niet even goed ten zynen opzichte gestemd gebleven.
Dit kwam waerschynlyk voort uit zekere gesprekken, welke zy bytyd met de afjonstige werklieden hield.
Onderhandelingen van volgenden aerd, by voorbeeld, lieten steeds eenen slechten indruk voor Klaes in het gemoed der meesteresse. - Vrouwe Welmoed zat kousen te stoppen en Wantjen kernde boter:
- Bazin, zoo sprak Wantjen hare meesteresse aen, maer dit is aerdig, onze Klaes is zoo grootsch geworden.
- Hoe dat, Wantjen? vroeg vrouwe Welmoed.
- Wel, hy is te fier om iemand aen te spreken, ging het meisjen voort.
- Hoe zoo?
- Welja, hy is steeds alleen, hy spreekt met niemand en hy schynt niemand te beminnen.
- Als hy zoo botte manieren heeft, dat is voor zyne rekening, kind, - hy heeft nogthans lang genoeg naer de school gegaen om beleefd te zyn, bemerkte de pachtersse.
- Hy is wel beleefd, bazin, hernam de praetzieke meid, maer met ons niet, met ons is hy als een seigneur.
- Laet hem maer doen, sprak de bazin verder, als de pauw zyne pooten beziet laet hy zyne pluimen vallen; zoo zou Klaes ook wel eens kunnen varen.

{==31==} {>>pagina-aanduiding<<}

- Welja, elkeen zegt dat, bazin; wat is hy meer dan wy, om zich te groot te kennen met ons te gaen?
- Wat hy meer is! hervatte vrouwe Welmoed als met verontweerdiging, wat hy meer is!... hy is welligt nog veel minder; hy is een vondeling, een bastaerd misschien.
- Jan de Spetter heeft hem dit laetst verweten, ging het meisjen op lossen toon voort, en hy zou nog geen enkel woord ter zyner verdediging uitgesproken hebben.
- Hy weet dat het waer is, daerom zwygt hy, zei de pachtersse.
- En men zegt dat hy allerhande valsche beschuldigingen aen den baes overdraegt; dat hy kwaed van de andere werklieden spreekt, en daerom zyn zy allen zoo boos op hem. Jef de Dosscher heeft gezworen, by hoog en by leeg, dat hy den overdrager een of anderen dag zal in het water smyten.
- Dit zou hy verdienen, Wantjen, antwoordde bystemmende de pachtersse; want, vervolgde zy, hy is niet een zierken beter dan gy allen.
De achterklapster, gevoelende dat zy in de kaert der bazin speelde, haelde nog het volgende historietjen op:
- Weet gy wel, bazin, wat er op de laetste kermis gebeurd is?
- Neen, Wantjen, ontkende de bazin, en zy luisterde met aendacht toe.
- Wy waren allen te samen op het dorp, vertelde het meisjen, by den speelman in het Fonteintje, tot Koben Dralens, gy weet

{==32==} {>>pagina-aanduiding<<}
wel, digt by de kerk; welnu, terwyl wy daer vol in de vreugde waren - als het kermis is mag men toch wel eens dansen - kwam Jan de Spetter binnen gezwadderd - want, ge moet weten, hy had een glasken te veel genomen. - ‘Waer is nu de beslagmaker! waer is hy! ik zal ik hem eens leeren mynheer spelen!’ schreeuwde Jan; maer nu wist nog niemand op wien Jan het gemunt had... en dan was het eindelyk op Klaes.
Daer hy Klaes in het Fonteintje niet vond, liep hy naer eene andere herberg en trof hem ten slotte der rekening aen by den schoolmeester, waer hy in de gazette las. - Gelukkig voor Klaes dat de meester in tyds zyne deur vastgemaekt had, want zonder dit had Klaes wel zeker eene roffeling gekregen... En.... kunt gy nu raden, bazin, waerom Jan zoo boos op Klaes is? vroeg de kwaedspreekter ten slotte harer vertelling.
- Neen ik, Wantjen, zei de bazin.
- Welnu, hervatte Wantjen, dit is enkel omdat hy Jan des morgens te vroeg wakker maekt.
Als Wantjen het tot dus verre met hare vertelling gebragt had, had zy zoodanig gekernd en geklutst, dat melk en boter te gelyk het vat uitstroomden.
Terwyl 's jongmans belangen aldus gekrenkt werden, door hem hatelyk in de oogen zyner meesteresse te maken, stond hy voor het hekken der hoeve met pachter van Severn te klappen.
Van Severn bewoonde eene hoeve ten einde de buert.
Het was vóórnoen.

{==33==} {>>pagina-aanduiding<<}

Klaes kwam van het veld terug met last van zynen meester om te zien of de beesten wel opgepast wierden, want by vele gelegenheden verliet pachter Welmoed zich gerustelyk op Klaes.
Van Severn had Klaes, juist toen hy de hoeve opging, aengesproken.
- Klaes, jongen, sprak hy, zonder wydloopigere inleiding, men heeft my gezegd - op een eeuwig zwygen, wel te verstaen - dat gy met den mei pachter Welmoed geern zoudet verlaten.
- Baes van Severn, antwoordde Klaes, zonder zelfs te vragen wie zulks gezegd had, men heeft u een valsch gerucht medegedeeld; het is nooit in myn gedacht gekomen mynen meester te verlaten, zoolang myn dienst hem aengenaem en nuttig wezen kan.
- Nogthans, Klaes, er moet toch iets van waer zyn, hernam van Severn, want men voegde er zelfs den waerom by; men zegde dat het was omdat gy van het overige werkvolk niet bemind wordt.
- Dit is geenszins de schuld van myne meesters, sprak Klaes; ik doe voor het werkvolk alles wat ik kan, zonder myn meester te kort te doen; maer dat sommigen my kwaed willen, dit is noch door u, noch door my te verhelpen; dit ligt aen eene kwael, die nooit, of toch zeer langzaem, genezen zal; vele menschen zyn met de ziekte van den nyd besmet.
- Dit kan waer zyn, Klaes, vervolgde de pachter; gy zyt de knapste knecht, die ooit op onze velden gewerkt heeft, en daer-
{==34==} {>>pagina-aanduiding<<}
om zyn zy op u verbitterd; maer dit is geene rede, om hunne vervolgingen langer te verdragen; zy hebben u reeds willen mishandelen, heb ik gehoord; dit moet gy niet dulden.
- Ik zou dit kunnen doen ophouden, baes van Severn, verzekerde Klaes; maer om zulks te doen, vervolgde hy, zou ik moeten eene slechte daed verrigten; ik zou er maer aen pachter Welmoed moeten van spreken, die zou dadelyk myne vervolgers de straet opwerpen, maer zoo doende zou ik er schuld aen hebben als zy zouden zonder werk wezen en moeten honger en gebrek lyden. Daerom zeg ik niets; en ook, ten anderen, wat doet my dit?
Pachter van Severn, wel ziende dat het hem van dien kant niet gelukken zou zynen gebuer eenen goeden knecht af te doen, raekte eene andere snaer aen.
- Maer, vroeg hy, hoeveel wint gy wel 's jaers?
- Ik win acht ponden, pachter, was het antwoord.
- Wel, dit is niet genoeg voor een knecht, die, zoo als gy, alle handwerk beter dan de meester zelf verstaet, vervolgde van Severn; kom met den mei naer mynent woonen, ik zal u tien ponden en eene kroon godspenning betalen.
- Myne acht ponden zyn voldoende voor myn onderhoud, pachter, weigerde Klaes; ik mag, hoe zeer uw voorstel my ook vereerd, uw aenbod niet aenvaerden.
- Maer met acht ponden kunt gy u toch niet welvoegelyk kleeden, hernam van Severn; ik bemerk dat gy des zondags nog

{==35==} {>>pagina-aanduiding<<}
altoos met uwen kiel en muts naer de hoogmis gaet; zoo gy twee ponden meer wont, gy zoudt kunnen frak en hoed dragen; en dit zou, bliksems, beter passen aen een jongman zoo als gy, die verstandig en pront is.
Hoe fyn ook pachter van Severn de gevoeligste snaren, die in een jongmanshart trillen kunnen, aenroerde, was het hem onmogelyk Klaes tot toestemmen over te halen. Klaes antwoordde hem dus kortweg:
- Ik kan uw voorstel niet aenvaerden. Aen pachter Welmoed ben ik alles verschuldigd; hem nu verlaten zou ondankbaerheid zyn, en God beware my daervoor. - Goeden dag, pachter van Severn, goeden dag.
En Klaes stapte gezwind de hoeve op en de stallen binnen.
Hy deed zyn werk en dacht aen het voorgevallene niet meer.



{==36==} {>>pagina-aanduiding<<}

IV.

Het was meiavond.
Die avond is by de landlieden een wezenlyke blyavond; want alles werkt mede om de harten op te vrolyken en de geesten tot vreugde te stemmen.
Gevoelens, als die, welke by den naderenden mei in het menschenhart van natuerswege opwellen, kunnen niet zonder uitwendige veropenbaring blyven.
Daerom maekt men al zulke gelegenheden tot feesten; men viert die feesten, en wat er schoonst in dit vieren ligt, is dat alles in het algemeen gebeurt, het is te zeggen, dat elkeen er deel aen neemt.
By soortgelyke veldfeesten, is er geene uitzondering voor arm of ryk, voor jong of oud; ieder viert meiavond.

{==37==} {>>pagina-aanduiding<<}

Nadat de jongheid van den wyk de gansche buert afgedaen heeft om meiliederen te zingen, vereenigt men zich onder den roozenkrans. De eigenlyke roozenkrans is een hoepel, met viooltjes, meiroozen en andere voorjaersbloemen bestoken; die hoepel hangt te midden over eene kruisstraet aen eenen reep, welken de jongelingen, die het best klauteren kunnen, op twee kanten der straet aen boomtakken vastknoopen.
Onder den roozenkrans wordt de plaets effen gerakeld, met wit zand en zavel bestrooid. Dit hoeft ook zoo te wezen, want die plaets is de danszael voor den avond. Muziekanten zou men te vergeefs op zulk bal zoeken; dit ware te gekunsteld, alles moet daer van de natuer, dus bloot natuerlyk, wezen.
Het is nu rond acht ure 's avonds. De laetste lichtstralen der wegzinkende zon schieten nog als gloeijende reuzenbaken op.
In het oosten schynen de wolken met een vael waes overtrokken; het oosten spreidt zich over het westen uit, en zoo verwint de nacht den dag.
Men hoort in de verte, by de stilte des avonds, den zachtluidenden weêrgalm der meichooren; het schynt dat de zangstoet digter om digter nadert; men zou zeggen dat de zangerige jongelingsschaer reeds op de hoeve van pachter van Severn is.
- Laet ons het werk bespoeden, riepen de meisjens al te gelyk, nu zy hoorden dat de knapen weldra hunne ronde zouden afgedaen hebben.
- Het zand is nog niet opengestrooid, riep Wantjen met de grootste bekommering.

{==38==} {>>pagina-aanduiding<<}

- De bloemen zyn nog niet uitgeplukt om strooisel te maken, merkte Fietjen op.
- Wy komen onmogelyk klaer, schreeuwde Siska van den schoenmaker.
- Wilt gy eens altemael zwygen, met uw gesnater! Als gy dedet wat ik u zeg, ware reeds lang alles in gereedheid, sprak op gebiedenden toon, een jong en frisch meisjen, dat veel schooner was van gezicht, van kleederen, en van alles anders, dan de overigedorpsmeisjens.
- Ja, nam Fietjen het woord op, dat jufvrouw Nathalia de overste zy.
Dit poezelig meisjen was inderdaed Nathalia, de dochter van pachter Welmoed; sedert Paesschen was zy uit de kostschool gebleven; zy was nog geene achttien jaren oud, en lievere bloem hadde men tusschen Brussel en Gent niet gevonden.
Elkeen schikte zich nu, zonder tegenzeg, onder de bevelen van mejufvrouw Nathalia.
Dit is natuerlyk.
Verhevenheid van stand is immers het doorwigt in de eerbiedsschael der landlieden.
Jufvrouw Nathalia was door dit eerbewys hoogst gevleid; zy plaetste zich te midden het danspark, gaf hare gezellinnen bevelen, dat het een waer genoegen was om zien. Inderdaed, met eenheid van leiding gaet het werk altoos beter vooruit; al ware die leiding dan ook nog zoo vernuftig niet.

{==39==} {>>pagina-aanduiding<<}

Het was nog maer acht en half en de jongelingsschaer had maer op eene hoeve meer te zingen.
Het klonk reeds voor pachter Welmoeds deur:

‘Al in den koelen mei 
Zyn alle menschen blij; 
Al in den koelen mei, 
Is alles vreugdig, 
Is alles jeugdig, 
Al in den koelen mei!...’ 


En zoo duert dit meiliedjen voort tot een twintigtal coupletten.
De jongelingen naderen. De meisjens scharen zich te samen, om de knapen op het danspark te ontvangen.
De vaders en moeders staen wat achteraen.
Twee der struischste boerenzonen komen vooraen, met eenen zwaergeladen korf aen eenen draegstok, die op beider schouders rust; die mand is gevuld met eijeren, welke zy voor hunnen meizang by de geburen gekregen hebben. De mand wordt aen de moeders toevertrouwd, met uitdrukkelyk besprek, de eijeren ten smakelykste tot groen- of meikoeken te bakken.
Vervolgens nemen de jongens de meisjens by der hand, vormen eenen cirkel en huppelen met eene onuitsprekelyke vreugde in 't ronde, onder het gezang van het voorvaderlyke refrein:

‘Daer ging ne pater langs de kant, 
Het was inne de mei; 
Hy nam zyn nonneken by der hand, 
Het was inne de mei! mei! mei!.. 
Het was inne de mei!.... enz., enz. 



{==40==} {>>pagina-aanduiding<<}

Gedurende die eerste verwarring van den dans had zich in den grooten cirkel een kleine gevormd.
Zoo is het regt van 'tspel.
Zy die mogen in den middencirkel dansen, zyn de verkozenen. Onder deze was Nathalia; dit verwondere niemand; want een zoo schoon meisje, - en dat in de fransche school opgevoed was! - verdiende wel zeker onder de uitgekozenen te wezen.
Na elke ronde, die steeds met het liedjen - ‘Pater langs de kant’ - eindigde, moest, - by beurte de jongens of de meisjens - een gedeelte der verkozenen den middencirkel verlaten.
Als nu de knapen binnen bleven, kozen zy zich eene andere non; gingen de jongens uit, dan kozen de blyvende meisjens een paterken voor den volgenden dans.
Dit dansen en zwieren, zingen en vieren, had reeds eene goede halve uer met klemmend gejoel voortgeduerd, toen er als eene verkoeling onder de menigte kwam.
Eenige meisjens waren uit den kring gescheiden en stonden ter zyde te vezelen.
- Het zyn altyd zy, morde Wantjen, ik dans niet meer!....
- Ik ook niet, morde Siska van den schoenmaker.
En inderdaed, als men het wel berekende, was Nathalia, van vyf-en-twintig dansen die reeds gesprongen waren, er minstens twaelf in den midden geweest.
- Wie heeft dat nu van zyn leven gezien! zei Jef, terwyl hy tot de misnoegde meisjens, met de armen voor de borst gekruist,

{==41==} {>>pagina-aanduiding<<}
naderde; onze Nathalia zou ons alleenlyk niet bezien; zy kiest altoos Theodoor, den beslagmaker, welligt om dat hy de zoon des burgemeesters is; - ik dans niet meer!....
- Gy hebt gelyk, Jef, antwoordde hem Siska, en als hy nog eens ten onzent komt om my wat flauskens (1) wys te maken, zal ik hem de deur uitzetten.
- Wel ja, vervolgde Jef, het is wel aerdig, Siska, dat hy u niet kiest; te kermis heeft hy wel met u by den speelman gedanst, en u 's avonds naer huis geleid, dat was nog erger.
- Ja, morde Siska binnen 's monds, ik zal my wreken!... ik zal liever!... en het meisjen keerde zich ter zyde, om tranen van spyt uit hare oogen te wisschen.
Tot dan toe hield de dans onder de meest aengetrokkenen nog vol, maer de verkoeling was al te zichtbaer geworden; hadden de moeders de tusschenpooze niet aengekondigd door het brengen der versch gebakkene groenkoeken, het spel ware voorzeker omvergeraekt.
Er werd dan met groote aerden schotels rond gegaen; elk kreeg zyn deel; ieder at smakelyk.
Klaes, die zich by zulke gelegenheden altyd wat ter zyde hield, maer toch deel aen de vreugde wilde nemen, stond aen den overkant der straet, met zynen vriend, den onderwyzer, over een onlangs verschenen landbouwboek te klappen, als Nathalia op

{==42==} {>>pagina-aanduiding<<}
eens met eene volle schotel eijerkoeken voor hem sprong, en zegde:
- Wel, Klaes, wat gelykt dat nu, een knappe jongen, zoo als gy, zich achteraen plaetsen.... fi donc!
Was dit verwyt wel een verwyt? Was het niet eerder een compliment?
- Zoo een knappe jongen!
Klaes nam een eijerkoek, de schoolmeester ook; zy klapten voort over hun landbouwboek.
De dans herbegon.
Klaes en de onderwyzer stonden nog op hunne zelfde plaets.
Maer het scheen dat Klaes nu meer acht op den dans, dan op de woorden zyns vriends gaf; want hy antwoordde by tyd gansch verkeerd op vragen, welke de schoolmeester hem toestuerde.
Die verstrooidheid had eigenlyk voor den jongeling geene duidelyke beteekenis. Had men hem gevraegd waerom hy nu gestadig naer den danskring, waervoor hy te voren koud en onverschillig bleef, zag, hy zou al veel moeite gehad hebben om te verklaren of het was om te zien dansen, of wel om te bespeuren wat zy, die hem - knappe jongen genoemd had, daer verrigtte.
Om het even.
Klaes had middelerwyl den schoolmeester, voet voor voet, nader den dans getrokken; en iets onaengenaems moest hem treffen, want hy scheen geheel ontsteld.
Nathalia danste nog altoos met Theodoor; niemand was zulks onbewust; men sprak er zelfs luidop over.

{==43==} {>>pagina-aanduiding<<}

- Dit zou kunnen een paer worden, zei eene buervrouw, die digt genoeg by pachtersse Welmoed stond om zich te doen verstaen.
- Ja, merkte eene andere op den zelfden toon op, en een schoon paer, waerop men mag fier zyn.
De pachtersse deed alsof zy niet hoorde, maer zy glimlachte van genoegen om de eer welke hare dochter werd aengedaen.
- Met dit boek zullen wy al de planten der omliggende velden bestuderen, sprak de schoolmeester voort.
- Knap! knap! zei Klaes, terwyl hy Theodoor Nathalia zag omhelzen.
- Maer ik geloof dat gy slaept, Klaes, merkte de onderwyzer zeer eenvoudig op.
- Ja, ja, meester.... ik geloof het ook, antwoordde Klaes, terwyl hy eenen zucht loosde. - Het beste zal zyn maer eventjens naer 't bed te gaen, sprak hy voort.
- Kom dan morgen avond, wy zullen het volgende hoofdstuk, over de nuttige planten, lezen.
- Ja, meester, vóór acht ure ben ik ten uwent.
De twee vrienden drukten elkaêr de hand, en trokken er van weg.
Het was reeds by middernacht. De moeders begonnen dit luidop te verklaren, en er werd nog altoos klinks en flinks gedanst.
- Nog ééne ronde! was het algemeen verzoek der knapen.
- Ja, nog ééne, riepen de meisjens alle gelyk; en dan nog ééne voor te sluiten, voegden zy er by.

{==44==} {>>pagina-aanduiding<<}

- Het is nu genoeg, lief kind, merkte moeder Welmoed hare dochter op; gy weet dat uw vader niet wel is, en hy zal reeds ontevreden wezen, omdat wy zoolang uitblyven.
- Bah! vader is altoos ontevreden, morde het jonge vreugdezieke meisjen; nog ééne ronde, moeder, en dan gaen wy haestig naer huis.
- Ja, pachtersse, nog ééne ronde, smeekte haer Theodoor.
- Gy doet ons veel eer aen, mynheer Theodoor, antwoordde vrouwe Welmoed, op 's burgemeesters zoons verzoek; maer, ware 't niet voor u geweest, myne dochter zou reeds lang te bed wezen: nog ééne ronde dan.
Een algemeen gejuich keurde dit voorstel goed, en daer was het weêr aen den gang:
Daer ging ne pater langs de kant.
Het jeugdig en vreugdig gezelschap scheidde op klop van middernacht uiteen.
Klaes lag dan reeds te bed.
Ik weet niet, sprak hy tot zichzelven, wat dit beduiden mag, ik ben niet als naer gewoonte; het is reeds zoo laet en ik heb geen slaeplust. Jofvrouw Nathalia heeft my sedert Paeschdag dat zy te huis is, wel somtyds al eens vriendelyk bezien, maer.... en nu zegt zy my.... doch neen.... Wat ben ik dwaes zoo iets in myn hoofd te steken; ik heb immers wel gezien dat zy mynheer Theodoor.... Wat ben ik gek.... Ik geloof dat ik dezen avond myn verstand niet by my had.... en wat zal de onderwyzer van my

{==45==} {>>pagina-aanduiding<<}
denken? Ik weet niet wat ik hem al geantwoord heb, terwyl Theodoor met Nathalia danste..... Maer, voor den drommel! schoot hy op eens uit, als deed hy zichzelven een verwyt, wat heb ik met dit alles te maken! wat gaet het my aen met wien jofvrouw Nathalia danst!.... nu, ik ga trachten te slapen.
En hy stopte zich tot over de ooren in zyn hoofdkussen; maer, na eenige stonden scheen het hem toe dat hy niet gemakkelyk lag; hy keerde zich eens op de andere zyde; korts nadien keerde hy zich nog eens terug... hy keerde en wendde en draeide en sliep hoe langer, hoe minder.
Die woorden ‘knappe jongen’ klonken hem nog in het oor. Het tafereel der meizoenen stond hem nog levendig en zichtbaer voor den geest.
Maer, bliksems! vroeg hy zich eindelyk met verwondering af, het is by twee uren en ik slaep nog niet!...
Nu is het hoog tyd, dacht hy, en hy kroop nog dieper in zyn bed.
De slaep was juist op het punt zyne oogleden te sluiten, toen hy dacht: - Morgen zal ik eens goed opletten en zien hoe jofvrouw Nathalia my behandelen zal; of zy my weêr zoo vriendelyk zal bezien, en... of zy my nogmaels: knappe jongen, noemen zal.
Wat of Klaes dan ook al aenwendde om de denkbeelden, die hem bestormden, te verjagen, was het hem evenwel onmogelyk in slaep te geraken.
Het was reeds by het krieken van den dag; Klaes sprong de

{==46==} {>>pagina-aanduiding<<}
sponde uit, stapte de hoeve op naer zyne bezigheden en zegde tot zich zelven:
- Ik zal wel in hare oogen lezen wat die woorden beteekenen.
Klaes ging naer zyn werk en had nog niet eens den naem der kwael, die hem tergde, uitgesproken.
In den morgen van den zelfden dag, toen Klaes gereed was om naer het veld te gaen, liet hem pachter Welmoed, die aen het siatika leed, by zich in zyne kamer roepen.
- Klaes, jongen, zoo sprak hem de meester aen, gy hebt my ten uiterste voldaen en my menige blyk van dankbaerheid gegeven; maer, dat gy my zoo zeer verkleefd waert, als gy het wel degelyk zyt, dit wist ik niet. Ik wil u daerom beloonen, zooals gy het verdient. Het is my ter ooren gekomen dat pachter van Severn u tien ponden 's jaers heeft aengeboden, zoo gy by hem wildet dienen; gy hebt geweigerd, omdat gy my niet wildet verlaten; dit is braef, Klaes; dit bewyst my dat gy een goed hart hebt. Welnu, ik word oud, en ben niet altoos meer in staet om het werk behoorlyk nategaen; van heden af - 1.ste mei - wint gy twaelf ponden 's jaers, lynwaed en godspenning; van heden af zyt gy als meesterknecht op de hoeve; gy hebt u op de landbouwkennissen toegelegd, ik zal u met mynen raed ondersteunen en gy zult voortaen alles bestieren, zooals gy het goedvinden zult.
Klaes was als van de hand Gods geslagen.
- Waer heb ik zooveel goedheid verdiend, baes, sprak hy met aendoening van blydschap, het is te veel! Ik was eene onge-
{==47==} {>>pagina-aanduiding<<}
lukkige wees; gy hebt my stervend van koude en gebrek opgenomen; ik ben u dus alles, gy my niets, verschuldigd!
- Ik wil dat het zoo zy, Klaes, sprak de pachter verder; ga naer het veld en zie wat het werkvolk verrigt; ik zal dezen middag aen allen bevelen geven u, als my, te gehoorzamen.
Klaes betuigde nogmaels zynen dank, zooveel de aendoening het hem toeliet en schikte zich navolgens naer de bevelen zyns meesters.



{==48==} {>>pagina-aanduiding<<}

V.

Luijaerd! zatlap! schreeuwde Wanne, Sus Langhes vrouw, terwyl zy hem duchtig met den bezemstok toffelde. Gy hebt in den winter de koe laten van honger sterven! en nu hebt gy de geit verkocht en het geld verdronken!
Inderdaed, Wanne had Sus zoo dikwyls den duivel aengedaen en Sus had dien duivel zoo dikwyls met een glas brandewyn moeten verjagen, dat het er nu by Sus Langhe dood arm uitzag.
De koe was den vorigen winter, by gebrek aen voedsel, gestorven; en nu had Sus de geit verkocht; en wat nog erger was, hy had het gewaegd - wat er ook van komen mogte - met het ontvangen geld drie dagen op schok te blyven.
Daerom toffelde Wanne Sus af; en zy had niet gansch ongelyk; men zal bekennen dat het toch leelyk gedaen was voor Sus,

{==49==} {>>pagina-aanduiding<<}
hunne laetste bestaenmiddelen - eene geit, die minstens eene pint melk daegs gaf! - in brandewyn op te drinken.
Ook bewees de houding van den dronkaerd dat het, by hem zoo dikwerf herhaelde, pligtverzuim, hem nu meer dan ooit berouwde. Sus ontving de stokslagen alzoo gedwee als een kafzak.
- En wat zullen wy nu doen? vroeg hem, op kalmeren toon, de vrouw, als zy tot zweetens moê geslagen was. Wy hebben geene bete broods in huis en geenen stuiver gelds in 't zak!
Sus zou waerschynlyk die moeijelyke vraeg niet hebben kunnen oplossen; maer een binnentredende persoon, die hem als een engel toegezonden werd, om hem van tusschen de twee vuren - de bezemstok en de moeijelyke vraeg - te trekken, maekte de oplossing van wege Sus onnoodig.
- Klaes!... riepen te gelyk met verwondering, Sus en Wanne.
Het bezoek van Klaes verrastte hen zoozeer dat geen van beide één woord wist uit te brengen. Klaes had sinds zyn vertrek nog geen voet in dit huis gezet. Sus had hy by tyd wel op straet goeden dag gezegd, maer Wanne had hy nimmer aengesproken.
- Sus, zoo sprak nu Klaes, ik heb gehoord dat gy dezen winter ongelukkig geweest zyt; gy hebt uwe eenige koe verloren; als gy nog iets of wat over hadt, zoo zouden wy er wat byleggen en trachten eene andere koe te koopen.
- O Klaes! myn goede jongen! kermde Sus, wy hebben niets! geenen blooten niets!...

{==50==} {>>pagina-aanduiding<<}

- Niets! brak nu Wanne, die in den hoek van het huis stond, uit, niets! omdat gy alles verzopen hebt, schurk!...
Klaes wierp eenen blik op de spreekster en die blik deed het hardvochtige wyf, dat den jongeling in zyne eerste jeugd zoo wreed mishandeld had, zwygen; die blik was ook beduidenisvol. Het waren niet meer de neêrslagtige oogen van den armen sukkelaer, maer vurige mannen-oogen, die tot het booze wyf zegden: ‘Het is niet voor u dat ik hier kom, maer voor den dompelaer, wiens ongeluk gy bewerkt!’
- Gy hebt niets meer, Sus, rigtte Klaes zich verder tot zynen ouden pleegvader; wy moeten dan naer middelen uitzien om wat te kunnen winnen; gy moet toch eten en leven.
- Hoe wy het zullen uitmaken, goede Klaes, weet ik niet te beraden, hernam Sus; ik ben niet gewoon uit werken te gaen, en ook ten anderen wie zou my werk geven?...
- Hoor, Sus, wy zullen u uit die verlegenheid helpen, sprak Klaes na eene wyl nadenken; gy zult uw brood winnen.
- En wat moet ik daervoor doen, beste Klaes? vroeg Sus hoopvol; ik wil alles doen, en ik verzeker u, zie, ik zweer u! dat ik binnen myn leven geen glas brandewyn meer drinken zal!...
- Gy zult iets doen, waer niemand by verliezen zal en waer gy genoeg by winnen zult om te leven, antwoordde Klaes; gy zult mollen vangen. Tot nu toe hebben de landbouwers al te zeer verwaerloosd die schadelyke dieren uit te roeijen, maer heden begrypt men dat zulks noodzakelyk is; het is te berekenen dat

{==51==} {>>pagina-aanduiding<<}
een mol jaerlyks voor één frank schade op het land doet; welnu, men zal u één stuiver per mol, dien gy vangen zult, betalen, zoo heeft de pachter nog tien stuivers winst op elken mol.
- O Klaes! stamelde de verrukte man, wat zyt gy braef en verstandig! ons allen doen geld winnen, by iets dat nu enkel schade veroorzaekt!...
Klaes - zonder dit welgemeende compliment te aenvaerden, stak Sus eenig geld in de hand en zegde:
- Ga met dit geld naer den smid, dat hy u daervoor yzeren punten smede; morgen vroeg zult gy naer de hoeve komen, ik zal u hout bezorgen om twaelf mollenvallen te timmeren.
- Ja, Klaes, ja, sprak de reeds gelukkige Sus, ik loop... en morgen vóór zessen ben ik ten uwent.
- En als gy dan in elke val iederen dag één mol vangt, zoo hebt gy twaelf stuivers gewonnen, zei Klaes; maer, ging hy op bevelenden toon voort, geen brandewyn meer, of de zaek valt mis uit...
- Voor den drommel niet, beloofde Sus, geen enkele druppel! van myn leven niet meer!...
Sus liep langs achter, over hek en haeg, naer den smid. Klaes ging den huize uit, zonder Wanne nog te bezien.
Het wyf zag den jongman aen met oogen, die iets uitdrukten dat moeijelyk zou te beseffen zyn; Klaes bragt haer onderstand, bestaenmiddelen in de uiterste ellende - en zy haette den onverwachten weldoener nog!...



{==52==} {>>pagina-aanduiding<<}

VI.

- Ik wil het hebben, sprak de pachtersse.
- Gy hebt groot ongelyk, vrouw, zei de pachter.
- Als ik het nu hebben wil! bromde de gade op klemmenden toon.
- Zoo eene samenspraek zou zonder einde wezen, bemerkte Welmoed op kalmen toon.
- Dat is om het even! donderde op nieuw de vrouw. Ik wil gelyk hebben! voegde zy er als slotrede by.
- Dit is goed en wel, vervolgde de pachter, gy wilt gelyk hebben; maer als nu de goede rede zich tegen dit gelyk verzet; hoe kunt gy dan gelyk hebben?
- Omdat ik het wil hebben, hield de pachtersse staende.
Welmoed keerde zich met eene ongeduld verradende beweging

{==53==} {>>pagina-aanduiding<<}
om; hy wilde uitgaen, maer eene bedenking deed hem op zyne stappen terugkeeren.
- Maer, vrouw, vroeg hy op zachten toon, waerom wilt gy dan geene rede verstaen?
- Ik wil wel rede verstaen, antwoordde de vrouw.
- Welnu, zet u dan neêr en aenhoor my met aendacht.
- Dat zal ik; maer denk niet my te overhalen, sprak zy op voorwaerdelyke wyze.
Beide namen plaets by den vuerhaerd, waerover een volle ketel melkpap te zieden hing.
Pachter Welmoed wilde klaerblykelyk al zyne welsprekendheid uitputten om by deze gelegenheid zyne vrouw te overtuigen. Hy ving dan in dezer voege aen:
- Wy hebben maer één kind; wy moeten dit kind gelukkig maken, dit is onze hoogste pligt; die pligt vervullen wilt gy zoowel als ik, niet waer?
- Zeker, ja, zeker wil ik dit, onderbrak de pachtersse.
- Wel, ging Welmoed voort, dan is het enkel nopens de te gebruikene middelen dat wy elkander niet verstaen. Laet ons dan eens rypelyk overwegen wat onze dochter voor- of nadeelig wezen kan.
- Wat kan haer voordeeliger wezen dan rykdom, grootheid, achting?... viel de pachtersse driftig in de rede.
- Gy hebt beloofd my te zullen aenhooren, vrouw, herinnerde Welmoed; luister dan voort, verders vraeg ik u niets meer.

{==54==} {>>pagina-aanduiding<<}

- Welnu, ja, ik zal luisteren, zei de vrouw, terwyl zy op haren stoel van ongeduld ronddraeide.
De pachter hernam zyne rede:
- Gy wilt dat onze Nathalia met Theodoor trouwe; en ik kan myne toestemming voor dit huwelyk niet geven, omdat ik daerin de verzekering, ons kind gelukkig te zullen zien, niet vind. Integendeel, als ik alles rypelyk overweeg, ben ik byna zeker dat die jongman haer ongeluk zal veroorzaken, en zie hier, waeruit ik zulks besluit.
Vrouwe Welmoed zat als op eene hekel van ongeduld; zy had gestadig woorden op de lippen om haren man te onderbreken, maer zy wederhield zich; zy voelde ontzag voor den ernstigen toon, op welken hy sprak; hy kon dus ongestoord voortgaen:
- Theodoor is ryk en grootsch opgebragt; maer hy is ook ligtzinnig en verkwistend; en het ergste van al is dat onze Nathalia niet tot zynen stand behoort. Nu schynt hy haer vuriglyk te beminnen, maer later, als het eerste vuer der liefde zal verkoeld zyn, zal hy haer misachten en het zal hem berouwen met een boerenmeisjen getrouwd te wezen. Dit spyt zal hem onvermydelyk tot buitenspoorigheden leiden, die eene echtgenoote niet dulden kan zonder diep ongelukkig te wezen. En daerenboven, Nathalia is nog zoo bitter jong, negentien jaren! Zy kan wachten, er zal zich voor haer altoos wel eene goede gelegenheid opdoen. De liefde, die een meisjen van haren ouderdom voor een jongman voedt, is natuerlyk maer een onbeduidend

{==55==} {>>pagina-aanduiding<<}
gevoel; hadde men haer laten in betrekking komen met welkdanig ander jongman, die eenige uiterlyke hoedanigheden bezat, zy zou hem evenzeer bemind hebben. Wy mogen dus aen het eerste liefdegevoel onzer dochter zoo gauw geen gehoor geven; de tyd zal leeren; en wy zullen zien of Theodoor ons kind wel opregt bemint.
Nu kon vrouwe Welmoed zich niet langer bedwingen.
- Opregt bemint! opregt bemint!... viel zy uit; maer hoe is het Gods mogelyk te veronderstellen dat hy haer niet bemint! ik zweer dat hy voor haer sterven zou!.... dat hy....
- Zweer niets, vrouw, vervolgde de pachter; sta my enkel toe, dit huwelyk nog te zullen uitstellen; wy zullen Nathalia intusschen beproeven; wy zullen de twee gelieven gescheiden houden; hunne byeenkomsten beletten en dan, binnen één jaer of twee, zoo hunne liefde blyft voortduren en Theodoor zich wel gedraegt, dan zullen wy zien.
- Ha, dan zullen wy zien! binnen één jaer of twee!... antwoordde de pachtersse op spottenden toon; neen, man, gy zyt verblind en ik mag uwen raed niet volgen, ging zy voort, dit huwelyk moet nog dezen zomer gesloten worden; ik wil myn kind gelukkig zien, ik wil haer op het dorp een schoon huis zien bewoonen en haer dagelyks, als ik ter misse ga, bezoeken; dit wil ik, omdat ik myn kind bemin! maer gy, gy wilt haer doen boerin blyven; gy zoudt haer doen werken en slaven als eene eenvoudige meid; gy bemint uwe dochter niet, gy!...

{==56==} {>>pagina-aanduiding<<}

Die woorden, op beledigenden toon uitgesproken, bragten een zichtbaer uitwerksel op Welmoed te wege; doch hy bleef koelbloedig en antwoordde:
- Vrouw, als gy, door uwe, misschien al te groote, liefde, uwe dochter zult ongelukkig maken, zult gy eene gewigtige verantwoordelykheid op u trekken, en ik kan niet dulden dat, na twintig jaren gelukkig huwelyksleven, het onheil door uwe onbedachtzaemheid in ons midden kome; daerom zal ik van al myn gezag gebruik maken om de verwezenlyking van uw noodlottig gedacht tegen te houden. Verneem dan van stonden aen, dat dit huwelyk, dat gy buiten myne wete gedurende myne ziekte zooverre bewerkt hebt, geene plaets hebben zal.
Nu barst de pachtersse hevig uit:
- Wat! geene plaets hebben! Hoe! ho! dat zullen wy zien!...
De binnenkomst der dochter onderbrak de uitgalming der moeder; het meisjen had een korf bloemen geplukt en zong op lustigen toon:

Belle rose, belle rose, 
A peine éclose.... enz. 


- Zie eens, moeder, sprak zy geheel opgeruimd, toen zy hare ouders ontwaerde, wat fraeijen ruiker ik van deze frissche bloemen maken kan tegen t'avond. - Wat zal Theodoor te vreden wezen, zegde zy halfluid, terwyl zy de bloemen in eenen hoek der kamer op tafel plaetste.
- Spreken wy in hare tegenwoordigheid over niets, fluisterde Welmoed zyne vrouw toe.

{==57==} {>>pagina-aanduiding<<}

- Ja, spreken wy dan over niets; zoo zoudt gy ons gemakkelyken misleiden, niet waer? maer denk niet dat het zoo gaen zal, schreeuwde de pachtersse overluid.
- Wat? wat? vroeg het nieuwsgierige meisjen toesnellend; wat is er, moeder?
- Wat er is, myn kind, antwoordde de moeder, op halfdroevigen toon, wat er is? - Uw vader die zich nu openlyk tegen uw geluk verzet.
- Hoe, vader, zult gy t'avond niet meêgaen naer den heer burgemeester? vroeg zeer eenvoudig het jonge meisjen; hy heeft u zoo vriendelyk doen verzoeken; hy heeft wel zes mael herhaeld dat gy zeker meêkomen moest; hy geeft een fraei feest in den hof op het grasplein; jofvrouw Hortense zal op den piano spelen, terwyl wy dansen zullen.
Welmoed stond regt, zonder op het gekakel zyner dochter te antwoorden, keerde zich om en ging de kamer uit, terwyl hy, het hoofd schuddend, zegde:
- Het is reeds ver gekomen!... God! wat zal ik aenwenden om dit kwaed te keer te gaen! Hoe zal ik myne vrouw en myn kind voor een wis ongeluk behoeden!... Die Theodoor is eene ligtvink, een doorbrenger; zyn vader zou welligt dit huwelyk goedkeuren om van zyn zoon ontslagen te zyn....
Terwyl hy aldus zichzelven ondervroeg over den moeijelyken toestand, waerin hy zich bevond, stond hy op het voorhof.
Klaes kwam juist den peerdenstal uit:

{==58==} {>>pagina-aanduiding<<}

- Ha, zegde hy by zichzelven, zoo Klaes my by deze gelegenheid helpen kon; de jongen is niet zonder doorzicht. Dit zeggende, was hy tot by Klaes genaderd en sprak hem in dezer voege aen:
- Klaes, kent gy Theodoor, den zoon van den burgemeester?..
- Ja wel, baes, antwoordde Klaes als met verwondering; ik zie hem bytyd hier en op het dorp, en ik hoor ook al het een en ander van hem zeggen.
- Wat hoort gy zoo al van hem zeggen?
- Wel, goed en kwaed, baes, zoo als dit in de wereld gaet; maer gy weet wel dat men op het gezegde der menschen niet veel staet mag maken en wat ik persoonlyk van hem weet, is niet voldoende om hem te beoordeelen.
- Hoor, Klaes, sprak de pachter verder, ik mag u dit wel zeggen, ik beschouw u thans als myn eigen zoon: onze Nathalia voedt liefde voor dien jongeling; hare moeder is op dit huwelyk verzot, en ik zie daer een afgrond van onheilen voor onze gansche familie in. Zoudt gy my niet helpen kunnen om myne vrouw en Nathalia te overtuigen, om haer te doen begrypen dat men zoo ligtzinnig niet mag te werk gaen, als men zich later over zyne daden niet wil beklagen?
- Baes, gedurende uwe ziekte ben ik meermaels op het punt geweest u te spreken over zekere dingen die ik gebeuren zag, en waerby ik uw geluk in de waegschael meende te zien; maer, na diep nadenken, heb ik de overtuiging gekregen, dat ik my daer

{==59==} {>>pagina-aanduiding<<}
geenszins mede te bemoeijen heb; en nu nog, baes, nu gy my vraegt u in die liefdezaek ten dienste te staen, moet ik u zulks weigeren. Neem het niet kwalyk, baes, ik heb byzondere reden daertoe; maer anders, gy weet het, behoor ik u van ganscher harte toe.
Terwyl Klaes den pachter zyne tusschenkomst, zoo uitdrukkelyk en op eene beleefde wyze, ontzegde, beraemden de twee vrouwen in de keuken hare plannen voort..... De moeder vuerde de liefde der dochter door allerlei zotte vooruitzichten aen; de dochter weende als een kind, omdat haer vader niet gereedelyk in haer huwelyk toestemde.
Klaes zette middelerwyl zyne bezigheden op de hoeve voort, en pachter Welmoed dacht na over de oorzaek van Klazens stellige weigering; nu eerst scheen het hem gansch aerdig dat Klaes byzondere reden mogt hebben om zich in geenen deele met dit huwelyk te bemoeijen. Byzondere reden! herhaelde hy reeds voor de derde mael; wel, het is zeker omdat hy vreest zich daerdoor vyanden te maken, overlegde hy verder; de jongen heeft nog gelyk; hy is voorzichtig.... Maer, vroeg hy dan weêr zich zelven af, als het anders niets ware, dan de vrees voor vyandschap, waerom zou hy my dan de rede zyner onthouding niet zeggen? Hy heeft my nooit eenigen dienst geweigerd... zou hy misschien zelf?.... doch neen, neen; ik heb nimmer kunnen bemerken dat Klaes myne dochter liefdeblikken toewerpt... En dan, mompelde de pachter binnen 's monds, terwyl hy den boom-
{==60==} {>>pagina-aanduiding<<}
gaerd opging, als het zoo ware, dan had ik nog meer genoegen in haer huwelyk met Klaes dan met den zoon des burgemeesters; zoo had zy minstens een man, die haer getrouw en verkleefd zou wezen, en die, heeft hy geene fortuin, er zou kunnen winnen, dewyl Theodoor maer goed is om er alles door te brengen.



{==61==} {>>pagina-aanduiding<<}

VII.

- Welnu, Sus, sprak pachter van Severn den mollenvanger aen, hoeveel hebt gy er al gevangen op mynen Kouterakker?
- Gisteren vyf en eergisteren vier, pachter, antwoordde Sus Langhe.
- Ha, ha, dit gaet goed, Sus, vyf en vier, dat maekt reeds negen; 't is maer dat gy ze knipt (1), Sus, vervolgde van Severn.
- Alles is maer eene wete, pachter, bemerkte Sus; ik kan nu minstens zooveel mollen daegs vangen als ik te voren glasjens brandewyn drinken kon. Voor een druppel gaf ik drie centen, voor een mol heb ik één stuiver, dat maekt item zooveel in de keering.... en al doende leert men. Wy zyn heden op half september, welnu, ging Sus voort, ik heb er sedert veertien dagen,

{==62==} {>>pagina-aanduiding<<}
zooveel gevangen als op de geheele verleden maend; ik kryg ze in den neus, pachter; als ik my met myn hoofd langs den grond leg, hoor ik ze marcheren; ha! ha! alles is maer eene wete! alles is maer eene wete! eindigde Sus, terwyl hy, om zyne eigene koddige gezegden, van genoegen lachte.
- Met al dat komt gy er nu goed aen, Sus, hernam van Severn, en uwe vrouw heeft werk by den burgemeester; als gy wat spaert zult gy, tegen naesten zomer, aen eene beste koe geraken.
- Dat zullen we! dat zullen we! pachter, antwoordde de verblyde mollenvanger; myn wyf krygt, boven hare daghuer, nog al drinkgeld van mynheer Theodoor, ik spaer zooveel als ik maer kan; en Klaes heeft my beloofd dat hy zynen penning zal byleggen.... Laet Klaes maer begaen! laet hem maer begaen!.... Zie, pachter, ging hy halfluid voort, ik zou my voor dien jongen laten ophangen... en, onder ons gezeid, als hy ten mynent woonde is myne Wanne niet altyd te zeer vriendelyk ten zynen opzichte geweest. En niettegenstaende dit - altyd onder ons gezeid - heeft Klaes my beloofd, als ik honderd franken byeen kan krygen, dat hy er honderd by zal leggen, om eene schoone kalfkoe te koopen en daermeê zyn wy weêral uit den kwaden.
Sus wreef zich de handen van blydschap over zoo een streelend vooruitzicht, en wilde voortstappen; maer van Severn moest nog iets van hem weten.
- Zeg eens, Sus, vroeg de pachter, weet gy hoe het met het

{==63==} {>>pagina-aanduiding<<}
huwelyk van Nathalia staet? Wanneer zou het nu plaets hebben?
- Onder ons gezeid, antwoordde de mollenvanger, ik weet er niets van, ten zy dat de menschen altemael zeggen dat het zondag eerste gebod zal zyn.
- Daer heeft Welmoed, met al zyn verstand, toch de kaert verloren, hein? bemerkte van Severn.
- Wat wilt gy er aen doen, zei Sus schokschouderend, het is zoo als by my, de wyven zyn meester.....
Terwyl van Severn en Sus Langhe aldus over pachter Welmoed spraken, zat de man, met zyn hoofd tusschen beide handen gezonken, op eene bank in den hof, treurig na te denken.
- Dit huwelyk zal dan plaets hebben! mymerde hy by zichzelven; wat wil ik er nu aen doen? met myne vrouw in oneenigheid leven? den haet van myn kind op my trekken? en nogthans!.... O ongelukkige vader, die ik ben!... Ik ben onachtzaem geweest; ik heb niet gestadig by het pand, dat de Schepper my toevertrouwde, gewaekt! ik ben al te zwak geweest, en, in myne oude dagen zal ik om myne onachtzaemheid treuren, welligt boeten!....
Dus klaegde de bedroefde vader, en eene traen biggelde langs zyne reeds verouderde wang.
Klaes stond op eenige stappen afstands achter eenen nazelnoten struik; hy hoorde de woorden zyns beminden meesters, en hy zag de tranen uit zyne oogen rollen.
Eene buitengewoone gewaerwording trof den jongeling.

{==64==} {>>pagina-aanduiding<<}

- Het is myne pligt, sprak hy op vasten toon; de goede man lydt! hy is myn weldoener! myn vader!.... welnu!...
En, snel als een schicht, vloog hy naer pachter Welmoed.
- Kom, baes, kom, zeide hy, ik wil u hulpen! dit huwelyk zal geene plaets hebben! uw geluk hangt er van af, en dit gebiedt my te handelen!
- Wat jongen! hoe! wat wilt gy zeggen! Dit huwelyk zou geene plaets hebben! en het is reeds dezen morgen op het gemeentehuis aengegeven!...
- Dit doet er niets toe. - Toon u te vreden; ga naer de keuken; zeg aen de pachtersse dat gy nagedacht hebt, dat dit huwelyk u volkomen verheugt en dat gy zelfs dit geluk met een speelreisjen vieren wilt; Nathalia vraegt sinds lang om naer de stad de comedie te gaen zien; zeg haer dat gy dezen avond de comedie ook zien wilt. Ik zal intusschen het rytuig inspannen; wy zullen mynheer Theodoor gaen opzoeken; hy is over een uer naer stad vertrokken.
- Maer hoe wilt gy? vroeg Welmoed, de inzichten van Klaes nog niet beseffende, hoe wilt gy daerdoor?....
- Ik zal u Theodoor toonen, zoo als hy is; laet verders de zaek aen my over; de pachtersse en Nathalia zullen uit eigene beweging weigeren.
Welmoed trok de keuken binnen en Klaes spande het vlugste paerd voor een uit wymen gevlochten rytuigjen.



{==65==} {>>pagina-aanduiding<<}

VIII.

Het was reeds tien uren 's avonds toen een gezelschap van vier persoonen, twee mannen en twee vrouwen, de B.....straet te Brussel opstapte.
Aen het boveneinde dier straet was destyds eene vermaerde danszael, waer vrouwen van allen rang en stand kosteloos toegang hadden, en waer mannen, ook van allen rang en stand, maer meest allen van wispelturig en slecht gedrag, zich by die kosteloos toegang hebbende vrouwen vervoegden, om, wat men noemt, geneugte in het jong leven te scheppen.
Het viel dan ook wel voor dat treffelyke lieden, enkel uit nieuwsgierigheid, die zael bezochten, en om die behoorlyk buiten het gedrang te plaetsen, was een hoog balkon opgeslagen,

{==66==} {>>pagina-aanduiding<<}
waer tafels, stoelen, enz. stonden en waer men allerhande ververschingen kon bekomen.
Het groote gedeelte der zael was de eigenlyke danszael; daer achteraen waren kamertjens, waerin de dansers en danseressen zich dan op een praetjen, by eene lekkere flesch wyn, van dansen uitrusteden, om zich met vryen te vermoeijen.
- Gaen wy nu nog naer eene andere comedie? vroeg het jonge meisjen van ons gezelschap.
- Neen, myn kind, antwoordde de reeds bejaerde man van het zelfde gezelschap; nu gaen wy naer het bal.
- Ho, een bal! rigtte zich het meisjen tot de reeds oudere vrouw. Mag ik dan ook wel eens dansen, ik heb dat immers zoo goed geleerd in de kostschool?
- Het is hier, baes, sprak de vierde persoon des gezelschaps, en hy hield stil voor de poort van gemelde danszael.
Het gezelschap trad binnen, en klom, op aenwyzing van den jongman, naer het balkon, alwaer een aental andere lieden zich verlustigden met het aenschouwen eener dansende en flansende, eener klingende en dringende jeugd, die in de benedenzael een onontleedbaer gewemel uitmaekte.
- Wat is het hier vreugdig! wat is dat hier vermakelyk! hoor eens, wat schelklinkende muziek! zei het jonge meisjen, waerin de lezer welligt reeds onze heldin Nathalia zal erkend hebben.
- Niet waer, myn kind, antwoordde de pachtersse, het is hier al aengenamer dan in de comedie.

{==67==} {>>pagina-aanduiding<<}

- Maer zie, vader, zie! vervolgde Nathalia zich nu tot Welmoed wendende, zie, hoe die jonge meisjens vrolyk dansen en springen!....
Welmoed antwoordde niet.
- Ik heb hem reeds in 't oog, fluisterde Klaes aen Welmoeds oor.
- Maer zie eens, moeder, sprak nu weêr het meisjen tot de pachtersse; zie, zie! in gindschen groep kussen zy elkander!....
- Maer, vroeg nu de vader aen zyne dochter, zou hier by toeval niemand van onze kennis wezen?
- Ho, dat geloof ik niet, antwoordde eenvoudig het meisjen.
- Zie eens wel, ginds in de quadrille op het einde der zael, ging hy voort.
Het meisjen zag snel rond... en gilde na eenige stonden.
- Hemel! Theodoor! Theodoor!... en zy wilde naer hem toe.
- Wacht, myn kind, sprak nu de vader, haer wederhoudende; gy zoudt misschien niet wel gekomen zyn, op dit oogenblik, by mynheer Theodoor; gy ziet wel dat hy eene andere geliefde by der hand heeft; wacht.
- O myn God! gilde nu Nathalia, hy kust haer!.... moeder! o moeder! laet ons naer hem toesnellen!...
- Ja, kom, myn kind, kom, antwoordde de moeder.
En de beide vrouwen wilden het balkon af.
- Blyf, sprak Welmoed tot zyne gemalin, en hy greep haer krampachtig by den arm; gy zult heden zien hoe gelukkig gy

{==68==} {>>pagina-aanduiding<<}
uwe dochter wildet maken! Wacht, de dans eindigt, wy zullen Theodoor volgen!...
Inderdaed, het muziek hield op. Het gedrang wemelde door elkander, en byna de gansche quadrille, waerin Theodoor gedanst had, trok een achterkamertjen binnen.
- Volgt my langs hier, zei Klaes, en hy baende eenen weg door de rondwandelende menigte.
De pachtersse hield hare bevende dochter by den arm; weldra stonden zy allen voor de deur van het achterkamertjen.
- Wyn! wyn! hoorde men schreeuwen, en de stem, die aldus in hunne ooren klonk, was die van mynheer Theodoor.
Er werd wyn, zeer veel wyn daer binnen gedragen; voór de deur waren gordynen gespannen, die beletteden te zien wat daer omging; maer de losse jeugd, die dit kamertjen ter harer beschikking scheen te hebben, schreeuwde zoo luid dat men alles verstaen kon wat er gezegd werd.
Eenige stonden na den wyn ontvangen te hebben, hoorde men een algemeen geroep:
- Op de gezondheid van den verloofde!...
Na eene poos hoorde men eene stem:
- Vrienden en vriendinnen, ik vraeg het woord.
Alles werd stil en de stem sprak:
- Ik verklaer u plegtig dat myn huwelyk geene eeuwigheid duren zal; zoodra myne boerin het nieuws af is, jaeg ik den speelman van het dak en ik kom weêr by de duifjens!

{==69==} {>>pagina-aanduiding<<}

Een gejoel van vrouwenstemmen ging nu op:
- Leve Theodoor! leve Theodoor!...
Nathalia bezweek schier in de armen harer moeder. Breng my weg!... ik stik! ik word kwalyk! zuchtte zy.
De pachtersse bromde tusschen hare tanden. Welmoed voelde zyn hart van vreugde poppelen om den goeden uitslag. Klaes was kalm en te vreden, als iemand die, uit pligt, eene goede daed verrigt.
- Laet ons heengaen, sprak de pachtersse.
- Ik houd het niet langer uit! kermde het meisjen nogmaels.
- Wy moeten mynheer Theodoor eerst goeden avond wenschen, glimlachte Welmoed, en meteenen stootte hy de deur van het kamertjen open; hy nam zyne dochter by de hand, trok haer met hem binnen en sprak:
- Mynheer Theodoor, myne dochter en ik wenschen u den goeden avond!
Welmoed vertrok; Nathalia volgde hem werktuigelyk, zoo zeer was zy aengedaen. Theodoor bleef verslagen op een sopha liggen. Het gansche gezelschap gaepte van verwondering, niet wetende hoe dien zonderlingen goeden avond uit te leggen.
Intusschen was de familie Welmoed verdwenen.



{==70==} {>>pagina-aanduiding<<}

IX.

De liefde, welke Nathalia voor Theodoor voedde, was niet opregt, zy was geen uitvloeisel van het hart, maer hoogstens eene dier kinderachtige en onberekende toegenegenheden, die by de eerste hinderpael in verachting verkeeren.
De breuk der opregte liefde doet lyden, die der valsche liefde boezemt afkeer en haet in.

Ze is drukkend zwaer de smarte, 
Waerom 't harte kwynt en treurt, 
Als de min haer banden scheurt! - 


Des anderdags, na het verhaelde voorval, kwol Nathalia haren vader zoolang, tot dat hy eindelyk eenen brief naer den heer burgemeester schreef om hem te laten weten dat er geene de

{==71==} {>>pagina-aanduiding<<}
minste betrekking tusschen zynen zoon en Nathalia meer kon bestaen. Het meisjen ging zoo ver te gelooven dat er eerkrenking in het gedrag van Theodoor lag en daerom werd er ook in den brief geschreven, dat de jongman het voortaen niet meer wagen zou nog den voet op de hoeve te zetten.
Theodoor van zynen kant, beschouwde het voorval als eene zeer gewoone zaek.
- De vogel is my ontsnapt, zeide hy al lachende; maer, voegde hy er, nog al lachende, by, daer zyn er nog andere te vangen.
Doch de zaken bleven daerby niet; by zulke gelegenheden is de tusschenkomst der taterzieke (1) menigte onvermydelyk.
Het werd dan ten spoedigste overal en algemeen bekend gemaekt, dat het reeds besloten huwelyk verbroken was. Naer de oorzaek werd wat geraden; het is te veronderstellen dat zulk onderzoek, der reputatie van Theodoor eerder na- dan voordeelig wezen moest. Dit alles kwam hem ter ooren; Wanne, de vrouw van Sus Langhe, die in zyne liefdebetrekking met Nathalia als boodschapster gediend had, en daerom in zyns vaders huis als werkvrouw was aengenomen, bragt hem nu ook het nieuws, met zyne minste omstandigheden, over.
Hoe dit booze wyf achter de waerheid geraekte zou moeijelyk te onderzoeken zyn, maer het is wel zeker dat zy van alles het

{==72==} {>>pagina-aanduiding<<}
fyne wist, en waer ook niet aen te twyfelen valt, is dat zy alles op eene wyze wist uitteleggen, die mynheer Theodoor streelde, zynen haet tegen Welmoed en vooral tegen Klaes, die als de voornaemste bewerker der liefdebreuk werd aengeduid, aenvuerde. - Zy had tot zelfs de reden van Klazens handelen onderschept.
- Hoe zou het anders mogelyk wezen, zeide zy; zou hy zoo iets aenvangen als hy op haer niet verliefd ware? Geloof my, ging zy voort, geloof my, mynheer Theodoor, zoo er geen stok in 't wiel gestoken wordt, zult gy de vernedering moeten ondergaen, te zien dat een boerenknecht met uwe verloofde trouwen zal...
- By Satan! dit zal niet gebeuren! sprak de opgevyzelde jongeling; dit zal niet gebeuren, al moest ik er myne fortuin aen hangen!...
- Dit zeg ik ook, hernam Wanne, het zou eene schande zyn! een vondeling!... en... God weet wat voor een... zou u by eene geliefde ten achter zetten..... ho! dit ware schande!....
- Hou het oog in 't zeil, vervolgde nu Theodoor met nadruk, en zoo gy kunt bemerken dat die vlegel op Nathalia verliefd is, weet het my te zeggen; ik zal u wel beloonen.
- Gy zult alles weten, antwoordde het doortrapte wyf.
- Tracht dezen avond wat vernomen te hebben; ik ryd naer het dorp S.... By myne terugkomst van de landbouwtentoonstelling, zult gy my berigt brengen.



{==73==} {>>pagina-aanduiding<<}

X.

Het is een schoone dag der oogstmaend; alles is lachend en frisch in de velden; elke akker is met rykdom overladen! De landbouwer bewondert met zelfsvoldoening de milde vruchten zyns arbeids, terwyl hy zyne wandelende stappen door de goudgeele graenvelden heenrigt.
Er zal vandaeg gedrang op het dorp S. wezen; er moet heden aldaer een fraei veldfeest gevierd worden; de voornaemste landbouwers en liefhebbers, van drie vier uren in den omtrek, zullen zich aldaer vergaderen om de landbouwtentoonstelling by te woonen.
Eer aen hen, die eerst op het denkbeeld kwamen zulke aenmoedigingsmiddelen voor den akkerbouw te bewerkstelligen;

{==74==} {>>pagina-aanduiding<<}
eer aen de zulken, die er het gebruik van voortzetten en ondersteunen!....
Van de vroegste tyden af waren de Belgen meesters in de kunst om de aerde hare vruchten in volle mildheid af te persen; om den grond, door onvermoeibaren arbeid en onuitputbaren moed, tot voortbrengen te dwingen. Ten huidigen dage nog spant Belgien de kroon; en immer zal het die kroon fier mogen dragen, als het immer het pad des vooruitgangs blyft bewandelen, als het immer van de by der hand zynde middelen, naer den geest des tyds, weet gebruik te maken.
Landbouwtentoonstellingen zyn onder dit oogpunt van een onberekenbaer nut, ook wordt dit nut schitterend bevestigd door de aenmoediging van het staetsbestuer en door den byval welken de landbouwgenootschappen in ons land alom ontmoeten.
Sedert verscheidene dagen had eene commissie, samengesteld uit een zestal voorname landbouwkundigen, de omliggende dorpen van het kanton doorkruist om de velden te onderzoeken, ten einde pryzen toe te kennen aen de pachters wier landouwen het best bewerkt zouden bevonden worden. Op het dorp zelven was nu eene zeer groote tent opgeslagen, waerin allerhande veldvruchten tentoongesteld waren.
Ten drie uren namiddag moeten de regters in het openbaer uitspraek doen.
Het is nu omtrent middag; eene menigte volks stroomt gedurig de tent in en uit om de vruchten te bezichtigen en om voorop te gissen, wie er de schoonste pryzen behalen zal.

{==75==} {>>pagina-aanduiding<<}

Op de straet krielt het er ook van volk. Elk is dien dag op de been; want het is dorpskermis. De menigte wandelt gestadig het dorp rond; op het noordereinde staet de tent der tentoonstelling; daer ziet men meest volwassen menschen; op het zuidereinde staen vele kramen opgeslagen, waer men babbelaers, suikerstokken, lekkerkoek en van alles verkoopt; aen die zyde houdt zich de nog jeugdigere bevolking.
Volgen wy het gedrang naer de merktplaets.
Maer zie!... waerom schoolt het volk ginds te samen? men schynt iemand uit te jouwen! welk is die jongman, dien men met den vinger wyst, en waerover elkeen klapt?
- Hy heeft zynen zak gekregen! riep een dik boerenmeisjen luidop.
- Het is wel besteed, zei eene tweede; dit zal mynheer Theodoor leeren, meisjens te bedriegen!
Het was inderdaed mynheer Theodoor, die zoo op elks tonq reed (1); men vertelde luidop zyne geschiedenis van de danszael, de weigering van Nathalia, en ieder was van gevoelen dat pachter Welmoed zeer wel gedaen had hem te verbieden nog immer den voet op de hoeve te zetten.
Mynheer Theodoor deed alsof hy zich aen dit geklap niet gelegen liet; terwyl zyn hart bloedde, lachten zyne lippen; maer hy sloop toch stillekens weg, zoodanig dat men hem niet meer weèr zag dan ten drie uren in de tent der tentoonstelling.

{==76==} {>>pagina-aanduiding<<}

Daer vinden wy ook nog andere kennissen.
- Welnu, Klaes, wat dunkt er u van? vroeg Welmoed; zouden wy iets hebben?
- Ik durf niets verzekeren, baes, maer het schynt my toe dat onze vruchten toch de slechtste niet zyn.
- Neen, zeker niet, Klaes, en die eer komt u gansch toe.
- Toch niet, baes, antwoordde de jongman, ik zou immers niets kunnen verrigten als gy uwe landen ter myner beschikking niet steldet.
- Het is juist dat, ging Welmoed voort, en daerom wil ik van daeg de eer van den goeden uitslag geheel aen u overlaten; elkeen weet dat gy myne hoeve bestuert, dat ik my niets meer aentrek en dus ook dat gy het zyt die de pryzen verdient.
- Hemel! gilde op eens Nathalia, die aen haers vaders arm hing, wat zie ik! mynheer Theodoor! ginds!....
- Wel dan! sprak haer de vader ernstig toe, wat doet het er aen! wat hebt gy u om hem te bekreunen! doe als of gy hem niet zaget....
Niettegenstaende de aenmoediging haers vaders, bleef Nathalia door die ontmoeting zonderling aengedaen. Zy was als geheel van haer stuk, het was de eerste mael dat zy mynheer Theodoor sinds het voorval der danszael zag, en het scheen haer toe dat er te weinig lucht was om beiden in eene plaets te kunnen verblyven; zy ademde met moeite, werd beurtelings rood en bleek, toen Welmoed haer, met of zonder inzicht, zegde:

{==77==} {>>pagina-aanduiding<<}

- Nathalia, wandel met Klaes eens de zael rond; ik moet eenige woorden met buerman van Severn spreken.
Het meisjen scheen op eens tot haer zelve te komen; zy nam eene fiere houding aen, gaf Klaes den arm en stapte met hem de tentoonstelling rond.
Het was alsof eene inwendige vlam den jongman verteerde; hy ging voort, zag op, zag neêr, maer wist niet wat hy deed....
De dochter zyns meesters hing aen zynen arm! Hy, knecht!.. wandelde in 't openbaer met een ryk meisjen!... en Welmoed had zulks begeerd!...
- Kom, Klaes, sprak hem Nathalia eerst aen, laet ons langs dezen gang eens gaen, voorby mynheer Theodoor, dit zal hem doen zien hoe gauw ik hem vergeten heb.
In die handelwys des meisjens lag iets tergends, iets wrekends.
- Ja, ja... zooals gy verkiest, antwoordde Klaes werktuigelyk.
Zoo hadden zy reeds de tent, tusschen rapen en wortels, koren en tarwe rondgewandeld, toen Klaes eerst eigenlyk besefte, waerof hy was, en watof hy verrigtte.
- Jofvrouw Nathalia, laet ons by uw vader gaen, sprak nu Klaes; wat zouden de menschen wel zeggen dat ik hier zoo met u, arm aen arm, wandel.
- Wat de menschen zouden zeggen, Klaes! vatte het meisjen op, wat zy zouden zeggen! wel, wat hebben zy te zeggen? En wy zyn immers op de kermis!...

{==78==} {>>pagina-aanduiding<<}

- Ja, jofvrouw, maer.... maer....
- Denkt gy misschien dat ik over u beschaemd ben, Klaes, vroeg het meisjen; bedrieg u niet, gy zyt ten minste van goed en treffelyk gedrag; ik wil Theodoor van daeg boos maken, kom maer voort, kom!...
En zy trok Klaes weêr verder de zael in.
Als zy nu voor de tweede mael aen de plaets kwamen, waer Theodoor gestaen had, was hy verdwenen en nergens in de tent meer te zien.
Welmoed vervoegde zich nu by zyne dochter en by Klaes; zy namen gezamentlyk plaets in dit gedeelte der zael waer de pryzen moesten uitgedeeld worden.
De regters traden, juist op dit oogenblik, binnen.
De pryzen voor de tentoongestelde vruchten werden eerst afgekondigd. Pachter Welmoed had er drie; dit was eene buitengewoone onderscheiding; wie de prys voor de te velde beoordeelde vruchten zou bekomen, was nog niet bekend: en daerom was elkeen het meest nieuwsgierig, want dit was de prys van uitmuntendheid voor de keurigste bewerking van het land.
Pachter Welmoed had reeds, onder het gejuich der menigte, drie schoone eermetalen ontvangen.
Alles werd nu stil in de zael, een der regters ging het verslag over de eigenlyke landbouwbeoefening voorlezen.
Dit verslag gaf kennis van den gelukkigen toestand en van de werkwaerdige vorderingen des landbouws in het kanton S. De

{==79==} {>>pagina-aanduiding<<}
regters drukten er in uit met welk genoegen zy de velden van pachter Welmoed, niet alleen goedgekeurd, maer zelfs bewonderd hadden.
De pachter werd er in geprezen als de bewerkstelliger van vele nuttige nieuwigheden; zyne kunstweilanden, zyne afwateringen, zyne plantsoenen, zyne voordeelige dierenrassen, zynen gemakkelyken en dienstigen halm, met één woord, alles was op zyne hoeve voorbeeldig bevonden.
Het verslag eindigde met de toekenning van den prys van uitmuntendheid aen pachter Welmoed.
Een gedonder en gejuich van algemeene goedkeuring klonk in de zael weêr, op het oogenblik dat de pryswinnaer uitgeroepen werd.
De dorpsharmonie was op haren post; zy speelde op hartverrukkenden toon, het aria: Waer kunnen wy nu beter zyn!... ter eere van den kundigen landbouwer.
Toen nu Welmoed zyn vierde eermetael om den hals kreeg, stond hy nevens de regters; nog eens ging het gejuich: Leve pachter Welmoed! op.
Als nu alles weêr stil geworden was, sprak de pachter tot de gansche vergadering:
- Aen elk wat hem toekomt, vrienden; gy allen weet wel dat ik myne hoeve niet bestier; het is u niet onbekend dat ik den voorspoedigen toestand myner landouwen aen mynen meesterknecht te danken heb; daerom, vrienden, schenk ik

{==80==} {>>pagina-aanduiding<<}
hem, hier in 'topenbaer, wat hem voor zyne buitengewoone kunde toekomt.
En pachter Welmoed hing de eermetalen om den hals van Klaes.
De geheele vergadering juichte nu: Leve Klaes!... En de dorpsharmonie speelde nogmaels: Waer kunnen wy nu beter zyn!...
Het frisch aengezicht van de jeugdige Nathalia glansde van vreugde en verried al het genoegen dat haer harte op dit oogenblik smaekte. Zy was zoo gemeen en zoo vriendelyk met Klaes, dat de jongen gansch buiten zyn schik geraekte.
- Myn vader is wel gelukkig een toezichter, als gy, op zyne hoeve te hebben, zeide zy met lieftalligheid tot Klaes.
Klaes wist niet wat antwoorden.
Het was eerst tegen avond, na hier en daer op den goeden uitslag een glasjen geledigd te hebben, dat Klaes eenigzins vryer ter sprake geraekte.



{==81==} {>>pagina-aanduiding<<}

XI.

Het was op het einde der fruitmaend; de hoven begonnen dien glans en luister te verliezen, die ons des zomers zoo verrukkelyk bekoren; doch de avondlucht was nog zoel en aengenaem; hier en daer bloeiden nog frissche roozen; hier en daer geurden nog welriekende kruiden.
Een jongman wandelde, met het hoofd op de borst gebogen, nu traegzaem voortstappend, dan weêr heviger gaende, dan eensklaps voetstampend, door de kunstig gesneden kronkelpaden van den hof des burgemeesters.
Hy scheen met zich zelven in twist te zyn; hy schudde het hoofd, kneep zyne vuisten hevig toe, verhief gramstoorig het hoofd en wierp eenen verachtenden blik voor zich heen door het geelende gebladerte.

{==82==} {>>pagina-aanduiding<<}

- Ja, sprak hy eindelyk tot zichzelven, ik zal hem vervolgen! hy zal my niet straffeloos beledigen, de lomperd, de bastaerd!...
- Mynheer Theodoor, fluisterde hem een reeds verouderd wyf, dat, als ter sluiks, langs eenen achterwegel tot hem genaderd was, toe; Jef de dorscher verzekert my dat de zaken ver genaderd zyn; Nathalia vindt er geen kwaed meer in hem in tegenwoordigheid van iedereen complimenten te maken over zyne zoogezegde groote geleerdheid in de landbouwkunde, met hem vriendelyk te klappen en te lachen en tot hem te naderen als hy in den hof of ergens elders bezig is.... Wees er zeker van, Klaes zal met haer trouwen.
- Nooit! Wanne, nooit! bromde Theodoor, en zeg dat ik het gezworen heb!
En hy wilde heengaen.
- Hoor eens, mynheer, vervolgde op slimmen toon het wyf van Sus Langhe, ik heb gisteren morgend, zoo als gy my bevolen had, de pachtersse afgewacht als zy van de vroegmis kwam.
Theodoor luisterde toe. - Welnu, ging Wanne voort, ik heb haer eerst over goed en slecht weder gesproken en eindelyk ben ik ter zake gekomen; ik heb haer doen verstaen dat hare dochter in het grootste gevaer verkeert, met dien kerel van Klaes langer op de hoeve te houden; zy wilde niets van de zaek weten, maer ik heb haer doen gevoelen dat Nathalia reeds op den vondeling verliefd is, en dat zy er meê trouwen zal; dan is de oude pachtersse uitgevallen als eene dolle. - Trouwen! zegde

{==83==} {>>pagina-aanduiding<<}
zy, met eenen bitteren spotlach, trouwen! hy, Klaes, met myne dochter trouwen! maer wordt gy zot, Wanne, vroeg zy my.
- Het zal nogthans zoo komen, ging ik voort, om haer nog meer te verbitteren. - Zeg, dat ik neen gezegd heb, antwoordde zy dan op vasten toon; zeg, dat ik neen gezegd heb, zoolang als ik leven zal, niet!... En zy ging haren gang, terwyl zy binnen 's monds prevelde:
- Myne eenige dochter met een knecht! met een vondeling! met een.... trouwen! moest ik dit zien, ik stierf er van!....
- Dat is goed, viel Theodoor in de rede, gy moet den haet der moeder tegen Klaes aenvuren.
- Dit zal ik, vervolgde het booze wyf; maer, ging zy voort, dit zal nog niet voldoende wezen; Welmoed en Klaes spannen te samen, zy zyn slim, zy zullen de moeder overhalen... maer, mynheer Theodoor, sprak zy nu stil aen het oor van den jongman, zoo wy iets over de geboorte van Klaes konden ontdekken!
Theodoor verhief het hoofd, sparde zyne oogen open en vroeg:
- Weet gy iets?
- Neen, antwoordde Wanne, maer wy zouden kunnen nasporingen doen; zoo ik naer het vondelingenhuis ging?
- Ja, sprak nu de jongman als iemand die van wanhopen tot hopen overgaet; ja, sparen wy moeite, noch geld!...
En hy verdween langs achter het plantsoenbosch, terwyl Wanne zich naer de keuken begaf.



{==84==} {>>pagina-aanduiding<<}

XII.

- Ja, meester, dit zullen wy doen, zei Klaes zich tot den onderwyzer wendende, met wien hy by eene tafel, met boeken en papieren, te klappen zat.
- Gy begrypt, vervolgde de onderwyzer, dat er eene grondige waerheid in het gezegde van den schryver ligt, en hy wees op een onlangs verschenen landbouwboek. - De killigheid, die den grond onvruchtbaer maekt, moet natuerlyk door verhittende meststoffen weggenomen, of ten minste verydeld worden.
- Dit is zonneklaer, merkte Klaes op, terwyl hy nog eens het boek opensloeg; maer hoor eens, dit hoofdstuk hier, versta ik zoo duidelyk niet. De schryver zegt: ‘De bestanddeelen,

{==85==} {>>pagina-aanduiding<<}
welke eene plant uit den grond trekt, moet men trachten aen den grond, 't zy in 't geheel, 't zy gedeeltelyk, weêr te geven.’ Wat wil hy daermeê beduiden?
- Zie eens verder of er geene toepassingen bygevoegd zyn, antwoordde de onderwyzer.
Klaes las verder:
- Ha! ja, hier van onder aen de bladzyde, sprak hy nu met voldoening over zyne ontdekking; hoor dit is duiderlyker:
‘Het vlas, b.v., trekt eene zekere hoeveelheid zuerstof uit den grond; die zuerstof blyft in het strooi of leem van het vlas; als men nu dit strooi laet verrotten en die zuerstof den grond weêrgeeft, zoo heeft de grond weinig of niets van die, tot het vlasteelen onontbeerlyke zuerstof verloren.
- Dit is klaer! dit is klaer! juichte de onderwyzer.
- Klaer! dat geloof ik wel, zei Klaes; en dit is wel het schoonste hoofdprinciep van landbouwkunde dat ik immer aentrof, ging hy voort; in dit princiep ligt wel het goede middel om juist te bepalen, welke meststof elk land en elke vrucht in het byzonder vraegt.
Met studien, gelyk het hier aengehaelde staeltjen, sleten Klaes en de onderwyzer hunne avonden, in stede van in kroegen hunnen tyd met babbelen en drinken te verslyten.
Alles wat de vlaemsche drukpers over landbouwkunde voortbragt, werd door die twee liefhebbers by de letter overzien en uitgepluisd. Dat Klaes daer niet weinig by won heeft de tentoonstelling op het dorp S.... bewezen.

{==86==} {>>pagina-aanduiding<<}

Het is heden zondag avond; daerom is Klaes wat later dan naer gewoonte by zyn vriend en ouden onderwyzer gebleven. Het slaet juist tien uren op den kerktoren en Klaes moet nog een kwaert uers weg afleggen om de hoeve zyns meesters te bereiken. Hy wenscht den onderwyzer goeden nacht, hem belovende gedurende de week te zullen terug keeren om het vervolg van het nuttige werk te bestuderen.
Klaes gaet eenen gezwinden stap door om spoediger te huis te komen, wanneer hy op eens, op eenige schreden voor zich, een gerucht van dronke kerels op de straet hoort. Klaes neemt de overzyde van den weg om zoo ongemerkt voorby te geraken; maer de aenzwadderende mannen hebben hem reeds in het oog en begroeten hem met het gezegde:
- Ha! hy is daer de mynheer!... de beslagmaker!....
En eenigen stappen de straet over om zich rond Klaes te scharen.
- Welnu, mynheer Klaes, nam een der meest beschonkenen het woord, gaet gy nu met ons eene pint pakken! - wy trakteren!....
- Ja, vervolgde een andere, fiske Klaes, doe ons die eer aen; want gy zyt toch ook maer een boerenknecht; kom met ons naer het Fonteintjen; ha sa, kom, selderment!....
En hy vat Klaes by den arm om hem meê te sleuren.
Maer Klaes, die een gespierde manskerel is, keert de gast van zich af en doet hem hol over bol in de straet rollen. De anderen tieren, schreeuwen, en vallen te gelyk op Klaes.

{==87==} {>>pagina-aanduiding<<}

Eenige stonden later hoort men niets meer dan het getrappel van vlugtende voetstappen.
Klaes lag deerlyk in den gracht geslagen. In het eerste oogenblik had hy alle bewustzyn verloren; een weinig later kwam hy tot zichzelven; maer wat geweld hy zich ook aendeed, was het hem volstrekt onmogelyk zich uit het water te redden. Zyne ledematen versteven; hy voelde zich allengs verflauwen; zoo hem geene hulp toegebragt wordt, moet hy onvermydelyk bezwyken.

- Maer, waer toch mag Klaes dezen avond zoo laet uitblyven? vroeg Nathalia, terwyl het huisgezin Welmoed rond een gloeijend houtvuer zat.
- Het is inderdaed zonderling, myn kind, antwoordde de vader, het is geenszins van zyne gewoonte tot na tien en half uit te blyven. Hy zal zich welligt by den onderwyzer verklappen.
- Ik zou iemand uitzenden, vader, er kan hem iets overgekomen zyn, vervolgde het meisjen, met de grootste belangstelling.
- Wat hebt gy u zoo om Klaes te bekreunen? viel de pachtersse, die reeds half in slaep zat, in de rede; wy gaen wy naer ons bed, vervolgde zy op eenigzins bytenden toon; en komt hy niet dadelyk binnen, zoo kan hy in de stallen, by de andere knechten, slapen.

{==88==} {>>pagina-aanduiding<<}

- Hoe gy dat zegt, moeder! antwoordde de dochter met verwondering; Klaes is een brave jongen, en, na wat hy voor ons al gedaen heeft, zouden wy ongelyk hebben hem nog als een gewoon knecht te behandelen.
- Gy hebt gelyk, myn kind, volvoerde Welmoed; als onze hoeve de schoonste en de rykste der streek is, en als wy sedert eenige jaren dubbele oogsten opdoen, terwyl onze geburen nauwelyks toekomen, dan is het wel aen Klaes dat wy zulks te danken hebben.
- Ja, ja, morde de pachtersse, ik weet wel dat gy het eens zyt om dien vondeling te vleijen; maer zegt wat gy wilt, hy is toch maer knecht en ik zou met hem zooveel gemeenschap niet willen!
Die tael pynigde Nathalia, ofschoon zy niet juist zou hebben kunnen zeggen, waerom zy zoo zeer de belangen van Klaes ter harte nam. Uit liefde zou men welligt veronderstellen? - Toch niet. Want hadde men het meisjen gezegd dat zy op Klaes verliefd was, ik geloof dat zy het als eene belediging zou genomen hebben. Zy achtte Klaes; zyne schoone hoedanigheden, zoowel lichaemlyk als zedelyk, hadden haer daertoe gedwongen. Daerom was zy hem steeds vriendelyk; daerom maekte zy altoos een groot onderscheid tusschen hem en de knechten; en haer vader vond zulks goed, omdat Klaes het wel verdiende.
Nathalia ging nu, misschien reeds voor de tiende mael, aen de deur luisteren, of zy Klaes nog niet hoorde komen.

{==89==} {>>pagina-aanduiding<<}

De moeder maekte van die afwezigheid gebruik om den vader toetesnauwen:
- Hoort gy het nu? zy verdedigt hem! zy is ongerust over hem! Het is dan wel zeker waer wat Wanne Langhe my zegde!..
- Om het even, vrouw, laet de zaken hunnen gang gaen, antwoordde de pachter; gy weet hoe zy gaen als gy ze leidt, vervolgde hy; hadde de wysheid van Klaes uwe plannen niet doen in duigen vallen, ons kind ware diep ongelukkig geweest.
Op dit oogenblik stoof Nathalia weêr de keuken binnen, gillende:
- Vader! kom, zie, men brengt Klaes aen!....
Het meisjen liep den voorhof op; de vader volgde; de moeder bleef in het deurgat staen.
Inderdaed, twee mannen droegen Klaes op hunne armen. De jongman gaf geen teeken van leven meer. De killigheid van het water had hem versteven. Men droeg hem in de verwarmde keuken; Nathalia bragt oogenblikkelyk wollen deksels en andere benoodigdheden aen; een der redders liep op bevel van Welmoed naer den geneesheer.
Na vele en aenhoudende zorgen zag men Klaes allengskens tot zichzelven komen.
- God dank, gilde het angstige meisjen, hy is gered! hy leeft!...
- Hadden wy vyf minuten langer vertoefd, zei Sus Langhe, - want het was Sus en een zyner geburen die Klaes gered

{==90==} {>>pagina-aanduiding<<}
hadden - hy ware dood; verbeeldt u, dat hy tot aen de kin in het water gezonken was.
- Hoe! en gy hebt hem eruit gehaeld! Dank! dank!... sprak het meisjen, terwyl zy voelde of Klaes reeds warm werd.
- Ja, hernam Sus, wy kwamen juist van het Fonteintjen, alwaer wy, buiten gewoonte, zoo laet een whistkaertjen gespeeld hadden, toen wy hier langs de straet eene beweging in het water hoorden; ik zeg nog zoo, tot Jef: Maer wat zitten er hier ratten in deze grachten; ik zou er wel eens eenige van vangen; - toen wy op eens kermend hooren zuchten. Wat is dat! vroeg Jef, heel verwonderd.... Wy loopen naer de plaets, waer wy het gerucht hoorden, en wat vinden wy? - Klaes, in dien ellendigen toestand! Wy hebben hem dadelyk uitgetrokken en hem in allerhaest naer hier gebragt.
- Gy hebt zeer wel gedaen, Sus, sprak Welmoed, die gedurig Klaes met de grootste belangstelling beschouwde.
- Ja, gy zyt een braef man, Sus, gy hebt eene schoone daed verrigt! vervolgde het medelydende meisjen.
Op dit oogenblik kwam de geneesheer binnen.
Klaes was reeds buiten doodsgevaer.



{==91==} {>>pagina-aanduiding<<}

XIII.

- Welnu, Wanne, wat hebt gy vernomen? vroeg mynheer Theodoor, terwyl hy by het wyf binnenstapte.
- Goed nieuws, mynheer, goed nieuws.
- En wat dan?
- Klaes wil niet dat er aen die zaek gevolg gegeven worde.
- Des te beter. Maer weet men hoe alles gegaen is? vroeg de jonge heer verder.
- Men weet alles, antwoordde Wanne; men heeft u in den vooravond met Rik Elsen, Joost Kuivers en anderen in het Zwaentjen gezien, men heeft bemerkt gy het gelag betaeld hebt; men heeft de mannen doen klappen; met één woord, men weet alles. En Nathalia beschouwt nu Klaes als haer redder; zy zegt dat het voor haer is dat hy byna het leven liet en meer andere zottigheden van dien aerd....

{==92==} {>>pagina-aanduiding<<}

- Nu, goed, brak Theodoor af; en gy zyt wel zeker dat de dwazerik my niet zal doen vervolgen.
- Heel zeker, antwoordde Wanne, hy wil stellig niet dat er nog meer gerucht van die zaek gemaekt worde.
- Zoo kom ik er wel van af, bemerkte Theodoor; ik had nogthans eene dwaze streek begaen.
- Ja, hernam Wanne op slimmen toon, zulke middelen zyn niet goed om zich te wreken; gy hadt u zelven kunnen in het verderf storten.
- En welke middelen vindt gy beter om my te wreken? Ik moet my nogthans wreken, sprak de jongeling met opwellende woede.
- Geef my het noodige geld om alles te bekostigen, antwoordde Wanne verder; ik ga morgen terug naer de stad, en ik beloof u bewysstukken, die Klaes voor eeuwig zullen schandmerken, die hem van schaemte zullen doen vlugten.
- Welnu ja, ga en tracht te weten van waer die bastaerd gekomen is, of zyne ouders dieven of moordenaers waren.
- Dit zal ik, hernam Wanne met eene helsche vreugde, en zoodra wy bewysstukken hebben, vervolgde zy, zal hy zyne matten oprollen en jofvrouw Nathalia kan dan nog eenen of anderen boerenknecht tot vryer nemen.
- Ga morgen, gebood Theodoor; kom met de papieren terug, stel ze my in het geheim ter hand en spreek er aen niemand een woord over.
Hy stopte Wanne eene beurs geld in de hand en stapte langs achter het hoeveken af.



{==93==} {>>pagina-aanduiding<<}

XIV.

Na acht dagen bedlegering, was Klaes byna geheel hersteld. Nathalia had hem de beste zorgen toegedeeld, alsof hy haer broeder geweest ware. Het meisjen was angstig en rusteloos gebleven zoo lang Klaes in het minste gevaer verkeerde. Nu hy reeds beter was, prikkelde zy hem gedurig aen om te zeggen wat hy verlangde, wat hem lustte. Zy wilde met alle geweld niet dat hy zich aen koude of kwade luchten zou blootstellen. En als hare moeder haer over die, al te groote, bezorgheid voor een knecht - zooals zy nog steeds Klaes noemde - berispte, dan antwoordde het meisjen:
- Het is voor my, moeder, dat hy geleden heeft, voor my dat zyn leven in gevaer geweest is!

{==94==} {>>pagina-aanduiding<<}

En dan zweeg de moeder, want Nathalia sprak met die gevoeligheid van toon, welke alle tegenspraek overwint. En het dient ook gezegd dat pachtersse Welmoed, zelfs aen de onnoozelste grillen haer dochter toegaf; zoo veel te meer moest zy zulks doen als het meisjen verstandig redeneerde.
Klaes was nog bleek; zyne groote blauwe oogappelen rolden diep onder zyn verheven voorhoofd; maer hy was toch al kloek genoeg om uit te gaen.
Het was een nog al koude decemberdag; maer helder en gezond weder.
Klaes ging voor de eerste mael, sinds het noodlottige voorval, zynen vriend, den onderwyzer, bezoeken.
- Kom vóór avond terug, Klaes, blyf niet te lang uit, gy zyt nog zoo ziek, riep hem het zorgvuldig meisjen na, als hy de hoeve afstapte.
Het uiterlyke van den jongman verried inderdaed nog zwakheid; het zenuwgestel scheen nog niet gansch kloek. Elkeen die Klaes ontmoette zegde:
‘Wat ziet hy er nog slecht uit!’
En nogthans waren zyne blikken en bewegingen by tyd hevig, zelfs woest. Zeker is het dat er iets in hem omging dat buiten zyne gewoone gewaerwordingen liep: na vele ontkennende, dan weêr bevestigende bewegingen met het hoofd gemaekt te hebben, bleef hy op eens staen en sprak halfluid tot zichzelven:

{==95==} {>>pagina-aanduiding<<}

- Die bezorgdheid is toch meer dan dankbaerheid; het is ten minste achting; en hare liefgetalligheid!... voor elk ander is zy toch zoo niet.... ik heb ze nooit ten opzichte van Theodoor zoo naïef, zoo verrukkelyk gezien.... en waerom dan was zy gedurende myne ongesteldheid zoo angstig?... Waerom?....
En nu zag de jongman strak ten gronde; hy bleef gedurende verscheide stonden beweegloos, en sprak eindelyk het hoofd oprigtende:
- Ja, zy bemint my!
En eene strael van hoop en geluk helderde dit anders zoo treurig en mymerend aengezicht, op.
- Zy bemint my! herhaelde hy; en hy stapte vlug een honderdtal stappen voort.
- Maer dan! sprak hy, nu weêr stilhoudende, dan! zoo zy my bemint! zou dan het ongeluk niet oneindig grooter zyn!.... Hoe zal ik ooit....
O zinnelooze die ik ben! en verwaende gek!..... Hoe! ik durf myne vernederde blikken tot dien engel verheffen!... Voort, bastaerd! vondeling!.. grynsde hy zichzelven toe, terwyl hy hevig voortstapte en zyne vuisten toekneep; voort! een geheime vloek kleeft op u! Vervolgens, haet en verachting zyn uw aendeel! met die erfenis zyt gy geboren!....
En in eene vlugt ging hy tot voor de deur des schoolmeesters.
Klaes was geweldig, zeer geweldig aengedaen, toen de onderwyzer hem met verbaesdheid vroeg:

{==96==} {>>pagina-aanduiding<<}

- Maer Klaes, wat hebt gy? gy ziet er uit!.... gy zyt nog ziek, Klaes; gy moet u volstrekt stil houden! Kom, wy gaen in myne kamer by het vuer zitten.
- Ja, zei Klaes, op kouden toon, laet ons alleen zyn, ik moet u spreken.
De twee vrienden plaetsten zich by eene warme kachel. Klaes was nog niet gezeten, toen hy zegde:
- Meester, ik vertrek van hier!
- Hoe! vroeg de onderwyzer met verbaesdheid, gy vertrekt van hier!
- Ja, dezen avond nog, antwoordde Klaes op kalmen en tevens ernstigen toon.
- Gy dwaelt, vriend; ik geloof dat gy koortsachtig zyt; gy zyt nog niet geheel en gansch genezen; gy moest te huis gebleven zyn, vervolgde de meester met toegenegenheid.
- Ja, meester, gy raedt juist, sprak Klaes verder, ik ben ziek, zeer ziek; maer, het is myn lichaem niet dat lydt, het is myne ziel; het zedelyke gedeelte is nu krank en dit zal, of wel langzaem genezen, of wel my langzaem naer het graf leiden.
- Maer, spreek dan duidelyk, vriend, zeg, wat is er? prikkelde hem de onderwyzer aen.
- Ziehier kort weg wat er is, antwoordde Klaes steeds even kalm; in myne plaets zoudt gy zooals ik handelen. De dochter van pachter Welmoed bemint my; ik ook bemin haer. Sedert lang had ik die liefde in my voelen aengroeijen, maer ik had

{==97==} {>>pagina-aanduiding<<}
my nooit opregte rekenschap van dit gevoel kunnen geven; nu gedurende myne ziekte heb ik er de klaerblykendste overtuiging van gekregen; maer, thans is het te laet om het kwaed te keer te gaen. Hoe zal Welmoed, dien ik, naest God, als myn vader bemin, het my vergeven dat ik - ellendeling! bastaerd! vondeling! misschien nog slechter! - myne minnende blikken op zyne dochter heb durven slaen! Wat staet my nu te doen? - Te vertrekken, niet waer? zoo verre, zoo verre myne schande te dragen, dat men hier van my nooit meer hooren zal.
- Wat zegt gy, vriend! sprak de onderwyzer, en hy nam Klaes deelnemend by de hand.
- Ja, meester, hernam de ongelukkige jongeling, dit besluit is onwederroepelyk genomen en om het ten uitvoer te brengen zult gy my nog eenen laetsten dienst bewyzen; dan zal ik uw aendenken eeuwig zegenen, en als dit des duerbaersten vriends in myn harte dragen.
De onderwyzer luisterde toe met die verslagenheid, welke een dergelyk besluit, op vasten toon medegedeeld, altoos verwekken moet. De wysheid des mans schoot te kort om op eens raed te vinden of om zynen lydenden vriend te troosten. Hy zweeg.
- Gy zult, ging Klaes voort, terwyl hy zich te schryven zette, dezen brief morgen vroeg naer pachter Welmoed dragen; niet vóór morgen vroeg, hoort gy; dezen nacht zal ik reeds verre genoeg verwyderd zyn om de verwytingen myns weldoeners te ontkomen. Luister, wat ik hem schryf:

{==98==} {>>pagina-aanduiding<<}

‘Myn weldoener!
Ik vertrek, ik vlugt als een misdadige, die ik ben - ik heb uwe dochter durven beminnen! - Zy ook bemint my, ik ben er zeker van! Vergeef my myne misdaed! vergeef eenen armen verlateling, die geene kracht genoeg gehad heeft, om een gevoel te dempen, dat de natuer zoo levendig in hem doet ontvlammen.
Op den boord des grafs zal ik uwer weldaden gedenken, uwen naem zegenen en myne ondankbaerheid vloeken!
Uw eeuwig verkleefde,
Klaes.’
- Ziedaer, sprak nu Klaes, steeds op vasten toon, bestel dien brief morgen vroeg; houd tot dan alles geheim. Als pachter Welmoed u verdere uitleggingen vraegt, zult gy hem die geven, volgens de verklaringen welke ik u heden doe. My opzoeken ware vruchteloos. - Ik mag my dus op u betrouwen, niet waer, vriend, om my dezen laetsten dienst te bewyzen.
De onderwyzer, nu reeds van zyne eerste aendoening ontdaen zynde, spande al zyne krachten in om Klaes van besluit te doen veranderen; maer te vergeefs; op alles wat de man wist aentehalen, antwoordde Klaes met deze vraeg:
- Kan ik ooit met haer trouwen?
Op die vraeg vermeet het zich de meester niet ja te antwoordden. Nathalia was ryk, en grootsch opgebragt, Klaes integendeel arm en verlaten; zoo een huwelyk zou, ware

{==99==} {>>pagina-aanduiding<<}
'tmogelyk geweest, toch in onze hedendaegsche samenleving, waer alles op de spil van het belang draeit, een buitengewoon voorval mogen heeten.
De onderwyzer staekte zyne vergeefsche poogingen, maer dacht: - Ik zal wel een list verzinnen om Klaes te wederhouden, en hem uit verlegenheid te helpen.

Een kwaert uers later was Klaes op vluggen tred tot digtby de hoeve van pachter Welmoed genaderd.
Den ganschen weg was hy in diepe gedachte verslonden gebleven om te beramen hoe hy best onopgemerkt vertrekken zou. Waerheen hy zich zou begeven wist hy nog niet, maer hy had toch de verzekering dat zyne werkzame handen en zyne landbouw-kennissen hem overal den kost zouden weerd zyn. Hy dacht juist dat hy een gedeelte zyner kleederen aen Sus Langhe laten zou, toen hy het hekken der hoeve binnenstapte en plotseling door schrik bevangen werd.
- Brand! gilde hy, en hy vloog den voorhof over naer de wooning des pachters; de rook barstte uit deuren en vensters! Op een oogslag had Klaes alles opengemaekt en pachtersse Welmoed onder de pomp gebragt om hare kleederen uit te dooven!....
Ziehier wat er voorgevallen was:
In den vooravond was Welmoed met zyne dochter naer het dorp gegaen om voor Klaes een geschenk te koopen: het

{==100==} {>>pagina-aanduiding<<}
was 's anderdaegs zyn naemdag; het meisjen had zulks gewild. Het werkvolk was nog niet van het veld terug gekomen; pachtersse Welmoed was dus alleen gebleven om het avondeten gereed te doen. Terwyl zy den haerd aenstookte was een vuerglenster van het ryshout op hare kleederen gesprongen; in hare verwarring, om zich te blusschen, had zy den mutsaerd, die in den hoek stond, in brand gestoken, en ware Klaes tien minuten later aengekomen, de pachtersse was te kool verbrand en de schoone hoeve in asch gelegd.
Klaes had juist zyne meesteresse tot het leven geroepen, toen Welmoed, zyne dochter en daerna het werkvolk op de hoeve kwamen geloopen.
De pachtersse was er voor eenen grooten schrik van af gekomen. Elkeen begreep terstond wat er gebeurd was, als zy verklaerde hoe Klaes haer uit den stikkenden rook gered en hare kleederen gebluscht had.
Toen nog alles verwarring was in huis en Klaes zich reeds aen de dankzeggingen van Welmoed, van Nathalia, van iedereen onttrokken had, kwam de onderwyzer binnen. Hy sprak eenige woorden geheimzinnig met Welmoed en overhandigde hem vervolgens eenen brief.
De pachter overzag het schrift ter zyde; by elken regel dien hy las, groeide zyne aendoening aen; eindelyk beefde het papier zoodanig in zyne hand dat hy niet verder lezen kon.
- Waer is Klaes? waer is Klaes? riep hy op eens uit.

{==101==} {>>pagina-aanduiding<<}

Klaes was nergens te zien.
- Dat men hem roepe, vervolgde hy, ik wil dat hy dadelyk hier verschyne!...
Elk zag naer Klaes uit.
De onderwyzer sprak intusschen halfluid tot Welmoed:
- Ik heb gedacht u te moeten verwittigen, pachter, wy konden hem toch zoo niet laten vertrekken.
- Ik dank u van harte, meester, antwoordde Welmoed, den onderwyzer de hand drukkende; gy hebt wys gehandeld; hy mag zeker zoo niet vertrekken.
Middelerwyl had men Klaes in zyne kamer gevonden; hy was bezig met een pakjen kleederen byeen te binden; al zyne kostelykste voorwerpen, onder andere de eermetalen van de landbouwtentoonstelling, lagen op de tafel.
Welmoed nam Klaes by de hand, bragt hem in de keuken en sprak op plegtigen toon:
- Sedert lang is het voor my geen geheim meer dat myne dochter en Klaes zich vuriglyk beminnen. Welnu, vrienden, van heden af moogt gy, aen wien het hooren wil, vertellen, dat zy eerstdaegs met elkander trouwen zullen!
Nathalia vloog in de armen van Klaes; het werkvolk bezag zich met de grootste verwondering; de onderwyzer drukte den pachter met voldoening de hand, en vrouw Welmoed naderde tot hare gelukkige kinderen, zeggende:
- Gy zyt beide braef en deugdzaem; God zal uw huwelyk zegenen!....



{==102==} {>>pagina-aanduiding<<}

XV.

De gansche gemeente, en nog wel drie omliggende gemeenten daerby, waren des anderdaegs vol van dit verbazende nieuws. - ‘Klaes trouwt met Nathalia!’ ging het van straet tot straet, van huis tot huis, van mond tot mond. - ‘Theodoor zal tempeesten,’ merkten sommigen op; ‘dat is ongehoord, een vondeling met eene ryke pachtersdochter trouwen!’ zegden dan weêr anderen. - ‘Het is toch een knappe kerel,’ eindigden meest allen, ‘een schoone jongman, de slimste boer der streek en wat al diensten heeft hy Welmoed niet bewezen! Hy heeft het slecht huwelyk met Theodoor belet, hy heeft vrouwe Welmoed en de gansche hoeve van brand gered, en daerenboven de fortuin zyns meesters door zyne aenhoudende zorgen en kennissen merkelyk vermeerderd!....’

{==103==} {>>pagina-aanduiding<<}

Zy, die niet geheel en gansch jaloersch of nydig waren, moesten bekennen dat pachter Welmoed gelyk had zyne dochter aen Klaes ten huwelyke te schenken.

Het was nog maer negen uer 's voormiddags en de zoon des burgemeesters kwam reeds op een schuimend paerd van de stad afgereden.
Hy stapte voor eene herberg op het dorp af, vooraleer zich naer huis te begeven. Zyne losse houding en hoogmoedige zwier getuigden dat de zaek, waervoor hy zoo vroeg uit geweest was, goeden uitslag opleverde.
Het Fonteintjen was reeds met jong volk opgepropt. Klaes moest ten tien ure op het gemeentehuis trouwen, en de jonge lieden wilden zulk schoon huwelyk vieren.
Theodoor plaetste zich te midden der groep.
- Welnu, sprak hy op verachtenden toon, wat doet gy hier allen? wat is er gaende?
- Hy vraegt het, antwoordde spotlachend Jef de dorscher, alsof hy niet wist dat Klaes heden morgend met de schoone Nathalia trouwt.
- Ha! herhaelde Theodoor, hy trouwt! - Als gy u niet bedriegt, voegde hy er by.
Hy ledigde zyn glas en steeg te paerd.
- Wat wil hy zeggen? ondervroegen zich de jongelingen met verwondering.

{==104==} {>>pagina-aanduiding<<}

- Habah! merkte Fietjen op, ziet gy niet dat hy razend jaloersch is!
- Ja, ja, jaloersch als een duivel! klonken eenige stemmen.
- Jongens, sprak zeer luid Jan de Spetter, het is tyd dat wy gaen; neemt uwe fuzieken, wy zullen voor het gemeentehuis wachten.
Elk schikte zich naer Jans uitnoodiging; voor het gemeentehuis krielde het van volk.
Eene halve uer later naderde de bruidstoet. Klaes en Nathalia traden vooraen; daer achter Welmoed met zyne gade en een viertal getuigen.
Op het oogenblik dat de stoet het gemeentehuis binnen trad, werden zes geweerscheuten gelost, als voorteeken van wat men 's anderdaegs, als het huwelyk in de kerk moest gesloten worden, duchtig vieren zou.
Korts nadien kwam de eerste magistraet der gemeente, en achter hem sloop een oud wyf met tygersblikken, die onder een zwarten kapmantel flikkerden, het gemeentehuis binnen.
De burgemeester groette het gezelschap met geveinsde beleefdheid, en nam plaets voor zyn bureel.
Hy opende het wetboek en las eenige artikels, betrekkelyk de huwelykspligten, voor.
Nadat de pligtplegingen tot dus verre vervuld waren en er niets meer te doen bleef dan de handteekeningen te eischen, trok de burgemeester met belangwekkende gebaerden een papier uit zyne brieventasch en sprak:

{==105==} {>>pagina-aanduiding<<}

- Pachter Welmoed, vooraleer dit huwelyk te sluiten, ben ik verpligt u kennis te geven van het tegenwoordige stuk, dat my betrekkelyk uwen aenstaenden schoonzoon uit de stad B... is toegezonden.
Alle aengezichten getuigden van aendoening en drukten eene angstige verwachting uit.
De burgemeester las:
- ‘Volgens getrouwe copy, uit het burgerlyk register der stad B... genomen, blykt, dat Klaes Verlaten de zoon van den, wegens moord, veroordeelden Knoots is.’
Een bliksemslag trof te gelyk al de aenwezigen. Ieder was als buiten zich zelven. Nathalia viel in onmagt in de armen harer ouders, de getuigen schaerden zich rond de familie Welmoed, en Klaes, van elk geschuwd als een gevaerlyk wezen, bleef alleen aen zich zelven overgelaten; hy zonk magteloos op eenen stoel neder, terwyl hy gilde:
- Het noodlot heeft my dan tot aen den boord des grafs geschandmerkt!...
Alles was nu doodstil en een schelle schaterlach klonk van achter de deur door de zael.
Het was Wanne Langhe, die haren zegeprael door dien duivelslach vierde.



{==106==} {>>pagina-aanduiding<<}

XVI.

De lente had weêr hare veelvuldige glansen over de aerde gespreid.
Op de hoeve van pachter Welmoed was ook alles groen en in bloei; maer de bloemperken getuigden nu niet, zooals op andere jaren, van eene werkzame hovenierstershand; alles was verwaerloosd; het onkruid schoot welig boven de bloemplanten op; perken en wegels waren niet keurig en smakelyk afgeteekend; was het er schoon, zoo was het toch maer eene wilde schoonheid, die er heerschte.
- Nathalia, sprak pachter Welmoed zyne dochter aen, terwyl zy treurig en bleek als eene stervende in een priëeltjen zat, houd u wat bezig myn kind, pas uwe bloemen op, dit zal u gewis vervrolyken; kom, wy zullen spade en raek nemen, ik zal u wat helpen.

{==107==} {>>pagina-aanduiding<<}

- Waerom die bloemen oppassen, vader, waerom? Zeg my, waerom past men de bloemen op? vroeg het meisjen, terwyl zy haren vader met verglaesde oogen aenstaerde.
- Wel, omdat zy schoon zouden wezen, myn kind, antwoordde de vader.
- Ha, herhaelde zuchtend het meisjen, omdat zy schoon zouden wezen!....
- Vindt gy ze niet schoon? myn kind, vroeg Welmoed verder.
- Sommige, vader, hernam Nathalia; die, welke door het lot verwezen zyn om te treuren; dáér, ziet gy dit viooltjen, daer, onder dien palmstruik? Welnu, dit is het schoonste bloemeken uit den hof; dit is de koningin der bloemekens; gisteren nog weenden wy om het meest; en hoe meer ik ween, hoe meer het weent; wy bezien elkander gansche dagen, en dan denken wy aen zoo treurige dingen dat het een genoegen is.... Maer, vervolgde het meisjen, als met geheimzinnigheid, het zal sterven, ik ben er zeker van, sterven van verdriet zal het.... En dan, als het zal dood zyn, zal ik het afplukken en het op mynen boezem dragen!.....
De vader bezag zyn ongelukkig kind, wiens geest reeds door het lyden verbysterd was, en tranen van vaderlyk medelyden rolden langs zyne verouderde wangen.
- Vader, waerom weent gy? vroeg het zieke meisjen; omdat het bloemeken ook weent? Dat is goed, dan zullen wy met drieën weenen.

{==108==} {>>pagina-aanduiding<<}

- Neen, myn kind, ik ween niet, sprak de vader, terwyl hy zich omdraeide om de tranen, die van zyn aengezicht rolden, af te droogen.
- Gy hebt gelyk, vader, dat gy weent, vervolgde het lydende kind, als men weent is men gelukkig; ween maer, vader, dit doet my zoo goed als ik tranen zie.
Nu kon de vader het niet langer uithouden: de tael zyner kranke dochter verplette hem woord voor woord het hart.
Hy keerde zich op eens om, ging in huis en sprak in de grootste gemoedsaendoening tot zyne vrouw:
- Wy vermoorden ons kind! ons gedrag roept wraek voor God!
- Wat wilt gy, man, antwoordde de pachtersse op droevigen toon; God beproeft ons misschien, laet ons met geduld het lyden aennemen dat hy ons overzendt.
- Neen, vrouw, hernam Welmoed, God zendt ons geen lyden over; wy zelf berokkenen ons het kwaed, wy kunnen het beletten. Gy weet wat de doktoor zegt: het kind kan nog gered worden, als men de gekrenkte liefde voldoen kan. - Welnu, vrouw, zult gy nog langer aen het dwaes vooroordeel gehoorzamen om uw kind in treurnis te zien verkwynen?....
Dit onderhoud werd op het oogenblik onderbroken door den brievendrager, die zyn hoofd over de halfdeur stak en zegde:
- Een brief voor pachter Welmoed.
Welmoed nam den brief aen, opende denzelve en erkende

{==109==} {>>pagina-aanduiding<<}
het geschrift van Klaes, van wien zy sinds den noodlottigen dag des huwelyks, noch tael, noch teeken gekregen hadden.
De pachter las:

‘Myn oude meester,
Verschoon, zoo ik my verstouten durf u nog te schryven. Het is noodig. Ik bevind my te Antwerpen aen boord van het schip de Hoop om naer Amerika te vertrekken; de kapitein mag my zonder reispapieren niet meèvoeren. Wees zoo dienstvaerdig my die, zoo gauw mogelyk, optezenden.
Zeg aen den heer burgemeester dat hy my maer vry als den zoon eens moordenaers opgeve.
Ik bid u te gelooven dat myne eerbiedige dankbaerheid u eeuwig zal ten deele wezen.
Klaes.’

De brief viel uit pachter Welmoeds handen; de man kon geen woord uitbrengen, zoo zeer was hy aengedaen.
- Naer Amerika! naer Amerika! O de ongelukkige Klaes! kloeg de pachtersse.
Nathalia kwam juist de keuken binnen, om de woorden harer moeder te verstaen.
- Klaes naer Amerika!... gilde zy, terwyl hare oogappelen schrikwekkend in haer hoofd rolden. Ja, vervolgde zy, naer Amerika! Kom, vader, naer Amerika by Klaes!
En zy wekte haren ongelukkigen vader uit zyne bedwelming.

{==110==} {>>pagina-aanduiding<<}

Wat er op dit oogenblik in die drie harten omging, is niet door woorden uit te drukken.
- Myn kind! myn ongelukkig kind! kermde de vader, gy lydt! Klaes lydt! wy allen lyden! en waerom? - Omdat het vooroordeel ons gebiedt!... Omdat wy naer het geklap der menschen, in plaets van naer de stem der regtvaerdigheid, luisteren, zult gy sterven, zal Klaes sterven, zullen wy sterven!...
Een engel des hemels scheen den man op dit oogenblik te begeesteren; hy wierp zyne blikken naer omhoog en scheen raed aen den Alwyze te vragen.
- Sterven! gilde de moeder.
- Ja, hernam de vader met ontzagwekkende stem; wy allen zullen lyden en sterven omdat wy de wetten der menschen boven die van den Opperheer stellen! De regtvaerdigheid zegt dat de zoon niet verantwoordelyk voor de daden des vaders wezen kan! Waerom dan moet de goede Klaes als verworpeling zyn noodlot tot aen de eindpalen der aerde dragen! Neen, vrouw, neen, wy mogen niet langer onregtvaerdig wezen! Weg, met het domme vooroordeel! Klaes zal onze schoonzoon worden!...
Herstel u, myn kind, vervolgde hy, zich nu op zachten toon tot zyne dochter wendende, nog heden op staenden voet, vertrek ik naer Antwerpen en Klaes zal uw echtgenoot wezen!
- O ja, vader, ja, dat hy kome! dat hy kome!... gilde het meisjen, terwyl zy van uitzinnige vreugde danste.

{==111==} {>>pagina-aanduiding<<}

- Ja, en gy zult nog gelukkig wezen! zeide de moeder terwyl zy haer kind omhelsde.
- Dat de menschen ons beknibbelen, dat het vooroordeel ons verplette! sprak Welmoed, terwyl hy zyne handen hemelwaerts hief; maer voor het aenschyn van den God aller regtvaerdigheid schenk ik myne dochter aen eenen braven jongman, die zich harer waerdig heeft getoond!...
Nog den zelfden avond was pachter Welmoed op reis naer Antwerpen, terwyl zyne vrouw en dochter te huis hun leed reeds voelden verzachten door de hoop van Klaes weder te zien.
Nathalia, wier hoofd ydel was, en wier geestesvermogens door het lyden gekrenkt waren, klapte op lossen toon van bruidskleederen, van huwelyksfeest, en het arme meisjen zag er toch zoo zwak en afgeleefd uit! Men zou gezegd hebben dat zy den dood naby was.
Maer zoo is het voor het jong gemoed: het onheil doodt, de vreugde geeft nieuw leven.



{==112==} {>>pagina-aanduiding<<}

XVII.

Bliksems! wat mag er heden op het dorp K... te doen zyn? Waertoe al dit gedrang? - Van waer die buitengewoone vreugde op aller aengezichten? - Waerom is iedereen van daeg te been? Zie, de oude vrouwen loopen ook al in de groepen, de kinderen zingen en klingen van blydschap! Al de jonge meisjens zyn in 't zondagspak, brengen bloemkorven aen en scharen zich te samen! De jongmans dragen fuzieken op de schouders, klappen van vreugde, van vermaek! Nog eens, wat voorspelt dit alles? - En dat op eenen weekdag!
Dit voorspelt een bruiloftsfeest, en dat wel voor een huwelyk, dat meer beduidt dan elk ander: Voor het huwelyk van Klaes Verlaten, zoon eens veroordeelden, met Nathalia Welmoed, dochter eens ryken pachters! Ja, en dit huwelyk, dat, als

{==113==} {>>pagina-aanduiding<<}
eene hoogere magt, alle vooroordeel verplet, zal by klaren dage, in tegenwoordigheid onzer - helaes, nog zoo bygeloovige - bevolking gevierd worden!
Van aen de hoeve van pachter Welmoed tot aen de kerk - minstens op eenen kilometer afstand - was de weg bezet met menschen, die allen werkten om het huwelyk met luister te vieren; de eenen rakelden de spoorslagen effen, anderen groeven witten zavel uit den grond; de meisjens ploozen bloemen uit of bekransden den eerebogen met wit en blauw katoen. Langs henen de baen stonden met duizende sparreboompjens geplant.
Ten tien uren voormiddag was de gansche kerkweg in bloemhof herschapen. Korts nadien vereenigde zich voor de hoeve van pachter Welmoed eene groep van een vyftigtal ruiters, allen op zwaerlyvige boerenpaerden, en in schitterend uniform, het is te zeggen met witte broeken, zwarte jassen en roode sluijers om de lenden.
Een dergelyk aengekleede boerenruiter noemt men een garde d'honneur, als of het vlaemsche woord eerewacht niet bestond.
Kwaert na tien ging op eens een geroep op: Zy komen! zy komen!....
Inderdaed, eene prachtige postkoets reed de hoeve af.
De eereruiters plaetsten zich twee en twee, de eene helft vóór, de andere achter het rytuig en de stoet reed naer het dorp onder het gejuich en gejubel der menigte.

{==114==} {>>pagina-aanduiding<<}

De opene koets was vol bezet. Welmoed zat neven zyne dochter; Klaes was met zyne schoonmoeder regt over den pachter en zyne bruid geplaetst, en op de voorbank zaten de leden der familie.
- Maer zy ziet er nu zoo frisch uit als ooit! hoorde men onderwege opmerken.
- Wat is zy schoon! vezelden de jonge gebuermeisjens.
- Welk geluk voor Klaes zoo eene bruid te hebben! zegden anderen.
En werkelyk, Nathalia was geheel en gansch hersteld. De liefde was voor het meisjen als lucht geworden, en zoodra men haer die weêrgeschonken had, was het leven in haer teruggekomen.
Voor in het dorp hield de bruiloftstoet stil.
Twee mannen plaetsten zich voor de paerden. De bard van het dorp, die sedert eene halve eeuw by elke huwelyksplegtigheid zyn rymdicht aflas, stond voor het rytuig en galmde zyne jubelklanken met luider stemme uit. Hy wenschte het jonge paer eene spruit elk jaer, veel geluk en zegen op de aerdsche wegen, enz., enz...
Na die plegtigheid, ging een gedonder van geweerscheuten los, en de lucht weêrgalmde van het gejuich: Lang leven de echtelingen! lang leve het paer!....
Pachter Welmoed had zich op zulke algemeene en warme goedkeuring niet verwacht; want nooit, voor wie het dan ook

{==115==} {>>pagina-aanduiding<<}
mogte geweest zyn, had men by een huwelyksfeest zooveel opgewondenheid, zoo veel vreugde gezien. De man was tot tranen toe bewogen. Hy stond in de koets regt en sprak met eene door aendoening belemmerde stem, tot de samengeschaerde menigte:
- Vrienden, de gelukkigste dag, dien ik ooit beleefd heb, is de dag van heden. Nog niet zooveel omdat ik myne kinderen gelukkig zie, dan wel omdat de gansche gemeente by deze gelegenheid myn gedrag goedkeurt; dit bewyst my dat men enkel durven moet om het monster - het vooroordeel! - oorzaek van ons meeste lyden, voor eeuwig uit ons midden te verbannen. Dat elk zich in onze samenleving met zyne eigene zaken bemoeije en ook voor zyne eigene daden insta en ons aller welzyn zal er uit voortspruiten. Verheugt u dan, vrienden, verheugt u den ganschen dag! Hoe meer gy u om ons verheugen zult, hoe grooter ons geluk wezen zal!
De kreet: Lang leve de familie Welmoed! steeg ditmael met nog meer geestdrift ter wolken.
- Ja, niet waer, kinderen, sprak de pachtersse, dat de geburen zich vermaken, dat zy op onze gezondheid drinken, nu wy allen te samen gelukkig zyn.
Klaes en Nathalia waren als van genoegen overstelpt.
Het rytuig voerde middelerwyl tot voór de kerkdeur; het bruidspaer stapte den autaer op.... één uer later was Klaes voor staet en kerk de echtgenoot van Nathalia.

{==116==} {>>pagina-aanduiding<<}

De dorpsjongheid is reeds in de herbergen vergaderd; overal is er te drinken, te dansen en te zingen! Nimmer heeft men algemeener vreugde gezien; het vermaek duert met klem en orde tot laet in den avond voort.

Na zyn huwelyk wendt Klaes alles aen om nog meer dan te voren elks achting en vriendschap te winnen. Hy doet jaerlyks nieuwe landbouwbeproevingen, die met den besten uitslag bekroond worden. Hy maekt geen geheim of vooruitzicht op winst van zyne uitvindingen; hy deelt zyne kennissen aen iedereen mede; hy zet zyne studiën met den onderwyzer aenhoudend voort, geeft op gestelde avonden openbare lessen van landbouwkunde, en dank aen Klaes den Veehoeder, - die nu, door yver, moed en deugd, - pachter geworden is, kan het dorp K.... voor den akkerbouw aen gansch het land ten voorbedde verstrekken!
einde.



(1) Dit gebruik bestaet in Brabant en welligt ook in nog andere provinciën.

(1) Triticum repens.

(1) Volkswoord, in den zin van onwaerheden.

(1) Vangt.

(1) Tateren - praten.

(1) Op de tong ryden. - Door elkeen beklapt worden.


