
   
        
           
               Beknopte beschryving nevens eene naauwkeurige afgezette kaart der Zeven Vereenigde Nederlanden
               Willem Albert Bachiene
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Beknopte beschryving nevens eene naauwkeurige afgezette kaart der Zeven Vereenigde Nederlanden van W.A. Bachiene uit 1793.
               
               
                   
                       p. 16: d n → den: ‘niet verre van den arm’.
                       p. 17: do pen → dorpen: ‘nog drie dorpen zyn aangelegt’.
                       p. 22: Willemptad → Willemstad: ‘De Willemstad in 1583’.
                   
               
           
           
           
               bach005bekn01_01
               DBNL-TEI 1
               
                   2018 dbnl
               
           
           
               
           
           
               
                   
                   exemplaar Universiteitsbibliotheek Amsterdam, signatuur: Obr. 1602
               
               W.A. Bachiene, Beknopte beschryving nevens eene naauwkeurige afgezette kaart der Zeven Vereenigde Nederlanden. Dirk onder de Linden en zoon, Amsterdam 1793
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Beknopte beschryving nevens eene naauwkeurige afgezette kaart der Zeven Vereenigde Nederlanden
               Willem Albert Bachiene
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Beknopte beschryving nevens eene naauwkeurige afgezette kaart der Zeven Vereenigde Nederlanden
               Willem Albert Bachiene
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2018-03-19
               
                   KE
               
               colofon toegevoegd
           
       
   
         
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: W.A. Bachiene, Beknopte beschryving nevens eene naauwkeurige afgezette kaart der Zeven Vereenigde Nederlanden. Dirk onder de Linden en zoon, Amsterdam 1793
 
Zie: https://www.dbnl.org/tekst/bach005bekn01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==1==} {>>pagina-aanduiding<<}

BEKNOPTE
BESCHRYVING
NEVENS EENE
NAAUWKEURIGE AFGEZETTE
KAART
DER
ZEVEN VEREENIGDE
NEDERLANDEN,
In 't Koper gebragt door J. van JAGEN, en Opgesteld door Wylen den Heere
W.A. BACHIENE,
In deszelfs leeven Leeraar der Hervormde Gemeente, en Hoogleeraar in de Sterre- en Aardrykskunde te Maastricht, als mede Lid van de Hollandsche Maatschappy der Weetenschappen te Haarlem.
Uitgegeeven, ten dienste van allen, welken een spoedig en klaar denkbeeld van de Ligging, Sterkte en Gesteldheid der byzondere Landen en Steden in de Zeven Vereenigde Provintiën wenschen te verkrygen.

{== afbeelding 
	
==} {>>afbeelding<<}
    

Te AMSTELDAM,
By DIRK ONDER DE LINDEN en ZOON; Bybel- en Boekverkoopers. 1793.

{==2==} {>>pagina-aanduiding<<}





{==3==} {>>pagina-aanduiding<<}

Beknopte beschryving van de Zeven Vereenigde Nederlanden.

§. I.

Dit geheele Land, waar van wy de beschryving hier beginnen, is allermeest bekend met den naam NEDERLAND of NEERLAND, dat by verkorting zo veel zegt als Neder-Duitschland, (in 't Latyn Germania Inferior) in onderscheiding van Opper- of Hoog-Duitschland (Germania Superior) waar toe wel eer, toen de Rhynstroom nog by, 't dorp Katwyk uitwaterende, de scheiding tusschen Duitschland (Germania) en Frankryk (Gallia) maakte, gedeeltelyk behoort heeft; dewyl 't wegens de afhelling van den grond, de zeewaards aanliggende Landen altoos eigen, veel laager is dan Opper-Duitschland, zo als ook blykt uit den afloop der Rivieren, die door dit land naar de Zee vloeijen.
Die in aanmerking neemen de byzondere deelen, uit welken dit Land bestaat, zyn gewoon 't meervoudige te gebruiken, en te zeggen NEDERLANDEN: als behelzende (zo men ze alle gezamentlyk neemt) Groningerland, Friesland, Overyssel, Drenthe, Gelderland, Utrecht, Holland, Zeeland, Brabant, benevens Mechelen, en Antwerpen, Vlaanderen, Artois, Henegouwen, Namen, Limburg en Luxemburg.


§. II.

Alle deze Landen worden ten Oosten door 't Duitsche Ryk ingesloten, zynde de deelen die 'er 't naast aanraaken, 't Vorstendom Oost-Friesland, 't Bisdom Munster,

{==4==} {>>pagina-aanduiding<<}
't Graafschap Benthem, 't Hertogdom Kleef, 't Vorstendom Meurs, 't Hertogdom Gulik, en de Aartsbisdommen Keulen en Trier. Hoewel ook een gedeelte van 't Duitsche Ryk, namelyk 't Prins- en Bisdom Luikerland, 'er midden in en door geslingert ligt.
Ten Zuiden grenzen de Nederlanden aan Frankryk, en in 't byzonder aan de Provincien, Picardie, Champagne en Lotheringen.
Doch voor 't overige worden zy bespoeld door de Noord-Zee, aan welke veele derzelve onmiddelyk paalen, maar andere door middel van de Zuider-Zee, die als een boezem of baay uit de Noord-Zee voortkomt; waar by ook alle de overige, die anders geheel van deeze Zeeën zouden afgezonderd zyn, egter gemeenschap met dezelven hebben, door groote en bevaarbaare Rivieren.
Door deze gelegenheid hebben alle die Landen niet alleen het voordeel der visscheryen, maar ook, dewyl de Noord-Zee ter eene zyde door de Zont met de Oost-Zee, en ter andere zyde door 't Kanaal (de Hoofden) met den grooten Atlantischen Oceäan vereeniging heeft, zoo staat daar door van hier de weg open naar alle gewesten der geheele aarde, om met derzelver ingezetenen eenen sterken koophandel te konnen dryven, door de scheepvaart.


§. III.

Dewyl nu de gemeenste hanteering der inwooners eens lands afhangt van deszelfs gelegenheid, zo wel als van deszelfs eige grond-gesteltenis, zo ziet men hier de ware reden, waarom de gemeenste hanteering der Nederlanders in den Koophandel bestaat.
Hoewel hier ook by komt, dat de Nederlanders naar gelang hunner ongemeene volkrykheid, geene genoegzame uitgestrektheid van grond bezitten, om al hunnen nooddruft van hunnen eigenen bodem te konnen ontvangen, en daar door tot de noodzaaklykheid gebragt zyn, om van elders te haalen, 't geen hen in hun eigen land ontbreekt.
Zy zyn wegens de gelykheid van den grond (immers aan de meeste oorden) wel genoeg voorzien van vette weilanden voor 't Veê, dat vereischt wordt om hen 't zuivel te beschikken: Boter en Kaas zyn hier zo overvloedig, dat by aldien geen sterfte onder de runder-beesten, met welke de regtvaerdige God, onder veele andere plaagen, ons sedert eenige jaaren zo bitter bezogt heest, dit verhinderde, de ingezetenen daar van voor

{==5==} {>>pagina-aanduiding<<}
zich zelven niet alleen genoeg zouden hebben, maar daar van ook in groote menigte aan hunne gebuuren konnen mededeelen.
Ook heeft men in deeze landen geen gebrek aan veelerhande soort van de smaaklykste boomvrugten.
Doch zy leveren niet zo veel voorraad van Koorn uit als de ingezetenen van nooden hebben, want schoon dit wel in eenige Provincien, als Gelderland, Zeeland, Brabant, Vlaanderen en Artois zeer weelderig groeit, zo kan dit egter niet toereiken, om de behoeftens van zo veele inwooners, ook van de andere Provincien, te vervullen, waarom 't Koorn dan ook Jaarlyks uit Lyfland, Koerland, Pruissen en Poolen, over de Oost-Zee moet worden aangevoerd.
Daar benevens heeft men in ons land geen Goud- of Zilvermynen, niet veel Yzer, Koper, Tin of Lood, geen genoegzaam Hout, noch andere Scheepsgereedschappen, van gelyke geen Wol genoeg, noch Zyde noch andere Klederstoffen; geen Wynen, Speceryen, en andere noodwendigheden, die derhalven uit andere landen herwaards moeten overgebragt worden.


§. IV.

Belangende de Rivieren, die (gelyk gezegt is) de landschappen, welke van de Zee eenigzins verwyderd zyn, echter met dezelve gemeenschap doen hebben, zo heeft men de Hoofdrivieren te ondersche den van derzelver Armen en Takken, De Hoofdrivieren, die dezelve bewateren, zyn deze drie: de RHYN, MAAS en SCHELDE.
De RHYN, welke in Zwitserland, of eigentlyk Graubunderland, by 't gebergte St. Crispalt ontspringende, van daar door Duitschland stroomt, begint eerst onzen bodem te betreeden by Schenkeschans, loopende voor by Arnhem, Wageningen en Rheenen tot Wyk by Duurstede, van waar hy zich Noord-West-waards plag te wenden langs Utrecht, Woerden en Leiden, en in Zee te storten by 't dorp Katwyk. Doch deze oude mond is, zo als Hadr. Junius (Hist Batav. p. 107.) uit de vroegere Chronyken aanhaalt, in den jaare 860, door eenen sterken stormwind, die tot zyn gevolg hadde eene gansche overstrooming van Holland, door de duinen toegestopt; neemende 't Rhynwater sedert, hoewel onder eenen anderen naam, te weeten van de Lek, zynen stroom langs Kuilenburg,

{==6==} {>>pagina-aanduiding<<}
Vianen en Schoonhoven tot Krimpen, daar het in de Maas stort; terwyl van deszelfs voorigen loop, die zich te Wyk daarvan afscheidt, niet dan een smal water, 't welk tot een trekvaart dient, is overgebleven, 't welk echter nog den naam Rhyn blyft behouden tot op den huidigen dag.
Deeze Lek is derhalven niet verder te erkennen, dan voor eenen arm van den Rhynstroom.
Doch behalven deeze verdeelt zich de Rhyn in nog twee andere armen, namelyk de Waal en Yssel.
De Waal zonderde voorheen zich van den Rhyn af even boven Schenkeschans, maar sints de doorgraaving van dat berugte Kanaal, gemeenlyk 't Pandersche gat genoemd, in 1701, by 't dorp Panderen of Pannerden, en gaat langs Nimmegen, Thiel en Bommel, waar na zy zich by de Schans Loevestein vereenigt met de Maas.
De Yssel zou eigentlyk gesprooken een Hoofdriviertjen op zich zelven zyn, 't welk zynen oorsprong neemt in 't Munstersche gebied: doch door een grift die van een weinig boven Arnhem tot aan Doesburg gaat, (van zeer vroege tyden aangelegt door den Romeinschen Veldheer Drusus, om daar door de Veluwe, 't Sticht van Utrecht en geheel Holland, voor den inval der vyanden te dekken, en daarom ook nog de Drusus-vaart genoemd) ontvangt dezelve zyn meeste water uit den Rhyn, 't welk dan langs Zutphen, Deventer en Kampen naar de Zuider-Zee wordt afgeleid.
De tweede Hoofdrivier is de MAAS, die 't eerste begint op de grenzen van Campagne en Lotheringen in Frankryk, loopende langs de provincie Luxemburg, door Namen, Luikerland en Over-Gelderland, vervolgens tusschen Neder-Gelderland en Brabant tot Loevestein, alwaar zy met de Waal zamenvloeit.
Voortyds was 'er een weinig hooger nog een drieërleie samenvloeijinge deezer beide rivieren, namelyk by de nu vervalle Schans Voorn, by 't dorp Herewaarden of Herwaarden, en by de Schans St. Andries; doch de gaten by de twee eerstgemelde plaatsen zyn voor eenige Jaaren toegedamt, en is alleen dat by St. Andries tot hier toe, open gebleven.
De Maas dan by Loevestein zich met de Waal vereenigende, neemt daar den naam van Merwe aan, en behoudt denzelven tot Dortrecht toe, en, na tusschen Gorinchem en Dortrecht, vooraf gedeeltelyk na zich ontlast te hebben door de Werkendamsche killen in 't Biesbosch, anders 't Bergsche-veld genoemd, ('t welk nog een klein

{==7==} {>>pagina-aanduiding<<}
overblyfsel is van die groote overstrooming en vernieling der 72 Zuid-Hollandsche dorpen in 1421) zo verdeelt zich deeze rivier tegen over Dortrecht weêr in twee armen, waarvan die ter regte de Maas, en die ter slinkerzyde de Oude Maas genoemt worden; welke beide egter zich weêr met elkander vermengen tegen over Vlaardingen, en dan onder den naam van Maas hunne uitwatering hebben in de Noord-Zeè.
't Kon niet ondienstig zyn van de veelvuldige verdeelingen en zamenvloeijingen deezer twee Hoofdrivieren van ons land, de Rhyn en Maas, en derzelver armen, dit bericht te geeven, dewyl de welvaart van de ingezetenen ten platten lande, voor een groot gedeelte aan de rivieren hangt, en dit onderwerp hedendaags veel stof geeft, om 'er over te spreeken, wegens de schade welke men schier jaar op jaar van de doorkwellingen en overstroomingen by de doorbraak der dyken, byzonder by zwaaren ysgang, te vreezen heeft; waarom 'er dan ook zeer gezogt wordt naar een bekwaam middel, om daar in by vervolg te voorzien.
De derde Hoofdrivier is de Schelde. Deeze begint by Castelet in de Fransche provincie Picardie; stroomt Noordwaarts door de provincien Henegouwen en Vlaanderen tot Gent, daar zy de Ley, als een van haare voornaamste takken, in zich ontvangt; gaande met verscheide kronkels voort langs Dendermonde en Antwerpen, tot tegen over Zandvliet, daar zy zich insgelyk in twee armen verdeelt, waar van de eene onder den naam van Ooster-Schelde in de Zeeuwsche stroomen vloeit, en de andere onder den naam van Wester-Schelde, ook wel de Hond, eenen zeer breeden boezem maakt; welke Zeeland afscheidt van Vlaanderen, en eindelyk zich ontlast in de Noord-Zee. Van andere rivieren van meerder aan belang, die voor 't meerder deel in de nu reeds gemelden hunne uitwatering hebben, zal nader gesprooken worden by de behandeling der byzondere Provinciën.


§ V.

Inmiddels dienden wy hier een kort geschiedkundig bericht te geeven, van de zeer merkwaardige Veranderingen, die deeze landen in opzigt tot de heerschappy, by verloop van tyd, hebben ondergaan.
Van ouds waren dezelve Verdeeld in XVII byzondere Landschappen, die elk op zich zelven

{==8==} {>>pagina-aanduiding<<}
geregeerd, en met onderscheiden Tytels, ontleend van de hoedanigheid hunner regeerders, benoemd werden.
Vier van dezelve waren Hertogdommen, namelyk BRABANT, LIMBURG, LUXEMBURG en GELDERLAND, versta beide Over- en Neder-Gelderland, die toen samen voor één Landschap gerekend wierden.
Zeven Graafschappen, als VLAANDEREN, ARTOIS, HENEGOUWEN, HOLLAND, ZEELAND, NAMEN en ZUTPHEN.
Vyf Heerlykreden, FRIESLAND, GRONINGERLAND, OVERYSSEL, UTRECHT en MECHELEN.
En eindelyk een Marquisaat of Markgraafschap, namelyk ANTWERPEN.
Alle deeze landen werden in vroeger tyd yder door byzondere, en van elkanderen onafhanglyke Heeren bezeten, doch zyn daarna, deels door erfenis, deels door aankoop, deels door huwelyken, en deels ook door overwinningen, allengs in elkanderen gesmolten, tot dat zy ten laatsten genoegzaam alle met elkanderen vereenigd zyn, onder de heerschappy van Karel den Stouten, Hertog van Bourgogne.
Deeze den 4 Jan. 1477, in den Veldslag by Nancy in Lotharingen sneuvelende, liet een eenige dochter na, Maria genoemd; welke den 19 Aug. deszelven Jaars, zich in den echt begeevende met den Aartshertog Maximiliaan van Oostenryk, (die daarnaa Roomsch Keizer is geworden) daar door de Nederlanden, benevens de overige Staaten van 't huis van Bourgogne, tot het huis van Oostenryk overbragt.
Uit dit huwlyk werd den 22 Juny 1478 te Brugge een Zoon verwekt, Philippus genoemd, op wien, als zyne moeder den 27 Apr. 1483 aan een kwetsuur, door eenen val van 't paard veroorzaakt, deezer waereld overleed; de Nederlanden, nog by 't leven zyns vaders, vervielen, schoon deeze geduurende de minderjaarigheid zyns Zoons de bestuuring over dezelven waarnam.
Deeze Philippus, de schoone bygenoemd, trouwde in 't 18de Jaar van zynen ouderdom met Johanna, dochter van Ferdinandus Katholikus, Koning van Spanjen, door welk huwlyk hy voor zyn nageslacht met der tyd de geheele Spaansche Monarchie verkreeg, en dus de Nederlanden (wier belang nooit geweest was onder zeer magtige Heeren te staan) tot een voorspel van haar ongeluk, met de Spaansche Monarchie vereenigd werden.

{==9==} {>>pagina-aanduiding<<}

Philippus stierf in Spanjen in den bloei zyner jaaren, den 25 Sept. 1506, doch had by zyne gemalinne, behalven eenige dochters, ook twee Zoonen verwekt, Karel en Ferdinand, die de eene na den anderen Keizers van 't Roomsche Ryk, en te gelyk de stichters zyn geworden van die beide Oostenryksche linien, naar dezelve de Karolynsche en de Ferdinandische genoemd.
De oudste Aartshertog Karel, die den 24 Febr. 1500 binnen Gent gebooren werd, was naauwlyks 6 Jaaren oud, als zyn vader Philippus stierf, waarom de bestuuring der Nederlanden, by deszelfs minderjaarigheid, met bewilliging van zynen grootvader, Keizer Maximiliaan, aan zyne moeje, Margaretha van Oostenryk, werd toevertrouwt tot 1515, wanneer by de heerschappy zelfs aanvaardde, waarna hy ook in 't volgende Jaar 1516 zynen Grootvader van moeders zyde, Ferdinandus Katholikus, opvolgde in de Spaansche Koningryken, en 1519 ook zynen Grootvader van 's vaders zyde, Maximiliaan, in 't Roomsche Keizerryk; wordende daar door de magtigste Vorst van geheel Europa.
Deeze Karel, in hoedanigheid als Koning van Spanjen de I., maar als Keizer de Vde bygenoemd, was als een Nederlander van geboorte, by deeze Nederlanderen zeer bemind, en zou ongetwyffeld dezelve met rust geregeerd hebben, in geval hy den eed, by de huldiging aan 's Lands Staaten plegtelyk gezwooren, (welke behelsde, de Nederlanders by hunne van ouds genoote voorrechten te zullen handhaven,) heiliglyk gehouden had Doch zyne heerschzucht deed hem reeds ten eersten onderstaan, om, gelyk in zyne andere heerschappyen, ook hier, een onbepaald gezag te oefenen, waar door hunne voorrechten gekrenkt werden tot onderdrukking van 't volk.
Hier by kwam voornamelyk, dat in 1521 en 1522, toen 't heuchlyk licht der hervorming in deeze Landen met kragt begon door te breeken, ook de wreedste Inquisitie tegen de verkondigers en belyders der hervormde leer wierd ingevoerd, met dit gevolg, dat binnen weinige jaaren meer dan 50,000 menschen door beuls handen op de jammerlykste wyze wierden omgebragt.
Doch dit alles was slegts een beginzel der smerten. Wanneer Keizer Karel de Vden den 25 Octob 1555 binnen Brussel, plegtig afstand van zyne regeering had gedaan, ten behoeve van zynen Zoon Philippus II, die een monster in wreedheid was, namen alle die verdrukkingen, in weêrwil van de allerootmoedigste vertoo-
{==10==} {>>pagina-aanduiding<<}
gen dagelyks toe, tot dat de vryheidlievende Nederlanders, geen ander middel ter verlossing hebbende te hoopen, gedrongen wierden om deezen Koning van Spanjen, de gehoorzaamheid op te zeggen, en zich te wapenen tegen 't geweld, waar mede men hen tot zulk eene slaverny poogde te dwingen, in hoope dat zy daar door hunne geheele vryheid verwinnen mogten. Hier uit rees derhalven een zeer bloedigen oorlog, die in 1568 onder deezen Philip II begonnen, onder Philip III voortgezet, en onder Philip IV besloten werd, in 1648 by den Munsterschen Vreede, waar by de inwooners, doch alleen der VII Provincien, voor een vry volk, en deszelfs Staaten voor wettige Overheden verklaard, en niet alleen door Spanjen, maar ook door alle andere Mogendheden van Europa, daar voor erkend werden.
Hoe veele, en welke groote en tegen aller menschen verwagting uitvallende veranderingen, in deezen 80 Jaarigen Oorlog, op elkanderen gevolgd zyn, vooräl onder het bewind der eerste Prinsen van Oranjen, Willem I en deszelfs beide Zoonen Maurits en Frederik Hendrik; kan in de Geschiedschriften van Emanuel van Meteren, Bor, van Rheid, le Clerc en anderen, worden nagezien.


§. VI.

Ondertusschen heeft men hier nu den regten grond van de Verdeelinge, welke men van dien tyd af heeft beginnen te maaken, onder alle de XVII te vooren genoemde Provincien, waar door zy worden onderscheiden in Zeven Vereenigde, die namelyk, welke by den Munsterschen vreede van de Spaansche heerschappy afgescheurd zynde, een vryë Republiek op zich zelven hebben uitgemaakt; en tien toen zogenoemde Spaansche Provincien, die by dien zelfden vreede tot de Spaansche heerschappy te rug gekeerd zyn; van welke, en wel yder in 't byzonder, wy hier eene beknopte beschryving hebben optegeeven.


§. VII.

DE ZEVEN VEREENIGDE PROVINCIEN worden dus genoemd naar de vereeniging (Unie) die door derzelver Staaten, onderling onder zekere voorwaarden, geslooten is, binnen Utrecht 1579.

{==11==} {>>pagina-aanduiding<<}

Tot deeze behooren (naar de order, zo als zy in opzigt tot elkanderen liggen, opgenoemd) 1 Zeeland, 2 Holland, benevens het daar onder gerekende West-Friesland, 3 Utrecht, 4 Gelderland, of eigentlyk Neder-Gelderland, waar toe ook Zutphen, ('t welk wel eer eene byzondere Provincie was) nu mede behoort, 5 Over-Yssel, 6 Friesland en 7 Groningerland.
Waarby nog eindelyk komt het landschap Drenthe, staande, volgens zekere voorwaarden, onder de bescherming der vereenigde Nederlanden.
Alle welke Provinciën naar de grootste, magtigste, en volkrykste onder alle, voornamelyk by de uitlanders, blootelyk met den naam van Holland pleegen uitgedrukt te worden.


§. VIII.

Van Regeeringsvorm zyn deeze Nederlanden dan een Republiek, of liever, yder der Provinciën een byzondere Republiek of Gemeenebest op zich zelven, waar van de opperste Regeerders zyn de Staaten, welken worden afgevaardigd doorgaans uit de Edelen en Burgers, anders de Ridderschap en Steden genoemd, en die yder in 't hunne 't bestuur hebben over alles, zo over 't geen de geldmiddelen, als 't geen den Staat der Regeering en Rechtspleeging van hunne byzondere Provincie raakt, voerende den titel van Edel-Mogende Heeren, uitgezonderd die van Holland, welke Edele Groot-Mogende worden genoemt.
Doch ter bestelling van 's Lands Gemeene Zaaken, die den Godsdienst, Koophandel, Vreede en Oorlog, de Verbintenissen met andere Mogendheden en dergelyke betreffen, is 'er nog eene Algemeene Vergadering samen gesteld uit afgevaardigden der Staaten, van de byzondere Provinciën, daarom de Staaten Generaal genoemd, wier leden den titel hebben van Hoog Mogende Heeren, en die te gelyk 't opperste gebied voeren over de zogenoemde Generaliteits landen, waar door men verstaat eenige deelen der tien andere Provincien, die door Spanjen aan de Republyk afgestaan zyn.
Aan deeze Staaten Generaal, die altoos hunne byeenkomsten in 's Hage houden, zyn ondergeschikt de Heeren Raaden van Staaten, die voornamelyk 't opzigt hebben over de Landmagt, de Vestingen, de Magazynen en al-
{==12==} {>>pagina-aanduiding<<}
lerhande Krygsbehoeftens, met één woord, al wat tot de bescherming der Republiek aan de Landzyde vereischt wordt, gelyk ook over de uitgaave der penningen, die tot dit alles jaarlyks zo in vreede als in oorlogstyd, door de byzondere Provinciën moeten besteed worden.
Hoewel deeze laatstgenoemde last ook gedeeltelyk is toevertrouwd aan de Heeren Raaden, afgevaardigd ter Generaliteits Rekenkamer, die daarom met de Raaden van Staaten eene naauwe verbintenis hebben.
Gelyk ook aan de Staaten Generaal ondergeschikt zyn de Heeren Raaden ter Admiraliteit, die 't bewind hebben alleen over de Zee-Zaaken, zynde in vyf Kamers verdeeld, die hun verblyf hebben te Amsterdam, Rotterdam, Hoorn of Enkhuizen, Middelburg en Harlingen.
Bovendien heeft ons Gemeenebest, ten aanzien van de Regeeringsvorm, eene merkelyke veranderinge ondergaan in 1747, wanneer 't Stadhouderschap, benevens de daar aan verknogte hooge Waardigheden van Capitein- en Admiraal-Generaal over de geheele Krygsmagt, (zynde sedert den dood van zyne Koningl. Majesteit van Groot-Brittanje, Willem III, in de meeste Provinciën zo lang opgeschort geweest) weder is ingevoerd; over alle de Provinciën algemeen geworden, en zelfs ook over de Generaliteits landen uitgestrekt: en door 's Lands Staaten eenpaarig opgedraagen, en zulks erflyk, zo wel ten aanzien der Vrouwelyke als der Mannelyke linie, aan zyne Doorluchtige Hoogheid, den Heere Prince van Oranjen en Nassau, Willem Karel Hendrik Friso, die reeds het Stadhouderschap over drie Provincien Friesland, Groningerland en Gelderland bekleedde; en die daarom hier toe in aanmerking moeste komen, dewyl zyn Doorl. Hoogheid uit denzelfden Stamvader met alle de Prinsen van Oranjen, die voorheen 't Stadhouderschap over de meeste Provincien bekleed hebben, afdaalde; namelyk uit Willem den Ouden, en ook wegens 't huwlyk van zynen Overgrootvader Willem Frederik van Nassau-Diets, met de Dochter van Frederik Hendrik van Oranjen, Albertina Agnes, nog nader, schoon naar de vrouwelyke linie, zynen oorsprong rekende: om welke reden zyn vader Jan Willem van Nassau-Diets, door Koning Willem III, als de naaste in den bloede, tot zynen algemeen erfgenaam 
verklaard werd, van alle zyne tytels en goederen.
Deeze Vorst had, uit deszelfs huwlyk met de Prin-
{==13==} {>>pagina-aanduiding<<}
ces Maria Louisa van Hessen-Kassel, gemelden Erfstadhouder verwekt, die geboren werd na zyns vaders dood, den 1 Sept. 1711, en gehuwd met de Kroon-Prinses van Groot-Brittanje, Anna, Dochter van Koning George II, uit welk huwlyk twee kinderen gebooren zyn, eerst Prinses Karolina den 28 Febr. 1743 en daarna Prins Willem den 8 Maart 1748. Op wien, als den vyfden van deezen naam, sedert deszelfs Vader door eenen vroegtydigen dood wechgenoomen werd, alle de hooge en aanzienlyke waardigheden, door dien Vorst bezeten, by erfrecht gevallen zyn; wordende, geduurende deszelfs minderjaarigheid, het Stadhouderlyk bewind gevoerd door Haare Koninglyke Hoogheid, zyne Moeder, in de hoedanigheid als Gouvernante en Voogdesse der Vorstelyke kinderen.


§. IX.

Den Godsdienst belangende, die in ons Land de heerschende is, deeze is de hervormde Christelyke Godsdienst, tot welker omhelzing en bescherming de Staaten des Lands zich plegtig verbonden hebben, by het Utrechtsche Vereenigings-verbond 1579, en nog uitdruklyker in den jaare 1583; Gelyk dan ook de rechtzinnige leer, die de regel des geloofs in deezen Godsdienst, en vervat is in de belydenis der Nederlandsche Kerken, overeenstemmende met den Heidelbergschen Katechismus, by gelegenheid dat dezelve door Jac. Arminius, en nog meer, door zyne navolgers, op eene zeer gevaarlyke wyze ondermynd werd, nader bevestigt is geworden, op de algemeene groote Kerkvergadering, gehouden binnen Dortrecht in de jaaren 1618 en 1619.
Daarom wordt deeze Godsdienst overäl, en in 't openbaar met haare vereischte plegtigheden waargenoomen, niet alleen in onze eige moedertaal ten dienste der inboorlingen, maar ook in de Hoogduitsche, Fransche en Engelsche taalen, aan zulke plaatsen, daar men, ter oorzaake van den Koophandel, veele van die vreemdelingen heeft.
Echter wordt ook, by oogluiking, vryheid van Godsdienst vergund (zo men alleen de Sociniaanen uitzondert) aan alle andere zogenoemde Christen gezindheden, onder welke de meesten in aantal zyn de Roomschgezinden, die zelfs aan sommige plaatsen, inzonderheid ten platten lande, dat der Gereformeerden overtreffen.

{==14==} {>>pagina-aanduiding<<}

Van gelyke vordert het belang van den Koophandel, dat ook de Jooden in ons land geduld worden; die daaröm hier en ginder hunne Synagogen hebben.


§. X.

Van de Geaartheid der ingezetenen plag men eertyds meer tot lof te konnen spreeken dan tegenwoordig: de oprechtheid, nedrigheid, eerbaarheid, maatigheid, spaarsaamheid, regtvaardigheid, arbeidsaamheid, en dergelyken, waren de deugden, die hen deeden uitmunten boven veele andere volken. Doch zy zyn, helaas! in veele stukken van de pryswaardige hoedanigheden hunner voorvaderen afgeweken: de toevloed van zoo veele Vreemdelingen naar ons land, die door de groote vryheden, zo in den Godsdienst als in den Burgerstaat, gelyk ook door den Koophandel derwaards gelokt worden, en door den tyd met de eige inboorlingen zig vermengen, heeft den inborst der Nederlanderen merkelyk verbasterd; alzo met deeze ook hunne gebreken ten lande ingeslopen zyn, en door de inwooners aangenomen; zynde het in den aart van alle menschen, die van natuure toch verdorven zyn, dat zy veel eer 't kwaade navolgen, dan 't goede. Men kan egter ook als een oorzaak deezer uitwendige verandering aanmerken de rykdommen, die door den Koophandel naar alle oorden der waereld, vooral sedert de oprigting der Oost- en West-Indische Maatschappyen, herwaards toegevloeid zyn, die zeer veel voedsel geeven aan die trotsheid, overdaad, wellust en diergelyke zonden, die onder ons heerschen; en in weêrwil van veele en lang aanhoudende Goddelyke oordeelen nog dagelyks schynen aantewassen.










§ XI.

Deeze dingen in 't gemeen van onze Nederlanden aangemerkt hebbende, zo gaan wy over tot elke Provincie in 't byzonder, beginnende met

Zeeland.

't Welk van ouds geweest is een Graafschap, gelyk 't ook nog ter gedachtenis daar van dus getituleert wordt. Deeze Provincie bestaat alleen uit Eilanden, 't eene grooter dan 't andere, welke gedeeltelyk door de Maas, doch meest door de Schelde, by haare uitwaateringen in de

{==15==} {>>pagina-aanduiding<<}
Noord-Zee gevormd, en dus door derzelver boezems, die ruim en breed zyn, van elkanderen afgezonderd worden, waar van deeze Provincie ook den naam Zeeland, als een land dat aan en in de zee ligt, ontvangen heeft.
Deeze Eilanden zyn VIII in getal, naamelyk Walcheren, Zuid-Beveland, Wolfers-Dyk, Noord-Beveland, Schouwen, Duive-Land, Ter-Tholen en Philipppeland.
Alle welke Eilanden (zo men alleen Walcheren en Schouwen uitzondert, die aan den Zeekant eenige duinen hebben) van rondsom met hooge en zwaare dyken, tot groote kosten tegen de overstroominge beveiligd moeten worden.
De gansche Provincie wordt door den regterarm der Schelde in twee zogenoemde Quartieren verdeeld, waar van 't eene Beooster- en 't andere Bewester-Schelde genoemd wordt.
I. Tot Bewester Schelde behoord
1. Walcheren, waarop ligt de Hoofdstad der geheele Provincie, Middelburg, een groote Stad en wel vervuld van inwooners, zynde ook voorzien van een Doorluchtige School; zy dryft eenen sterken Koophandel, waartoe deszelfs gelegenheid haar zeer bevorderlyk is, dewyl zy, schoon midden in 't land liggende, egter gemeenschap heeft met de Hond of Wester-Schelde, en daar door met de Zee, door een diep en wyd Kanaal, 't welk by hoog water van de zwaarst geladen Schepen kan bevaaren worden.
Vlissingen en Veer of Kamp-Veer zyn de twee andere stem hebbende steden van dit eiland; liggende beide even verre, te weeten niet meer dan één uur gaans van Middelburg: deze maaken samen uit een Marquisaat of Mark Graafschap, behorende aan 't Huis van Oranjen al zedert den tyd van Prins Willem I, en geevende te gelyk de waardigheid van eerste Edele der Provincie. Vlissingen is ongelyk groter dan Veer, en ook voorzien van een ruim dok of bekwaame plaats om 'er 's Lands oorlogschepen te leggen, 't welk in 1750 hersteld en verbeterd is.
Arnemuiden, by verkorting doorgaans Armuien genoemd, is een klein steedjen, 't welk voorheen in eenen veel bloeijender toestand geweest is dan tegenwoordig.
Rammekens of Rammetjes, is eene kleine schans, door Keizer Karel V gesticht, en dienende om den mond van de haven van Middelburg te beschermen: zy draagt ook den naam van Zeeburg.

{==16==} {>>pagina-aanduiding<<}

Voorts heeft men op dit eiland nog veele aanzienlyke vlekken en dorpen, onder welke de voornaamste zyn Domburg, Zeerooskerke, Oost- en West-Kappel en anderen.
Voorts ziet men een weinig westwaards van Middelburg, 't Lusthuis der Hooge, behoorende aan 't Hoog Adelyk huis van Borselen, naar 't welk de tegenwoordige Heer, eerste Edele van Zeeland, den titel van Borselen van der Hooge voerd.
2. 'T Eiland Zuidbeveland was voorheen ook voorzien van drie voortreffelyke steden Borselen, Rommerswaal en Goes of Ter Goes; doch de twee eerst gemelden zyn in 1532 door eene overstrooming weggespoeld, benevens haare ommelanden, en de daar in leggende Dorpen.
Van Rommerswaal zyn nog eenige weinige overblyfsels te zien aan den oever van de Ooster-schelde, doch al 't Land, dat daar aan Zuidwaards lag tusschen de Ooster- en Wester-schelde ingesloten, is t'eenemaal onbewoonbaar, door dien het daaglyks by elke ty of vloed onder water staat, daarom wordt dit het verdronke Zuid-Beveland genoemd.
Goes ligt in 't Noorder gedeelte van dit Eiland niet verre van den arm der Ooster-schelde, de Schenge genoemd: is van binnen sierlyk bebouwd en van buiten tamelyk versterkt.
Naar deze Stadt wordt gemeenlyk 't gansche Eiland, 't Land van Ter Goes genoemd.
Onder de vlekken en dorpen van dit Eiland zyn byzonder aantemerken; Borselen, een Barony, liggende in 't westen van 't Eiland, en niet verre van de plaats, daar eertyds de Stad Borselen gelegen heeft; ook Bizelingen, Schora en Vlake; welke laatste twee plaatsen eenen naam gekregen hebben door Goosuyn van Buitendyk, die hier Predikant zynde, wegens zyn aankleven van de schandelyke gevoelens der Hattemisten, in 1711, van zyne bediening werd afgezet.
Voorts Kloetingen, Kruiningen en anderen die in de Kaart konnen nagezien worden.
3. Wolfersdyk is 't kleinste van alle de Eilanden, en heeft niets aanmerklyks dan een dorp, Nieuwland genoemd.
4. Noord-Beveland was voorheen 't vrugtbaarste en aangenaamste van alle de Zeeuwsche Eilanden, men vond 'er op, behalven de Stadt Kortgene, ook eenige zeer bloejende dorpen: doch door den zelfden vloed van

{==17==} {>>pagina-aanduiding<<}
1532 is alles ondergeloopen, zo dat van 't geheele Eiland, niets dan eenige toorens, boven 't water uitsteekende, is te zien geweest: omtrent 100 jaaren laater de grond allengs verhoogd geworden zynde, heeft men dit Eiland weêr bedykt, en van nieuw bevolkt, zo dat 'er nu, behalven een groot vlek, niet verre van de gemelde Stad, en mede Kortgene, of door de wandeling Kortjyn genoemd, nog drie dorpen zyn aangelegt.
't Water, 't welk de beide Eilanden Noord-Beveland en Wolfersdyk van elkander scheidt, wordt de Zuid-vliet genoemd.
II. Tot het andere Quartier Beooster Schelde, worden gerekend.
1. De Eilanden Schouwen en Duiveland, die niet dan door een kleinen waterloop, het Dykwater genoemd, van elkanderen afgezonderd zyn.
Op Schouwen is de eenigste stad die stem in staat heeft Zirkzee, de oudste stad van gansch Zeeland, zo gezegt wordt reeds gesticht in den jaare 849; een goede Koopstad, die door eene lange Haven gemeenschap met de Ooster-Schelde heeft.
Brouwershaven is van veel minder aangelegenheid, echter daar door aanmerkelyk, dat zy de geboorteplaats van den beroemden Pensionaris Jacob Cats geweest is.
Bommene plagt een stad te zyn, behoorende aan Holland, doch is mede door 't water bedorven.
Duiveland, dat dus genoemd zou zyn, van de menigte der duiven, die zich daar onthouden, behoort in eigendom aan de stad Zirkzee, die 't zelve door koop magtig is geworden.
Hier zyn geen steden, maar alleen sommige Dorpen, als Kapelle, Bruinisse, Ouwer-en Nieuwerkerk, Vianen, enz.
2. 't Eiland van Ter Tholen, liggende van Duiveland Zuid-Oostwaards, met 't water de Keten, tusschen beide, heeft dezen naam ontvangen van de stad Ter Tholen of Tholen de eenigste van dit Eiland, liggende aan de rivier de Eendracht, en zynde eenigermate gesterkt.
Op dit Eiland ligt ook 't schoone vlek St. Maartensdyk eene heerlykheid, behoorende aan 't Vorstelyk huis van Orange.
En de Dorpen St. Anneland, Stavenisse, Scherpenisse, Poortvliet, en Oud-Vosmar.
Nog wordt tot het Eiland van Ter Tholen gerekend ee-
{==18==} {>>pagina-aanduiding<<}
ne smalle streek lands, over de rivier de Eendracht, en grenzende aan Brabant, doch waar in men niets vindt dan 't dorp Nieuw-Vosmar.
Noordwaards van Ter Tholen ziet men nog een klein Eilandjen St. Philipsland genoemd, met een dorp van den zelfden naam; 't welk daar van eenigzins aanmerklyk is, dat de berugte Pontiaan van Hattem, stichter van die zielverderflyke secte der Hattemisten, daar 't Leeraar-ambt bekleedt heeft, doch reeds 1683 door eene zogenoemde coetus, is afgezet.












§ XII.

De naast aan Zeeland liggende Provincie is

Holland.

Welke insgelyks den Graaflyken titel voert, dewyl zy van ouds door Graven is bestuurd geworden. Zy heeft haaren naam zonder twyfel ontvangen van haare laagheid en holligheid van grond, willende zo veel zeggen als Hol-land.
Deze Provincie strekt zich ten Westen uit langs de Noord-Zee, en is daar ook voorzien van goede duinen, tegen den slag van 't Zee-water, hoewel het land aan de andere zyde, daar de Zuider-Zee tegen stoot, ook door dyken moet behouden worden.
Voor 't meerder deel bestaat deze Provincie in Weilanden, op welke eene groote menigte van melkkoejen worden gevoed, waarom ook de Boter en Kaasmakery de voornaamste hanteering der opgezetenen ten platte lande is.
Egter heeft men 'er ook, voornaamlyk in haare middendeelen, veele Veengronden, waar uit de beste soort van turf gegraven en gebaggerd wordt. Gelyk ook de naamen van verscheide dorpen daar omtrent liggende, dit genoegzaam uitwyzen, als Waver-veen, Amstel-veen, Aarlander veen, Waddinx veen, Zoute-veen, enz. En in Noord-Holland, daar zulke Veenlanden broeken genoemd worden, vindt men daarom ook zo veele dorpen welker naamen op broeken uitgaan, als Broek in Waterland, en Broek aan den Langendyk, Hensbroek, Spanbroek, Bennings broek, Lutkebroek, Grootebroek en andere.
Eenige van die oorden, welke door den tyd gansch uitgebaggerd en tot Meiren geworden waren, zyn naderhand droog gemaalen en bedykt, waar door zy tot schoone

{==19==} {>>pagina-aanduiding<<}
Weilanden geworden zyn, als de Zype, Hr. Huigewaerd, de Woggemeer, de Boemster, Wormer, Purmer, de Hazerzousche en Westveensche plassen, de Diemermeir en de Zoetermeersche Meir.
Gelyk 'er ook een ontwerp geweest is om dit zelfde omtrent de Haarlemmer meir in 't werk te stellen.
Behalven de groote Rivieren, die de Nederlanden bewateren, en die Holland dus met de andere Provincien gemeen heeft, waar van §. IV. gewaagd is, heeft deeze Provincie nog baare byzondere en kleindere Rivieren; als de Yssel, de Gouwe, de Vlist, de Rotte, de Schie, het Spaarne, de Amstel, de Kromme Amstel, de Vecht, de Zaan en andere meer; deze rivieren zyn daar beneven allerwegen door griften in elkanderen geleid, door welke men alle dagen op gezette uuren met trekschuiten zeer spoedig, en voor een geringen prys, van de eene stad naar de andere reizen kan, en ook tot groot gerief voor den binnenlandschen Koophandel allerlei goederen kan verzenden
Door middel van 't Y, zynde een Golf der Zuider-Zee, die van de Beverwyk langs Amsterdam naar de Zuider-Zee gaat, wordt gansch Holland in twee byzondere zoogenoemde Quartieren verdeeld, te weeten in 't Zuider- en 't Noorder-Quartier, wordende 't eerste Zuid en 't andere Noord Holland, ook 't eerste alleen Holland en 't andere Noord-Holland, en West-Friesland genoemd; alleen is hier by aantemerken, dat deze verdeeling zich eenigzins anders ten aanzien van 't Kerkelyke als het Staatkundige bestuur bevindt; want in 't staatkundige worden Amsterdam en Haarlem tot Zuid-Holland gerekend, daar zy met haare omliggende dorpen in 't Kerkelyke (ten einde 'er minder ongelykheid tusschen de beide Noord- en Zuid-Hollandsche Synodens zoude zyn) tot Noord-Holland worden gebragt.
Men vindt in geen Land, door de gansche waereld, binnen zulk eenen kleinen omtrek, zo veele groote, volkryke en pragtige steden, als in deze Provincie, 't geen de vreemdelingen, die dit in hunne eigen landen zo niet gewoon zyn, tot geene kleine verwondering verstrekt, en hen tevens een grootsch denkbeeld geeft van den rykdom der ingezetenen.
's Gravenhage wordt onder deze steden niet mede geteld, dewyl 't met geen wal of poorten omringd is, hebbende alleen om zich een graft, over welke aan de plaatsen, daar men in en uitgaat, optrek-of valbruggen liggen,

{==20==} {>>pagina-aanduiding<<}
om die rede wordt het een Vlek genoemd, hoewel met stads geregtigheden begiftigt, en een vlek dat in schoonheid met de voornaamste steden van gansch Neêrland, om den voorrang twisten mag. Waar by komt, dat hier de Zetel der Regeering niet alleen van Holland, maar ook van alle de gezamentlyke Nederlandsche Provincien gevestigd is; gelyk ook van de Erf-Stadhouderlyke familie op 't Binnen Hof, hoewel deze ook des Zomers doorgaans haar verblyf houdt, op 't Lusthuis de Orange-Zaal, anders 't huis in 't Bosch genoemd, een half uur buiten den Haag, ten Noord Oosten gelegen.
1 Onder de steden van Zuid-Holland zyn de voornaamste, die ook alleen hunne gedeputeerden in de Staats vergaderingen hebben, deze elf, en wel in den volgenden rang, Dortrecht, Haarlem, Delft, Leiden, Amsterdam, Gouda, Rotterdam, Gorinchem, Schiedam, Schoonhoven en den Briel.
Dortrecht is een der oudste steden van gansch Holland, liggende aan den slinker oever van de Merwe op een eiland, dat naar deze stad, 't eiland, van Dortrecht genoemd wordt, en op welk ook ligt het dorp Dubbeldam. Die stad heeft eenen naam gekreegen, door de nationale Synode daar gehouden 1618 en 1619.
Haarlem ligt aan 't riviertjen het Spaarne, dat uit de Haarlemmer-meir voorby de stad, te Spaarendam, in 't Y valt Die stad is aanmerkelyk wegens de daar het allereerst uitgevonden Drukkunst door Laurens Koster. Gelyk ook wegens de Laken- en Linnen Weeveryen, en Blêkeryen, hoewel de eerstgemelde voorheen daar in grooter bloei waren, dan tegenwoordig.
Delft is een Landstad twee uuren gaans ten Zuid-Oosten van den Haag gelegen, in welke 't gemeene Lands Krygs Magazyn slaat: gelyk deze stad ook praalt met de pragtige Grafstede der Prinsen van Orange, 1609 op kosten der algemeene Staaten in de Nieuwe Kerk opgerigt.
Leiden, aan den ouden Rhyn gelegen, is een stad in de oude geschied-schriften reeds vermeld onder den naam van Lugdunum. Doch allermeest vermaard door 't beleg der Spanjaarden 1573. en 't daar op gevolgd merkwaardig Ontzet 1574, waar van nog alle jaaren op den 3 October, binnen die stad de gedagtenis gevierd wordt. Ter vergoeding der gelede schade, is daar, in het daar aan volgende jaar 1575, door toedoen van Willem I. van Orange 's Lands Hooge-School gesticht.

{==21==} {>>pagina-aanduiding<<}

Amsterdam, of eigenlyk Amstelredam, draagt dezen naam naar de rivier den Amstel, die 'er midden door vloeit en de stad in twee deelen, de Oude en Nieuwe Zyde genoemd, onderscheidt; 't woord dam betekende we eer een sluis, waar door men 't water kan doen in- en uit lopen, dewyl men daar aan die plaats, welke nog de dam genoemd wordt, zulk eenen dam of sluis had aangelegt, door welke 't water van den Amstelstroom in 't Y. kan worden in- en uitgelaten. Voorheen was deze stad van een eng begrip, doch is van tyd tot tyd verder uitgezet, waar door zy nu de grootste van ons gansche gemeenebest geworden is. Allermeest heeft het verval van Antwerpen, veroorzaakt door de vervolging der Spanjaarden, die de meeste kooplieden van daar herwaards deed vertrekken, deze stad gebragt tot die grootheid en luister, in welke zy zich nu vertoont, en waar door zy tot een der voornaamste Koopsteden der geheele waereld geworden is.
Gouda is een zeer fraaije stad, liggende aan den regter-oever van den Yssel; ter plaatse daar de Gouwe, die aan dezelve den naam gegeeven heeft, in die rivier valt.
Rotterdam mag na Amsterdam, ten aanzien van deszelfs neeringrykheid volgen, waartoe haare ligginge aan eenen ruimen boezem van de Maas, die tot daar toe met de zwaarstgeladen Schepen kan worden op en afgevaaren, haar zeer bevorderlyk is; zy heeft haaren naam van 't riviertjen de Rotte, 't welk daar door een dam of sluis in de Maas vloeit.
Gorinchem, van andere Gornichem uitgesprooken, is de eerst voor aanleggende stad deezer Provincie naar de zyde van Gelderland, daarom is zy ook tamelyk wel gesterkt, en verstrekt tot eene Grens-Vesting van deeze Provincie in 't byzonder: by deeze stad valt de Linge in de Merwestroom.
Schiedam is eene kleine en onbemuurde plaats, die egter stem in staat heeft, zy ligt niet verre van de plaats, daar 't riviertjen de Schie in de Maas uitwatert.
Schoonhoven is mede niet groot, doch zeer wel gesterkt, en dient dus mede voor een der Hollandsche Vestingen, liggende aan den regter oever van de Lek.
De Briel ligt op 't eiland Voorn, aan den mond van de Maas, mede een Hollandsche Vesting, en daar van aanmerklyk, dat deeze stad by den aanvang der Spaansche oneenigheden de eerste is geweest, die van de Staatschen ingenoomen, en hier door de grondslag tot de vryheid van de Republiek gelegt is, in 1572.

{==22==} {>>pagina-aanduiding<<}

Behalven die drie gemelde Vestingen, die te gelyk stem hebbende sleden zyn, heeft 'er Holland meer, die ter beveiliging van deeze Provincie in 't byzonder dienen, en op kosten van dezelve onderhouden worden. Van welke vestingen egter de voornaamste Sterkte in de overstroomingen, die rondom dezelve, in tyd van nood, gemaakt konnen worden, bestaat. Haare ligging in opzigt tot elkanderen is zo gerigt, dat zy de Oostlyke en Zuidlyke grenzen der Provincie als een ringmuur insluiten, als Naarden, Muiden, Weesp, de Nieuwersluische Schans, liggende voor aan 't Canaal, dat uit de Vecht naar den Krommen Amstel loopt; welke schans, daar zy eenigen tyd vervallen was geweest, voor weinige jaaren weêr is hersteld geworden. Woerden door de Franschen geweldenaryen in 1672 en 1673 zeer vermaard De Wierikker-Schans, een weinig Westwaards van Woerden, aan den ouden Rhyn
Oudewater, Nieupoort, welk steedjen voor 't eerst gesterkt is 1673. Zynde eene heerlykheid behoorende aan 't Vorstelyk Huis van Orange. Voorts Loevestein op de westlykste punt van de Bommelerwaard, schuins tegen over Gorinchem gelegen; welke schans te gelyk een gevangenhuis van staat is. Woudrichem ook Workum genoemd. Heusden benevens de daar by liggende schans te Neêr-Hemert; die ook weêr is hersteld geworden. Geertruidenberg aan den Biesbosch. De Klundert te vooren een dorp Niervaart genoemd, doch versterkt in 1583. met eene daar tegen overliggende schans Bloemendaal.
De Willemstad in 1583 door Willem I. gesticht: welke drie laatstgemelde steden benevens derzelver ommelanden, gelyk ook Zevenbergen, als heerlykheden onder de Domeinen van 't Vorstelyk huis van Orange behooren: digt by de Klundert ligt nog een overblyfsel van eene kleine schans Balacq genoemt, doch die geheel vervallen is. En eindlyk Helvoetsluis op 't eiland Voorn.
II De stem hebbende steden van Hoord-Holland en West-Vriesland zyn Zeven, en volgen in rang op deeze wyze, Alkmaar, Hoorn, Enkhuizen, Edam, Monnekendam, Medenblik en Purmerent
Alkmaar is een landstad liggende byna in 't middenpunt van dit deel der Provincie.
Doch Hoorn en Enkhuizen aan de Zuider-Zee,

{==23==} {>>pagina-aanduiding<<}
en zyn daar door ook zeer neeringryke Koopsteden, voornamenlyk Enkhuizen, welker ingezetenen sterk in de Haring-visschery doen.
Edam is een weinig van de Zuider-Zee verwyderd, doch heeft gemeenschap met dezelve door eene gerieflyke haven.
Monnekendam ligt een uur gaans Zuidwaarts van Edam en aan de Zuider-Zee, welke stad haaren naam ontvangen heeft van een naby gelegen meirtjen 't Monneke-meir, welks water hier door een sluis in de Zuider Zee loopt.
Medenblik is de uiterste stad van Noord-Holland insgelyks aan de Zuider-Zee.
Doch Purmerent ligt landwaards in, een uur ten westen beide van Edam en Monnikendam, aan 't einde van de Purmer, een geweeze meir 1620 drooggemaalen, waar van de stad dezen naam ontvangen heeft.
Behalven deeze algemeene verdeeling van Holland, in de Noorder- en Zuider-Quartieren, is dezelve Provincie ten platten Lande nog onderdeeld in Baljuw- of Heemraadschappen, met de daar onder liggende vlekken en dorpen, welke haare byzondere Regtbanken hebben, alle ondergeschikt aan 't Hof van Holland, en aan den Hoogen Raad over Holland, Zeeland en West-Friesland in 's Hage. Onder deeze komt (om van kleindere Regtbanken niet te gewagen).
1. 't Eerst in aanmerking 't eigenlyk gezegde Zuid-Holland, waar door voorheen verstaan werd de zogenoemde Groote Zuidhollandsche Waard, liggende meest in 't Zuiden van Dortrecht, waar naar zy ook de Dortsche Waerd genoemd wordt. Doch die eene groote verandering ondergaan heeft in 1421, wanneer op St. Elizabeths-nacht door eenen vreeslyk sterken stormwind, die 't water van de Merwe deed opzwellen, de dyk (zo sommigen zeggen aan den ouden wiel, één der killen by Werkendam) doorbrak, waar door deeze gansche Waerd overstroomde, en twee-en-zeventig dorpen, met derzelver inwooners, jammerlyk te gronde gingen; zynde hier van nog een overblyfsel der zogenoemde verdronke Zuidhollandsche Waerd, anders de Biesbosch of 't Bergscheveld geheeten. Sommigen van deeze dorpen zyn egter naderhand weêr als uit 't water opgekomen en bedykt.
Van deezen Grooten Zuid Hollandschen Waerd is dan nu nog overgebleeven 't Land van Altona 't

{==24==} {>>pagina-aanduiding<<}
welk weleer aan den te Brussel onthoofden Graaf van Hoorn toekwam, doch door deszelfs weduwe verkogt is voor f 90,000 aan de Staaten van Holland, die dit sedert onder hunne Graaflyke domeinen gerekend hebben. 't Heeft zynen naam ontvangen van 't Kasteel Altena, 't welk 1393 door Albrecht van Beijeren Graaf van Holland, verwoest is, zynde de Heuvel, waar op 't zelve gestaan heeft, nog te zien in de nabuurschap van Almkerk.
Ook 't Land van Heusden, naar de stad Heusden dus genoemd, 't welk zich Oostwaards uitstrekt tot aan de rivier de Diest, en verscheide dorpen onder zich heeft.
Hier aan volgt de Zogenaamde Langestraat, vervattende zes byzondere Dorpen, die nog onder 't Baljuwschap van Zuid-Holland behooren, naamlyk Raamsdonk, Waspik, Kapelle, in onderscheiding van meer andere dorpen van deezen zelfden naam, 's Grevelduin-Kapelle genoemd, voorts Bezoyen, Sprang en 's Gravemoer. Deeze landstreek is zeer beroemd wegens haar kostlyk en overvloedig Hooy, dat daar word gewonnen op de landen welke langs de beide oevers van de oude Maas liggen, en van daar allerwege verzonden worden.
Behalven 't Eiland van Dortrecht, dat mede onder Zuid-Holland gerekend wordt, ziet men aan de overzyde van de Merwe de Alblasserwaard, die tusschen deeze rivier en de Lek beslooten is, en den naam heeft van de rivier, Alblas die langs 't dorp Alblas by Alblasserdam in de Merwe valt.
Oostwaards van deezen Waard is 't Land van Gorinchem, ook 't Land van Arkel genoemd naar 't dorp Arkel liggende aan den Lingestroom. Dit land wordt door den Bazel of Souwendyk, van den Alblasserwaerd afgescheiden; en behoort benevens de Landen van Vianen, Hagestein, Everdingen en Leerdam, onder de zogenoemde Vyf Heeren Landen.
Aan de overzyde van de Lek ziet men den Krimperwaerd, zynde besloten tusschen de Lek, den Yssel en de Vlist. Welke deezen naam draagt naar 't dorp Krimpen, geleegen aan de Lek, ter plaatse, waar die rivier in de Merwe valt.
2. Meer Westwaards en nader by de Zee, treft men aan verscheide Eilanden die door de veelerlei verdeelingen van de Maas gevormd worden, om welke reden eenige

{==25==} {>>pagina-aanduiding<<}
Aardsbeschryvers aan die gansche streek den naam van Maasland geeven.
't Eerst voor aanliggende Eiland wordt Ysselmonde genoemd, naar 't dorp Ysselmonde, dat regt tegen over den mond van den Yssel ligt.
Daar aan volgen de Eilanden Voorn, Putten, Beyerland en 't Land van Stryen, die mede aldus genoemd worden naar byzondere dorpen, die de voornaamste daar van zyn; en welke niet dan door smalle wateren van elkanderen afgescheiden worden
In 't laastgenoemde is digt by 't dorp Stryen 't Stryen-Sas, zeer ongelukkig vermaard geworden door den Prins Jan Willem Friso, die daar, als hy uit het leger naar 's Hage zoude reizen by 't overvaaren van 't Hollandsch diep, den 14 July 1711 verdronken is.
't Oostelykste gedeelte van dit Eiland wordt Bonaventura genoemd.
't Eiland Overvlacque wordt van Voorn afgescheiden door 't Haringvliet; dewyl 't dus in 't Zuiden van Voorn ligt, daar van heeft het ook den naam van Zuidvoorn ontvangen; 't wordt Overvlacque genoemd naar de Zandplaat de Vlacque, over of agter welke dit Eiland ligt, in opzicht tot Voorn. Men vindt op dit Eiland, dat ongemeen schoon koorn voortbrengt, zeer groote en volkryke vlekken of dorpen, als Zommelsdyk; een Heerlykheid, behoorende tot de Provincie Zeeland, voorts Middelharnis, stad aan 't Haringvliet, den Bommel, Oude en Nieuwe Tonge, enz.
't Eilandjen Goêreê of Goede-Rede was voorheen van Overvlacque afgezondert, doch de opening die tusschen beide was, den Hals genoemt, door den tyd allengs verland zynde, is 't zelve 1751 door eenen dam aan Overvlacque vastgehegt.
Nog ziet men eindlyk ten Noorden van Overvlacque, midden in de Maas liggen 't Eilandjen Rozenburg, 't welk binnen eenige weinige jaaren aan de Westzyde merkelyk is vergroot geworden, en op 't zelve ligt het dorp Blankenburg.
3. Hier aan volgt Schieland, 't welk naar 't riviertjen de Schie genoemd wordt, aan 't welk legt 't dorp Overschie. Binnen dit Baljuwschap is ook Delfshaven, een vermaaklyk en digt bewoond vlek, 't welk de Stad Delft toebehoort, en aan dezelve tot eene haven verstrekt voor de Schepen, die de Oost-Indische kamer van Delft bezit.

{==26==} {>>pagina-aanduiding<<}

4. Delfland word naar de Stad Delft, die 'er midden in ligt, dus genoemd.
Hier in liggen de aanzienlyke vlekken Vlaardingen en Maassluis, van eenige verkeerdlyk Maaslandsluis genoemd, beide aan de Maas, en 's Gravezande, van ouds een tyd lang geweest de verblyfplaats der Graven van Holland, en nu eene Heerlykheid behoorende aan den Koning van Pruissen; gelyk ook 't daar by gelegene Naaldwyk benevens 't heerlyk lusthuis Honslaardyk, en eindelyk Wateringen, welke goederen, benevens andere meer, herkomstig zyn uit de erfenis van Koning Willem III.
Nog zyn hier aanmerkelyk de dorpen Monster, ter Heide, Loosduinen, Scheveningen, Ryswyk vermaard door den vreede daar op 't huis te Ryswyk geslooten 1697, en eindlyk Berkel, benevens de Tempel en 't Lusthuis Rodenrys.
5. 't Grootste van alle de Baljuwschappen van gansch Holland is Rhynland, 't welk benevens 't Waterschap van Woerden, zich oostwaards tot aan de Provincie Utrecht uitstrekt, en in Opper- en Neder-Rhynland wordt verdeeld. Daar in liggen langs den ouden Rhyn Bodegraven, by verkorting Boref genoemd, en Zwadenburgerdam, anders Zwammerdam, of maar blootelyk Damme uitgesprooken, welke twee dorpen 1672 door de Franschen uitgeplunderd en afgebrand zyn, en de inwooners jammerlyk mishandeld. Doch 1673 zyn de huizen weêr opgetimmerd. Lager den Rhyn af, ligt het heerlyk dorp Alphen, dan Koudekerk, Leiderdorp, Rhynsburg en de beide Katwyken, waar van 't eene Katwyk aan den Rhyn, en 't andere Katwyk op Zee genoemd wordt. Niet verre van 't laatste liggen nog in Zee, de overblyfsels van 't huis te Britten, 't welk voorheen op strand gestaan heeft, en geweest is een Tuighuis der oude Romeinen.
6. Hier aan volgt Amstelland, naar de rivier den Amstel die 'er midden doorstroomt, dus genoemd.
7. 't Goyland, waar in aan Zee liggen Muiderberg en Huizen.
8. Kennemerland is een Baljuwschap 't welk tot Noordholland behoort, daar in heeft men de stede Beverwyk, en daar digt by de overblyfsels van 't Kasteel Brederode, welk het Stamhuis is van de oude Graven van Brederode, in de Nederlandsche geschiedenis vermaard. Ook Egmond, weleer een Graafschap, 't welk den te Brussel onthoofden Graaf van Egmond behoorde. Eigenlyk is 'er driederley Egmond, namelyk Egmond- op den Hoef,

{==27==} {>>pagina-aanduiding<<}
binnen en op Zee. Voorts Zaanredam by verkorting Zardam, aan den uitloop van de Zaan, een zeer bloeiende plaats, daar sterke handel gedreeven wordt, en meer andere dorpen.
9. Waterland, dat deezen naam met regt verdient, dewyl het door zo veele meiren en griften doorsneden wordt.
10. Eindelyk 't eigenlyk gezegde West-Friesland, 't welk den naam van 't uiterste gedeelte van Noord-Holland is, en opgevuld met eene menigte van dorpen; daar onder Obdam eene heerlykheid, behoorende aan 't Hoog-Adelyk geslagt van Wassenaar; Spanbroek, Winkel, Schagen, Callants-oog en eindelyk de Helder, 't uiterste dorp van gansch Holland aan 't Mars-diep liggende. Tusschen Callants oog en de Helder, daar de duinen weggespoeld zyn, ligt een dyk, de Zanddyk genoemd, om deeze twee met elkanderen te vereenigen.
Men kan hier niet onaangeroerd laaten de Eilanden, die tot de Hollandsche Provincie behooren, die deels aan- en deels in de Zuiderzee liggen.
En wel.
1. Texel of Tessel, in 't gezigt van de Helder, aan de overzyde van 't Marsdiep; by dit Eiland is een bekwaame reê voor de in- en uitgaande Schepen, wordende de Muskovische reê genoemd, daar de Schepen onder 't geschut van eene Schans zeer veilig liggen.
Tot Tessel behoort ook 't Eijerland; dat wel eer daar van afgescheiden, doch naderhand door eenen dyk daar meê vereenigd is.
En digt daar by Flieland aan den Fliestroom.
Deeze Eilanden, gelyk ook die verder Noordwaards daar aan volgen, zyn in vroeger tyden met de vaste kust van Neêrland vereenigd geweest, maar door overstroomingen daar van afgescheurd, gelyk dan ook langs derzelver kusten naar de zyde der Noordzee noch de duinen liggen, waar door dit land beveiligt wordt, tegen de Zeebaaren. Tegenwoordig zyn deeze Eilanden nog van zeer veel nut voor die Provincien, die aan de Zuiderzee paalen, als Holland, Utrecht, Gelderland en Friesland, welker landen nu alleen, dewyl zy van duinen ontbloot zyn, door dyken gehouden moeten worden, dewyl die zelve Eilanden den vloed der Zeebaaren, die met de Noordelyke en Zuidelyke winden uit de Noordzee komen, eeniger maate stuitende, daar door beletten, dat dezelve met zo veel geweld, dan wel anders, op deeze dyken aanslaan.

{==28==} {>>pagina-aanduiding<<}

In de Zuiderzee zelve ziet men de Eilanden Wieringen, Marken, Urk, en Schokland, op 't welk twee dorpen Ens en Emmeloort liggen, naar welke het Eiland zelfs wel eens Ens en Emmeloort genoemd wordt.
Voorts treft men in- en aan- de Zuiderzee ook eenige Zandplaaten aan, die door de Schippers, welke deeze Zee bevaaren, zorgvuldig vermyd, en om die reden door baaken moeten worden aangewezen.
Regt aan den mond van 't Y is 't Pampus, hoewel deeze naam ook gegeeven wordt aan den doortogt, welke tusschen de beide droogtens ligt, en die egter geen behoorlyke diepte heeft om van de zwaarstgeladene Schepen te konnen worden bevaaren, waarom dezelve geligt moeten worden.
Voorts 't Enkhuizerzand, 't Kreupelzand, Monnekezand, het zo genoemd Meir bezuiden Wieringen, de Lutjeswaard, 't Breêzand, de Waerd, 't Schuitenzand, Hendrik Tjaartsplaat, en andere die voortyds drooge landen zyn geweest, maar van tyd tot tyd door 't Zee water verzwolgen.
Nog heeft men eindlyk in de Noordzee, by de kust van Holland, eene groote Zandplaat, de Breê-veertien genoemd, dewyl zy doorgaans van 14 vademen diepte is.
Men mag nog als een aanhangsel tot Holland brengen eenige kleine heerschappyen, die binnen deszelfs grenzen liggen, als niet alleen de heerlykheden Asperen en Heukelom, liggende beide aan de Linge, welke de Souverainiteit van de Heeren Staaten van Holland erkennen, gelyk ook Vianen met deszelfs ommeland. 't welk, daar 't wel eer behoorde aan 't huis van Brederode, door de Staaten van gemelde Provincie aangekogt is; maar ook voornamelyk nog drie heerschappyen, die aan 't Vorstlyk huis van Orange in eigendom toebehooren.
Als Leerdam met 't daar onder gerekend dorp Schoonderwoerd. Keizer Maximiliaan de I. verhief dit tot een Graafschap en beleende daar mede den Graaf Philip van Nassau, door wien het tot het tegenwoordige huis van Orange is overgegaan.
De Baronie van Acquoy, die daar tegen aanstoot, zynde een klein en geen aanzienlyk dorp, doch daar door aanmerkelyk, dat het is geweest de geboorteplaats van den beroemde Janssenius, gewezen Bisschop van Yperen.
De Baronie van Ysselstein, zynde een steedjen met het daaronder behoorende dorp Benschop.

{==29==} {>>pagina-aanduiding<<}

En eindelyk de Baronie van Liesveld, liggende tegen over Schoonhoven, hebbende een oud vervallen Kasteel van dien zelfden naam, benevens de beide Dorpen Groot-Ammers en Otteland.








§. XIII.

Utrecht.

Draagt deezen naam naar deszelfs Hoofdstad. Voorheen was deeze Provincie een Bisdom, hebbende de Bisschop, in der tyd, behalven 't Geestlyke ook 't waereldsche Regtsgebied; doch de Bisschop Hendrik van Beyeren, in eenen gevaarlyken oorlog gewikkeld zynde met den Hertog Karel van Gelder, en buiten staat om zich zelv' te verdeedigen, verkogt in 1528 't waereldlyk bestuur aan Keizer Karel den V den, waar door deeze Provincie van een Bisdom tot eene Heerlykheid werd.
Ondertusschen is dit de oorzaak, waarom deeze Provincie nog heden door de wandeling 't Stigt ('t Stift) genoemd word, gelyk ook waarom in deeze Provincie ('t welk in geene der anderen plaats grypt) de Geestelykheid, bestaande in eenige gedeputeerden uit de Kapittels der Kanunniken, nog, benevens de Ridderschap en Steden, een lid van Staat, en wel 't eerste in rang, uitmaakt.
Deeze Provincie ligt tusschen Holland en Gelderland ingesloten, zynde deszelfs grenzen met die van Holland aan de Westzyde zeer door elkanderen geslingerd.
De oude Rhyn loopt midden door dezelve, met eene zeer langzaame drift van Wyk by Duurstede, waar dezelve, even bewesten de Stad; door eene Sluis uit den Rhyn, ouder door den dyk vloeit. Zy wordt tot aan Utrecht toe de kromme Rhyn genoemd, en vervolgens tot Leiden maar blootelyk de Rhyn. Dit water is met de Lek vereenigd door een gegraaven Kanaal van Utrecht tot aan de Vaart of Vreeswyk, tegen over Vianen, 't welk de vaartsche Rhyn genoemd wordt, en 't welk door eene daartoe gemaakte sluis doorlaat alle de Schepen, die van den boven Rhyn naar Utrecht en Amsterdam moeten.
Ook vloeit uit den ouden Rhyn by Utrecht, de Vechtstroom, die by Muiden in de Zuider-Zee valt, en die aanmerkelyk is, wegens de ongemeen pragtige Buiten-
{==30==} {>>pagina-aanduiding<<}
plaatsen; die men langs deszelfs beide oevers vindt, meest behoorende aan Amsterdamsche Kooplieden.
Nog loopt door 't Stigt de Eem, die uit vericheide beeken in de Veluwe ontspringende, door Amesfoort naar de Zuider-Zee loopt.
't Oostelyke gedeelte dezer Provincie is niet zeer vrugtbaar wegens de Zand- en hei-agtige bergen, die daar zyn: doch naar den kant van Holland is de Landsdouwe zeer goed bestaarde in wei- en bouwlanden. Ook wordt aan sommige plaatsen, namelyk by Mydrecht, Vinkeveen, Breukelen, Maarssen, Tienhoven en Westbroek zeer goede tuif gegraaven.
't Gantsche Sticht wordt verdeeld in vier Quartieren, naamlyk, 't Neder- en Over-Quartier, 't Eem land en 't Land van Montfoort, welke yder onder eenen byzonderen Maarschalk staan, die van 't hof van Justitie afhangen.
I. In 't Neder-Quartier is de stad Utrecht de Hoofdstad der geheele Provincie, zy is groot en meer in de lengte dan de breedte uitgestrekt, ook zindelyk bebouwd, en pronkt met eenen zeer hoogen tooren, den Dom genoemd; is voorzien met eene vermaarde Akademie, die gesticht is 1636. Ook is de stad aanmerkelyk wegens het daar gesloote vereenigings verbond, Unie genaamd in 1579 gelyk ook door den Vrede, waardoor de langduurige oorlog, wegens de Spaansche Troonsopvolginge, beslist wierd in 1712 en 1713.
II. In 't Oversticht heeft men Rhenen, van ouds Rhenanum, naar den Rhyn, die daar voorby stroomt, dus genoemd 't is een kleine stad, doch met een fraaye kerk en tooren voorzien. Daar staat ook nog 't zogenoemde hof, zynde geweest de verblyfplaats van den verdreven Koning van Bohemen en Keurvorst van de Palts, Fredrik de Vde.
Wyk is (zo men meent) dezelfde stad, die by de ouden met den naam van Batavodorum is bekend geweest, naar Bato den eersten bevolker van dit land, die deze stad, of immers het daar by gelegen slot gesticht zoude hebben. Dit slot, dat egter nu geheel vervallen is, werd ook Durostadium en nu Duurstede genoemd, en naar 't zelve heeft de stad, om ze van andere steden dezes naams te onderscheiden, den naam van Wyk by Duurstede aangenomen.
Westwaards van Wyk liggen, langs den ouden Rhyn eenige riddermaatige Hofsteden, die zeer bekend zyn, als

{==31==} {>>pagina-aanduiding<<}
Hardenbroek, Sterkenburg en Beverwaerd. Ook 't dorp Zeyst, zeer befaamd wegens de menigte der daar zich onthoudende Hernhutters.
En meer ten oosten Leersum, Amerongen, Veenendaal en andere dorpen.
III. In Eemland is de eenigste stad Amesfoort, welke in grootte na Utrecht volgt, van waar zy vier uuren gaans ligt in 't Noord Oosten, aan den voet van 't gebergte, dat naar deze stad den naam heeft. Men meent dat de stad voorheen Eemsfort zou genoemt zyn naar de rivier de Eem. De ingezetenen generen zich daar meest met de tabaks planting.
Even ten Noord-Westen van Amesfoort ligt het dorp Zoest, en een weinig verder 't Lusthuis Zoestdyk met eene treflyke Diergaarde, behorende aan 't huis van Orange.
Langs de Eem ziet men nog de overblyfselen van 't huis ter Eem, dat van ouds vermaard geweest is.
Ook 't dorp Bunschoten en meer andere.
IV. In 't Land van Montfoort heeft men niet dan:
De stad Montfoort, de laatste en kleinste van alle. Voorheen was zy van eenig aanzien, doch is door eenen geweldigen brand zeer beschadigd, en ziet 'er thans vervallen uit.
Tot deze Provincie worden nog gerekend eenige kleine, daar van afgescheide stukken, als de Lopiker-waerd tusschen Ysselstein en Schoonhoven.
Ook de dorpen Willigen en Willige Langerak aan de weêrzyden van de Lek.
Voor 't laatst staat hier nog aan te merken, dat aan de Oost-zyde dezer Provincie, genoegzaam langs den rand in de jaaren 1745 en 1746 eene linie aangelegt is, welke beginnende van even boven Rhenen by de uitwatering van de Greb, van daar voortgetrokken werd tot voorby Amesfoort, doch daar is blyven steeken: deze linie zou dienen om deze Provincie, gelyk ook Holland, tegen den inval der vyanden te dekken, gelyk men dan ook tevens een ontwerp had, om al 't land voor die linie tot meer bevestiging derzelve, door behulp van sluizen en dwarsdyken in tyd van nood onder water te zetten.






{==32==} {>>pagina-aanduiding<<}

§. XIV.

't Hertogdom

Gelderland.

Werd eertyds GELRE genoemd naar de stad Gelder, die 'er toen, wanneer deze Provincie nog in haar geheel en op zich zelve gerekend werd, de Hoofdstad van was; doch dit gedeelte, in welke de stad Gelder ligt, is 'er nu van afgezonderd, en wordt Opper- of over Gelderland genoemd, in onderscheiding van dit Gelderland, 't welk hier als een der VII. Provincien voorkomt, aan 't welk men dan den naam geeft van Neder-Gelderland.
Dit Gelderland zou eigentlyker wyze gesproken maar uit twee Quartieren, namelyk van Nimwegen en Arnhem, bestaan; doch 't Graafschap Zutphen, dat wel eer eene byzondere Provincie op zich zelve was, is na den Munsterschen Vrede de Geldersche Provincie ingelyfd als een derde Quartier, waarom dan ook de Staaten dezer Provincie genoemd worden Staaten, des Hertogdoms Gelderland en des Graafschaps Zutphen.
Van Lugtsgesteldheid is deze Provincie ongetwyffeld de gezondste van allen.
Ook is 'er de grond aan de meeste plaatsen, zo men eenige schraale bergstreeken in 't Quartier van Arnhem en eenige broek- of veenagtige plaatsen, in 't Quartier van Zutphen, uitzondert; zeer vrugtbaar; men vindt 'er schoone boomgaarden, weilanden en meest bouwlanden; doch de ingezetenen zouden 'er ongelyk meer vrugten van konnen trekken, zo de sterke doorwellinge van 't water, by hoge rivieren sommige landen, wat laag liggende, laat in 't voorjaar, niet zo zeer deeden ondervloejen, als men nu zedert eenige jaaren ondervonden heeft.
Behalven den Rhyn en deszelfs drie gemelde armen, en de Maas, zo heeft deze Provincie nog haare byzondere en kleindere rivieren, als de Linge die tusschen den Rhyn en de Waal vloejende, zich by Gorinchem in de Merwe ontlast De Grift, die by Hattem in den Yssel stroomt; ook den ouden Yssel, die by Doesburg; en de Berkel, die by Zutphen zich met den Yssel vermengen.
In de beschryving der steden en andere merkwaardige

{==33==} {>>pagina-aanduiding<<}
plaatsen van Gelderland, de Quartieren volgende komt ons
I. Eerst voor 't Quartier van Nimmegen, 't welk dus genoemd wordt naar deszelfs hoofdstad, Nimmegen, hoewel deze in een zeker opzigt als de hoofdstad der geheele Provincie mag erkend worden, dewyl zy dit voorrecht deelt met de hoofdsteden der twee andere Quartieren, om dat de Vergaderingen van de Staaten der geheele Provincie (de Landdags vergaderingen genoemd) tusschen deze drie steden t'elkens verwisseld worden.
Nimmegen, of eigentlyk Nieuw-Megen, ligt voor 't meerder deel op eenen berg, aan den slinker-oever der Waal, die voor deze stad 't allerdiepste is; voorheen was zy een vryë Rykstad, welker gewoone wapen (eenen dubbelen Arend) zy ook nog ter gedachtenis daar van voert, hebbende toen onder zich eene streek lands die daarom ook nog 't Ryk van Nimmegen genoemd wordt. Zy heeft een oud en pragtig Slot, door Keizer Karel de Groote gesticht, 't Valkenhof; zynde de verblyfplaats van den Burggraaf in der tyd. De Stad is zeer sterk, doch heeft een zeer talryke bezettinge van nooden om ze wel te verdeedigen, wegens de verre uitgestrektheid van haare buitenwerken. Ook is zy zeer aanmerkelyk, wegens de daar gesloten vrede 1678.
Tegen over de Stad lag voorheen de Schans Knodzenburg, door Prins Maurits gesticht 1585, doch nu geslegt.
Van hier naar Arnhem, is in 1608 een Kanaal gegraaven, op kosten dezer beide steden, gaande van Lent door Elst tot voorby Elden, en dus de Linge doorsnydende: (doch is thans onbruikbaar en verstopt).
Lager de Waal af treft men ter regter-zyde aan de Stad Thiel, en ter slinker-zyde Bommel, ook Zalt-Bommel genaemd, aan de Maas gelegen. Deze zyn twee kleiner steden, doch die ook stem in Staat hebben.
Tusschen Thiel en Bommel, aan 't Kanaal, dat de Waal en Maas met elkanderen vereenigt, ligt de Schans St. Andries, die in eenen zeer goeden staat is.
Doch de Schans Voorn, die omtrent een uur gaans hooger en nader by 't dorp Herwaarden lag, is (schoon zy in de meeste kaarten nog plaats vindt) t'eenemaal geslegt.
Ten platten Lande is dit Quartier verdeeld in Zes Ambtmannyen.
1. 't Ryk van Nimmegen, waarvan altoos Ambt-
{==34==} {>>pagina-aanduiding<<}
man is de Burggraaf in der tyd, zynde in die hoedanigheid ook altoos president, niet alleen in de Quartiers, maar ook in de Landschaps vergaderingen.
2. In 't Ambt tusschen Maas en Waal, by verkorting Maas-Waal genoemd, vind men de heerlykheid Batenburg, een vlek met een zeer oud Slot, behoorende aan 't Graaflyk huis Benthem-Steinfurt.
3. Het derde Ambt wordt de Over-Betuwe genoemd.
Hier meê was voorheen genoegsaam vereenigd, die van ouds vermaarde Schenke-Schans, liggende egter op een soort van Eiland, in den hoek daar de Waal zich van den Rhyn plag af te scheiden, welk Eiland 's Gravewaard genoemd werd. Deze Schans was 1586 gebouwd door den Gelderschen Overste Maerten Schenk, doch is nu door de verandering van 't bedde der rivier (den Rhyn) van de Betuwe afgezonderd, en deszelfs vestingwerken door 't water geheel bedorven.
Digt by Schenkeschans zyn nog eenige overblyfsels van het van ouds beroemde Tolhuis, behoorende onder 't gebied van den Koning van Pruissen, by welke plaats de Franschen 1672 over den Rhyn trokken, toen zy de Nederlanden vyandlyk overvielen.
Lager den Rhyn af is 't dorp Panderen of Pannerden, daar 't Kanaal begint, dat naar 't zelve 't Pandersche gat genoemd wordt.
4. De Neder-Betuwe, is een ambt op zich zelve, paalende aan de Over-Betuwe westwaards.
5. 't Vyfde Ambt bestaat uit twee byzondere deelen, door de Waal van elkanderen afgescheiden, naar de beide steden Thiel en Bommel, de Thielre- en Bommelre-waerd genoemd.
6. Nog kan men als een zesde Ambt aanmerken dat van Beest, doch 't welk zeer klein is, vervattende behalve Beest zelf, een vlek aan den Linge-stroom, niet meer dan een dorp, Renoy genoemd.
Aan de Staaten van dit Quartier van Nimmegen behoorde weleer 't Graafschap Kuilenburg, die 't zelve 1720 gekogt hadden voor f 800,000 -: -: van Ernst Frederik, Vorst van Saxen Hilburghausen, die 't zelve geerft had van zyne Moey, van moeders wegen, de Vorstin Louisa Anna, dogter van den Vorst George Frederik van Waldek. Doch de Staaten des Quartiers hebben dit Graafschap in 1748 geschonken aan wy-
{==35==} {>>pagina-aanduiding<<}
len zyn Doorl. Hoogheid Willem de IV Prins van Orange, aan wiens geslacht het zelve nog behoort.
Dit Graafschap is niet zeer groot, behelzende, behalven de Stad Kuilenburg, die dus genoemd wordt, dewyl zy wegens de laagte van haaren grond als in eenen kuil gesticht is, niet meer dan twee dorpen, en twee gehugten. Raakende aan de Stad, plag wel eer een zeer aanzienlyk Slot te staan, zynde het Hof der oude Graven, doch dit is, na dat 't door den tyd zeer vervallen was, afgebroken, zo dat 'er niets dan een hooge tooren ter gedachtenis van is overgebleven.
Niet verre van daar ligt het Graafschap Buren, zynde ook op zich zelven Souverain, en eene bezittinge van 't Vorstlyk Huis van Oranje, aan welke 't zelve gekomen is, door 't huwlyk van Prins Willem I. met Anna van Egmond, dogter van Graaf Maximiliaan. Hier heeft men, behalven 't stedeke Buuren, dat met een pragtig Kasteel pronkt, ook nog zes dorpen.
II. Het Tweede Quartier is dat van Arnhem, 't welk anders ook den naam van Veluwe draagt.
Arnhem, de Hoofdstad van dit Quartier, ligt op 't hangen van eenen berg, aan den regter oever van den Rhyn, over welke daar een Schipbrug ligt. De Stad is niet zeer groot, doch regelmaatig gesterkt: binnen dezelve heeft het Hof Provinciaal geduurig zyn verblyf.
Lager den Rhyn af heeft men Wageningen, een klein steedjen doch net behouwd, in welkers nabuurschap veel tabak geteeld wordt.
Harderwyk en Elburg, liggen beide aan de Zuiderzee. In de eerste is een hooge School gesticht in 1600.
Hattem niet verre van den Yssel liggende, is de kleinste van alle de steden op de Veluwe, egter heeft zy zo wel als de vier andere steden, stem in Staat.
Ten platten Lande, is de gansche Veluwe verdeeld, in 't Landdrost-Ambt van Veluwe en het Richter-Ambt van den Veluwe-Zoom: en de Heerlykheid 't Loo.
't Landdrost-Ambt, is weêr gesmaldeeld in de Over en Neder-Veluwe.
Hier treft men aan 't vlek Nieuwkerk, door bekende Kerkelyke zaaken zeer befaamd geworden, ook Scherpenzeel, Barneveld, Lunteren en andere groote dorpen.
Op den Veluwe-Zoom ligt het dorp Dieren, en daar by 't Lusthuis van dien zelfden naam, 't welk aan zyn Doorl. Hoogheid behoort.

{==36==} {>>pagina-aanduiding<<}

Ook Middachten, Rozendaal en de Doornwaerd, alle voortreslyke Lusthuizen en heerlykheden.
De Heerlykheid 't Loo, voert deezen naam naar 't Vorstelyk Lusthuis 't Loo, behoorende aan 't huis van Oranje, gelyk ook de gansche Heerlykheid zelve, onder welke gerekend worden de dorpen Appeldoorn, Beekbergen en Loenen.
III. Als een derde Quartier deezer Provincie wordt gereekend het Graafschap Zutphen, hebbende deezen naam naar de Stad Zutphen, liggende aan den Yssel, ter plaatse daar de Berkel in dezelve zich ontlast, door welke 't land aan deszelfs Zuid-Oost-zyde kan onderwater gezet worden; behalven dat de Stad zelve door bekwaame Vestingwerken redelyk versterkt is.
Doesburg ligt drie uuren gaans hoogerden Yssel op, daar zich de oude Yssel en de Nieuwe met elkanderen vereenigen.
Die Stad werd eertyds Drusus-Burgt genoemd, naar den Romeinschen veldheer Drusus, Stief-Zoon van den Keizer Augustus, die daar een Burgt of Slot gesticht had. Deeze Stad is ook tamelyk versterkt.
Nog vindt men landwaards in, de Steedjes Lochem en Deutekom, doch die van niet veel belang zyn.
Grol werd van ouds Groenlo genoemd, en was zeer sterk, zo door de natuur (liggende schier romdsom in de moerassen) als door de kunst. In den Spaanschen Oorlog is dit steedjen zeer vermaard geworden door de menigvuldige belegeringen die 't ondergaan heeft. Thans zyn deszelfs vestingen geslegt.
Deeze vyf Steden hebben stem in Staat.
't Binneland van dit Quartier is in verscheide Ambten en Heerlykheden verdeeld.
Waar van 't grootste is 't Landdrost-Ambt van Zutphen, waar in, behalven verscheide dorpen, ook de heerlykheid Bronkhorst ligt, van ouds een Graafschap in de historien vermaard.
Ook 't Schout-Ambt van Zutphen, Noordwaards daar aan stootende.
't Rigter-Ambt van Doesburg, met de daar onder behoorende dorpen.
De Bannery van Baar en Lathem, en daar in Schans Gelders-oordt.
De Heerlykheid Breêvoort, met een gesterkt stedeken van dien zelfden naam, behoort aan 't Vorstlyk Huis van Oranjen.

{==37==} {>>pagina-aanduiding<<}

Daar by ligt de Heerlykheid Ligtenvoorde, behoorende aan den Baron van Heide.
De Baronie van Wisch, en daar in 't stedeke Burg of ter Burg aan den Yssel.
'T Graafschap 's Herenberg is tamelyk uitgestrekt, en behelst, behalven 't steedjen 't welk een Slot heeft, waar op de Graaf (zynde geweest Jan Batlist Graaf van Hobenzollern, die van den Roomschen godsdienst was) zyn verblyf hieldt, ook eenige dorpen en verscheide Adelyke huizen.
Aan de Munstersche grenzen ziet men de Heerlykheid Anholt, behoorende aan den Rhyn-graaf van Salm, die ook Roomsch is. Doch tusschen dezen en de Staaten der Provincie is al voor lang verschil geweest, of Anholt tot Duitschland of tot Gelderland moet gerekend worden.
Een dergelyk verschil greep voor dezen plaats omtrent de Heerlykheid Borkelo, welke op de Noordlyke grenzen van 't Graafschap Zutphen ligt, tusschen gemelde Staaten en den Bisschop van Munster; doch dit is ten voordeele der Provincie beslist in 1615. Deeze Heerlykheid weleer de Graven van Stirum toekomende, is voor eenige jaaren verkogt, en behoort den Grave van Flemming in Saxen.
Hier in ligt het Steedjen Borkelo, aan de Rivier de Berkel, die aan 't zelve den naam geeft; voorheen was het met een treflyk Slot voorzien, doch 't welk nu voor een gedeelte afgebroken, een zeer treurig gelaat vertoont.






§. XV.

Op Gelderland volgt de Provincie

Overyssel.

Welke deezen naam van den Ysselstroom ontvangen heeft, zynde Overyssel zo veel gezegd als 't Land, dat over den Yssel ligt. De gevoeglykheid dezer benaaming zal nader blyken, als men aanmerkt, dat dit Landschap voorheen behoord heeft aan den Bisschop van Utrecht, in der tyd, en toen het Overstigt genoemd werd; doch de te vooren gemelde Bisschop Hendrik van Beyeren heeft in 1528 de waereldlyke regeering daar van, zo wel als van Utrecht zelve, aan Keizer Karel V afgestaan; van wien het sedert dien tyd, gelyk ook van zynen zoon Philips II, onder den

{==38==} {>>pagina-aanduiding<<}
tytel van eene Heerlykheid bezeten is, tot op het in 1579, gesloten vereenigings verbond.
De grond is aan de meeste plaatsen laag, uitgezonderd omtrent in 't midden, daar een gebergte, dat egter niet hoog is, zich van 't Zuiden naar 't Noorden uitstrekt. Ook ziet men aan eenige oorden Moerassen en Veenen, waar uit turf gehaald wordt. Om deze reden is het Land hier niet zo vrugtbaar dan wel elders.
Behalven den Yssel die zich by Kampen in de Zuider-Zee ontlast, welke de voornaamste rivier is; heeft men daar 't Zwarte-water, de Vecht (van de Hollandsche te onderscheiden) die in 't Graafschap Bentheim ontspringende, door deze Provincie stroomt, en tusschen Zwolle en Hasselt zich in 't Zwarte water uitstort; wyders de Regge die in de Vecht valt beneden Ommen, en de Schipbeek die zich te Deventer met den Yssel vereenigt, alleen in 't najaar en des winters voor kleine schuiten vaarbaar.
De geheele Provincie wordt verdeeld in Salland, Twente en Vollenhove.
I. Salland zo veel als Saalland, 't Land der oude Saliers; waar langs de Yssel stroomt, toen Sala naderhand Isala (dat is het water Sala) geheeten: heeft drie groote steden, de eenigste der Provincie die daar gewoonlyk stem in Staat hebben, te weeten Deventer, Zwolle, en Kampen. Gelyk ook de Vergadering van Ridderschap en steden, de Staaten dezer Provincie, die uit Edellieden en uit de gedeputeerden dezer drie steden bestaat, beurtelings dan in de eene dan in de andere gehouden wordt.
Deventer aan den regter oever van den Yssel, over welke daar een Schipbrug ligt, is eene oude en wel gesterkte stad, voorzien van een doorluchtige school, en bloeijende door den Koophandel.
Zwolle eene schoone stad aan de Aa, daar 't zwarte water begint, ligt omtrent een half uur gaans van den Yssel, en wat verder van de Vecht, doch is met deze laatste rivier vereenigd door een grift, de nieuwe Vecht genoemd; en met de Zuider-Zee door 't Swarte water. Zy is gesterkt en had eertyds allen naar den Ysselkant, drie Schansten met liniës aan elkanderen getrokken, en aangelegt, om in tyd van beleg, onverhinderd eenige versterking uit het Geldersche te ontvangen. Da liniës en eene van die Schansen zyn geslegt. De twee andere zyn nog in wezen, doch onbruikbaar.
Kampen aan den slinker oever van den Yssel, is zo groot niet als de twee gemelde steden, doch eenigzins

{==39==} {>>pagina-aanduiding<<}
versterkt. Deeze stad was eertyds met een brughoofd voorzien aan de overzyde des Yssels, om de brugge daar overgeslagen te dekken.
Wat het platte Land betreft.
1. Het Drostambt van Salland, is 't eerste in rang, en de Drost altoos President in de Vergadering van de Staaten der Provincie. Dit Drostambt strekt zich uit over zeer veele onderhoorige vlekken en dorpen, en daar onder behooren ook de steedjes Ommen en Hardenberg.
By Ommen ligt de Ommer-schans, met het zogenoemde Nieuwe Retranchement, en beneden Ommen, over de Vecht, niet ver van Dalfsen, 't Stamhuis van de Graven van Rechteren, in de aêloude geschiedenissen zeer bekend.
2. Het Drostambt van Ysselmuiden, een dorp by Kampen, is ver nog na zo uitgestrekt.
3. Het Hoofdschoutambt van Hasselt, een stad aan 't Zwarte water gelegen, en Hasseler-ambt is van belang.
Het Ambt Kolmschate by Deventer, is aan die stad verpand, en zy heeft daar de aanstelling van een Schout.
II. In Twente Tubantia in 't Latyn, eertyds de zetel der oude Tubanters) liggen eenige steedjes, meest onbemuurd, en, weinige uitgezonderd, zeer vervallen, Oldensaal, zo veel als de oude Stad der Saliers, naderhand de hoofdstad van Twente; Ootmarsum, dat nog den naam bewaart der oude Marsen. Almelo een bloeiend en neeringryk steedjen, met het dorp Vriezenveen aan den Grave van Rechteren toe behoorende; Enschede, zo veel als Endscheide, om dat het op de scheiding van ons land, en 't Westphaalsche ligt, tamelyk neeringryk; wyders Delden, Goor, en Ryssen.
1. Deze alle met de dorpen, en buurschappen; behooren het Drostambt van Twente.
2. Doch Diepenheim en Haaksbergen, waar van 't eerste een gering steedjen is, maaken hier een byzonder Drostambt uit.
III. Het Drostambt Vollenhove, vervat de stad Vollenhove, aan eenen inham der Zuider Zee, ook Blokzyl en de Kuinder, twee kleine sterkten aan de zelfde Zee.
Steenwyk een stad wier vestingwerken in de Spaansche tyden gesterkt, doch nu vervallen zyn, aan de steenwyker Aa gelegen.
En eindlyk Zwarte Sluis, aan 't Zwarte water van waar dit steedjen, daar veel kalk gebrand wordt, zynen naam ontleent.








{==40==} {>>pagina-aanduiding<<}

§. XVI.

Friesland

Is eene Heerlykheid, en heeft dezen naam ontvangen van de Frisen (Frisii) een oud en strydbaar volk, dat in deze gewesten zich al van zeer vroege tyden af heeft neêrgeslagen.
't Noord Westelyke gedeelte dezer Provincie, 't welk naast aan de Noord-Zee ligt, heeft in gronds gesteldheid zeer veel overeenstemminge met Holland, zynde even zo voorzien van schoone weilanden, op welke niet alleen Melkkoeyen en Ossen, maar ook eene menigte van Paarden onderhouden worden, die in grootte en sterkte weinig weêrgaà hebben, en hier rondom in menigte worden opgekogt, waarom 'er dan in verscheide dorpen, als Kollum, Berlikum en anderen, jaarlyks veel Paardemarkten gehouden worden.
Aan den anderen Kant is ook de grond zo Veenagtig, als in sommige plaatsen van Holland, hoewel 'er de turf niet zo goed valt. Om deze reden zyn 'er ook veel meiren en andere kleinder stilstaande wateren, veroorzaakt door 't uitgraaven en baggeren van den turfgrond, onder welke Fljuesser, Heeger, Sloter, Koevorder, Tjeuker, Sneker en Bergumer meiren, als de voornaamste in aanmerking komen.
Voor 't overige is het Land hier overal zeer laag, en dewyl de kusten, by gebrek van duinen, met dyken omringt zyn, zo is 't by harde stormwinden uit 't Noord-Westen, aan 't gevaar van overstroominge onderworpen, zo deze dyken 't geweld der Zee baaren niet konnen wederstaan, gelyk de ondervinding leerde in 1570 op den 1 November, wanneer by zulk een doorbraak en daar op gevolgde overstroominge duizenden van menschen verdronken zyn, deze wordt daarom heden by de inwooners den Allerheiligen vloed genoemd.
Om 't overtollig water, dat 's winters door den regen en sneeuw de landen bedekt, weêr Zeewaards afteleiden, zyn ze allerwege doorsneden met zeer veele griften, die in elkanderen loopen, en waarby hier en daar eenige Molens staan, dienende om den afloop van 't water te bevorderen.
De Inboorlingen dezer Provincie zyn in inborst, kledinge enz. van andere Nederlanders wat verschillende, doch allermeest in de spraak, voornamelyk zo als zy van de land-
{==41==} {>>pagina-aanduiding<<}
lieden gebruikt wordt, hebbende eenige overeenstemming met de spraak der Engelschen.
De gansche Provincie wordt in drie Quartieren onderscheiden, namelyk in Oostergoo, Westergoo en Zeven woeden.
De twee eerste hebben haaren naam van derzelver gelegenheid; Ooster-en Westergoo, is zo veel gezegt als Ooster-en Wester land; want Goo of eigenlyk Gouw, is volgens 't oude Duits een Land te zeggen.
Het derde Quartier heet Zevenwolden, dewyl dit land eertyds vervuld geweest is met Wouden, by de Friesen in die streek wolden genoemd, die waarschynlyk zeven in getal geweest zyn.
Doch behalven deeze algemeene verdeelinge, is yder Quartier nog onderdeeld in verscheide zogenoemde Grietenyen, van denzelven aart als de Ambtmannyen of Drost-Ambten in de andere Provincien; en tot deze Grietenyen behoren de dorpen, die hier doorgaans niet heel groot maar ongemeen menigvuldig in aantal zyn. (*)
In 't Quartier Oostergoo is voor eerst aantemerken Leeuwaarden, by de Friesen Liewerden uitgedrukt: een schoone, groote en volkryke Stad, liggende aan de Samenvloeijinge van verscheide wateren, waar door de af en toevoer van allerlei Koopgoederen voor dezelve zeer gemakkelyk gemaakt wordt. Zy is ook de Hoofdstad der geheele Provincie; voor zo verre daar alleen de byeenkomst van de Staaten der Provincie, en de zetel van 't Hof Provinciaal is, gelyk ook voorheen, toen deze Provincie benevens Groningerland, nog haare byzondere Stadhouders had, deze ook binnen die stad hunne Hofhouding plagten te hebben, doch des Zomers, op een Lusthuis niet verre van 't Heereveen, het Oranje-woud, genoemd.
Dokkum is de andere stad van dit Quartier, veel kleiner van begrip dan Leeuwaarden, doch zeer net bebouwd, en liggende nog veel gelegener tot den koophandel, wegens haare gemeenschap met de Zee, door 't Dokkumer-diep, 't welk in de Lauwer-Zee valt. Die stad is te meer merkwaardig, dewyl zy de geboorte plaats is van den vermaarden Wiskonstenaar Gemma Frisius.
In dit Quartier zyn elf Grietenyen, namelyk 1. Leeuwaardera-deel met 14 dorpen, onder welke meest beroemd is Zwichem, omtrent 1½ uur gaans ten zuiden van

{==42==} {>>pagina-aanduiding<<}
Leeuwaarden, wegens den geleerden Nederlandschen Geschiedschryver Viglius van Aita, die daar geboren is, en daarom van Zwichem werd bygenaamd. 2. Ferwerdera-deel, naar 't voornaamste dorp dat daar in ligt, Ferwerd genoemd, 't welk hier eens voor al dient opgemerkt te worden omtrent de benoeming van meest alle de andere. 3. Westdongera deel. 4. Oostdongera-deel. 5. Kollumerland. 6. Agt Karspelen. 7. Datumera-deel. 8. Tietjerkstera deel. 9. Smallingerland. 10 Jdaardera-deel. 11. Rauwerderhem, ook naar 't dorp Rauwerd genoemd, dat zeer vermaard geworden is door de Labbadisten, die zich onderhielden in 't Wiewerder-bosch.
II. In 't Quartier Westergoo liggen de meeste steden; namelyk:
Franeker westwaards van Leeuwaarden aan de vaart, die van gemelde stad naar Harlingen loopt. De stad is klein; zy heeft eene Akademie, gesticht in 1585, die voorheen in grooten bloey geweest is.
Harlingen ligt aan Zee, is na Leeuwaarden de grootste en aanzienlykste stad der geheele Provincie, en door den koophandel tamelyk welvaarende, ook is zy redelyk gesterkt geweest, en kan door eenen vyandlyken aanval gedreigd wordende, door 't openen der sluizen van rondom in 't water gezet worden.
Bolswert is landwaards in gelegen 1½ uur van de Zee, op eene boven 't ommeland een weing uitsteekende hoogte, waar van zy ook den naam schynt gekregen te hebben, als hol zynde in haare uitgestrektheid.
Zuid-Oostwaards van daar ziet men Sneek en Ylst digt by elkanderen liggen, mede twee kleine plaatzen; Ylst wordt by de Friesen der Ylst genoemd, en is naauwelyks meer dan een vlek.
Workum, voorheen Wolderkum geheeten, ligt by de Zee, waar door de stad by westerlyke harde winden in groot gevaar is.
Hinlopen is een oope en onbemuurde stad, aan dezelve Zee gelegen, een klein uur Zuidwaards van Workum.
Staveren was voorheen de grootste, rykste en befaamste stad van gansch Friesland. Zy ligt op den westelyksten uitstekenden hoek van dit land, die de gedaante van een Caap heeft, uitziende op West-Friesland; door 't geweld der Zee baaren is egter die stad van tyd tot tyd in zo verre afgespoeld, dat er nu niet dan een gering overblyfsel van te zien is.
In 't gezigt dezer stad; Zeewaards in, is het zogenoemde

{==43==} {>>pagina-aanduiding<<}
Vrouwe-Zand, vermaard door een bekend geval van zekere ryke Vrouw binnen Staveren woonagtig, waar van men 't verhaal vindt in de Cronyk van Staveren, gevoegd agter A. Westerman Chr: Zeevaart pag. 555.
Dit Quartier is ten platte lande verdeeld in Negen Grietenyen, als 1. Menaldumera-deel. 2. Franekeradeel. 3. de Bilt in de Oude en Nieuwe onderscheiden, 4. Barra-deel. 5. Bardera-deel. 6. Hennaardera-deel. 7. Wonsera deel, waar in aan de Zee ligt het dorp Makkum, vermaard inzonderheid door de kalkbranderyen van Zee-schulpen, welke onder den naam van Friesche kalk van hier afgehaald wordt. 8. Wimbritsera-deel en 9. Hemelumer-oudefert, hier in ligt het dorp Molqueren digt by Staveren, aanmerkelyk zo wegens de zonderlinge spraak der inwooners als wegens de verwarde plaatsing der huizen, welke maakt, dat een, die 'er niet zeer bekend is, over al stuit en nergens te regte kan raaken; hoewel dit laatste eertyds erger was dan nu.
III. In 't Quartier Zevenwolden, is de eenigste stad Sloten, niet verre van de Zuider-Zee liggende, klein van begrip, doch bekend wegens den menigvuldigen doortogt.
Dit Quartier vervat tien Grietenyen, namelyk: 1. Gaasterland. 2. Lemsterland, waar in ligt de Lemmer, een dorp daar door zeer bekend, dat de meesten, die uit Holland, naar Friesland reizen, met een beurtschip van Amsterdam hier belanden, en de reis dan verder landwaards voorzetten. 3. Donia-Werstal. 4. Haskerland. 5. Utingera deel. 6. Aengwerden. 7. Opsterland. 8. Schoter-land, daar in vind men 't Hereveen, een groot vlek, in 't welk zelfs in yder zevende Jaar de Provinciale Synode van Friesland gehouden wordt; digt by 't Heereveen ligt 't het Oranjewoud, een Lusthuis der Erf-Stadhouderlyke familie. 9. Stellingwerf Oostereinde. 10. Stellingwerf Westeinde, welke laatste de grootste van alle de Grietenyen is, behelzende 21 dorpen.
Behalven dit vaste Land behooren nog tot Friesland twee Eilanden, namelyk, Ameland en Schiermonniksoog, wordende 't water, dat deze Eilanden van Friesland afscheidt, het wad of ook in 't meervoudige de wadden genoemd.
Ameland staat egter niet onder 't bestuur van de Staaten der Provincie: het erkent geenen anderen Heer, dan zyn Doorl: Hoogh: aen Heere Prins van Oranje, die daarom onder zyne tytels heeft, onafhangelyk Heer van Ameland.






{==44==} {>>pagina-aanduiding<<}

§. XVII.

De laatste en ook de laagste in rang onder de Provincien is:

Groningerland.

Welke mede den tytel heeft van eene Heerlykheid, en den naam draagt naar de stad Groningen, die 'er de Hoofdstad van is.
Deze Provincie wordt door de rivier de Lauwer van Friesland afgescheiden, zy is omtrent eens zo klein als deze, doch heeft anders in lugts-en gronds- gesteldheid, met dezelve zeer veel overeenkomst; uitgezonderd, dat 'er meer koorn groeit, en dat ook dat gedeelte daarvan, 't geen naast aan Drente paalt, meer Hei-en Zandagtig is.
Zy wordt bewaterd door de rivieren de Hunse of 't Lependiep, het Damsterdiep, en 't Schuitendiep.
In 't algemeen is deze Provincie onderscheiden in de Stad mee het daar onder behoorende Regtsgebied, en de Ommelanden: daarom wordt alles samen gemeenlyk Stad en Landen genoemd.
I. De Stad Groningen, die de Hoofdstad der geheele Provincie en de eenigste is, die Stem in Staat heeft (maakende alleen 't halve Lid van Staat uit), heeft (naar men denkt) dien naam ontvangen van de groene Weilanden, die dezelve van alle kanten omgeeven Die Stad is groot en van binnen treflyk bebouwd: door derzelver gelegenheid bekwaam tot den koophandel, dien de ingezetenen sterk dryven. Zy is van goede vestingwerken omgeeven: hier is ook een zeer bloeijende Hoogeschool, gesticht in 1614.
In de Historien heeft deze Stad eenen roem behaald door de dappere verdeediging der Soldaten en Burgers, benevens de Studenten in 't vrugteloos beleg, door Berend van Galen Bisschop van Munster in 1672.
't Regtsgebied, tot deze Stad behoorende, wordt het Goorregt genoemd, en behelst negen dorpen.
II. De Ommelanden zyn verdeeld in vier Quartieren.
1. 't Eerste is 't Wester-Quartier, en wordt dus genoemd, dewyl 't het Westelykste gedeelte der Provincie is, stootende aan Friesland; dit land is zeer vervuld van boschaadjen.
't Wordt weer onderdeeld in verscheide byzondere land-
{==45==} {>>pagina-aanduiding<<}
schappen; als Middagster, Vredewold, Langewold en Ruigewaerd.
Men vindt 'er gene steden in, maar verscheide dorpen, onder welke Grypskerke, Aduwert, Visvliet enz. de voornaamste zyn.
2. Hunsingoo, zo veel gezegt als 't Land aan de Hunse, dewyl deze rivier aan de Zuid-Westzyde daar voorby stroomt.
Dit vervat ook verscheide onderdeelen, als de Marren, Halve ambt, Ooster-ambt en Ubhinga.
Daar in ligt de Schans Zoltkamp, aan den mond der Hunse, en eene menigte van dorpen.
3. 't Derde Quartier is Fivelingoo, dus genoemd naar de Fivel, de rivier waar men hedendaags den naam aan geeft van 't Damster diep.
't Is onderdeeld in het Hoogeland, Duirswolster, en Oostera.
Hier vindt men Delf-Zyl, zo veel gezegt als Delf-Sluis, een sterkte aan den mond van de Fivel, zynde voorheen in eenen goeden staat geweest.
Ook Dam, in onderscheiding van andere plaatsen dezes naams Appinga-dam genoemd. Dit is een groot vlek, van binnen in alles naar een Stad gelykende, doch met geene muur noch graft omringd, dit vlek is zeer vermaard door eene bloeijende paerdemarkt.
4. 't Olde-ambt, wordt in 't groote en in het kleine Old ambt verdeeld.
Hier is Winschoten, een klein stedeken zynde voorheen maar een dorp geweest, doch door de Staaten in 1593 met vestingwerken omringd, om den Spanjaarden 't stroopen in die Provincie te beletten, 't ligt aan een trekvaart, die van Groningen naar de Nieuwe Schans gaat.
Digt daar by liggen de Oude-Winschoter-zyl en de Brugge-Schans.
En meer ten Noorden op, een soort van een Caap, die 't water den Dollert eindigt digt by de dorpen groot en klein Termunte lei wel eer de Oude-Schans.
Hier aan grenst ten Zuid-Oosten 't Wester-wold, door de wandeling Westwoldinger-land geheeten, 't welk wel op het grondgebied dezer Provincie ligt, en in veele kaarten zo uitgebeeld wordt, als of 't 'er werkelyk toe behoorde, doch anders onder de landen der Generaliteit gerekend wordt; gelyk 'er dan ook jaarlyks twee Heeren Gecommitteerden uit den Raad van Staaten derwaards gezonden worden, om de daar liggende Schansen, die ter

{==46==} {>>pagina-aanduiding<<}
dekkinge dezer Provincie tegen 't Munstersche dienen, te bezigtigen.
Een dezer Schansen is de Bourtang, liggende rondsom in eene weke moerassige landstreek, die deze plaats voor den vyand genoegsaam ongenaakbaar maakt, wordende daarom het Bourtanger moeras genoemd.
Daar aan volgen, meer ten Noorden, op de grenzen van Oost-Friesland, de Oude of Bellingwolder-Schans, ook de Bellingwolder-Zyl, of Sluis genoemd, 1583 door Willem van Nassauw, gouverneur van Friesland gesticht, en van binnen met een Sluis voorzien, waar door 't water van de Westwolder-Aa kan worden opgestopt, 't welk dan de omliggende laage landen doet onderlopen.
Nader aan den Dollert ziet men nog de Boner-Schans, en de Nieuwe anders genoemd de Lange-Akker-Schans.



§. XVIII.

Tot een aanhangsel van de Vereenigde Nederlanden moeten wy kortelyk melding doen van 't Landschap.

Drenthe.

Dit wordt door sommige Aardsbeschryvers verkeerdelyk aangemerkt als een deel van Overyssel, en ook in eenige Kaarten dus verbeeld: dewyl het tot Overyssel, geene nadere betrekking heeft dan tot de twee andere daar aan grenzende Provincien, Friesland en Groningerland.
Eigenlyk is Drenthe een landschap op zich zelven, doch staande onder de bescherming van alle de Nederlandsche Provincien; gelyk ook 's Lands Staaten, die meest uit Edellieden bestaan, zyn Doorl: Hoogheid tot Erf-Stadhouder verkozen hebben, iets toebrengen aan de gemeene lasten tot de Generaliteits rekenkamer, en eindelyk een bataillon Infanterie onderhouden ten dienste van den Staat.
De grond is hier allerwege zeer schraal, bestaande meest uit moerassige Veenlanden, uitgezondert dat men op 't hooge eenige bosschen aantreft en eenige weilanden langs de boorden der rivieren.
Assen is de hoofd-plaats, daar de zetel der Regeering is, zynde maar een vlek.
Op de uiterste grenzen, digt aan 't Graafschap Bentheim, ligt Koevorden tusschen de moerassen ingesloten; een

{==47==} {>>pagina-aanduiding<<}
sterke plaats, die men voor den sleutel van gansch Nederland aan de Duitsche grenzen, heeft aan te zien; waarom dezelve ook op kosten van de algemeene Staaten onderhouden wordt, en met Staats garnizoen bezet. Zy is zeer vermaard geworden in de Oorlogen van 1672 en 1673.
Ook op de uiterste grenzen, doch aan de andere zyde, vindt men Meppel, een klein en ongesterkt stedeken, doch vry wel bloejende.
Ten platten lande is alles verdeeld in VI. zogenoemde Dingspilen of Gerechtsbannen, namelyk Zuideveld, Beyle, Dieverden, Rolde, Noordeveld en Oostermoer.
Daar liggen verscheide dorpen in, als Roon, en niet verre van daar de Wulve-Schans, Zuidlaren, Rolde, Loon, Dieveren, Havelte, Koldeveen, Echten naar welk dorp dat groote daarom liggende moeras 't Echter-veen genoemd wordt, Zuidwolde, Zweel, Odoren en daar by de Valter-Schans, Emmen, Dalen en daar by de Schans ter Holle, Schoonebeek en meer andere.

EINDE.

{== afbeelding 
	
==} {>>afbeelding<<}
    


{==48==} {>>pagina-aanduiding<<}


{==49==} {>>pagina-aanduiding<<}


{== afbeelding 
	
==} {>>afbeelding<<}
    


{==50==} {>>pagina-aanduiding<<}





(*) 'Er zyn eigentlyk 11 Steden en 30 Grietenyen in Friesland, van waar de Spreuk: alles op zyn elf en dertigste te verrichten oorspronglyk schynt.


