



Jaarboek van de Maatschappij der Nederlandse Letterkunde, 1818
logo_mnl__01

GEBRUIKT EXEMPLAAR
exemplaar universiteitsbibliotheek Leiden, sign.: 365 A8
 
ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van het Jaarboek van de Maatschappij der Nederlandse Letterkunde met de handelingen van de jaarlijkse vergadering, gehouden op ‘den 2 van Hooimaand 1818’.
 
REDACTIONELE INGREPEN
In de Jaarboeken zijn hier en daar koppen toegevoegd, deze zijn tussen vierkante haken gezet.
 



2004 dbnl
 

_jaa002181801_01



Handelingen der jaarlijksche vergadering van de Maatschappij der Nederlandsche Letterkunde te Leiden, gehouden den 2 van Hooimaand 1818. Z.p., z.j.
 



DBNL-TEI 1



2004-11-8

CB

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Handelingen der jaarlijksche vergadering van de Maatschappij der Nederlandsche Letterkunde te Leiden, gehouden den 2 van Hooimaand 1818. Z.p., z.j.
 
Zie: https://www.dbnl.org/tekst/_jaa002181801_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==1==} {>>pagina-aanduiding<<}









Handelingen van de jaarlijksche vergadering der Maatschappij van Nederlandsche Letterkunde te Leyden, 
Gehouden den 2 van Hooimaand 1818.

[Toespraak van de voorzitter, J.W. te Water]Tegenwoordig de Heeren:

J.W. Te Water, Voorzitter.

Mr. M. Tijdeman.

Mr. J. de Kruijff.

M. Siegenbeek.

J. van Voorst.


Mr. N.C. Lambrechtsen, van Ritthem.

J.H. van der Palm.

De Jong van Rodenburgh.

J. Clarisse.

W.P. Kluit.

G. Olivier.

W.T. Weijers.

E.A. Borger.

A. Blussé, de jonge.

Baron van Pabts tot Bingerden.

Baron van Leijden, van Warmond.

A. Simons.

Mr. J.C. van Assen.

C. de Koning Lz. en 

H.A. Hamaker.


[Levensberichten van Johannes Theodorus Rossijn, Pieter van Braam, Abraham Vereul en Adriaan Loosjes Pz.]

De Voorzitter opent de Vergadering met de volgende Aanspraak:
 


Mijne heeren
!
 
Het is waar, en ik mag het niet ontveinzen, dat ik, nu en dan, met mijne lange aanspraken en levensbeschrijvingen, bij soort gelijke gelegenheid, als deze is, uwe aandacht te vèel vergde. Aan groote toegevendheid en loutere vriendschap moest ik toeschrijven, dat men toen een niet ongunstig oog op mijne pogingen vestigde. Dit zult Gij, naar ik wensche en vertrouwe, ook heden wel willen doen, omdat ik zeer kort tot U zal spreken.
 
Sedert meer dan twee en eene halve eeuwen, waren de Nederlanden, in 't bijzonder de zeven Vereenigde Gewesten, in geheel het beschaafde Europa met lof bekend door menigvuldige Geleerden, die in alle vakken van Wetenschappen uitblonken, die hierdoor een' onsterfelijken naam verworven, en niet minder den roem van hun Vaderland overal verbreidden.

{==2==} {>>pagina-aanduiding<<}

Niemand zal het mij ten kwade duiden, dat ik beginne met de Godgeleerdheid, dewijl deze in bijna alle werelddeelen op de Hoogescholen den bestendigen voorrang, in de orde der Leeraren, tot heden toe, bleef behouden, doch niet op de Akademiën in 't Noordelijke gedeelte van 't Koningrijk der Nederlanden. Welke de oorzaak dezer veranderinge geweest zij, staat aan mij niet te onderzoeken en te beoordeelen. Hoe ook dit zij, het is onbetwistbaar, dat in deze Landen geen gebrek aan zulke Godgeleerden was, welker naam alomme vermaard en geroemd werd. Gij verwacht en begeert geene optellinge der waarlijk groote Mannen van dien stempel. Genoeg zal 't zijn, slechts twee uit een aantal te noemen. Onvergetelijk zijn de verdiensten van 
Franciscus Junius
, zoo eerwaardig, niet enkel door afkomst uit een adelijk geslacht, maar vooral door zijne uitgebreide kundigheden in alles, wat iemand tot den rang van een' geleerden verheft, door zijne blinkende deugd en vredelievende zachtzinnigheid, en, dat zeldzamer is, door zijnen invloed op de gewigtigste Staatszaken bij den aanvang van ons Gemeenebest: waarvan 's Mans Levensbeschrijvinge, door hemzelven opgesteld, en de getuigenissen zijner tijdgenooten onwraakbare bewijzen opleveren.
Nergens in de geletterde wereld is een Landschap, waar Campegius Vitringa, de vader, niet in de hoogste achtinge gehouden is, en nog geëerbiedigd wordt door allen, die bondige geleerdheid van oppervlakkige weten te onderscheiden, zich verzekerd houdende, dat niet alles goud is, wat in onze dagen blinkt.
 
Wij benijden aan Frankrijk en Duitschland in geenen deele den welverdienden roem, dat uitmuntende Regtsgeleerden aldaar gebloeid hebben; maar wij mogen toch dezelfde hulde doen aan de nagedachtenisse van onze Landgenooten, 
De Goot
, 
Noodt
, 
Schulting
 en 
Van Bijnkershoek
.
 
Wie kon, na een' tusschenstand van twintig eeuwen, naast Hippocrates met regt gerangschikt worden? wie anders, dan onze Boerhaave? Wie weet niet, dat door zijn onderwijs in de Schei-Kruid- en Geneeskunde de grootste Mannen, die in en buiten ons Vaderland meest uitgemunt hebben, zijn gevormd geworden? Dit is overbekend; anders konde ik mij beroepen op de oorspronglijke naamlijst van zijne talrijke toehoorders in 't jaar 1724, door ge-
{==3==} {>>pagina-aanduiding<<}
schenk van 's Mans Hoogëdelen achterkleinzoon, thans onder mij berustende.
Waar vond men ook in Europa, bij 's Mans leeftijd, een' tweeden Albinus in 't vak der Ontleedkunde?
 
Wij weten en bewonderen de aanzienlijke vorderingen, welke in de Natuurlijke Historie elders, vooral in Frankrijk en Engeland, gemaakt zijn; doch dit neemt geenszins weg, dat de groote verdiensten onzer Landgenooten, Swammerdam en Baster, die allereerst veel nieuws ontdekten, nog niet in vergetelheid geraakt zijn. Ik kan niet verzwijgen, hoe aangenaam het mij geweest zij, die beide namen, bij herhalinge, in dit jaar te hooren vermelden door mijnen geachten Ambtgenoot, en in mijnen 78sten leeftijd mijnen leermeester, den beroemden Brugmans, wiens lessen over de Natuurlijke Historie ik, twee jaren lang, met genoegen en nut, onafgebroken heb mogen bijwonen, wel begrijpende, dat men nooit te oud zijn kan, om iets te leeren, en aan jongelingen een voorbeeld van weetgierigheid te geven. Men verschoone dezen uitstap, zoo al ontijdig, zekerlijk geen blijk van een ondankbaar gevoel.


[Levensbericht van Johannes Theodorus Rossijn]

Het schrandere vernuft van 
Christiaan Huijgens
 en 
's Gravezande
, en de naauwkeurigheid van 
Musschenbroek
, worden tot nu toe niet vergeten door zulken, die niet minder bekend zijn met de vroegere, dan met de allernieuwste schrijvers. Uit de scholen der beide laatstgenoemde en van andere Hoogleeraren, kwamen Mannen, die door het onderwijs in Wijsgeerige Wetenschappen zeer nuttig waren op onze Vaderlandsche Hoogescholen. Onder dezen mag men ook tellen den Heere 
Johannes Theodorus Rossijn
, sedert het jaar 1766 Lid dezer Maatschappije, en in hoogen ouderdom te Utrecht, waar hij 't Hoogleeraarambt een' geruimen tijd met roem bekleed had, over eenige maanden * overleden.
 
Indien ik het ruime veld der Geschied-Oudheid- en Taalkunde wilde doorloopen, welhaast zou 't blijken, dat Nederland ten dien aanzien voor de grootste Rijken niet behoeve te wijken. Elk van

{==4==} {>>pagina-aanduiding<<}

ons kent de wijdberoemde namen van J.F. Gronovius, Perizonius, Burman, Schultens, Wesseling, Hemsterhuis, Duker, Drakenborch, Valckenaer, d'Orville, Ruhnkenius, en van dergelijke Letterhelden, met welke slechts weinige bij andere volken in denzelfden rang verdienen geplaatst te worden.
 
Mijn doelwit was nu vooral iets te zeggen van de Dichters, die in Nederland dien naam in nadruk verdiend hebben. Om nu te zwijgen of van andere groote Latijnsche Dichters, wier roem na hunnen dood blijft leven, of die nog in leven zijn, niemand zal dien lof betwisten aan 
Grotius
, 
Heinsius
, 
Broekhuizen
, 
Francius
, 
Burman
, 
Schrader
, 
van Santen
, 
Wetstein
, 
Helvetius
, en even min aan 
Hieronymus de Bosch
. In een uitlandsch maandwerk toonde men zich verwonderd, dat in ons weleer naauw beperkt Vaderland een grooter getal goede Latijnsche Dichters, dan in 't wijduitgestrekte Duitschland, te vinden was; gelijk aan den schrijver gebleken was uit de Dichtstukken, voor de uitgave der Gedichten van onzen de Bosch geplaatst.


[Levensbericht van Pieter van Braam]

Onder de beste Latijnsche Dichters moet, zonder twijfel, ook geteld worden de Heer 
Pieter van Braam
, wien deze Maatschappij niet dan weinige maanden onder hare Leden heeft mogen bezitten: zijnde hij in hooimaand des voorgaanden jaars verkozen, en reeds in 't einde van herfstmaand daaraan volgende te Dordrecht overleden. Met gevoelens van dankbaarheid erkenne ik openlijk de verpligtinge, welke ik schuldig ben aan de vriendlijkheid van ons voortreffelijk Medelid, den Heere 
J.H. Hoeufft
, die een uitvoering Berigt, betreffende het Leven van dien geleerden Dichter, goedgunstiglijk aan mij heeft medegedeeld. Ik zoude derhalve zeer veel van hem kunnen, en gaarne willen zeggen, zoo niet voor mij gedrukt lag de Lofrede op den verdienstelijken van Braam, uitgesproken en reeds in 't licht gegeven door ons Medelid, den Heere 
Ewaldus Kist
, die ook heden een afdruksel van zijne Redevoeringe aan deze Maatschappij door mij laat aanbieden. Ik rekene het overtollig hier te herhalen, wat in die Lofrede zoo naauwkeurig, zoo welsprekend, gezegd is. Ik achte die herhalinge te onnoodiger, omdat mij, door vergelijkinge van 't gemelde Berigt en de gedrukte Lofrede, gebleken is, dat in de-
{==5==} {>>pagina-aanduiding<<}
zelve ook gebruik gemaakt is van de geschrevene aanteekeningen, aan mij toegezonden.
 
Ongemeen vruchtbaar was ons Vaderland in 't voortbrengen van roemwaardige Nederduitsche Dichters. Met geringe moeite was een reeks van nog levende Dichters en Dichteressen hier optegeven; maar, behalven dat ik geen bevoegd regter van de meerdere of mindere waarde van hunne werken ben, zoude ik, of door de opgave van sommige, of door het verzwijgen van andere schrijvers en schrijfters, welligt aan deze en gene eenige reden van misnoegen geven, waarvoor ik mij liefst wil wachten. Ook behoeve ik niets te zeggen van de tallooze menigte der beste en middelmatige Dichters en Dichteressen, die door den dood verhinderd werden heure stemmen op den Nederlandschen zangberg langer te laten hooren. Wij allen kennen de bekroonde Verhandelinge van ons Medelid, den Heere 
Jeronimo de Vries
. Elk zal met mij verlangen naar de Levensbeschrijvingen van 
De La Rue
, 
Guepin
 en 
Bellamij
, waarmede eene kundige hand in Zeeland zich thans onledig houdt.


[Levensbericht van Abraham Vereul]
 
[Levensbericht van Adriaan Loosjes Pz.]

Van Nederlandsche Dichters gewagende, mag ik niet onaangeroerd laten, dat deze Maatschappij van twee Dichters, door hun afsterven, beroofd wierd. Want den 27sten van wijnmaand laatstleden, overleed te Amsterdam, in den besten leeftijd van 47 jaren, de Heer Mr. 
Abraham Vereul
, sedert 1805 ons Medelid. Al vroeg maakte hij zich bekend als een Man van smaak in de Letteren en Dichtkunst, en zijn roem groeide met de levensjaren. Herhaalde malen behaalde hij, in de jaren 1790 en 1791, bij de Amsterdamsche en Leijdsche Genootschappen den eersten prijs, zoo wegens de ingezondene Dichtstukken over den 
Lof der Naarstigheid
 en over de 
Onschuld
, als voor de Verhandelinge over de 
Vereischten van het Herdersdicht
. Ik twijfele niet in 't allerminste aan de geloofwaardigheid van een onzer beste tijdschriften (
Letterbode
) dat de waardij der ingeleverde stukken, in 't licht verschijnende, de billijkheid der toewijzinge van den uitgeloofden prijs regtvaardigde, en hem een' roemvollen rang onder de Dichters deed verwerven. In den loop van het tegenwoordige jaar, den 28sten van sprokkelmaand, stierf te Haarlem op 't alleronverwachtste de Heer 
Adriaan Loosjes Pz., van wien veel te zeggen was, maar ook reeds gezegd is, De Heer 
P. Hofman Peerlkamp
, die mede

{==6==} {>>pagina-aanduiding<<}

tot onze Leden behoort, schreef eene uitgewerkte Levensschets van den overledenen, welke kort daarna in zeker Gezelschap te Haarlem voorgelezen werd, en vervolgens in 't licht kwam, onder den titel: Hulde aan de nagedachtenis van A. Loosjes. De Schrijver heeft mij een afdruksel zijner Redevoeringe, tot een geschenk voor deze Maatschappije, laten toekomen, 't welke ik met genoegen nu ter tafel brenge. Het zou dus nutteloos zijn, indien ik, ook ten aanzien van den Heere Loosjes, iets verder wilde melden.
 
Het is genoeg, dat ik met weinige woorden verslag van onze afgestorvene Medeleden gaf, en, als in 't voorbijgaan, mijne aandacht bepaalde bij enkele Geleerden, die binnen ons Vaderland in allerlei vakken der Wetenschappen uitgeblonken hebben. Laat ons wenschen, hopen en verwachten, dat in de Nederlanden nooit gebrek aan zulken komen zal, die gezind blijven in 't voetspoor der vroegere Landgenooten te treden, en hun lofwaardigst voorbeeld te volgen, om den wijden omvang der Wetenschappen te helpen bevorderen, tot een schitterend sieraad aan dezelve te verstrekken, en de belangen van deze Maatschappije met luister te behartigen!
 
Hiermede dacht ik mijne aanspraak te eindigen; maar tot dus verre geschreven hebbende, ontving ik, op het einde der voorgaande weke, twee sprekende bewijzen, die mij bevestigden in de de hope en verwachtinge, welke ik zoo aanstonds te kennen gaf.
 
De Heer Mr. 
N.C. Lambrechtsen van Ritthem
, Lid dezer Maatschappije, schteef mij uit Middelburg den 23sten van zomermaand, dat hij, door aankoop, bezitter geworden was van Jan van Hout's
Dienstboek van Leijden, met eenige afteekeningen van zegelen en der oude Stad Leijden, maar ook met bijgevoegde aanteekeningen van den Burgemeester 
Orlers; en zoo deze Maatschappij dergelijk exemplaar niet bezat, verzocht gemelde Heer, het nevensgaande aan haar te willen aanbieden, in de onderstellinge, dat het stuk, naar mijn oordeel, genoegzaam aanmerkelijk mogte zijn. Met ongewone graagte, doorliep ik het geheele boek, en vond 'er in: 
Der Stad Leijden Dienst-bouck, gedruct opt Raedthuijs der vooschreven Stede in den jare 1602. Hierbij zijn, bijna op elke bladzijde, de eigenhandige aanteekeningen van Orlers

{==7==} {>>pagina-aanduiding<<}

gevoegd. Daarenboven vindt men, voor en achter dit werk van den Secretaris 
van Hout
, registers en afschriften van een aantal Privilegien, Octroijen, Keuren, en van andere oorspronglijke stukken, de Stad Leyden betreffende, Dit boek is derhalve, volgens mijn oordeel, overwaardig, om in de Boekerije der Leijdsche Maatschappije bewaard te worden: ten welken einde ik, in naam van den eigenaar, die echter hier zelf tegenwoordig is, hetzelfve met genoegen aanbiede.
 
Den volgenden dag, ontving ik een' brief, in 's Gravenhage den 26sten van zomermaand geschreven door den Heere Mr. 
J.C. de Jonge
, Substituut Archivarius van het Rijk, en Lid van deze Maatschappije, die mij toezond eene Levens-schets van Floris, Voogd van Holland, met verzoek, om deze Verhandelinge, uit de beste bronnen onzer Geschiedkunde samengesteld, aan de Maatschappije, bij hare aanstaande Algemeene Vergaderinge, in deszelfs naam, te willen aanbieden. Aan dit verzoek voldoe ik thans met te grooter genoegen, omdat het opstel mij, bij eene vlugtige lezinge, naauwkeurig en belangrijk is voorgekomen.
Mogt de edelmoedigheid van den Heere Lambrechtsen van Ritthem, en het loflijk voorbeeld van den Heere De Jonge, ons meer en meer ter navolginge opwekken! Dan zal het der Maatschappije nooit kunnen berouwen, ook ons tot hare Leden verkozen en aangenomen te hebben.
 
De Vergadering betuigt den Voorzitter haren dank voor zijne gepaste aanspraak, en verzoekt, dat dezelve gedrukt wordt in de Handelingen van dezen dag, welk verzoek door dien Heer beleefdelijk wordt toegestaan.



I.

Van de Maandelijksche Vergaderingen, sedert de laatste Jaarlijksche Vergadering gehouden, wordt door den Secretaris het volgend verslag gedaan:
 


Mijne heeren
!
 
Ter voldoening aan het eerste punt van beschrijving, vorderende een verslag van de voornaamste Handelingen der Maandelijksche

{==8==} {>>pagina-aanduiding<<}

Vergadering sedert de laatst gehoudene algemeene bijeenkomst, heb ik de eer, U, in de eerste plaats, te berigten, dat het II Deels 2de Stuk van Verhandelingen dezer Maatschappij reeds bijna afgedrukt is en eerlang aan de Leden zal worden toegezonden, waarvoor gij zeker gaarne met mij aan den ijver van ons waardig medelid, den Heer M. Tydeman, wien het toezigt over de uitgave werd aanbevolen, den verschuldigden dank zult toebrengen. Met geen minder genoegen zult gij voorts vernemen, dat de openbare Vergaderingen, in dit jaar gehouden, evenzeer als in vorige jaren, blijken droegen van de bereidvaardigheid der Leden, om, door voortbrengselen van hunnen smaak en hunne geleerdheid, den roem der Maatschappij te bevorderen en uit te breiden. In de eerste dier Vergaderingen, gehouden op den 21 November 1817, las de Hoogleeraar H.W. Tydeman
 eene Verhandeling voor, behelzende Eenige aanmerkingen over den tegenwoordigen toestand der Vaderlandsche Letterkunde in vergelijkeng van dien bij andere volken en bij haar eigen meestbloeijenden toestand in de eerste helft der zeventiende eeuw; waarna de Heer Mr. W. Bilderdijk
 de bijeenkomst besloot met het voorlezen van een dichtstuk, getiteld het Vergaan. De tweede openbare Vergadering, gehouden op den 6 Februarij dezes jaars, werd door den Heer J. Teissedre l'Ange
 geopend met eene voorlezing over de Verstandelijke en Zedelijke waarde van Ph. Melanchthon, en, door den Heer Mr. C.J. van Assen
, besloten met het voorlezen eener Verhandeling, inhoudende eene verdediging van het staatkundig bestuur van Pericles. In de derde openbare zitting eindelijk, welke op den 13 Maart ll. plaats had, werden wij eerst door den Heer 
Jeronimo de Vries
 onderhouden over het eenvoudige, kenmerk van het goede, ware en schoone, en hoorden daarna den Heer C. de Koning Lz
. een dichtstuk voorlezen, tot opschrift hebbende, het Bijgeloof.
Desgelijks zag de Maatschappij ook in dit jaar hare boekverzameling door aanzienelijke geschenken niet weinig vermeerderd. Van Rector en Senaat der Hoogeschool te Groningen ontving zij het I Deel van de Annales dier Academie, en van hare Leden den Baron 
Stassart
 en den Heer Mr. C. van Hulthem
 het Discours sur l'étude de l'Histoire des Provinces Belgiques, door den eersten, en het Discours sur l'état ancien et moderne de l'Agriculture et de la Botanique dans les Pays-Bas, door den laatsten uitgegeven. De Heeren P. Hofman Peerlkamp
 en A. Loosjes Pz
. gaven mede der Maat-
{==9==} {>>pagina-aanduiding<<}
schappij een bewijs van hunne achting en welwillendheid door het toezenden van een exemplaar van het door hen uitgevevene en vertaalde Dichtstuk van den beroemden 

Constantijn Huigens

, Sermones de vita propria; waarbij de eerstgenoemde later nog een afdruksel voegde van zijne Hulde aan de nagedachtenis van A. Loosjes Pz.
, aan deze Maatschapij en zijne verdere betrekkingen door een' onverwachten dood te vroeg ontrukt. Ook de Heer Mr. J.H. Hoeufft
 verwierf zich eene nieuwe aanspraak op de dankbaarheid der Maatschappij door het aanbod van zijn Register op zijne Taalkundige aanmerkingen op eenige oud Friesche spreekwoorden, van zijne Taalkundige Bijdragen tot de naamsuitgangen van eenige meest Nederlandsche plaatsen, en van zijne Nederduitsche navolging der Gezangen van Anacreon. Verder moet ik nog melden, dat sedert het houden der maandelijksche Vergadering nog ten geschenke voor deze Maatschappij bij mij ontvangen zijn van den Heer Mr. N.C. Lambrechtsen
 een Exemplaar van zijne korte Beschrijving van de ontdekking en der verdere lotgevallen van nieuw-Nederland enz. onder andere Maatschappijen mede aan deze opgedragen en van een' zeer verpligtenden brief vergezeld, mitsgaders van den Heer 
Camberlijn d'Amougies
, Lid van de Ridderschap van Vlaanderen, eene aflevering van de Annales Belgiques de Sciences, arts et litteratures, ter mededeeling van zijn daarin gedrukt Latijnsch Dichtstuk, Jennero getiteld: 't welk bij een beleefden brief door hem der Maatschappij wordt aangeboden. Ook zag dezelve zich, van wege het Gouvernement, vereerd met een Exemplaar der Nederduitsche Spraakkunst door Behaegel, ter bevordering van de kennis der Nederduitsche taal in de Zuidelijke Provinciën des Rijks ingerigt, 't welk haar door zijne Excellentie den Heer Minister voor het onderwijs enz, onder geleide eener heusche missive, werd toegezonden.
Ik eindig mijn verslag met het berigt, dat de maandelijksche Vergadering zich niet slechts verblijden mogt over de aanneming van het lidmaatschap door allen, die in de voorgaande Jaarlijksche Vergadering tot Leden benoemd werden, maar dat zij ook, van het haar toegestane regt gebruik makende, het genoegen mogt hebben, van haren kring te vergrooten door de toetreding van de Heeren M. van Noort
, Ds. 
Voet van Campen
 en Mr L.C. Luzac
. Daarentegen heeft de Maatschappij, behalve het verlies van eenige verdienstelijke Leden, haar door den dood ontrukt,

{==10==} {>>pagina-aanduiding<<}

waaraan door den geëerden Voorzitter reeds op eene treffend wijze gedacht werd, zich alleen te beklagen over dat van den Heer G.S. de Chaufepié
 in 's Gravenhage, die wegens menigvuldige bezigheden voor het verdere Lidmaatschap derzelve beleefdelijk bedankt heeft.



II.

Tot eene Prijsvraag uit de klasse der Dichtkunde werd gekozen: ‘Welken dienst en ondiensten heeft de Dichtkunde, van de oudste tijden af, tot op onzen tijd, aan de Geschiedkunde gedaan?’



III.

Ter beoordeeling der verhandelingen, welke op de voorgestelde Prijsvraag voor den eersten van Louwmaand des jaars 1820 mogten inkomen, worden benoemd de Heeren Mr. 
M. Tydeman

, Mr. 
H. Bosscha

, 
M. Siegenbeek

, Mr. 
N.C. Lambrechtsen

, Mr. 
D.J. van Lennep

, Mr. 
J. Scheltema

 en Mr. J.H. Hoeufft

.



IV.

Is besloten in het volgend jaar eene Prijsvraag voor te stellen uit de klasse der Welsprekendheid.


V.

Aan de maandelijksche Vergadering wordt, naar oud gebruik, voor den tijd van één jaar, vrijheid verleend tot het verkiezen van Leden, binnen Leyden wonende.



VI.

De rekening van den Penningmeester opgenomen en goedgekeurd zijnde, bleek het dat de ontvangst dit jaar bedragen heeft eene som van een duizend en drie Guldens, vier stuivers en tien penningen; de uitgave daarentegen eene som van zeshonderd en zes Gul-
{==11==} {>>pagina-aanduiding<<}
dens, drie stuivers en twaalf penningen, blijvende er dus in kas een batig overschot van driehonderd zeven-en-negentig Guldens, en veertien penningen.



VII.

De toelage voor het jaar 1819 is bepaald op een Dukaat.



VIII.

Tot Voorzitter is verkozen de Heer 
J.W. te Water

; tot Secretaris de Heer 
M. Siegenbeek

; tot Briefschrijver de Heer Mr 
J.C. Kneppellhout

; tot Opziener over de uitgave de Heer 
M. Tydeman

, en tot Penningmeester de Heer M. Siegenbeek
.



IX.

Is besloten dit jaar wederom drie openbare Vergaderingen te houden, en wel de eerste op Vrijdag, den 13 November dezes jaars; de tweede op Vrijdag den 5 Februarij des jaars 1819; en de derde op Vrijdag den 26 Maart deszelfden jaars. Tot het houden van Voorlezingen, in gebondene of ongebondene rede, zijn voor de eerste dier Vergaderingen benoemd de Heeren Mr. 
N.C. Lambrechtsen

 en 
A. Simons

; voor de tweede, de Heeren 
J. Scheltema

 en 
H.A. Hamaker

, en voor de derde de Heeren 
J. Bake

, Mr. 
J.C. van de Kasteele

 en Mr. 
J. de Kruyff

.


X.

Tot Leden zijn verkozen de Heeren 
C.W. Stronck

, Predikant te Dordrecht, en 
J. Venhuizen Peerlkamp

, Conrector der Latijnsche Scholen te Haarlem.
 
Eindelijk werd nog besloten, om de Verhandeling van den Heer Mr. 
J.C. de Jonge

, welke, zoo als de Vergadering met genoegen en erkentelijkheid uit de aanspraak van den Voorzitter vernomen had, door haren geëerden Schrijver aan de Maatschappij, ter plaatsing onder hare werken, werd aangeboden, volgens de wet te stellen in

{==12==} {>>pagina-aanduiding<<}

handen van zeven Leden, ten einde der Maatschappij van hare waarde berigt te geven. Hiertoe worden benoemd de Heeren Mr. M. Tydeman
, Mr. H. van Wyn, J.W. te Water, M. Siegenbeek, A. de Vries, N.C. Lambrechtsen
, en J. Scheltema
.
 
Daar het gunstig besluit van zijne Majesteit, tot de oprigting van een gedenteeken voor Koning Willem den Tweeden, en voor Floris, den Voogd, aanleiding gegeven had tot de opstelling der gemelde Verhandeling van den Heer J.C. de Jonge
; werd de Vergadering, door den Heer 
Lambrechtsen
 van 
Ritthem
, aangenaam onthaald op de vertooning van twee keurige teekeningen, zoo van het ontdekte graf van Koning Willem den Tweeden, te Middelburg, als van het ontwerp van het voorschreven gedenkteeken.
 
(Is geteekend)
 

J.W. te Water
.



* Den 24sten van Wintermaand, 1817.

