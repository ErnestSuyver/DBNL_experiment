
   
        
           
               De zomer
               J.J.A. Goeverneur
               logo_bibl_01
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van De zomer van J.J.A. Goeverneur uit ca. 1870.
               
               
                   
                       
                   
               
           
           
           
               goev001zome01_01
               DBNL-TEI 1
               
                   2017 dbnl
               
           
           
               
           
           
               
                   
                   exemplaar Bibliotheek Rotterdam, signatuur: Mfe OK-0308 
               
               J.J.A. Goeverneur, De zomer. G.B. van Goor, Gouda z.j. [ca. 1870]
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De zomer
               J.J.A. Goeverneur
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               De zomer
               J.J.A. Goeverneur
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-08-28
               
                   KE
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: J.J.A. Goeverneur, De zomer. G.B. van Goor, Gouda z.j. [ca. 1870]
 
Zie: https://www.dbnl.org/tekst/goev001zome01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==I==} {>>pagina-aanduiding<<}


{==II==} {>>pagina-aanduiding<<}


{==t.o. II==} {>>pagina-aanduiding<<}


{==t.o. 1==} {>>pagina-aanduiding<<}


{== afbeelding 
	
Zij gaf Willem het nest. blz. 37.
==} {>>afbeelding<<}
    



{==1==} {>>pagina-aanduiding<<}

DE ZOMER.
EEN
LEESBOEKJE VOOR JONGE KINDEREN.
NAAR HET ENGELSCH,
DOOR
J.J.A. GOEVERNEUR.
MET GEKLEURDE PLAATJES.
GOUDA,
G.B. van GOOR.

{==2==} {>>pagina-aanduiding<<}




{==3==} {>>pagina-aanduiding<<}

Een woord tot moeders.

Daar willem een schrandere, vlugge jongen was, dacht zijne moeder, dat hij nu wel spoedig zou kunnen beginnen te verstaan, wat het allergewigtigste voor hem om te weten was, namelijk - dat er een God bestaat. Eens, dat hij haar dus vroeg, wie het was, die de kleine blaadjes en bloemen maakte, en die zoo netjes in de knoppen oprolde, nam zij die gelegenheid waar en zeide hem, dat de geheele wereld en ieder ding, dat daartoe behoort, geschapen is door een almagtig wezen, wiens naam is God. Zij sprak dit woord met eerbied uit, en zeide, dat men het nooit zonder ontzag moest noemen. Ze zeide hem, hoe hij al wat hij zag, en al wat hij lief had, ieder ding, waarvan hij vreugde of genoegen had, aan God was verschuldigd. Deze toch was het, die alle dingen had geschapen. Zijn vader, zijne moeder, zijn klein zusje, en al zijne vrienden en bekenden: het brood, dat hij at, het water, dat hij dronk, de bloemen en vruchten, die hij plukte, - alles, alles was door dien grooten en goeden God gemaakt. Willems aandacht was hierdoor sterk opgewekt, en er was geen eind aan zijn

{==4==} {>>pagina-aanduiding<<}
vragen; maar daar de vragen van kinderen over zulk eene gewigtige zaak, hoe eenvoudig en natuurlijk ook, dikwijls dwaas en onnoozel schijnen, zal ik daar hier liever niet van spreken. Bovendien oordeel ik, dat de gelegenheid waarbij, de wijze hoe, en de leeftijd, waarop zij haar kind dit eerste onderrigt geven zal, aan het beste weten van elke moeder in het bijzonder moet worden overgelaten. Ik wil dus eenvoudig zeggen, dat willem, op zijne vraag, hoe hij God voor al wat die voor hem gedaan had danken kon, van zijne moeder een kort en eenvoudig gebed leerde, dat hij elken morgen eerbiedig en met gevouwen handjes opzeide. De lieve jongen betoonde een groot verlangen om te doen, wat God welgevallig was. Zijne moeder zeide hem, dat God volmaakt goed was en alle goede menschen lief had: daarom moest hij zijn best doen, om zelf ook goed te worden. ‘Verder,’ vervolgde zij, ‘doet God aan iedereen en aan alles goed; en dus moet gij ook zoo veel goed zien te doen, als gij kunt.’
‘Maar ik ben te klein, om goed te doen.’
‘Ge zijt nog klein, dat is waar,’ antwoordde zij; ‘maar daarom kunt ge toch wel een klein weinigje goed doen. Gij moet vriendelijk en inschikkelijk jegens uwe speelmakkers wezen, en hun genoegen doen, waar gij kunt. Als gij braat oppast en gehoorzaam zijt, doet gij altijd iemand goed,’ voegde zij er glimlachend bij.

{==5==} {>>pagina-aanduiding<<}

‘Wie dan, moeder?’
‘Dan doet ge mij goed, lieve,’ zeide zij, sloeg de armen om hem heen en kuste hem, ‘omdat dat mij gelukkig maakt. Maar als gij ondeugend zijt, dan doet gij kwaad, en God heeft u minder lief; schoon toch, als ge eens stout geweest zijt, en hebt daar berouw over, wezenlijk berouw, zoodat ge moeite doet, om het in 't vervolg niet weêr te zijn, dan is God liefderijk en zacht, en zal u vergeven, en u weêr liefhebben.’
Van dezen tijd af droeg willem nog meer zorg, om goed en vriendelijk jegens iedereen te zijn, en om zich zelven te bedwingen, als hij voelde, dat hij op het punt was van verdrietig of driftig te worden; want hij wist nu, dat dit, behalve dat het vader en moeder bedroefde, ook God mishagen zou, die zoo goed voor hem was. Willem werd zoo niet alleen een beter kind, maar hij werd er ook gelukkiger door; want zoo vaak hij nu iets heel fraais, vreemds of verwonderlijks zag, bedacht hij, dat God dat gemaakt had, en zijn jong hartje klopte daarbij van vreugde en erkentelijkheid. Te voren had hij dat gevoel ook wel soms gehad, maar toen wist hij nog niet, wat het eigenlijk beduidde, of hoe hij dat uitdrukken moest.




{==6==} {>>pagina-aanduiding<<}

Vertrek naar Zomerlust.

De zomer was nu in het land gekomen, en willem was heel blij, toen hij hoorde, dat de geheele familie thans eindelijk naar buiten zou gaan. Anna had het in de kinderkamer heel druk met inpakken, en hield dus weinig tijd over, om naar willems gesnap te luisteren. Om hem dus maar stil te houden, gaf zij hem eene groote doos, om daar zijn speelgoed in te pakken. Dat vond willem heel aardig en prettig. Hij zocht al het speelgoed, dat in de kamer verstrooid lag, bij elkander, en wierp en duwde toen alle stukken in de doos, het een maar zoo op het ander, zonder orde of overleg. De doos was spoedig vol, zoodat het deksel er al niet meer op kon, toen de helft van willems schatten nog maar pas geborgen was.
‘Och, deze doos is lang niet groot genoeg, anna,’ riep hij; ‘ge moet mij eene andere geven.’
‘Ik heb geene andere te missen,’ was haar antwoord. ‘Als ge uw goed er behoorlijk ingeschikt hadt, zou zij, dunkt mij, alles wel bergen kunnen.’
Zij kwam nu, om eens naar de doos te zien. ‘Ja, zóó zal het zeker niet gaan,’ riep zij. ‘Daar hebt

{==7==} {>>pagina-aanduiding<<}
ge het groote kegelspel op de twee houtzagers gepakt, en die zware doos met soldaatjes op de kar met de paarden. Het zal een geluk wezen, als niet al veel gebroken is.’
Voorzigtig nam zij er nu de stukken, het een na het ander, weder uit, en willem zag tot zijn bitter verdriet, dat de armen van zijne kostelijke houtzagers gebroken waren, en dat al het zand onder uitliep door een gat, dat een van de kegels er in gestooten had, zoodat, hij mogt draaijen hoe hij wou, de zagers maar niet meer werken wilden. Vervolgens, toen de doos met soldaatjes was opgeligt, ontdekte hij, dat de kar haar regter wiel en een van de paarden zijn kop had verloren. Bovendien was van zijn mooiste palet het leder gescheurd, en vond hij de pluimen op zijne raketten deerlijk gehavend. Dat was te veel voor hem, om uit te staan. Hij barstte in snikken uit, en begon zoo bitter te schreijen, dat zijne moeder naar boven kwam, om te vragen, wat er toch wel te doen was.
‘Och, moeder, moeder, al mijn speelgoed is kapot!’ snikte hij hardop.
Zijne moeder zag eerst het gebroken speelgoed en toen zag zij willem aan, en hij merkte iets in hare oogen, dat hem aanstonds deed denken aan wat zij hem onlangs eerst gezegd en geleerd had. Nu bedwong hij zijne tranen en nam moeders zakdoek,

{==8==} {>>pagina-aanduiding<<}
om zich de oogen af te drogen; schoon hem nu en dan nog wel een luide snik of zucht ontsnapte.
‘God zal mij toch nog wel lief houden, nu ik zoo snikken moet, moeder?’ vroeg hij. ‘Waarlijk, ik moet wel; ik kan het niet helpen.’
‘Ja, lieve,’ antwoordde de moeder; ‘hij houdt u lief, omdat ge uw best doet, om goed te wezen.’
‘Ik was zoo bedroefd,’ zeide willem, tusschen zijne snikken in, ‘toen ik al mijn speelgoed zoo kapot zag. Ik kon het schreijen niet laten.’
‘Het is zoo erg niet, dat ge huilt, als ge bedroefd zijt, als wanneer ge dat doet, omdat ge boos of stout zijt. Uit boosheid of drift te schreijen, staat leelijk en is ondeugend; maar om zulk speelgoed te schreijen is enkel dwaas en onverstandig. - Kom, ik wil u eens wijzen, hoe ge alles netjes inpakken moet.’
‘Och, alles is nu immers al gebroken en kapot en deugt nergens meer toe,’ zeide willem op een klagelijken toon.
‘Neen, neen,’ troostte hem zijne moeder; ‘als wij eerst maar op Zomerlust zijn, zullen wij het bij den timmerman zenden, dat die het weêr heel maakt.’
Zij begon toen alles weêr in de doos te pakken. De looden soldaatjes kwamen heel onder in, omdat die het zwaarst waren. Toen volgden de kegels en ballen, die zij voorzigtig neerlegde, waartusschen de soldatendoosjes maar ergens ruimte was over geble-
{==9==} {>>pagina-aanduiding<<}
ven. Hier op zette zij eene ligter doos met houten huisjes, en toen de ark met de dieren, en daar boven op de kar met de paarden er voor. De twee houtzagers legde zij stilletjes in de kar neêr, en toen zij de geknakte veêren aan de raketten weêr had te regt gezet, borg zij die in een' leêgen hoek, waar niets hen drukken kon. De paletten stak zij bij iedere zijde van de doos in, waar nog net plaats was, en eindelijk maakte zij de doos vol met nog twee of drie stukken, die heel ligt waren.
Willem, die gedurende al den tijd, dat zij hiermede bezig was, oplettend had toegezien, riep nu heel verbaasd: ‘Wel, moeder, me dunkt, de doos is gegroeid en grooter geworden, terwijl gij aan het pakken zijt.’
Zijne moeder glimlachte en vroeg: ‘Leven de spanen doozen dan, dat zij groeijen kunnen, willem?’
‘Neen,’ zeide willem; ‘de doos leeft nu niet meer; maar is hij niet van hout gemaakt, even als mijn hoepel ook?’
‘Ja, mijn beste.’
‘Dan weet gij, moeder, dat het hout, waarvan de doos gemaakt is, vroeger een boom was, en groeide, tot zij hem omhakten en eene doos maakten van het hout.’
‘Het hout is gegroeid, dat is waar,’ antwoordde zij, ‘zoo lang het levend aan den boom zat; maar

{==10==} {>>pagina-aanduiding<<}
toen de boom werd omgehouwen, stierf het hout en kon dus niet langer groeijen.’
‘Dus, moeder, is de doos van dood hout gemaakt, en 't is daarom, dat zij nu niet meer groeit?’
‘Juist, mijn kind,’ zeide zij hem; ‘maar de boom bestaat uit levend hout, en dat is de reden, waarom die wast en grooter wordt.’
‘Maar, moeder, zeg, waarom kondt gij zoo veel meer speelgoed in de doos bergen, dan ik er in krijgen kon?’
‘Dat was, omdat ik toezag, hoe ik het er inschikte, en daarbij zorgde, dat nergens een plaatsje open bleef.’
Daar kwam nu eene groote kar voor de deur; en 't vermaakte willem zeer, te zien, hoe al de koffers, kisten en pakken, die meê naar Zomerlust moesten, één voor één op die kar werden geladen. Hij stond voor op de stoep toe te kijken, en merkte nu wel, dat de knecht dit bijna even zoo deed, als zijne moeder zijne doos had gepakt. De zwaarste stukken werden allen op den bodem van de kar geplaatst en zoo netjes zij aan zij geschikt, dat zij digt aan elkaâr sloten. Toen werden de ligter dingen bovenop geladen; en onze willem zag met veel blijdschap, hoe zijne doos met speelgoed veilig en goed in een' hoek kwam te staan.
‘Maar, moeder,’ zeide hij; ‘hoe klein lijkt de doos nu!’

{==11==} {>>pagina-aanduiding<<}

‘Zij lijkt klein, omdat gij haar met de groote koffers en kisten op de kar vergelijkt.’
‘Vergelijken? Wat is dat moeder?’
‘Zie hier de ontbijttafel eens aan, kind, en dan daar mijne werktafel: wat is de grootste van die twee?’
‘O, de ontbijttafel, moeder; die is een heel stuk grooter.’
‘Goed; dat is de grootte van de twee tafels te vergelijken. Nu kunt ge, als ge wilt, ook eens haar vorm vergelijken, en mij vertellen, welke u het best bevalt. De ontbijttafel, ziet gij, is rond, en mijne werktafel is vierkant.’
‘Ik houd meer van eene ronde tafel, moeder. Daar kan men gerust om in 't rond loopen, zonder dat men zich aan al die kanten stoot.’
‘Dat is waar,’ zeide de moeder lagchende. ‘Gij loopt minder gevaar voor uw krullebol, waar geen hoeken aan de tafel zijn.’
‘Zijn er nog andere dingen, die men zoo aan die twee tafels vergelijken kan, moeder?’
‘O ja; ieder ding, dat gij er aan ziet.’
‘Ik zie al wat!’ riep hij. ‘De groote tafel is hoog en de kleine tafel is laag.’
‘Is zij zoo laag als uw stoel, wim?’
‘O, lieve tijd, neen, moeder! Ze is heel hoog tegen den stoel gerekend.’
‘Juist,’ zeide de moeder. ‘Zij is hoog, als gij

{==12==} {>>pagina-aanduiding<<}
haar bij den stoel vergelijkt, en laag, als gij ze vergelijkt bij die groote tafel. En zoo lijkt ook uwe doos met speelgoed klein, als gij haar bij de groote koffers op de kar gaat vergelijken.’
‘Maar, moeder,’ riep willem, ‘er is nog iets anders aan die tafels te vergelijken. De kleine tafel heeft vier pooten gekregen, en de groote tafel maar één. Mooije stukken, dat zoo'n kleine tafel meer pooten heeft, dan een groote!’
‘De groote tafel heeft er maar één, dat is waar,’ zeide zij; ‘maar let eens op, hoe dik die is. En dan schieten daar ook nog drie korte pooten of klaauwen uit.’
‘He ja,’ riep willem; ‘het zijn net drie kleine pooten, die uit eenen grooten, dikken groeijen.’
‘Zij groeijen evenwel net zoo min, als de doos dat doet,’ zeide de moeder lagchende.
‘O, neen; ik weet wel, dat de tafel van dood hout gemaakt is, even goed als de doos.’
‘En zie nu de pooten van de kleine tafel eens,’ zeide zijne moeder, ‘hoe dun en smal die zijn. Ze zouden de groote ronde tafel niet kunnen dragen, ofschoon ze ook met hun vieren zijn.’
‘Ja,’ zeide willem; ‘maar mij dunkt, dat de groote tafel toch wel even veel pooten hebben moest, als de kleine tafel.’
‘En denkt gij dan ook, dat gij zelf even veel

{==t.o. 12==} {>>pagina-aanduiding<<}


{==t.o. 13==} {>>pagina-aanduiding<<}


{== afbeelding 
	
Willem deed moeite, om de vlieg te vatten. blz. 13.
==} {>>afbeelding<<}
    


{==13==} {>>pagina-aanduiding<<}
beenen hebben moest als de vlieg, die daar bij het glas oploopt? Tel eens, hoe veel die er heeft.’
‘Ik kan ze niet goed tellen, omdat het ding zoo veel beweging maakt.’ En willem deed moeite, om de vlieg te vatten en haar stil te houden, doch dit maakte maar, dat zij nog wilder werd en gedurig opvloog. Evenwel, op het laatst ging zij zitten, en hij telde ‘1, 2, 3, 4, 5, 6. Wat een boel beenen voor zoo'n klein ding, terwijl ik, die zulk een groote jongen ben, er maar twee heb.’
Zijne moeder glimlachte, toen hij zich zelven zulk een' grooten jongen noemde, en zoo voegde hij er bij: ‘Ik meen, vergeleken bij de vlieg, moeder. Maar waar heeft de vlieg al die beenen toe noodig?’
‘Om er meê bij de dingen op te klimmen. Gij, die regtop gaat, kunt dat beter met twee doen. Gij zoudt vrij wat verlegen wezen, zoo ge, als ge loopen wildet, zes beenen te bewegen hadt. Zoo ziet gij, willem, dat groote dieren zich met minder beenen redden kunnen, dan kleine dieren.’
‘En zoo een groote tafel zeker ook, moeder?’
‘Ik durf niet vast zeggen,’ antwoordde zijne moeder, ‘dat het getal pooten van eene tafel altijd het regte getal is, omdat tafels het werk zijn van timmerlieden, die zich vergissen kunnen. Maar wat ik zeker weet, is, dat het getal van de beenen der dieren altijd dat is, wat het best voor hen past,

{==14==} {>>pagina-aanduiding<<}
want zij zijn het werk van God, die zich nooit vergist in wat hij doet of maakt.’
‘Maar al maakte God de tafels ook niet, moeder, hij maakte de boomen toch, waaruit, toen zij waren omgehouwen, de tafels gemaakt zijn.’
‘Juist, mijn lieve, en God maakte ook de menschen, die de tafels maakten. Zoo ziet gij, dat wij ieder ding aan de goedheid en magt van God te danken hebben.’
‘Maar zeg, moeder, zijn vliegen dieren? Zulke kleine dunne dingetjes?’
‘Dat neemt niet weg, dat ze toch dieren zijn. Zij hebben leven en gevoel, en zij bewegen zich.’
‘O, dat doen zij ter deeg!’ riep willem; ‘want ze houden zich geen ommezientje stil. Ze maken nog meer beweging dan ik; want ze kunnen loopen en klimmen zoo als ik, en buiten dat kunnen ze ook nog vliegen.’
‘Kleine diertjes,’ onderrigtte zijne moeder hem, ‘zoo als de mug, de bij, de vlieg en andere van die soort worden insecten genoemd. Zie, dat gij dien naam onthoudt, beste jongen.’



{==15==} {>>pagina-aanduiding<<}

Onderweg.

Jan kwam nu zeggen, dat het rijtuig klaar stond. Onze willem was zoo ongeduldig, om weg te komen, dat hij in een oogenblik den trap af was en in der haast zijn' hoed vergat, zoodat hij wel gedwongen was, dien nog eerst te gaan halen. Toen stapten zij in het rijtuig, en de koetsier nam den weg naar Zomerlust. Willem was heel gelukkig, als hij bedacht, dat hij nu gaauw al die mooije lieve bloemen in den tuin weêr zou zien; en dan karo; en dan jozef flink, die beloofd had, hem te zullen leeren, hoe hij zaaijen, schoffelen, harken en in den tuin werken moest. Nu eenigen tijd begon hij evenwel wat ongeduldig te worden en te denken, dat zij er nooit komen zouden. Hij vroeg zijne moeder gedurig, of men nog niet haast op Zomerlust was? tot het haar eindelijk verveelde, altijd diezelfde vraag te hooren, en zij hem verzocht, het vooreerst niet weêr te vragen. Willem vermaakte zich toen met naar de wielen van het rijtuig te zien, hoe vlug die ronddraaiden.
‘Die wielen,’ zeide hij, ‘gaan rond net als mijn hoepel, als ik dien sla; maar wat doet hen zoo

{==16==} {>>pagina-aanduiding<<}
rondgaan, moeder; want er is toch niemand, die ze slaat?’
‘Neen,’ zeide zijne moeder; ‘maar zeg mij, wat doet den wagen voortgaan?’
‘Wel, de paarden zeker. De paarden trekken den wagen, en dat maakt, dat de wielen rondgaan. Ik weet wel, dat het heel gemakkelijk is, ze te doen rondgaan; want eens, dat de koetsier bezig was, de wielen te wasschen, liet hij mij aan een draaijen, en ik kon dat heel alleen wel doen.’
‘Omdat,’ zeide zijne moeder, ‘omdat het wiel toen van den grond was opgetild, zoodat de koetsier het gemakkelijk ronddraaijen en aan alle kanten afspoelen kon; want een rad of wiel laat zich veel gemakkelijker bewegen, als het van den grond is opgeligt, dan wanneer het daarop rust. Maar het laat zich heel moeijelijk draaijen, als er een zwaar rijtuig moet worden voortgetrokken, zoo als nu hier. Gij niet, en ook de koetsier niet, zouden sterk genoeg zijn, om dat te doen; en daarom gebruiken wij daar paarden toe, daar die veel sterker zijn, dan wij menschen.’
‘Maar, moeder, toen ik het rad ronddraaide, zei de koetsier mij, dat dat zoo gemakkelijk ging, omdat hij de wielen pas gesmeerd had.’
‘Smeer is een heel vettig, glibberig ding,’ antwoordde zijne moeder, ‘en als men nu zulk smeer

{==17==} {>>pagina-aanduiding<<}
aan dat gedeelte van het wiel strijkt, waarmeê het aan den wagen vast zit, maakt dit, dat het wiel veel gemakkelijker om de as rondglijdt.’
‘Wat is de as, moeder?’
‘Dat is het stuk hout, dat door het midden van het wiel gaat en dit aan het rijtuig vasthoudt.’
‘O ja, nu weet ik het al,’ zeide willem; ‘het is dat, waar de koetsier het smeer aan streek. Het wiel draait er om in het rond, en de as zelve staat stil.’
‘De as draait niet rond, gelijk het wiel doet,’ zeide zijne moeder; ‘maar als het rijtuig getrokken wordt, moet de as meê voortgaan. Zoo staat de as dus niet stil, maar beweegt zich regtuit.’
‘Dat is zeker zoo,’ zeide willem lagchend; ‘de as kan niet stil staan blijven, als de wagen voortgaat, of anders moest het rijtuig heelemaal in stukken gaan. Maar de as stond toch stil, toen ik het rad omdraaide, moeder?’
‘Natuurlijk,’ antwoordde zij: ‘omdat het rijtuig toen ook stil stond.’
Zij leunde toen voorzigtig uit het portierraam, om hem de as te wijzen.
‘Maar wat zijn die stukken hout dan, die rondom uit de as uitsteken, en aan den grootsten buitensten hoepel vast zitten?’
‘Die noemt men de spaken van het rad of wiel,

{==18==} {>>pagina-aanduiding<<}
en gij ziet, dat zij de as en den hoepel aan elkander vasthouden. Als men ze weg nam, zou de hoepel aanstonds neêrvallen, en kon de wagen niet verder voortrollen.’
‘Net zooals mijn hoepel neêrviel, moeder, toen ik nog niet wist, hoe ik er meê omgaan moest.’
De wielen draaiden rond en al weêr rond, tot willem moê was van er naar te kijken; en toch kwamen zij nog al niet op Zomerlust. Hij begon op nieuw ongeduldig te worden; toen, juist van pas, om hem wat tijdverdrijf te geven, eenige vliegen van verschillende soort om en in het rijtuig kwamen spelen.
‘Kijk, moeder,’ riep willem; ‘kijk eens die kleine diertjes - neen, insecten meen ik. Dat is de naam, dien ge mij gezegd hebt.’
‘Juist; maar gij moet onthouden, dat insecten toch meteen ook dieren zijn.’
‘O, daar is een heel mooije, zwarte en gele, kijk, buiten tegen het glas! Ze is veel grooter, dan een vlieg, en heeft zulke lange dunne vlerken - ik kan er heel goed door heen zien. Ik kan zijn kopje zien en het klein aardig mondje. Is dat een mug, moeder?’
‘Neen, mijn jongen, het is eene wesp.’
‘Maar men zegt er toch ook insect tegen, moeder. Is 't niet zoo?’
‘Zeker,’ was het antwoord.

{==19==} {>>pagina-aanduiding<<}

‘He, wat een boêl namen heeft het dan; want het is een dier, en het is een insect, en het is een wesp. Een - twee - drie namen, voor zulk een klein ding!’
‘Stel u eens voor, willem, ge kwaamt bij me en verteldet me: Moeder, ik heb daar gewandeld, en ik heb een dier gezien,’ - hoe zou ik dan kunnen raden, wat soort van dier ge gezien hadt?’
‘O, maar ik zou u zeggen, of 't een insect was geweest, of een vogel, of een visch, of een groot dier met vier pooten.’
‘Dat zoudt gij niet kunnen, als het geen anderen naam dan den naam van dier had.’
‘Neen,’ antwoordde willem; ‘ik begrijp, het moest nog een anderen naam hebben behalve dier.’
‘Welnu, stel eens, gij verteldet mij, dat het een insect was, dat ge hadt gezien, dan zou ik u nog vragen, wat soort van insect het was.’
‘Dan, moeder, als ik u zeide, dat het een wesp was, zoudt gij er dan alles van weten?’
‘Ik zou ten minste weten, welk insect gij hadt gezien.’
‘En hebben alle insecten drie namen, moeder, net zoo als de wesp?’
‘Ja. Vooreerst zijn zij allen dieren; dan zijn zij allen insecten; eindelijk hebben zij ieder een' bijzonderen naam, om de verschillende soorten van insec-
{==20==} {>>pagina-aanduiding<<}
ten te onderscheiden. Het een is een wesp, het ander is eene bij, het derde is een vlinder; maar ik zou nooit aan een eind komen, als ik hen alle opnoemen wou, zoo velen zijn er. Waarlijk, ik weet de namen van de helft van hen niet.’
‘Gij niet, moeder?’ riep willem heel verbaasd.
‘Neen, mijn beste kind. Er zijn nog heel veel dingen, die ik niet weet.’
‘En hebben de vogels ook drie namen, moeder?’
‘Ja; maar zie eens, of gij die zelf ook vinden kunt. Wat zijn de drie namen van den kleinen vogel, dien gij voorleden winter met kruimpjes brood hebt gevoerd?’
‘Vooreerst was het een dier,’ zeide hij, zich bedenkende; ‘ja, dat weet ik wel. - Dan was het een vogel, omdat hij vloog....’
‘Wacht!’ zeide zijne moeder; zijn er niet sommige dieren, die vliegen, en die toch geen vogels zijn?’
‘Neen, moeder; paarden, en koeijen, en die soort van dieren meer, vliegen niet.’
‘Maar, willem, hebt gij dan de insecten al vergeten, waarover wij daar pas zoo lang gepraat hebben?’
‘Och, lieve tijd! ja, de insecten vliegen - ze vliegen al gedurig heen en weêr; maar ik dacht er niet aan, dat ze dieren zijn; want ze zijn maar zoo bitter klein.’
‘Dus,’ zeide de moeder, ‘als de vogels vliegen,

{==21==} {>>pagina-aanduiding<<}
en de insecten vliegen, hoe kunt gij die beiden dan onderscheiden van elkander?’
‘O, dat is heel gemakkelijk, een vogel te onderscheiden van een insect,’ riep willem. ‘Een vogel is zoo heel veel grooter.’
‘In sommige landen,’ zeide zijne moeder, heeft men vogels, die zoo klein, en insecten, die zoo groot zijn, dat gij ze naar de grootte onmogelijk uit elkander kennen zoudt.’
‘Maar hoe weten de menschen daar dan, wat een vogel is, en wat een insect?’
‘Een vogel,’ antwoordde zijne moeder, heeft vederen, en geen andere soort van dieren heeft die. - Komaan, zeg mij nu den derden naam van den vogel, beste jongen.’
‘Ha, ik weet het al, moeder: het was een musch. - En groote, zware dieren, zooals koeijen en paarden, die hebben toch zeker ook drie namen, zooals de vogelen en insecten?’
‘Zeker’ was het antwoord; ‘zij heeten viervoetige dieren....
‘O, omdat zij vier voeten hebben! - Dat zijn honden, katten, ratten en muizen dus even goed, als koeijen en paarden?’
‘Natuurlijk, mijn kind.’
‘Kijk, moeder,’ riep willem; ‘daar loopen een heele boel viervoetige dieren op dat land.’

{==22==} {>>pagina-aanduiding<<}

‘Wat zijn die nu?’
‘Wel, vooreerst zijn het dieren; dan zijn het viervoetige dieren; en buitendien nog zijn het schapen.’
‘Zoo weet ge dan nu, willem, dat de viervoetige dieren drie namen hebben, zooals de vogels en insecten ook.’
Terwijl zij dus praatten, was de tijd zoo schielijk voorbijgegaan, dat willem wezenlijk verbaasd opkeek, toen zij het huis op eenmaal voor zich zagen liggen.
‘Daar is het, moeder! juichte hij; ‘niet het kleine, poppige huis, dat we van 't voorjaar van de hoogte af zagen, maar 't groote Zomerlust, zoo groot als het wezenlijk is.’



{==23==} {>>pagina-aanduiding<<}

De eerste dag buiten.

Toen zij op Zomerlust waren aangekomen, liep willem terstond in huis, om zijne nieuwe kinderkamer, gelijk hij ze noemde, te gaan bekijken. Daar vond hij anna, die de handen vol had met uitpakken; en toen hij een weinigje aandachtig in het rond had gezien, zeide hij: ‘Dat is hier geen nieuwe kamer - het is mijne oude kamer. Daar, heugt mij nog wel, is de kast, waarin ik mijn speelgoed borg; en dat is uw bed, anna; en hier is mijn eigen klein ledikantje. - Maar ginder staat nog een klein bedje - ik denk, dat zal voor sofie wezen; en dat andere groote daar is zeker van de minne; schoon - daar heugt mij niets meer van.’
‘Neen,’ zeide anna; ‘omdat zij hier voorleden zomer ook nog niet stonden. Zusje sofie was toen nog niet geboren, en er was geen andere kindermeid, dan ik.’
‘He, anna, kijk! - hier is het raam, waarvoor wij staan gingen, als vader uitrijden zou, - en waar wij uitkeken, om hem weêr t'huis te zien komen, als we in de verte de voetjes van het paardje hoorden gaan; trap-per-de trap! trap-per-de trap!’

{==24==} {>>pagina-aanduiding<<}

‘Dat hebt ge goed onthouden, willem,’ zeide anna; ‘maar ge moet mij nu niet storen, want ik heb wezenlijk geen tijd. Weet ge wat? Ga zelf uw doos met speelgoed uitpakken, en schik alles netjes in de kast.’
Dat was een kostelijk werk voor willem. Hij keerde de doos nu niet maar zoo 't onderst boven, en stopte alles wild en woest in de kast; maar hij bedacht, hoe hij zijn speelgoed gehavend had, toen hij bij het inpakken niet voorzigtig genoeg was geweest; en dit had hem zoo gespeten, dat hij besloot, nu bij het uitpakken zoo voorzigtig te wezen, als hij maar kon. Hij legde elk stuk op eene plank. Een van zijne kleine wagentjes zette hij wel zoo digt bij den rand, dat het naar beneden viel, en de voerman zijn neus brak; maar daar gaf willem zoo heel veel niet om. De voerman kon zoo goed met een gebroken neus als met een' heelen neus zijne paardjes mennen; maar de kar kon niet rijden, als er een van de wielen af was. Dat was dus vrij wat erger!
Toen al zijn speelgoed in de kast was geschikt, ging willem in den tuin. Hij was zeer verlangend, om jozef weêr te zien, en al de mooije bloesems, die, toen hij de laatste maal op Zomerlust was, aan de boomen zaten; en hij was vrij wat te leur gesteld, nu hij die bloesems meest altemaal dood vond. Hunne kleine gekleurde blaadjes lagen overal geel en verdord op den grond in het rond gestrooid.

{==25==} {>>pagina-aanduiding<<}

‘Och, wat spijt mij dat!’ riep willem; ‘al die lieve bloesems zijn weg.’
‘Maar,’ zeide jozef, ‘zie eens wat zij hebben achtergelaten. Hier is de appelboom, waarvan gij een takje afbreken woudt; kijk eens, wat een menigte kleine appels daar nu aan zitten.’
Willem had die nog niet opgemerkt, omdat zij groen waren, evenals de bladen van den boom.
‘'t Zijn aardige kleine ronde appeltjes,’ zeide hij; ‘maar ze zien er nog niet heel mooi uit.’
‘Neen,’ antwoordde jozef, ‘ze zijn ook niet rijp nog: ze zullen nog vrij wat tijd noodig hebben, om groot en rijp te worden. Maar zie, hier is een bessenboom; de bessen zullen veel vroeger rijp wezen, ofschoon ze nu nog even groen als de appelen zijn.’
‘Is er dan nu nog niemendal rijp?’ vroeg willem.
‘O ja, dat is er wel,’ riep jozef; ‘de aardbeijen zijn rijp. Ik wil gaan en mark vragen, of we er wat van plukken mogen.’
Zoo gingen zij dan naar de aardbeijenbedden. Willem dacht eerst, dat er niets dan bladeren op die bedden waren; doch jozef wees hem, hoe onder die bladen een heel aardige roode vrucht zat, die volkomen rijp scheen te zijn.
Mark de tuinman stond hun toe, wat zij verzochten, en gaf willem ook een breed koolblad, om daarop eenige aardbeijen voor zijne moeder te plukken.

{==26==} {>>pagina-aanduiding<<}
Willem proefde nu en dan maar een, daar hij zich haastte, het koolblad gevuld te krijgen, om dat haar te brengen.
Terwijl de beiden nog aan het inzamelen waren, kwam willems moeder zelve in den tuin, en hij riep, zoo hard hij maar kon: ‘Kom hier, lieve moeder, kom hier, als ge wilt, en zie, wat mooije aardbeijen ik geplukt heb voor u. Wij hebben het mark gevraagd; want jozef zegt, dat niemand hier iets plukken mag, zonder dat die het weet.’
Jozef werd nu weggeroepen, om mark de groenten naar de keuken te helpen dragen, die de keukenmeid voor dien middag hebben moest; en willem en zijne moeder gingen zamen op eene groene bank zitten, om de aardbeijen op te eten.
‘Smaken ze niet heel lekker, moeder?’ vroeg hij.
‘Ja, lieve jongen, kostelijk; en ik vind ze wel eens zoo goed, omdat gij ze voor mij geplukt hebt.’
‘Wat een aardig koolblad is dat!’ zeide willem. ‘De aardbeijen liggen er even goed op, als op een bord’
‘Mij dunkt, ze liggen er nog beter op,’ antwoordde zij, ‘want zie, de randen krullen rondom op, zoodat de aardbeijen er niet af kunnen vallen.’
Toen willem zijne laatste aardbei had opgehapt, zag hij zijn vriend jozef aankomen, die een mandje met witte kool droeg, waarvan mark de buitenste bladen al had afgenomen.

{==27==} {>>pagina-aanduiding<<}

‘Wat zijn dat voor dingen, die ge daar hebt?’ vroeg willem hem. ‘Het lijken wel groote kegelballen.’
‘O neen; het zijn koolen, om op te eten,’ riep jozef lagchend.
‘Zou ik er niet een van mogen hebben, om wat meê te rollen?’ vroeg willem zijne moeder.
Deze gaf hem vrijheid, om er eene te nemen, en hij vermaakte zich daar een tijd lang mede. Hij kon er enkel meê over den grond rollen; want zij was te zwaar, om haar als een kaatsbal in de lucht op te gooijen. Toen dit hem eindelijk verveelde, ging hij zitten, om te onderzoeken, hoe de kool in elkander zat; en, om dit te weten te komen, deed hij, als kinderen gewoonlijk, dat wil zeggen: hij begon haar in stukken te pluizen.
Na hiermede een poosje bezig geweest te zijn, riep hij zijne moeder, die bloemen tot een' ruiker plukte, verbaasd toe: ‘O kom, moeder, en zie mijn bal toch eens. Hij is geheel van groote bladen, 't een over 't ander gerold - 't een over 't ander,’ herhaalde hij, al meer bladen losscheurende: ‘o zoo'n boel! Ik kan ze onmogelijk tellen. - He, moeder, dat is net als de knoppen, die wij plagten open te snijden, nu lang geleden al, maar veel, veel grooter.’
‘Die kool is ook wezenlijk een knop,’ sprak zijne moeder.
‘Is het heusch?’ vroeg willem, verwonderd een

{==28==} {>>pagina-aanduiding<<}
knop van zoo verbazende grootte te zien. ‘Dan zal 't mij eens benieuwen, wat bloem daar wel binnen in zit.’ En hij ging voort met bladen af te plukken, om tot het midden te komen. Doch daar het afstroopen van al die bladen hem spoedig veel te lang duurde naar zijn zin, vroeg hij zijne moeder, of zij het binnenste met haar pennemesje open snijden wou.’
‘Mijn klein mesje zou daar niet groot genoeg toe zijn,’ antwoordde zij: ‘maar daar is mark, die kan het doen met zijn tuinmes.’
Mark sneed de kool in een oogenblik midden door in tweeën, en willem en zijne moeder keken nu naar de bloem, of liever naar het kleine ding, waaruit eens eene bloem groeijen moest; maar geen van beiden kon dat vinden, en dus zeide zijne moeder hem, dat hij er aan denken moest, naar de bloem te gaan zien, tegen dat de knop open was, en de bloem uitgeschoten.
‘Moeder,’ zeide willem, ‘wat moet dat een groote boom zijn, waaraan zulke zware knoppen komen.’
‘Ik zou niet liefst onder zulk een boom wandelen,’ antwoordde zij lagchend, ‘want als het woei, en die zware knoppen ons op het hoofd vielen, zouden wij dat, dunkt mij, ter deeg voelen.’
‘Och, wijs mij den boom, moeder, waaraan zij groeijen. Wij zullen er niet vlak onder gaan staan, en wel zorgen, dat wij geen ongeluk krijgen.’

{==29==} {>>pagina-aanduiding<<}

‘Ze groeijen aan geen boom, lieve jongen; maar ieder knop heeft een steel en een wortel voor zich alleen.’ Zij bragt willem toen bij een bed met koolplanten, en trok er eene uit, om hem den steel en de wortels te toonen.
Willem zette groote oogen op, dat zulk een groote knop, als de kool, in den grond groeide, zonder een boom of tak te hebben, om aan te hangen. ‘En kijk, moeder,’ zeide hij, ‘hier zijn een menigte groote bladen, die rondom de kool groeijen, van de soort van het blad, waarin ik u de aardbeijen plukte.’
‘Deze bladen,’ antwoordde zij, ‘zaten eerst vast om de kool heengerold, zooals de binnenbladen nu nog; maar toen de kool groeide, spreidden die bladen zich uit. En zoo zullen deze bladen, die nu nog gevouwen zitten, 't een al over het ander, zich langzamerhand ook uitspreiden, en als zij alle uitgespreid zijn, dan komt de bloesem in het midden en bloeit.’
‘Maar als mark ze alle voor de keuken afsnijdt, dan zullen er nooit bloemen aan komen,’ riep willem.
‘Wij houden altijd eenige over, om zaad te winnen,’ zei mark.
‘Wat wil dat zeggen?’ vroeg willem.
‘Wel, jongeheer, we kunnen het zaad niet krijgen, als we de kool niet laten staan, totdat de bloem bloeit en het zaad rijp is.’
‘Het zaad groeit in de bloem,’ zeide de moeder;

{==30==} {>>pagina-aanduiding<<}
‘en als de bloem sterft en afvalt, blijft het zaad en rijpt.’
‘Dat is dan net als met de vrucht, moeder, die komt, nadat de bloesem is afgevallen?’
‘Nagenoeg evenzoo,’ zeide zij; ‘sommige planten hebben geen andere vruchten dan zaad.’
‘En is het zaad van de kool goed, om te eten?’
‘Neen,’ antwoordde zij: ‘maar mark gebruikt het, om het in den grond te zaaijen, opdat er nieuwe kool uit zou groeijen voor den aanstaanden zomer.’
‘En waarom laat gij jozef die groote uitgespreide bladen ook niet naar de keuken brengen?’ vroeg willem aan mark.
‘Ze zijn niet goed om te eten, zooals de binnenbladen,’ was het antwoord.
‘Maar wat beduiden die dikke strepen, die door het blad al naar boven loopen, moeder?’
Het is door haar, dat het water loopt en zich zelf door het groote blad verspreidt, om dat te voeden. Ge begrijpt wel, willem, zulke groote bladen hebben vrij wat water noodig, om frisch en fleurig te blijven.’
De moeder oordeelde nu, dat het tijd voor willem was, om in huis te gaan en zijne les te leeren; en schoon onze jonge vriend liever nog wat in den tuin was gebleven, begreep hij toch, dat hij na al het pleizier, dat hij daar gehad had, een braaf kind moest wezen, en ging gewillig aan zijne les.



{==31==} {>>pagina-aanduiding<<}

Het vogelnest.

Op een dag, dat willem met zijne moeder eene wandeling deed, zag hij een' jongen, die bij een' boom opklauterde.
‘Wat gaat gij daar doen, kleine man?’ vroeg willems moeder.
‘Ik ga 't vogelnest uithalen, dat boven in den boom zit, mevrouw,’ antwoordde de knaap. ‘De eijeren zijn uitgebroed, en nu wil ik de jongen hebben.’
‘Maar die zult ge niet groot kunnen krijgen,’ zeide zij, ‘al vindt gij ze ook. En dan is het ondeugend en wreed, ze van hunne moeder weg te nemen.’
‘O! de moeder is lang weggevlogen. Ik heb haar van het nest opgejaagd,’ riep de jongen, en klom hooger op naar den tak, waarop het nestje gebouwd was.
‘Moeder!’ riep willem en trok haar bij den arm, ‘laat hem het nest niet uithalen.’
‘Ik kan hem dat niet verbieden, mijn kind, als hij volstrekt wil.’
Op dit oogenblik zagen zij een' vogel om den boom vliegen. Het beestje naderde het nest, doch toen het den jongen zag en 't geridsel hoorde, dat

{==32==} {>>pagina-aanduiding<<}
die tusschen de takken maakte, fladderde hij angstig weêr heen. Nu juist bereikte de knaap het nest; hij strekte zijne hand uit, om het aan te vatten, maar terwijl hij dat deed, gleed zijn voet uit, en viel hij van tak tot tak door den boom, tot hij, bons! op den grond nederkwam.
‘Daar heeft hij zijn verdiende loon!’ riep willem, die in zijn hart bitter boos was op den jongen, om dat uithalen van het nest. ‘Ik ben er regt blij om.’
Zijne moeder, zonder een woord te zeggen, liep naar de plaats, waar de knaap lag, en zocht hem op te krijgen; maar hij schreide en jammerde het uit, en zeide, dat hij zich zoo zeer had gedaan, dat hij op zijne beenen niet staan kon.
Toen begon willems boosheid vrij wat te bedaren; en daar hij de benaauwde gezigten zag, die de jongen trok, en merkte, dat hij zware pijn scheen uit te staan, kreeg hij wezenlijk medelijden met hem en beklaagde hem van harte.
Zijne moeder hield zich enkel bezig met te zien, hoe zij hem het best helpen zou. Zij zette hem overeind, met zijn rug tegen den boom, en vroeg hem, waar hij woonde.
‘Daar ginder, mevrouw; - in dat kleine huisje daar.’
‘Goed; dan wil ik daar heen loopen en uw vader of moeder halen,’ zeide zij. ‘En gij beste willem, blijf hier bij hem, tot ik weêrom ben.’

{==33==} {>>pagina-aanduiding<<}

Kleine willem scheen wel een weinigje bang om heel alleen bij een' jongen te blijven, die zoo ondeugend was geweest; maar zijne moeder voegde er bij: ‘Ik kan alleen schielijker loopen, willem, dan als ik u bij mij heb, en misschien kunt gij hem nog wel hier en daar in helpen, terwijl ik weg ben.’
Zoo ging zij dan heen en liep zoo vlug zij kon naar de kleine hut, die op eenigen afstand lag. De jongen hield zich doodstil, met den rug tegen den boom aangeleund, en de oogen gesloten. Willem meende, dat hij sliep, doch hij was wel ter deeg wakker, en sloot zijne oogen maar, omdat de pijn, die hij uitstond, hem heel flaauw en ziek maakte. Op eens zag willem iets op den grond liggen, een klein eindje van hem van daan. Hij sloop er op de teenen naar toe, om den jongen niet wakker te maken. Toen hij er bij kwam - wat denkt gij wel, dat hij vond? het vogelnest, geheel ledig, en vier arme, kleine vogeltjes, die spartelend op den grond lagen. De jongen had het nest losgelaten, daar hij zich onder het vallen nog aan een' tak wilde vasthouden; en toen het nest op den grond neêrkwam, waren de arme kleine vogels, die nog niet vliegen konden, daar alle vier uit gerold. Willem raapte ze op en leide ze weêr heel voorzigtig in het nestje. Twee er van schenen al heelemaal dood; en de andere twee deden hare gele bekjes wijd open,

{==34==} {>>pagina-aanduiding<<}
en schreeuwden: ka! ka! op zulk een' benaauwden, klagelijken toon, dat willem er het schreijen haast niet bij laten kon. Hij zag nu ook, dat een vogel al rondom den boom heen en weêr vloog, en begreep wel, dat dit de moeder van de kleintjes moest wezen. Hij nam het nest hierop naar den jongen meê, en daar hij zag, dat deze de oogen weêr open had, zeide hij tot hem: ‘Kijk hier die arme lieve vogeltjes eens! Ik geloof vast, dat zij even veel pijn voelen, als gij hebt; en twee van de arme schepseltjes zijn al heel dood.’
‘O, we konden ze toch nooit groot gevoêrd hebben,’ zeide de jongen; ‘ze waren nog te jong, en dus is dat niets.’
‘Is dat niets, - ze dood te maken!’ riep willem. ‘Foei, reken maar eens, wat pijn ze daarbij geleden hebben; en bovendien, ze kunnen nu niet meer uitvliegen, en niet eten en drinken, nu ze dood zijn.’
Willem was regt blij, toen hij zijne moeder terug zag komen, met een' man en eene vrouw achter haar aan.
‘Daar komen zij al,’ zeide hij tot den jongen. ‘Huil maar zoo niet; zij loopen zoo hard, dat ze gaauw hier zullen wezen.’
En dat waren zij ook. De arme vrouw kreet hardop, toen zij zag, hoe het bloed bij het gezigt van haren zoon neêrliep; zij veegde dat met haar

{==35==} {>>pagina-aanduiding<<}
voorschoot af, en beklaagde hem bitter. De vader echter, die het nest van den vogel terstond in het oog kreeg, scheen wel half boos te worden op den jongen.
‘Ha!’ riep hij; ‘ik zie al, wat u daar zoo in de pijn heeft gebracht. Gij hebt uwe oude ondeugende streken weêr aangevangen, en zijt in de boomen geklommen, om de arme vogels uit hunne nesten te halen. Ik heb u vaak gewaarschuwd, wat daar van daag of morgen nog eens het gevolg van zou wezen.’
Evenwel, schoon hij den jongen zoo beknorde, nam hij hem toch op zijn arm, om hem naar huis te dragen, want de knaap was al haast tien jaren oud, en te zwaar voor zijne moeder om te dragen. Willem en zijne moeder volgden hen naar het huisje, waar zij woonden. Daar werd toen aanstonds om den dokter gezonden; en allen waren veel geruster, toen die kwam en hun zeide, dat de knaap geen van zijne ledematen gebroken had.
‘Daar ben ik toch blij om,’ zeide willem; ‘want gij weet, moeder, hij had dan heel lang op bed moeten liggen, zoo als jozef; en dan doet het ook zoo zeer, als men een' arm of een been gebroken heeft.’
De dokter verklaarde evenwel, dat hij door zijn' val zoo zwaar gekneusd was en een' van zijne enkels zoo bezeerd had, dat het nog wel langen tijd duren zou, voordat hij weêr goed en wel loopen kon. Willems moeder haalde toen hare beurs uit, en gaf

{==36==} {>>pagina-aanduiding<<}
eenig geld aan de vrouw, die zeer arm scheen te zijn, en zeker de drankjes en pleisters niet had kunnen betalen, welke de dokter haren jongen voorschrijven zou.
Zij zeiden de menschen goeden dag; en onder het naar huis wandelen vroeg willem: ‘Maar, moeder, waarom gaat hij niet naar het hospitaal, zoo als jozef ook, toen die zijn been had gebroken?’
‘Omdat het hospitaal hier te ver af is,’ antwoordde zij; ‘en bovendien hoop ik, dat hij wel veel gaauwer weêr zal genezen zijn, dan de goede jozef toen was.’
‘En als hij weêr beter is, zal hij dan ook bij ons in den tuin komen werken, net als jozef?’
‘Lieve tijd, dat volstrekt niet!’ antwoordde de moeder. ‘Jozef viel uit den schoorsteen bij ongeluk; hij was gedwongen, om daar in te klimmen; en het was naar genoeg, dat men hem zulk een gevaarlijk werk liet doen. Hij was een braaf, oppassend kind, en verdiende belooning; terwijl deze jongen in den boom klanterde, om een wreed ding te doen, om de arme vogeltjes van de moeder af te halen, enkel tot zijn eigen vermaak. Hij stoorde zich niet aan 't geen de vogels lijden moesten, als hij ze maar kreeg. Hij is daar hard voor gestraft, dat is waar; maar hij verdiende ook straf en geen belooning.’
‘Ik ben blij, dat hij niet komen zal,’ zeide willem; ‘want ik houd ook heel niet van hem.’

{==37==} {>>pagina-aanduiding<<}

Zij kwamen nu weder voorbij den boom, waar het ongeluk was voorgevallen.
‘Daar is de boom, moeder,’ zeide willem; ‘laat ons gaan en zien, wat van de vogels geworden is.’
Zij vonden het nest, maar de arme kleine vogels, dat vinken waren, lagen alle dood, en de moeder was weggevlogen.
‘Wat moet ze bedroefd wezen, moeder! Ik ben nieuwsgierig, waar ze naar toe is gegaan.’ Een oogenblik later hoorden zij het geluid van een' vogel, dat nu echter geen zingen was, maar een angstig, treurig getjilp. Willem luisterde aandachtig toe.
‘Ik denk vast, dat het de moeder is,’ zeide hij. ‘Dunkt u dat ook niet, moeder?’
‘Ik weet het niet, lieve; maar ik zou 't wel haast zeggen. Ze wil misschien de plaats niet verlaten, de arme vogel; en zit nu hier of daar op een' boom of struik, en klaagt over het verlies van hare jongen.’
Zij legde de kleine doode vinken in het gras onder een' digten heester neder, en gaf toen willem het nest, om het eens goed te bekijken.
‘Och, hoe lief!’ riep hij, geheel verwonderd. ‘Maar, moeder,’ vroeg hij, ‘de vogels maken toch zelve die mooije nestjes niet?’
‘Wel zeker,’ antwoordde zij; ‘zij hebben geen timmerlui of metselaars, om voor hen te werken.’

{==38==} {>>pagina-aanduiding<<}

‘Maar daar moet toch iemand wezen, die hun het bouwen van die nestjes leert? Zie moeder, hoe netjes het gemaakt is. Al die kleine stukjes hooi en stroo zitten zoo vast en sluiten zoo goed aan elkander. En dan is het volkomen rond, zonder hoeken of kanten er aan. Ik weet wel zeker, dal ik het lang zoo mooi niet maken zou.’
‘Neen, omdat gij ook geen vogel zijt. De vogels weten, hoe zij hunne nesten bouwen moeten, zonder dat iemand hun dit leert. Zoodra zij een nest noodig hebben, vliegen zij uit om dingen, waarvan zij het maken kunnen, en dan zamelen zij dunne stroohalmpjes op, en hooi, en kleine takjes, en voegen die zamen tot een nest, zoo als gij het daar nu ziet. Eindelijk gaan ze op het zoeken van iets zachts en weeks uit, om dat binnen in het nest te doen, zoodat de jongen daar warm en zacht in liggen kunnen.’
‘Maar wat zachts en warms kunnen zij buiten de deur vinden?’ vroeg willem.
‘Ze pikken de vlokjes wol op, die van het schaap zijn gevallen, en kleine zachte veêrtjes, om er het nest meê te bekleeden; ja, ik heb wel eens gehoord, dat sommige vogels, als zij die niet vinden kunnen, zich de zachte pluimpjes uit de eigen borst plukken, opdat hunne jongen toch maar een warm bed zouden hebben.’

{==39==} {>>pagina-aanduiding<<}

‘Wat goede moeders zijn dat!’ riep willem uit. ‘Maar vertel verder, moeder.’
‘Als nu het nest klaar is, legt de goede moeder-de-vogel hare eijeren daarin, en blijft daarop zitten, om ze warm te houden, dag en nacht, behalve dat ze soms eens eventjes uitvliegt, om voedsel te zoeken.’
‘Wat moet het haar vervelen, zoo lang stil te zitten!’
‘Als ze zoo lang van hare eijeren afging, dat die koud werden,’ zeide zijne moeder. ‘zouden zij nooit vogels worden.’
‘En zijn dat eijeren, zoo als die wij uit het kippenhok halen, moeder?’
‘Ja, beste; maar daar eene hen veel grooter, dan een vink is, zijn hare eijeren natuurlijk ook vrij wat grooter.’
‘En hoe komen er dan vogels van die eijeren?’
‘De kleine vogels groeijen binnen in den eijerdop.’
‘Maar hoe kunnen zij daar iets te eten krijgen, moeder, om van te groeijen? want gij weet wel, het ei is rondom gesloten, en als gij 's morgens een ei bij het ontbijt neemt, moet gij den dop stuk slaan, om bij het binnenste te komen.’
‘Juist,’ zeide zij; ‘en het is de gele dojer, waar gij zoo veel van houdt, die den jongen vogel voedt en hem doet groeijen.’

{==40==} {>>pagina-aanduiding<<}

‘Ik heb toch nog nooit een ei gehad, daar een vogel in zat, moeder.’
‘Neen, omdat wij het ei eten, voordat de vogel begint te groeijen. In 't eerst is er maar een klein stipje, niet grooter dan een speldeknop, dat nog niemendal op een' vogel lijkt; maar als het ei in het nest wordt gelaten, en de hen er op blijft zitten, begint dat stipje te groeijen en wordt er met der tijd een kleine vogel uit. Het diertje wast van dag tot dag, tot het ten laatste, als het al den dojer in het ei heeft opgegeten, zoo groot wordt, dat de eijerdop het niet meer bergen kan.’
‘Och, arme kleine vogel! Wat moet hij dan beginnen, zoo in de gevangenis opgesloten en met niets meer te eten?’
‘Als het hem daar binnen te ongemakkelijk wordt, breekt hij den eijerdop stuk en komt voor den dag kruipen.’
‘En hebben die kleine vogels het dan niet heel koud, als zij uit den dop komen, waarop de moeder zoo lang gezeten heeft?’
‘Neen, want de moeder blijft nog op hen zitten, en breidt hare vlerken over hen allen uit, zoodat zij warm blijven en heel pleizierig en gemakkelijk liggen.’
‘Maar doet het hun geen zeer dan, dat zoo'n groote vogel op hen zit?’

{==41==} {>>pagina-aanduiding<<}

‘Dat heeft geen nood; want de moeder is heel voorzigtig en past wel op, dat zij hen niet drukt.’
‘En hoe krijgen zij te eten, moeder?’
‘De oude vliegt uit, om voedsel voor hen te zoeken, en brengt haar dat in haren bek meê. Zij eten van allerlei zaad, en als zij eens een graankorreltje of een klein insect krijgen, is dat heel wat lekkers voor hen.’
Willem vroeg nu, hoe gaauw de jonge vogels vliegen konden, nadat zij uit den dop gekropen waren; en zijne moeder zeide hem, dat zij dit deden, zoodra hunne veêren gegroeid waren.
‘Me dunkt, dan zullen zij wel verlangen, dat hunne veêren gegroeid zijn,’ zeide willem. ‘Het moet hen zeker vervelen, zoo lang stil in het nest te blijven; en als zij zien, dat hunne moeder uitvliegt, willen zij vast graag met haar meê?’
‘Ik geloof, dat zij hun' tijd om te vliegen nog al zoet en geduldig in het nest afwachten zullen. Als het zoo ver is, helpt de moeder hen of stoot hen soms naar den rand van het nest; en als zij dan voelen, dat zij daar afvallen, spreiden zij hunne vleugels uit, en slaan daarmeê en fladderen, tot zij het vliegen beginnen te leeren.’
‘Ze zullen dan eerst wel wat bang zijn, moeder; - zouden ze niet?’
‘Dat zullen zij misschien wel, als zij zoo voor

{==42==} {>>pagina-aanduiding<<}
de eerste maal beproeven te vliegen; maar zij merken al spoedig, dat, als zij met de vlerken tegen de lucht inslaan, deze hen draagt en zij geen nood hebben van te vallen.’
‘Is de lucht dan sterk genoeg, om hen te dragen?’
‘Neen, niet, of ze moeten er de vleugels tegen uitspreiden; want zoo zij die niet bewogen, als ze boven in de lucht zijn, zouden ze spoedig op den grond nedervallen.’
‘Maar hoe kan het bewegen van hunne vlerken maken, dat de lucht hen draagt, moeder?’
‘Dat is te moeijelijk voor mij, om het u duidelijk uit te leggen, lieve jongen; en gij zult dat beter begrijpen, als gij wat ouder zijt. - Maar kom, wij zijn nu weêr digt bij huis, en voor dat wij binnen gaan, zullen wij eens bij het hoenderhok zien, of daar ook jonge kuikens zijn uitgebroed.’
Zij vonden eene hen op zes jonge kuikens zitten, die nog maar pas uit het ei gekropen waren. De stukken van de gebroken doppen lagen overal in het rond. De hen scheen zeer angstig, en wou willem en zijne moeder maar pas naar hare kleintjes laten zien, zoo bang was zij, dat zij die kwaad of zeer zouden doen. De jonge kuikens waren vrij wat grooter, dan de arme vinkjes uit het vernielde nest. Zij groeiden van dag tot dag, en werden al spoedig op het gras onder eene hoendermand gezet,

{==43==} {>>pagina-aanduiding<<}
waar willem hen vaak met kruimpjes brood kwam voêren. De schepseltjes kwamen dan uit de mand wippen, om die kruimeltjes op te pikken; en de arme klokhen, die er niet van onder weg kon komen, was heel angstig, dat zij nog een ongeluk zouden krijgen, en riep: ‘Klok, klok, klok!’ om het ondeugende volkje weêr bij elkander te krijgen. Zoodra de kleintjes dat nu hoorden, wipten zij weder in de mand, met de kruimeltjes in den bek, en kropen weg onder moeders vlerken.



{==44==} {>>pagina-aanduiding<<}

Willems tuin.

Willems moeder had beloofd, hem een' kleinen tuin voor zijn eigen gebruik te zullen geven; en zij koos daartoe een stuk gronds, digt bij het huis, dat hij alleen bewerken kon. Mark de tuinman spitte het voor hem om en verdeelde het in bedden, want tot zulk zwaar werk zou onze willem niet in staat zijn geweest; en toen wees jozef hem, hoe hij verschillende soorten van zaden moest zaaijen. Zoo werden erwten en boonen, en allerlei bloemen op die bedden uitgezaaid. Dit vermaakte willen zeer; maar toen al die zaden in den grond waren gelegd, en overgeharkt, zoodat er niets meer van te zien was, begon hij al spoedig ongeduldig te worden, om zijn' tuin mooi te zien, en vroeg jozef, hoe lang het wel duren moest, eer uit de zaden planten gegroeid waren en de bloemen bloeiden.
‘O,’ zei jozef, ‘dat zal nog langen tijd aanhouden. Maar ik wil eenige vaste planten en wilde bloemen in uw tuintje overplanten, en over een week of twee zal daar wel al bloei aan zijn.’
Dit gebeurde; maar nu was willem nog niet regt in zijn' schik. Hij had zijn tuintje liefst op eens mooi en geheel klaar gehad. Na verscheiden dagen

{==45==} {>>pagina-aanduiding<<}
gewacht te hebben, zonder dat hij iets boven den grond zag komen, besloot hij, zelf aan het werk te gaan, om zijn' tuin op te sieren. Hij zamelde eenige rozen en onderscheidene andere bloemen in, alle in vollen bloei, welke hij met de steeltjes in den grond stak; en toen liep hij en riep zijne moeder, dat zij toch komen zou en zien, hoe kostelijk en fraai zijn tuin er uit uitzag.
‘Mark en jozef hebben er al zoo lang aan gewerkt, en toch kan men van wat zij gedaan hebben nog niets zien. Maar al deze mooije bloemen heb ik nu geplant, moeder,’ riep hij, en legde een' bijzonderen klem op dat woordje ik.
Zijne moeder glimlachte, en antwoordde: ‘Het is heel aardig nu; maar het zal niet lang duren.’
‘O ja; ik zal de bloemen iederen dag begieten, en dat zal haar wel in leven houden.’
‘Maar willem, zij hebben geen wortels, om het water op te zuigen.’
‘Och, lieve tijd! daar heb ik niet aangedacht. Maar dat is niets, moeder; dan zal ik zorgen, dat ik er eenige met wortels krijg.’
Hij nam zijn kleine schop, en zocht zoo lang, tot hij eenige anjers en muurbloemen vond, die hij, met wortels en al, op zijn kruiwagentje laadde, en naar zijn' tuin kruide. Daar plantte hij ze, zoo goed hij maar kon, en gaf haar overvloed van water. Den

{==46==} {>>pagina-aanduiding<<}
volgenden dag echter vond hij, tot zijne groote teleurstelling, niet alleen de bloemen, die hij zoo maar in den grond had gestoken, geheel verdord, maar ook de mooije anjers en muurbloemen lieten het hoofd slap hangen, en 't scheen wel, dat zij ook spoedig dood zouden gaan. Dit ging willems verstand te boven; want de anjers hadden wortels, om het water op te zuigen, zij hadden water genoeg gehad, en daarom dacht hij, dat ze frisch en fleurig hadden moeten wezen. Hij liep op een' draf heen, om mark te vragen, hoe zij zoo verlept stonden. Mark was juist met het overpooten van kleine slaplantjes bezig, en had het daar te druk meê, om zich veel met willem te bemoeijen. Hij had eene soort van puntigen priem in de hand, waarmeê hij een gat in den grond boorde. Hierop stak hij de kleine wortels van de slaplant in den grond, dekte ze toe, en drukte de aarde rondom met zijne vingers vast, opdat de plant niet omver zou vallen. Vervolgens pootte hij een ander plantje en dan nog een, alle in ééne rij, en willem verwonderde zich hoe hij die rij wel zoo regt krijgen kon.
‘Ziet gij dan niet,’ zeide mark, ‘dat daar een lijntje is, waarbij de gansche rij langs loopt?’
Willem bemerkte nu een stijf gespannen dun touw, dat mark diende, om hem te wijzen, hoe hij de slaplantjes in eene regte lijn moest pooten.

{==47==} {>>pagina-aanduiding<<}

‘En wordt de sla geplant, en niet gezaaid?’ vroeg willem.
‘O neen,’ antwoordde mark; ‘ieder ding in den tuin is gezaaid, want alle planten komen eerst uit zaad voort. Deze plantjes, die ik hier verpoot, werden in het voorjaar gezaaid; maar toen zij zoo groot werden, als ze nu zijn, stonden zij te digt op elkander, om verder goed te groeijen. Daarom nam ik ze uit den grond op, en zet ze nu daar weêr in, maar 't een wat verder van 't ander, zoodat ze nu beter ruimte hebben, om uit te wassen.’
‘Maar ik vrees, dat ze sterven zullen,’ zeide willem; ‘want de blaadjes hangen slap neêr, net als die van mijne anjers.’
‘Ze zullen wel weêr frisch en tierig worden, als ze maar eerst eens begoten zijn.’
‘o Neen, mark,’ sprak willem, die zich verbeeldde, heel wijs te zijn na hetgeen hij met zijne anjers had zien gebeuren; ‘ik begoot mijne anjers ook, maar dat hielp haar niet.’
‘Omdat die anjers al te oud waren, om verplant te worden,’ antwoordde Mark. ‘Gij moet nooit planten verpooten, die al knop of bloei hebben.’
Den volgenden dag ging willem naar de slaplanten zien, en bevond, dat, wat mark gezegd had, de waarheid was. Zij stonden alle frisch en groen, en als of het haar op dat nieuwe bed heel wel beviel.

{==48==} {>>pagina-aanduiding<<}

‘Ze zullen hier nu ter deeg groeijen, dat verzeker ik u.’ zeide mark.
‘En hoe groot worden zij wel?’ vroeg willem.
‘Zoo groot, als die gij op het bed daar naast ziet,’ zeî de tuinman, en bragt hem bij een bed met volgroeide slakroppen. ‘Zij konden nog wel veel zwaarder worden,’ vervolgde hij; ‘maar dan zouden ze niet zoo goed en zoo malsch om te eten zijn. Als zij zoo groot zijn, als deze hier, snijd ik ze af, en krijgt gij ze op tafel.’
Meteen trok hij zijn mes uit, en sneed zes kroppen af. Nadat hij daar de buitenste bladen had afgenomen, gaf hij ze aan jozef, om aan de keukenmeid te brengen.
‘Gij gooit de buitenbladen weêr weg, even als gij dat de buitenste koolbladen deedt?’
‘Ja,’ antwoordde mark; ‘buitenbladen zijn taai en hard, en smaken zelden lekker.’
Toen jozef terug kwam, nam hij willem meê, om hem de doperwtjes te wijzen, die in het voorjaar gezaaid waren. Zij waren nu braaf opgeschoten, en stonden in rijen tegen dunne stokken opgeleid, die men voor hen in den grond had gestoken, omdat de stengels van de erwten niet sterk genoeg waren, om alleen overeind te staan. Willem wandelde tusschen deze rijen van erwten door, en zag dat zij veel hooger dan zijn hoofd waren. Hij kon haast

{==49==} {>>pagina-aanduiding<<}
niet begrijpen, dat zulke kleine ronde knikkertjes, als de droge erwten, die hij jozef had zien zaaijen, tot die fraaije, hooge planten waren opgegroeid. Hier en daar was nog een kleine witte bloesem aan deze planten blijven zitten, maar de meeste bloesems waren afgevallen en hadden aan den stengel eene groene schel of peul achtergelaten. Willem plukte eene van de grootsten af, brak die open, en vond binnenin eene rij kleine, groene erwten zitten.
‘Kijk,’ zeî jozef, ‘zij zitten alle aan den binnenkant van den dop met een klein steeltje vast, dat maakt, dat zij er niet uitvallen of tegen elkaâr aanstooten. Dus ziet gij, dat ge er niet meê rammelen kunt, zoo als ge dat u van 't voorjaar verbeeldet.’
‘Ik geloof,’ zeide de moeder, die nu juist op hen toekwam, ‘dat deze korte steeltjes ook nog ergens anders toe dienen, behalve dat zij maken, dat de erwten niet uit den dop rollen. Gij weet zeker nog wel, willem, hoe het water, dat de plant voedt, door de wortels wordt ingezogen, en dan door de stengels opstijgt, en naar de takjes, de bladen, de bloesems en de vrucht gaat; want die alle hebben water noodig, om te kunnen groeijen.’
‘O ja, moeder; dat heugt mij altemaal nog heel goed.’
‘Welnu dan, lieve jongen; zoo dringt het water in deze peulen door die steeltjes door. Als de erwten

{==50==} {>>pagina-aanduiding<<}
los in de peul of dop zaten, kon geen water binnen in haar komen en haar doen groeijen.’
Dieu middag ging willem in zijn eigen tuin werken, en daar hij nu geen zaad meer te zaaijen en geen planten meer te verpoten had, kwam hij op de gedachte, om er een klein zandpad door aan te leggen. Hij zamelde daartoe al de losse steentjes en keitjes op, die hij in de groote lanen en paden vinden kon, en bracht die naar zijn' tuin. Willem merkte wel, dat het aanleggen van zijn wandelpad al te lang duren zou, als hij de steentjes in de handen droeg, of zelfs als hij ze in den schoot van zijne morsjurk deed. Hij haalde dus zijn kruiwagentje voor den dag; maar toen hij dat met steenen en zand gevuld had, vond hij het zoo zwaar, dat het hem vrij wat moeite kostte, het naar zijn tuin te kruijen. Hier begon hij vervolgens de steentjes het een naast het ander te schikken; alle zoo veel hij maar kon, in eene regte rij. Onder dit ongewone werk liep hij over de bedden, die bezaaid waren, en vele plantjes, die even boven den grond begonnen te komen, werden zoo doende vertrapt. Toen hij die plantjes alle nu zoo gehavend zag, zeide hij: ‘O, dat is enkel maar onkruid; ik moet het uitwieden en weggooijen, zoo als jozef ook doet.’ Zoo trok hij ze dus maar gerust uit, en was bezig ze op een hoop te smijten, toen zijne moeder toekwam en al van verre riep:

{==51==} {>>pagina-aanduiding<<}

‘Maar, willem, jongenlief! - wat rigt ge daar nu voor moois uit?’
‘Ik ben bezig een wandelpad in mijn tuin te maken, moeder; en ik heb ook het onkruid uitgetrokken, dat ik er vond.’
‘O willem,’ zeide zij, half lagchende, ‘nu merk ik, dat ge nog wat al te jong zijt, om een knap hovenier te wezen. Dat is geen onkruid, maar het zijn de planten, die gij met jozef gezaaid hebt, en die nu juist beginnen uit te spruiten.’
Willem keek een weinigje beschaamd; maar toch, hij was nu zoo met zijn wandelpad ingenomen, dat het gezaaide hem zoo veel niet meer schelen kon.
Dus zeide hij dan ook: ‘Och moeder, 't is goed, dat die planten maar weg zijn. Ze hebben zoo'n langen tijd tot groeijen noodig, dat het wachten mij al verveelde. - Maar kijk hier het mooije zandpad, dat ik maak. Ik ben maar bang, dat ik geen steentjes genoeg zal hebben. Ik won, dat het zandpad ook groeide, moeder, en gaauw van zelf groot genoeg werd, zonder dat ik er zoo zwaar aan te kruijen had. Groeit het zand dan ook niet, moeder?’
‘Neen, mijn beste; zand is geen dier en ook geen plant. Die beide alleen maar groeijen.’
‘Is het van doode planten gemaakt, zoo als tafels en doozen, moeder?’
‘Ook niet, willem. Zand is niet door menschen

{==52==} {>>pagina-aanduiding<<}
gemaakt, maar wordt, zoo als het is, onder of op de aarde gevonden. Weet ge niet meer, dat wij onlangs, op onze wandeling buiten het dorp, een' man zagen, die zand uit den grond opgroef?’
‘O ja; hij haalde het uit een' grooten, diepen kuil, wel zoo groot als een huis.’
‘Welnu, zand is eene soort van aarde.’
Willem hoorde vreemd op. Hij had tot hiertoe gedacht, dat elk ding òf dier òf plant was, of althans van doode dieren of planten gemaakt moest wezen. Zijne moeder zeide hem nu echter, dat dit niet zoo was; - dat alle soorten van aarde en steenen van dieren en planten geheel onderscheiden waren; want zij leefden niet, en hadden nooit geleefd, waarom zij ook geen voedsel gebruiken en niet groeijen konden.
‘Men kan wel zien, dat zij dat niet kunnen,’ zeide willem; ‘want ze hebben geen mond, zoo als de dieren, om meê te eten, en geen wortels, zoo als de planten, om water te zuigen. Dan hebben ze ook geen armen of beenen, moeder, geen bladen of bloemen. O neen, ze zijn niet half zoo aardig, als dieren en planten. - Mijn wandelpad staat toch wel lief, moeder - doet 't niet? Maar de aarde, ach, die is enkel vuil; want anna zeit, dat ik mij altijd vuil maak met den modder in mijn tuintje.’
‘Ze is toch eene soort van vuil, die ons heel nuttig is, mijn jongen; en ik zou waarlijk niet weten, hoe

{==53==} {>>pagina-aanduiding<<}
wij ons zonder haar redden moesten, daar mark heel geen groenten in den moestuin verbouwen kon, zonder aarde, waarin hij ze zaaide.’
‘En we zouden ook geen boomen hebben, moeder, als er geen grond was, om ze in te planten.’
‘Neen; en ook geen gras zelfs,’ zeide zij.
‘Dan is de aarde heel nuttig, moeder, ofschoon ze soms zoo vuil is.’
‘Zal ik u eens vertellen, hoe men deze dingen noemt, die niet leven, zooals aarde en al de verschillende steenen, die gij ziet?’
‘Och ja, moeder.’
‘Zij heeten delfstoffen.’
‘Wel, de delfstoffen bevallen mij niet half zoo goed, als dieren en planten, moeder. Ze zijn heel niet mooi, en 't is, als of ze in 't geheel geen vorm hebben.’
‘Ze hebben toch wel wezenlijk allerlei vormen en gedaanten, willem. Kijk maar eens die steentjes, die gij tot uw wandelpad gebruikt, ge vindt er geen twee gelijken onder.’
‘Neen,’ zei willem, ‘sommige zijn groot en andere zijn klein.’
‘En eenige zijn rond en andere langwerpig,’ vervolgde zijne moeder; ‘sommige glad en andere puntig.’
‘Ja, moeder; maar zand en keisteentjes zijn ook aardiger delfstoffen, dan de vuile, zwarte aarde.’
‘Er is eene soort van delfstoffen, die gij heel goed

{==54==} {>>pagina-aanduiding<<}
kent, willem, en die nog veel zwarter is en veel ligter vuil maakt dan aarde, zoodat anna en ik geen van beiden gaarne zien, dat gij er met de handjes aankomt.’
‘En wat is dat dan, moeder?’
't Zijn de steenkolen, die even als het zand uit den grond worden opgegraven.’
‘Foei, wat zijn die delfstoffen vuile, leelijke dingen!’
‘Niet alle,’ was het antwoord. ‘Er zijn enkele onder, die heel mooi en kostelijk zijn; maar zij liggen diep in de aarde verborgen, en men moet heel, heel diep graven, om ze daar te vinden.’
Nu echter kreeg willem wel wat anders te doen, dan over delfstoffen en steenkolen te praten, want daar kwam anna zeggen, dat de tafel in de kinderkamer gedekt was.
Toen hij aan tafel zat, zag hij daar, in plaats van aardappelen bij het vleesch, een schoteltje met - raadt eens wat!.... met kleine groene doperwtjes staan.
‘O, daar zijn al van jozefs doperwtjes!’ riep hij. - ‘Dat is kostelijk! och, laat mij gaauw eens proeven, zoete anna!’
Zij schepte hem een' boordevollen lepel op zijn bord; en willem vond, dat hij nog nooit iets zoo lekker geproefd had, en toen zijne moeder nu binnenkwam, moest die volstrekt eens eventjes meêproeven.

{==55==} {>>pagina-aanduiding<<}

‘Moeder,’ zeide hij hierop, ‘mag ik onzen lieven Heer niet danken, dat hij zulke lekkere erwtjes voor mij gemaakt heeft’
‘Ja, mijn beste, zoo dikwerf gij u over iets verheugt, is het goed en braaf, dat gij God daarvoor dankt. Evenwel, daar God al uwe gedachten kent, moogt gij hem in uwe gedachten danken, wat even goed is, alsof gij dat hardop en met woorden deedt. Maar gij zult God toch wel danken, dat hij die smakelijke erwten ook voor andere menschen doet groeijen, even goed als voor u, willem? Ik houd niet van kinderen, die maar altijd denken aan zich zelven alleen. De goede God doet kruiden, planten en gewassen voor iedereen groeijen; Hij heeft iedereen lief; gij moet hetzelfde leeren doen, en blij wezen, dat anderen even goed erwten kunnen eten, als gij zelf.’
‘Dan, moeder,’ zeide willem, ‘wil ik God danken voor mij zelv' en voor alle andere menschen meteen.’



{==56==} {>>pagina-aanduiding<<}

Het hooijen.

Willem was buiten op Zomerlust gewoon, 's morgens al heel vroeg op te staan, maar toch niet zoo vroeg, als de zon; want in den zomer komt de zon op, voordat haast nog iemand wakker is, behalve enkele boerenknechts of arbeiders, die zich klaar maken, om te gaan werken op het veld, zoodra het maar begint te lichten. Doch van al de dieren is geen zoo vroeg wakker, en al zoo vroeg deftig op de been, als mijnheer de haan. Willem hoorde hem al kraaijen voordat hij nog zag, dat het licht was, en de eerste dagen, dat hij op Zomerlust was, maakte dat schelle: ‘Kuukelekuu! kuukele - kuu!’ hem 's ochtends vaak uit den slaap wakker. Dit geluid vermaakte hem, en deed hem lust krijgen, om op te staan; maar anna zeide hem, dat hij nog maar stilletjes wat moest slapen. Vervolgens hoorde hij de hennen kakelen. Het leek wel, of zij antwoordden op het gekraai van den haan; en willem was nieuwsgierig te weten, of zij praatten zanten en elkander ook goed verstonden. Eindelijk hoorde hij de hennen roepen: ‘Klok, klok, klok!’ - en hij wist al, dat die zoo hare jonge kuikens riepen. ‘Dan moeten

{==57==} {>>pagina-aanduiding<<}
de kuikentjes toch wel verstaan, wat hunne moeders meenen,’ dacht hij bij zich zelf. Hij verlangde, daar anna naar te vragen, maar aan hare zware ademhaling hoorde hij wel, dat zij al weêr sliep. Zoo, na een klein poosje, vielen de oogen hem ook weêr toe; en toen hij die een uur of wat later weêr open deed, verwonderde hij zich, anna al op en gekleed te zien. Hij was nu zelf ook spoedig in de kleêren; en toen gingen zij zamen naar het melkhuis, om een glas warme melk tot zijn ontbijt te halen.
Daar vonden zij de melkmeid op een klein laag stoeltje zitten en druk bezig met eene van de koeijen te melken, Willem keek aandachtig toe, hoe de melk van de koe schuimend in den kleinen blanken emmer neêrstroomde; en toen hij zijn glas toehield, molk de meid dat tot den rand toe voor hem vol.
Er stonden zes koeijen op stal. Willem mogt die alle graag lijden, want ze waren heel zindelijk en schoon, en keken zoo heel goedig uit de oogen, en konden zoo aardig: ‘Boe, boe!’ roepen. Echter was er eene, met wie hij meer ophad, dan met al de overige vijf. Ze was spierwit, op een zwarte plek na vlak voor het voorhoofd, en eene andere boven den staart; ook waren hare beide achterpooten van boven tot onder pikzwart. Deze koe was heel vriendelijk en zacht; zij trapte nooit achteruit, en ze was zoo goedaardig, dat ze onzen willem wel op haren

{==58==} {>>pagina-aanduiding<<}
rug zou hebben laten rijden. Haar naam was witje. Willem had dan ook liefst witjes melk tot zijn ontbijt; maar hij kon daar niet van krijgen, omdat witje een jong kalf had, dat al de melk van zijne moeder afzoog.
‘Als ik van witjes melk nam,’ zeide de melkmeid, ‘wat zou dan van het arme kalf worden?’
‘Het kon gras eten, zoo als de andere koeijen,’ meende willem.
‘Neen,’ antwoordde zij; ‘het is nog maar een zoogkalf, en kan nog geen gras bijten.’
Onder het naar huis gaan, zagen anna en willem verscheiden mannen aan het werk, om het gras op de weide af te maaijen.
‘Ha! dat is goed!’ riep anna. ‘Nu komt de tijd weêr, dat ze 't hooi inhalen.’
‘Hooi inhalen? Hooi voor de paarden?’ vroeg willem.
‘Ja, beste jongen, - nu komt een prettige tijd aan,’ antwoordde zij hem. ‘Al het lange gras op de kampen, waarover wij nu niet heen mogen loopen, wordt afgemaaid en gedroogd; en dan wordt het als hooi binnengehaald.’
‘Daar ben ik blij om,’ zeide willem, ‘omdat wij dan weêr overal over het land mogen gaan.’ Na zich echter een oogenblik bedacht te hebben, liet hij er op volgen: ‘En ik ben blij ook voor de

{==59==} {>>pagina-aanduiding<<}
paarden, anna, omdat die graag hooi lusten. Maar de koetsier zeit, dat zij nog liever haver eten. - Wanneer wordt de haver gemaaid, anna?’
‘O, het koren moet nog lang op het veld blijven staan. Wij hebben het hooijen in den zomer, en den korenoogst tegen den herfst, als de zomer ten einde loopt.’
Willem bleef eenigen tijd naar de maaijers kijken, hoe zij het gras afsneden. De mannen stonden in eene rij, en de een zoo digt naast den ander, dat hij haast bang was, dat zij met die scherpe zeissen malkaâr de beenen afsnijden zouden. Anna echter verzekerde hem, dat dit geen nood had, daar zij heel goed wisten, hoe ver de zeissen reikte, als zij die rondzwaaiden door het gras.
‘Laat ons dan wat nader bij gaan,’ zeide willem.
‘Neen, - vooral niet!’ riep zij; ‘want wij zijn geen maaijers, en gij en ik weten niet, hoe ver zoo'n zeissen wel reiken kan. 't Is veel beter, dat wij ons wat op een' afstand houden; dan loopen wij ook geen gevaar.’
De mannen gingen zachtjes voort, totdat zij aan het einde van het veld waren. Dáár keerden zij weêr om, en begonnen dan met het gras, dat nog regt overeind stond.
Na het ontbijt ging willem met zijne moeder uit, om naar de maaijers te zien. Zij hield wat onder

{==60==} {>>pagina-aanduiding<<}
haar langen omslagdoek, maar willem kon niet merken wat. Hij was heel nieuwsgierig, wat het toch wel wezen mogt; doch zijne moeder tikte hem lagchend op het hoofd, en zeî hem, wat geduld te hebben, daar hij dat vroeg genoeg zou te weten komen. Willem was dus wel genoodzaakt, zijne nieuwsgierigheid te bedwingen; want als zijne moeder eens zóó of zóó had gezegd, dan wist hij wel, dat daar ook niets aan te veranderen viel.
Aan het land gekomen, waar de maaijers bezig waren, zagen zij daar eene menigte mannen en vrouwen, met lange houten vorken in de hand, waarmeê zij het afgesneden gras opgooiden en overal rondspreidden.
‘Maar waar doen zij dat om, moeder?’ riep willem. ‘Ze bederven het gras, als ze er zoo meê omgooijen; en de paarden zullen het niet meer lusten.’
‘Juist, opdat de paarden het graag lusten zouden, gooijen ze er zoo meê rond,’ antwoordde zij hem.
‘Wel, als mark het gras in den tuin maait, dan harkt hij het op een hoopje, en kruit hij het weg, maar nooit van zijn leven maakt hij er zoo veel spul meê en gooit er zoo gek meê om.’
De moeder glimlachte en vroeg: ‘En wat doet mark met het gras, dat hij afmaait?’
‘Och, dat weet ik zoo niet. - Ik geloof, dat hij het weggooit. - 't Is zoo kort,’ zegt hij, ‘dat het nergens toe deugt.’

{==61==} {>>pagina-aanduiding<<}

‘Maar dit gras,’ zeide zijne moeder, ‘is lang genoeg, om ergens goed toe te wezen, en wordt zoo uitgespreid en opgegooid, opdat het spoedig droog zou zijn. Zie dien man daar, die een' grooten schep op zijne vork heeft genomen en het rondstrooit. Terwijl hij dat doet, gaat de lucht tusschen door het gras en over het gras en onder het gras door en droogt het schielijk.’
‘Maar, als het voor het vuur werd gelegd, zou' het nog beter drogen,’ zeide willem; ‘want als anna een' natten doek of zoo iets heeft, hangt ze dien maar even voor den haard.’
‘Hebt ge nooit gezien, dat anna, als ze kraagjes of overhemdjes had gewasschen, die buiten in de lucht hing te drogen?’
‘Och ja, 't is waar ook,’ zeide willem; ‘daar dacht ik niet aan: maar als het regent, kan zij ze niet in de lucht drogen, want de regen zou het goed nog maar natter maken, en daarom hangt zij het dan zeker voor 't vuur. Maar als de andere meiden wasschen,’ vervolgde hij, ‘dan is er geen plaats voor al de groote stukken bij het vuur, en brengen zij die naar den zolder, om daar aan de stokken te drogen.’
‘En denkt gij, dat er plaats voor al dat gras zou zijn, om bij een vuur te drogen?’ vroeg zijne moeder.

{==62==} {>>pagina-aanduiding<<}

‘O neen,’ zeide willem lagchend, ‘bij al de vuren in ons huis niet. Ik meen, als er in alle kamers gestookt werd,’ voegde hij er bij; ‘want gij weet wel, moeder, tegenwoordig hebben wij nergens vuur aan, dan in de keuken.’
‘Buitendien,’ zeide zijne moeder, ‘stel eens, dat een heele boêl in de keuken voor het vuur werd gelegd, en dan spatte eens een vonk in het gras, als het ten naasten bij droog was, en dit raakte zoo in brand - verbeeld u eens, wat geduchte vlam zou dat geven! Het zou alles in het rond aansteken, en de vlam zou voortgaan, tot ons geheele huis tot den grond toe was afgebrand.’
‘Wel, moeder,’ zeide willem, half angstig, half lagchend, ‘dan moet het gras volstrekt niet in huis komen om te drogen.’
‘Maar er is een heel goed vuur hier buiten deur, dat het schielijk helpt drogen.’
‘He! - waar dan?’ vroeg willem en keek in het rond. ‘Ik zie er nergens een.’
‘Kijk eens naar boven!’ zeide zij en wees naar de zon.
‘Is de zon een vuur, moeder?’
‘Waarlijk, mijn jongen, dat kan ik niet zeggen; maar daar zij zoo veel gloed en warmte geeft, zou ik het wel denken haast. Al wat ik weet is, dat zij het gras beter droogt, dan een keukenvuur ooit

{==63==} {>>pagina-aanduiding<<}
doen zou; en zij droogt niet alleen een klein hoopje, zoo als wij voor een vuur zouden kunnen leggen, maar al het gras, dat op dit veld gemaaid is en op alle andere velden bovendien.’
‘Op alle velden in de geheele wereld, moeder? He! waar de Negers en de koperkleurige menschen wonen, daar ook?’
‘Ja, mijn beste jongen, de zon droogt het gemaaide gras, waar zij ook schijnt; en dat doet zij, weet gij wel, over de geheele wereld.’
‘Wat een goede zon is dat dan, dat zij zoo veel gras droogt,’ riep willem.
‘Gij weet, willem, wie de zon gemaakt heeft en gezorgd, dat zij zoo veel goed kan doen?’
‘Ja,’ zeide willem; ‘dat heeft de goede God gedaan. Maar, moeder, waarom droogt de zon het gras niet, dat niet is afgesneden.’
‘Omdat het gras,’ antwoordde zij, ‘wanneer het leeft en groeit, zoodra het droog en dor begint te worden, water uit den grond opzuigt. Heugt u niet meer van al de kleine monden, die eene plant aan het einde van hare wortels heeft?’
‘O ja, en zij drinken water, evenals wij doen, als wij dorst hebben.’
‘Het water, dat de grasplanten drinken, houdt haar vochtig,’ antwoordde zijne moeder, ‘Evenwel, soms als de zon des zomers heel heet schijnt, droogt zij

{==64==} {>>pagina-aanduiding<<}
het gras schielijker, dan de kleine mondjes vocht tot drinken kunnen vinden; en dan wordt het gras geel, en dor en droog als hooi.’
‘Het arme hooi kan geen water meer opzuigen,’ zeide willem, ‘omdat de maaijers het hebben afgesneden, en het geen mondje meer heeft.’
‘Daar ben ik evenwel regt blij om,’ zeide zijne moeder; ‘want we zouden het gras niet tot hooi kunnen maken, als het nog water inzuigen kon.’
De kleine willem had dan heel grooten lust, om de hooijers op het land wat te helpen. Een van de mannen leende hem eene vork, maar die was zoo groot en zwaar, dat hij haar naauwelijks optillen kon. Ook met de hark, die een der boerenmeisjes hem geven wilde, kon hij niet veel beter te regt komen. Dus raapte hij het gras dan maar met beide handjes op, om het te keeren en uit te spreiden; doch op die wijze kon hij maar bitter weinig afdoen. Ten laatste riep hij: ‘Och, wat wou ik, dat ik eene kleine hooivork en eene kleine hark had, die niet te zwaar voor mij waren!’
Nu op eens sloeg zijne moeder haar' zijden omslagdoek open - en wat hield zij daaronder in de hand? Een hooivorkje en harkje, zoo ligt en klein, als hij met mogelijkheid maar wenschen kon. Willem juichte van blijdschap en vloog zijne lieve moeder om den hals, om haar te zoenen en voor hare

{==t.o. 64==} {>>pagina-aanduiding<<}


{==t.o. 65==} {>>pagina-aanduiding<<}


{== afbeelding 
	
Hij hielp al zijn best meê hooijen. blz. 65.
==} {>>afbeelding<<}
    


{==65==} {>>pagina-aanduiding<<}
goedheid te bedanken. Toen echter haastte hij zich, wat hij kon, en hielp al zijn best meê hooijen, tot het zweet hem van vermoeidheid op het voorhoofd stond.
Na een half uurtje riep zijne moeder hem weêr bij zich, daar het tijd was, om naar huis te gaan. Hij nam hark en vork op zijn' schouder en ging gewillig meê.
‘Wij hebben eene kostelijken dag om te hooijen,’ zeide zijne moeder onder het naar huis wandelen; ‘zie maar eens, hoe helder de zon schijnt.’
‘En de maaijers zeiden, dat er ook braaf wat wind is, moeder, en dat de wind het gras zoo goed droogt, als de zon. - En wat ruikt dat hooi lekker, moeder,’ vervolgde hij na een poosje.
‘Ja,’ antwoordde zij; ‘het gras heeft bijna geen geur, maar als het gemaaid en verdord is, ruikt het heel goed.’
‘Maar is het gemaaide gras dan niet dood?’
‘Zeker is het dat. Zoodra de steel van den wortel is afgesneden, kan het gras geen vocht meer inzuigen, om zich te voeden, en dus sterft het.’
‘Maar ik dacht, dat de doode dingen altijd leelijk rooken?’ vroeg willem.
‘Doode dieren doen dat ook altijd,’ zeide zijne moeder, ‘en doode planten somtijds, maar soms hebben die na haren dood toch eenen zeer aangenamen geur. Weet ge niet meer van die vaas met gedroogde

{==66==} {>>pagina-aanduiding<<}
rozenbladeren, die ik verleden winter in de achterkamer had?’
‘O ja, daar rook de heele kamer van!’ zeide willem; ‘en ze waren toch goed dood, daar ze geen stengels, geen wortels en ook heel geen water te drinken hadden.’
‘En staan u de mooije gele, witte, blaauwe en roode hiacinten nog wel voor, die ik van 't voorjaar op mijn bloemtafeltje had?’
‘Ja; o die roken zoo lekker; maar toen zij begonnen te verdorren, zeidet gij, dat jan ze weg moest nemen, omdat ze zoo leelijk werden en eene leelijke lucht gaven.’
‘Juist, mijn jongen; en als wij een' ruiker bloemen in de kamer hebben, en die beginnen te sterven, dan doe ik ze weg, omdat de reuk er van onaangenaam wordt. Zoo ziet gij, dat sommige planten, als zij dood zijn, goed en dat andere kwalijk ruiken. Doode dieren hebben echter altijd een' leelijken reuk.’



{==67==} {>>pagina-aanduiding<<}

Het feest.

Den volgenden dag hoorde willem met veel blijdschap, dat zijne nichtjes emilie en maria hem met haar' broeder george zouden komen bezoeken. Deze waren alle drie veel ouder dan willem, maar zoo lief en aardig, dat hij bijna liever met hen speelde, dan met kinderen van zijn' eigen ouderdom.
‘Bovendien,’ zeide zijne moeder, ‘wacht ik uw oom en tante met de kleine marianne. Hein en zijne zuster louise komen ook meê.’
‘O, wat zullen er dan een hoop zijn!’ riep willem, van vreugde opspringende. ‘Wat zullen we in het hooi ombuitelen! Ik hoop, moeder, dat zij kleine vorken en harken om te hooijen meêbrengen? Dat zullen ze zeker geducht prettig vinden.’
Beiden gingen toen uit, om eens naar de hooijers om te zien.
‘'t Is zulk kostelijk weêr, mevrouw,’ zeide een der landlieden, ‘dat ik hoop vóór den avond al een goed deel binnen te hebben. Er is zoo veel zon en lucht, dat het uitmuntend droogt.’
‘Gaan zij het in de stallen halen voor de paarden?’ vroeg willem.

{==68==} {>>pagina-aanduiding<<}

‘Neen, beste; er zou in de stallen geen plaats zijn voor al dat hooi. Zij brengen het achter het huis, en stapelen het daar tot een' hoogen berg, waarover een dak is, op, zooals gij wel spoedig zien zult.’
‘Maar hoe krijgen de paarden er dan van te eten?’
‘De knechts halen er iederen morgen een deel van in den stal.’
Willem werkte nu maar een kort poosje met de hooijers, want zijne moeder nam hem spoedig meê naar huis, opdat hij zich dien morgen niet te veel zou vermoeijen. Zij zeide hem, dat hij het dien namiddag nog druk genoeg krijgen zou, als hij met al zijne jonge vriendjes naar het land ging. Willem had wel niet veel lust, om te huis te komen, maar gehoorzaamde toch dadelijk zonder tegenspreken. Toen hij in de achterkamer kwam, vond hij zijne moeder daar met het schikken van bloemen bezig.
‘O, wat eene menigte bloemen hebt gij daar, moeder! Waar moeten die allen toe dienen?’
‘Om uwe jonge vriendjes te verrassen. Kom en zie eens, of gij mij helpen kunt; ik ga er kransen van vlechten.’
Willem beproefde nu, bloemen tot eenen krans te binden, maar daar had hij nog geen regt verstand van. Zijne moeder zei hem hierop, dat hij haar beter helpen zou, als hij de steelen van de bloemen korter voor haar afknipte. Zij wees hem, dat ze zoo

{==69==} {>>pagina-aanduiding<<}
lang moesten zijn, als haar vinger. Nu gaf zij hem eene schaar, en den steel van eene bloem bij de lengte van haren vinger afmetende, wees zij hem, dien daar af te snijden.
‘Nu zou het echter al te lang duren, als gij alle een voor een zoo meten woudt,’ zeide zij, ‘en dus dient gij maar op het oog de lengte te gissen, waarop gij ze afsnijden moet.’
Willem giste nu eens een weinig te lang, en dan eens een weinig te kort, maar dat deed er niet toe; zijne moeder vlocht ze daarop zamen, en willem verklaarde, dat hij nog nooit iets fraaijers gezien had.
‘Hoe aardig help ik u, moeder,’ riep hij; ‘gij zoudt niet half zoo gaauw vorderen, als gij het alleen moest doen.’
‘O neen; ik zou dan den krans gedurig moeten neêrleggen, om de schaar te nemen en de stengels af te knippen, en dan de schaar weêr neêrleggen, om de bloemen op te vatten, waarmeê vrij wat tijd zou verloren gaan. Maar nu gij de bloemen afknipt en mij die aanreikt, kan ik ongestoord voortgaan. Kom, beste, geef mij nu eens wat viooltjes; gij hebt mij al driemaal na elkaâr rozen gegeven.’
Willem gaf eenige viooltjes aan; vervolgens koos hij eene fraaije dahlia, en toen een takje jasmijn, en toen een angelier, en toen eene muurbloem, een geranium, eene witte lelie, - kortom, ik weet niet,

{==70==} {>>pagina-aanduiding<<}
hoeveel verschillende soorten van bloemen daar niet wel waren.
Terwijl zij daar zoo aan het werk waren, kwam de tuinman vragen, wat vruchten hij voor het gezelschap, dat men wachtte, plukken moest.
‘Al de rijpe aardbeijen, die er zijn,’ antwoordde zijne mevrouw; ‘kinderen houden veel van aardbeijen, en het is eene zeer gezonde vrucht.’
‘Dan beginnen de kersen ook al aan eenige boomen te rijpen,’ zeide mark.
‘O, kersen! kersen!’ riep willem; ‘die hebben zij vast veel liever dan aardbeijen!’
‘Ik heb echter minder met kersen, dan met aardbeijen op. Gij zelf ook niet, willem?’
‘Ik heb nu veel liever kersen,’ antwoordde onze kleine vriend, ‘omdat die tegenwoordig nog wat nieuws zijn. Aardbeijen heb ik al o! zoo veel gehad; maar kersen nog bijna in 't geheel niet.’
Zoo werd dan bepaald, dat er ook kersen zouden geplukt worden.
Een uur of wat later begonnen de rijtuigen aan te komen. Willem stond op het balkon en trippelde van vreugde en ongeduld; maar zoodra hij zijn' oom en zijne tante, met kleine marianne, in de kales zag, kon hij zich niet meer inhouden en vloog de trappen af, om hen te omhelzen. Hij wilde kleine marianne al aanstonds mede naar het hooiland nemen,

{==71==} {>>pagina-aanduiding<<}
toen hij een ander rijtuig hoorde, dat regt op het huis aankwam.
‘O, ik moet gaauw gaan kijken, wie in dat rijtuig zijn!’ riep willem, en liet de arme kleine marianne aan haar eigen lot over. Marianne strompelde zoo goed zij kon achter hem aan, en 't was gelukkig, dat hare moeder bij de hand was, want anders zou de kleine kleuter misschien van boven neêr van de trappen zijn gevallen.
En wie denkt ge nu wel, dat daar in het rijtuig zaten? - 't Waren emilie en maria, met george, en met vader en moeder. Dat was nu een gejuich en eene drukte onder de kinderen, een zoenen en omhelzen, een gevraag en geroep van: ‘Hoe vaarje? - Welkom hier!’ dat een zwak mensch zich er het hoofd wel bij zou hebben vastgehouden.
‘Zullen we maar niet gaauw naar de hooijers gaan?’ vroeg een van de kleine gasten.
‘O ja,’ zeide willem; ‘ik hoop toch, dat ge vorken en harken hebt meêgebragt?’
George liep heen en haalde een bundel klein veldgereedschap uit den bak van het rijtuig, en toen stormden allen gezamenlijk, zoo hard zij maar loopen konden, naar het hooiveld. Zij vonden de hooijers bezig met het hooi tot breede hoopen op te werpen, welke men oppers noemt. George was al een zoo groote jongen, dat hij met eene gewone hooivork

{==72==} {>>pagina-aanduiding<<}
werken kon, en nam daar bossen hooi op, die hij op eenen hoop wierp, om zoo een' opper te krijgen. Emilie en maria harkten het hooi rondom dien opper netjes bij elkander, zoo als zij de groote vrouwen en meisjes dat zagen doen. Willem tilde nu met zijn kleine vork eens wat hooi op den opper, zooals george, en ging dan weer met emilie en maria aan het harken. Wat hij zag, dat de anderen deden, moest hij volstrekt ook nadoen. Kleine marianne, die nog maar pas anderhalf jaar oud was, kon niet begrijpen, wat men eigenlijk wilde, en begon met beide kleine handjes het hooi uit den opper te trekken en dat in het rond uit te strooijen.
‘Och, kijk, wat is marianne daar bezig!’ riep willem, zoodra hij dat zag. ‘Zij vernielt al het werk, dat wij gedaan hebben. Foei, foei, stoute marianne!’
‘Foei, willem, dat ge zoo op haar knort!’ zeide george. ‘Zij denkt zeker geen kwaad te doen; zij kan maar weinig bederven en wij kunnen dat in een ommezien weêr herstellen.’
De arme kleine meid stak willem haar lief mondje toe, en deze zoende haar hartelijk af en zeide haar, ‘dat ze gerust zoo veel omver mogt halen, als ze maar verkoos.’
Toen zij daar zoo een poos aan het werk waren geweest, zagen zij willems vader aankomen, die hein en zijne zuster louise bij hen op het veld bragt.

{==73==} {>>pagina-aanduiding<<}
Zij liepen allen toe om hen te verwelkomen, en bragten hen toen naar den hooiberg, waarmede zij bezig waren en waarop willem niet weinig trotsch was.
‘Kijk, vader,’ zeide hij, ‘wat een geduchten opper wij daar gemaakt hebben, en ik heb er een heel groote part aan gedaan.’
‘'t Zal mij verwonderen, wie er het grootste part aan heeft,’ zeide de vader lagchende, ‘gij, willen, of george. Mij dunkt, hij heeft er maar heel weinig aan gedaan, want hij snoeft volstrekt niet op zijn werk.’
Willem schaamde zich, dat hij zijn eigen werk zoo geroemd had; want hij wist wel, dat zijn neef en zijne nichtjes verreweg de grootste helft hadden gedaan.
‘En gij, zoete marianne,’ zeide de vader en nam de kleine meid op den arm, ‘gij hebt zeker ook braaf meêgeholpen.’
‘Och neen, vader, zij haalde den berg weêr omver en hinderde ons vrij wat; maar daar ze het niet deed, om ons te plagen, lieten wij haar stilletjes begaan.’
De kinderen werden nu aan tafel geroepen; doch zij waren zoo ongeduldig, om weêr aan hun werk te gaan, dat ze zich naauwelijks den behoorlijken tijd tot eten gunden.
Bij hunne terugkomst op het land vonden zij tot

{==74==} {>>pagina-aanduiding<<}
hunne verwondering, dat al het hooi daar reeds in oppers stond, zoo dat er voor hen nu niets meer te doen viel. In den beginne zagen zij een weinig zuur, dat het nu gedaan was met de pret. Spoedig echter wist george raad en riep: ‘Laat ons nu een groot vogelnest maken, en wij willen zamen de kleine vogeltjes verbeelden.’ Meteen begon hij met zijne vork het hooi uit het midden van de opper te halen, om er eene groote holte in te maken, en vervolgens hoopte hij het hooi daar rondom op, zoodat het er als een nest uitzag. Emilie en maria hielpen met hare harken. Willem begreep eerst niet regt, wat zij wilden, maar deed toch al zijn best meê.
Toen het nest klaar was, zeide george: ‘Nu, daar wij niet vliegen kunnen, moeten wij over den rand heenbuitelen en er in springen.’ Met een liep hij een treê of wat achter uit, nam toen een aanloop, en deed, voor het nest gekomen, een grooten sprong, zoo dat hij over den rand in den kuil te regt kwam. Hein was de tweede; maar daar hij veel jonger en lang niet zoo sterk was, kon hij niet goed over den rand van hooi heenspringen, maar viel daarop neêr. Evenwel had hij zich niemendal zeer gedaan, want het hooi was heel zacht. George pakte hem vast en trok hem neêr in den kuil. Nu kwam de beurt aan willem. Daar hij zag, dat hein tot zulk een

{==75==} {>>pagina-aanduiding<<}
sprong niet sterk genoeg was, moest hij begrepen hebben, dat hij, die een jaar jonger was, dien in 't geheel niet zou kunnen doen. Echter dacht hij nergens aan, dan om, even als george, midden in den kuil te springen. Hij nam dus een aanloop, sprong tegen het hooi op, maar kwam weêr neêr juist op de plaats, waar hij was opgesprongen, 't geen alle kinderen hartelijk deed lagchen. Onze willem deed zijn best, om meê te lagchen; doch innerlijk was hij verdrietig en beschaamd, dat hij zich verbeeld had, zoo veel meer te kunnen doen, dan hij werkelijk kon. Evenwel, maria en emilie hielpen hem over den rand heenklauteren, en kropen toen ook zelven in het nest. Kleine marianne werd door eene kindermeid op den arm getild, om al de anderen binnen in het ronde nest te zien zitten; en zij stak hare kleine armpjes uit, en vleide en kraaide zóó, om er ook in te komen, dat maria en george haar voorzigtig aannamen en in 't huisje binnenhaalden. Hier stoeiden en speelden en buitelden zij nu naar hartelust, daar zij op het zachte hooi geen gevaar liepen van zich te stooten of zeer te doen. Terwijl zij zoo druk bezig waren in hun nest, hoorden zij op eens een geluid van: ‘Boe, boe - boe!’
‘Zou daar eene koe wezen?’ riep hein, en allen sprongen op, om over den rand van hun nest heen te kijken. Verbeeldt u nu eens, wat groote oogen

{==76==} {>>pagina-aanduiding<<}
zij maakten, toen zij daar witje zagen, de mooije witte koe, heelemaal met linten en kransen overdekt! - Ze werd geleid bij een langen band van bloemen, dien jozef in de hand hield; en jozef zelf had een spinternieuw pak aan en een mooijen, blinkenden hoed op het hoofd.
‘O, al moeders mooije kransen,’ riep willem; ‘en ik hielp haar daartoe, en ik wist niet, waartoe ze dienen moesten.’
‘Hoe mooi! Hoe lief! Hoe aardig!’ riepen alle kinderen, en waren in een wip uit het nest en dansten de koe te gemoet. He melkmeid kwam achter de koe aan en droeg eene groote kom, waarin wat wijn en suiker was. Jozef leidde witje onder een' zwaren boom, en de meid zei aan de kinderen, dat zij hun een keurig roomschuim klaarmaken zou. Dezen wisten wel niet regt, wat dat was, maar begrepen toch, dat het zeker iets heel lekkers moest wezen. De meid ging nu op haar stoeltje zitten en begon in de kom te melken, terwijl de kinderen om de koe heenstonden, en haar aaiden en streelden en hare kostelijke kransen bewonderden. Dezen waren haar tusschen de horens door geslingerd en hingen haar langs den rug tot op den staart neêr. George haalde een handvol hooi, om haar dat te voeren; en toen moesten al de overige kinderen hetzelfde doen, zoodat arme witje niet wist, naar wat kant

{==77==} {>>pagina-aanduiding<<}
den kop te draaijen, zoo veel hooi werd haar te gelijk voor den neus geduwd
‘Maar hoe moet het kalf het maken, nu gij ons al witjes melk geeft?’ vroeg willem.
‘O, dat zal ik voor van avond bij eene andere koe brengen, zoo dat het ook zijn deel krijgt,’ antwoordde de melkmeid. Terwijl zij nu aan het melken was, vermengde de melk zich met den wijn en de suiker in de kom en bruiste op, alsof ze boven een vuur kookte. Dit leek zoo aardig, dat de kinderen brandend verlangden, er van te proeven.
Op dit oogenblik kwam echter het geheele gezelschap van het huis op het land, om witje eens te zien; en jozef en nog een andere knecht volgden met mandjes met glazen en allerlei gebak, en met de aardbeijen en kersen, die mark de tuinman geplukt had. O, wat waren de kinderen toen blij! Zij liepen hunnen ouders te gemoet, om hun lief witje te toonen, en hoe kostelijk die versierd was. Jozef ook was heel vergenoegd en blij met zijne nieuwe kleêren, te meer, daar hij wist, dat zijne moeder hem die gegeven had om zijn goed oppassen en braaf werken. Evenwel was hij daar volstrekt niet trotsch op. Toen zijn heer nu kwam, zeide die: ‘Daar hebt ge een' braven jongen, die een nieuw pak kleêren van mij gekregen heeft, omdat hij het verdient.’ Jozef kreeg bij die woorden eene kleur

{==78==} {>>pagina-aanduiding<<}
als bloed, nam zijn' nieuwen hoed af en stak zijn' eenen voet achteruit, om eene buiging te maken.
De vader fluisterde hierop aan willem in het oor: ‘Ik prijs hem, omdat hij zich zelf niet prijst.’
‘Wel,’ dacht willem, ‘waarom zou vader mij dat zoo zoetjes zeggen? - Och, het zal wezen, omdat ik mij zelf over mijn werken aan den hooiberg prees! Ik zal dat in het vervolg nooit weêr doen.’
Het roomschuim werd nu met een' lepel in glazen geschept en aan al de dames en heeren rondgereikt. Ook de kinderen kregen er elk een glas van en vonden dat heel lekker. Vervolgens namen zij hunne vaders en moeders meê, om hun het vogelnest te toonen, en kropen daar een voor een in.
‘Kom,’ zeide willems moeder, ‘dan wil ik nu de oude vogel wezen en u iets te eten brengen.’ Zoo nam zij den schotel met aardbeijen en kersen en boog zich voorover in het nest, om dien midden daarin neêr te zetten. De aardbeijen en de kersen waren beiden zoo keurig, dat de kinderen niet zeggen konden, welke van de twee zij het liefst hadden. Toen de schotel leêg was, verspreidden allen, zich om te spelen over het veld. Eerst dansten zij hand aan hand rondom een' hooiopper, terwijl de moeder hun een vrolijk liedje voorzong. Daarop deden de kleinen hun best, om george op den grond te krijgen en hem met hooi te overdekken, maar daar

{==79==} {>>pagina-aanduiding<<}
waren zij met hun allen niet sterk genoeg toe. Evenwel, daar hij een goedige jongen was, liet hij zich zelf eindelijk omvertrekken en geheel onderstoppen, zoo dat men niets meer van hem zien kon; en toen kropen de anderen op den hoop hooi, waaronder hij lag, en dansten en stoeiden er op, en maakten duizend grappen, zoo dat het hooi regts en links in het rond stoof. Te midden van die algemeene pret kwam echter een der maaijers op hen toe en beknorde hen, dat zij den opper daar zoo vernielden.
‘Schaamt ge u niet, jonge heeren en juffertjes, al ons werk zoo overhoop te halen?’ riep hij op een' barschen toon.
‘Och, wat een onvriendelijke man is dat! zeiden emilie en maria.
‘Booze man moet weggaan!’ riep louise, die half bang voor hem was.
‘Stoort u maar niet aan hem!’ zeiden hein en willem.
Maar de man bleef nog staan, en keerde zich tot willem, en zeide: ‘En gij, jonge heer willem, schaamt gij u niet, het hooi hier weêr zoo overal te halen? Wel foei!’
Niet zoodra had de maaijer: ‘wel foei!’ gezegd, of willem bedacht, dat hij dien morgen zelf ook de kleine marianne had beknord, omdat zij het hooi uithaalde, en dat hij ook tot haar zoo ‘wel foei!’

{==80==} {>>pagina-aanduiding<<}
had gezegd. Dat speet hem nu zeer, want hij kon de gedachte niet verdragen, dat hij naar dien knorrigen maaijer geleek, dien sommigen van de kinderen onvriendelijk en anderen een' boozen man noemden, en dien geen van allen lijden mogt. Terwijl hij hier nog over nadacht en een bedrukt gezigt zette, kwam nog een andere maaijer toe en zeide tot zijn' stuurschen kameraad: ‘Kom, kom, stoor de lieve kinderen hier niet in hun pleizier; Ik zal den opper wel weêr bijharken, als ze met spelen gedaan hebben.’
‘O, dat is een goede, vriendelijke man!’ riepen emilie en maria.
‘Van hem houd ik wel,’ riep louise; ‘maar den ander mag ik niet lijden.’
‘Wij houden allen wel van hem,’ riepen hein en george. - ‘Wij danken u vriendelijk, baas.’
Willem zeide geen enkel woord. Hij zag, dat geen van allen den knorrigen hooijer lijden mogt; en hij vreesde nu, dat zij hemzelf ook niet zouden mogen lijden, omdat hij zoo op de kleine marianne had geknord. Daarentegen roemden allen den vriendelijken maaijer. ‘Ik wou, dat ik als die man gedaan had,’ dacht hij bij zich zelf; ‘george deed zoo als hij, toen hij mij zeî, dat ik niet op marianne moest knorren.’
George zag, hoe willem zoo bedroefd voor zich keek, en giste wel, waar hij aan dacht. Hij ging

{==81==} {>>pagina-aanduiding<<}
dus op hem toe en zeide: ‘Bedenk, willem, dat ge 't bij marianne weêr goed hebt gemaakt en haar hebt afgezoend.’
‘Dat heb ik gedaan,’ zeide willem, dien het troostte, dat hij toch naderhand goed en vriendelijk jegens de kleine meid geweest was.
Thans kwam een groote wagen op het land rijden, en de hooijers begonnen dien met hooi te beladen. De kinderen kwamen allen toeloopen om meê te helpen, en ligtten het hooi op hunne kleine vorken zoo hoog, als zij reiken konden, op, waarop de man op den wagen zich dan bukte, om het op zijne groote vork over te nemen. De wagen was spoedig gevuld, en de kinderen waren gaarne boven op het hooi meê naar buis gereden, doch dit werd hun niet toegestaan, daar zij dan ligt van boven neêr hadden kunnen vallen en zich bitter zeer doen.
De zon was nu al heel digt bij den heuvel, waarachter zij moest ondergaan, en de wolken leken, als of ze met kleuren beschilderd waren.
‘Net als de kleuren in moeders verfdoos!’ riep willem.
‘O neen, nog veel mooijer,’ zeide maria; ‘het geel lijkt wel blinkend goud en het rood gloeit als vlammend vuur.’
‘Ja, ja, 't is veel mooijer, dan de kleuren in de mooiste verfdoos!’ riepen alle kleinen.

{==82==} {>>pagina-aanduiding<<}

Een kwartiertje later hoorden zij in de verte rijtuigen rollen en kwam jozef zeggen, dat dezen voor het huis wachtten. Dit was het eenig onpleizierig ding, dat de kinderen op dien gelukkigen dag nog gehoord hadden. Tot schavergoeding werd hun toegestaan, om beurtelings, twee aan twee, op witjes breeden rug te rijden, en zoo keerden zij lagchende en juichende van het hooiveld terug. Bij het huis namen zij afscheid, en gingen de kleine jonge gasten ieder in zijn rijtuig, om naar huis te rijden.
Willem ging nu naar zijne slaapkamer, en ofschoon hij heel vermoeid was van al de beweging en drukte van den dag, kon hij toch niet nalaten anna onder het ontkleeden van den knorrigen en den vriendelijken man op het hooiveld te vertellen. Toen hij hierop zijn klein avondgebedje deed, voegde hij er ditmaal bij: ‘Vergeef mij, lieve Heer! dat ik zoo op marianne heb geknord, en laat mij voortaan zoo goed en vriendelijk jegens iedereen wezen, als die eene hooijer van middag dat was.’



{==83==} {>>pagina-aanduiding<<}

De arme Suze.

Op eenen morgen, dat willem in de ontbijtkamer kwam, vond hij daar zijne moeder met een jong meisje van misschien acht jaren oud, dat bitter schreide. Willem keek verwonderd op; hij wist niet of het kind stout en ondeugend was, of wat er anders aan scheelde. Zijne grootmoeder, die ook binnen zat, nam hem op zijde, en vertelde hem, dat suze niet ondeugend, maar dat zij niet wel was, en dat zij daarom zoo schreide. Willem zag haar heel aandachtig aan en liep toen schielijk de kamer uit. Zijne grootmoeder verwonderde zich, dat hij zoo weg ging, zonder iets te zeggen of te doen, om de arme suze te troosten. Evenwel, hij kwam al spoedig weêrom, met eene abrikoos in de eene, en een stuk koek in de andere hand. Daarmeê stapte hij nu regelregt op suze toe en stopte haar beide in de handen, zonder verder een woord te zeggen. De arme meid was verheugd over willems vriendelijkheid, droogde hare oogen af en deed haar best, om hem toe te lagchen. Willems moeder was intusschen bezig met iets in een stukje postpapier te vouwen, dat zij vervolgens aan suze overgaf.

{==84==} {>>pagina-aanduiding<<}

‘Neem dit, lieve,’ zeide zij; ‘ik hoop, dat het u goed zal doen, en morgen wil ik zelve eens komen zien, of gij weêr beter zijt.’
‘Mag ik dan meêgaan, moeder?’ fluisterde willem deze in het oor, terwijl hij haar aan de mouw trok.
‘Ja, gij zult meêgaan, beste jongen,’ antwoordde zij. ‘Daar het u nu spijt, dat suze ziek is, zult ge blij wezen, als ge haar morgen weêr beter vindt.’
‘O ja, heel blij,’ verzekerde willem.
Den volgenden morgen wandelden zij zamen naar de hut, waar de arme suze woonde, met hare moeder, die vrouw kanter heette. Het was een heel net huisje, geheel in het groen; en rozenstruiken en kamperfoelie groeiden tegen den muur op en bedekten van boven de kleine vensters, zoo dat men die binnen in huis even goed zien kon, als daar buiten. Zij stapten de deur binnen en vonden suze nog heel ongesteld.
‘Het poedertje, dat ik haar gaf, heeft haar dus geen goed gedaan?’ vroeg willems moeder.
‘Och, mevrouw,’ antwoordde vrouw kanter, ‘ik kon haar dat maar niet inkrijgen; ze is bang, dat het al te leelijk wezen zal.’
‘Ik zeide u toch, dat de smaak niet zoo heel leelijk is, suze?’
‘Maar gij zeidet, mevrouw, dat het mij eerst ziek zou maken, voor dat ik er beter door werd.

{==85==} {>>pagina-aanduiding<<}

‘Ge zijt nu ziek en ongesteld,’ antwoordde zij; ‘zou het niet beter zijn, eerst ziek en dan spoedig weêr beter te wezen? Kom, wees niet kinderachtig, geef mij het poeder en laat willem eens zien, hoe knap gij innemen kunt.’
Het poeder werd nu in een theekopje met een weinig water gemengd, en de arme suze schaamde zich, het innemen nog langer te weigeren. Zoo zette zij het kopje aan hare lippen en trok een heel benaauwd gezigt, terwijl de tranen haar haast in de oogen kwamen; doch toen zij begon te drinken, bemerkte zij, dat het lang zoo leelijk niet was, als zij verwacht had. Zoo slikte zij alles zonder veel moeite door.
‘Hoe, denkt gij, dat uw dochtertje eerst ongesteld geworden is?’ vroeg willems moeder.
‘Wel, mevrouw,’ zeide vrouw kanter, ‘ik denk, dat het alleen van 't eten van onrijpe vruchten komt. Ze is een dolle liefhebster van groene kruisbessen, en als ik haar zei, dat die haar nog eens kwalijk bekomen zouden, verzekerde ze altijd, dat ze er nog nooit last van gehad had. Ik ben echter wel zeker, mevrouw, dat zij daardoor alleen zoo ongesteld is geworden.’
‘Dat is heel natuurlijk,’ zeide willems moeder; ‘nu zal zij evenwel in 't vervolg begrijpen, dat ze haar moeders raad beter volgen moet.’

{==86==} {>>pagina-aanduiding<<}

‘Zeker, mevrouw,’ antwoordde vrouw kanter; ‘maar toch moet ik zeggen, ze meende 't zoo kwaad niet: ze is een heel goed, gezeggelijk kind anders.’
‘Ik ben blij, dat te hooren,’ zeide de moeder van willem; ‘want ik heb hier een klein present voor haar meêgebragt.’
Zij opende de tasch, die zij aan den arm droeg, en haalde er twee hemden en een paar kousen voor het kleine meisje en een boezelaar voor hare moeder uit. Beiden keken nu heel vergenoegd, en negen en dankten haar zoo vriendelijk, dat het willem speet, dat hij zelf ook niet wat voor de arme suze had meêgebragt. - ‘Ik wou, dat ik haar wat aardbeijen had meêgenomen, of een stuk van mijn speelgoed, nu de timmerman dat weêr heel heeft gemaakt. Hoe jammer, dat ik daar niet aan dacht, toen wij uitgingen!’
Onder het naar huis wandelen, vroeg willem aan zijne moeder, hoe suze en vrouw kanter met die hemden en kousen toch wel zoo blij hadden kunnen wezen. ‘Als ik een nieuw jasje krijg, moeder,’ zeide hij, ‘ben ik heel blij: maar om nieuwe hemden en kousen geef ik niet, omdat de nieuwe toch net zoo als de oude zijn en niemand ze onder mijne andere kleêren zien kan.’
‘Gij let er maar enkel op, of uwe kleêren mooi en netjes zijn, willem; maar de arme suze en hare

{==87==} {>>pagina-aanduiding<<}
moeder zien veel meer op het nut, dan op mooiheid en sierlijkheid.’
‘Wat nut hebben de kleêren dan?’ vroeg willem.
‘Om u te dekken, mijn jongen, en goed warm te houden. Deze vrouw en haar dochtertje zijn heel arm; zij hebben altijd geen geld, om kleêren te koopen, die haar warm houden, en daarom waren ze zoo blij, dat ik haar die stukken gaf.’
‘Maar in den zomer, moeder, als het zoo heet is, behoeven ze zich toch niet warm te houden?’
‘'t Is dan evenwel ook nog te koud, om geheel zonder kleêren te gaan,’ was het antwoord. ‘Als de winter komt, zal ik haar eenige geven, die warmer zijn.’
Den volgenden dag zouden zij op hunne, wandeling weêr eens gaan zien, hoe het bij vrouw kanter aan huis gesteld was. Willem liet zijne moeder eenigen tijd op zich wachten, en kwam daar op 't laatst zoo zwaar beladen aanstappen, dat hij haast geen' stap voorwaarts kon doen. Het kostte hem groote moeite, om den schoot van zijn kieltje op te houden, die hij met allerlei dingen had volgestopt - altemaal voor die arme zieke suze. Daar had hij een van zijn houten paardjes, en een peperhuisje vol aardbeijen, en een stukje taart, en een paar oude schoenen, die anna aan vrouw kanter gaf; want willem had haar zoo veel van die arme vrouw

{==88==} {>>pagina-aanduiding<<}
verteld, die geen geld had, om kleêren te koopen, dat anna toch ook wat aan 't goede mensch toezenden wou. Verder dacht willem, dat, daar vrouw kanter geen geld voor kleêren had, zij ook geen geld zou hebben om eten te koopen, en zoo liet hij anna geen rust, of zij moest hem wat vleesch en brood en aardappelen uit de keuken halen.
‘Dat wil ik wel doen,’ had anna hem gezegd, ‘maar aardappelen zal vrouw kanter zeker genoeg in haar klein tuintje hebben; of heeft ze dat niet, dan kan ze die gemakkelijk koopen, want aardappelen kosten juist zoo heel veel geld niet. Bovendien zouden die aardappelen veel te zwaar voor u om te dragen zijn.’ Zoo maakte zij dan, dat zij wat vleesch en brood van de keukenmeid kreeg, en vouwde dit in papier, en gaf het zoo aan willem.
Toen zijne moeder hem nu zoo bepakt en beladen in de kamer zag komen, kon ze 't lagchen niet laten, en vroeg hem, wat hij doen wou met al dat goed. Willem verzekerde haar nu met een ernstig gezigt, dat bij dat altemaal naar de arme suze wou brengen.
‘Laat mij zien, wat het is,’ zeide zij, keek alles na en vroeg willem toen, of hij niet dacht, dat arme suze, die een jong meisje was, veel liever eene pop zou hebben, dan een houten paardje, daar ze zich met het maken van kleêren voor eene pop nog

{==89==} {>>pagina-aanduiding<<}
altijd vermaken kon. Toen zij het stukje taart zag, schudde zij het hoofd.
‘Maar, moeder,’ zei willem, toen hij dit zag, ‘mij dunkt toch, dat zij dat veel liever zal lusten, dan de poeders, die gij haar gegeven hebt.’
‘Dat is waar, mijn jongen,’ antwoordde zijne moeder; ‘maar de poeders moesten dienen om haar weèr beter te maken, terwijl deze zoete taart haar zeker nog maar zieker maken zou. Laat ons suze nu vooreerst geven, wat goed voor haar is; - naderhand, als ze weer beter is, kunnen wij haar ligt iets geven, dat ze graag lust.’
‘En zouden aardbeijen dan niet goed voor haar zijn, moeder?’ vroeg willem, en maakte zijn peperhuisje los. Maar, och lieve tijd! toen hij 't open had, zag onze arme willem, dat de aardbeijen geheel kapot gegaan en maar ééne roode pap waren.
‘Ge ziet, dat gij 't inpakken nog zoo heel goed niet geleerd hebt,’ zeide zijne moeder lagchende. ‘Ik geloof niet, dat eenige rijpe aardbeijen suze kwaad zullen doen; maar deze hier, ziet gij, zijn geheel bedorven.’ - Zij nam hierop een potje met pas geplukte aardbeijen uit de kast, en toonde willem, hoe goed en veilig die in dat steenen potje ingepakt lagen. Willem vroeg verder, of arme suze dan toch 't vleesch en brood wel hebben mogt, dat hij haar brengen wou.

{==90==} {>>pagina-aanduiding<<}

‘Ik geloof niet, dat zij van daag al wél genoeg wezen zal om vleesch te eten, beste jongen; maar dan kan het tot morgen bewaard worden. Bovendien kan hare moeder er altijd wat van nemen.’
‘Maar die moet alles niet opeten,’ zeide willem heel ernstig; ‘ze moet wat voor arme suze sparen tegen dat die weêr beter is. Zult ge haar dat zeggen, moeder?’
‘Neen, mijn lieve; er is wat anders, dat haar dat zeggen zal.’
‘Wat anders kan haar dat dan zeggen?’ vroeg willem verwonderd.
‘Gij weet, hoe lief moeders hare kinderen hebben,’ zeide zij; ‘weet gij niet?’
‘O ja, moeder, gij hebt mij heel lief; en tante mimi heeft kleine marianne heel lief; en emelie's en maria's moeder heeft die ook lief; en alle vaders en moeders hebben zeker hunne kinderen lief.’
‘Welnu, dan geloof ik ook, dat vrouw kanter haar klein meisje lief heeft, en wel wat brood en vleesch voor suze sparen zal, zonder dat iemand haar dat zegt.’
‘Maar gij zeidet, dat iets haar dat zeggen zou, moeder.’
‘Ja, maar ik meende niet, dat gij, of ik, of een ander mensch haar dat zeggen, maar dat de liefde, die zij voor haar kind heeft, wel maken zou,

{==91==} {>>pagina-aanduiding<<}
dat ze zoo deed, en dat is dus nagenoeg hétzelfde ding.’
Heel willems boeltje was nu goed nagekeken. Het stuk taart was op zij gelegd, en mogt niet meê.
‘Als ge er zin in hebt, willem,’ zeide zijne moeder, ‘dan kunt ge dat zelf opeten; want daar gij frisch en gezond zijt, zal het u geen kwaad doen.’
Willem hield dol veel van taart, doch kon haast niet besluiten om er in te bijten; en toen hij er nu van geproefd had en merkte, hoe lekker het was, riep hij: ‘Wat spijt het mij, dat arme suze er niet van eten mag! - Zal ik er een paar kruimeltjes van meênemen, moeder? Die doen haar zeker geen kwaad.’
‘Misschien niet,’ was het antwoord; ‘maar me dunkt, zoo'n paar kruimeltjes zouden haar weinig pleizier doen, en haar enkel nog maar naar wat meer doen verlangen.’
Willem moest nu naar de kinderkamer gaan, om voor het paardje eene pop te halen. Hij had drie poppen, en was verlegen, welke hij nemen zou. Aan de eene was de neus kapot; de andere had maar één been; en van de derde was de jurk heelemaal gescheurd.
‘Ik zou u raden, dat ge de pop met de gescheurde jurk naamt,’ zeide anna; ‘want de kleine meid kan die weêr oplappen, of eene nieuwe naaijen, maar een

{==92==} {>>pagina-aanduiding<<}
kapotten neus of een nieuw been maken kan ze vast niet.’
Toen willem hierop bij zijne moeder terugkwam, zag hij, dat ze al de dingen voor suze in een mandje bij malkaâr had gepakt.
‘Kom nu, willem,’ zeide zij, ‘gij en ik zullen dit mandje tusschen ons beiden in nemen.’ - Zij namen het nu ieder bij een handvatsel; maar de moeder was zóó veel grooter en langer dan willem, dat zij het zamen niet goed dragen konden.
‘Gij moet het maar eerst alleen dragen, moeder,’ zeide willem, ‘en dan zal ik het een poosje nemen.’
‘Het mandje is zóó zwaar, dat ik niet geloof, dat gij het alleen tillen kunt, willem. We moeten er een ander middeltje op uitdenken.’
Moeder ging toen naar den hoek en nam een van vaders wandelstokken. Dien stak zij door de beide handvatsels van het mandje, zoo dat het mandje daar goed aan vast hing. Moeder nam het eene eind van den stok in hare hand, en wees willem, hoe hij 't ander aanvatten en dat op zijn' schouder leggen moest. Willem deed dat ook heel goed.
‘Ge moet het dáár vóór met de hand vasthouden,’ zeide zij. ‘Anders glijdt het u aanstonds van den schouder af.’
Willems schouder was nu omtrent even hoog, als moeders hand.

{==93==} {>>pagina-aanduiding<<}

‘Nu ziet gij, willem, dat de twee einden van den stok in evenwigt zijn,’ riep zij hem toe.
‘Dat begrijp ik niet. Wat wil dat zeggen, moeder?’
‘Dat zij beide op gelijke hoogte boven den grond zijn.’
‘O ja,’ zei willem; ‘de stok hangt niet meer aan den eenen kant, en ook niet aan den anderen kant; maar hij is nu heelemaal regt.’
Zoo wandelden zij een poosje voort, en het mandje hing onderwijl altijd midden aan den stok. Evenwel begon willem al heel schielijk moê te worden van het gewigt.
‘Leg den stok dan op den anderen schouder,’ zeide zijne moeder, toen hij daarover begon te klagen. ‘Die andere schouder is nog niet moê.’
Toen zij nu echter een eind verder waren, was de andere schouder ook moê.
‘Hoe zullen wij het nu maken, moeder?’ riep willem; ‘ik heb geen schouders meer.’
‘Dan moeten wij iets anders beproeven, om u te verligten,’ en zij verschoof het mandje aan den stok, tot het heel digt bij haar zelve en heel ver van willem af was.
‘Wel, het gewigt schijnt nu heelemaal weg te wezen, moeder,’ riep willem verwonderd; ‘waar is het naar toe gegaan?’

{==94==} {>>pagina-aanduiding<<}

‘Het is hier bij mij gekomen,’ zeide de moeder; ‘ik voel het mandje zwaarder, omdat het digter bij mij is, en gij voelt het ligter, omdat het verder van u af is.’
‘Maar hoe kan dat het zwaarder en ligter maken?’ vroeg willem.
‘O, dat is meer, dan ik u nu nog vertellen kan’ antwoordde zij hem; ‘gij moet veel ouder zijn, voordat gij dat goed kunt begrijpen.’
‘Wat is het naar, dat ik nog niet ouder ben!’ riep willem uit. ‘Welnu, moeder, als gij mij dat nog niet uitleggen wilt, laat mij het mandje dan nog eens zoo zwaar voelen als daar strakjes.’
Zijne moeder schoof het mandje tot op het midden van den stok terug.
‘Nu,’ zeide zij, ‘is het mandje voor u even zwaar, als het voor mij is. Wij verdeelen het gewigt gelijkelijk tusschen ons beiden.’
‘Ja,’ hernam willem, ‘in twee gelijke parten, net als ik met hein een' appel deel.’
‘Wat dunkt u, willem, zoudt gij misschien liever de grootste helft van het gewigt hebben?’ en zij schoof het mandje verder op, tot het veel digter bij hem, dan bij haar zelve was.
‘Och lieve tijd, moeder!’ riep hij; ‘zoo kan ik het niet lang houden - 't is zoo heel, heel zwaar.’
De moeder haalde het mandje nu weêr naar haren

{==t.o. 94==} {>>pagina-aanduiding<<}


{==t.o. 95==} {>>pagina-aanduiding<<}


{== afbeelding 
	
Suze kwam nu Willem een' ruiker brengen. blz 95.
==} {>>afbeelding<<}
    


{==95==} {>>pagina-aanduiding<<}
kant terug, tot willem zei: ‘Maar, moeder, wordt gij zelve nu niet al te moê, daar gij geheel alleen het gewigt draagt?’
‘Neen,’ antwoordde zij; ‘ik ben zoo veel sterker dan gij, dat ik het zonder moeite dragen kan.’
Zij waren zoo al pratende bij de hut gekomen, waar willem met blijdschap zag, dat suze uit het venster leunde en bezig was, rozen en kamperfoelie te plukken.
‘O, ze is nu na 't innemen van uw poeder weêr heel wel, mevrouw,’ zeide vrouw kanter. ‘Ze werd er eerst een weinig misselijk van, maar zoodra dat over was, voelde ze zich weêr zoo goed als geheel beter. Ik wou haar echter van daag nog niet uit laten gaan, uit vrees, dat ze kou zou vatten en nu staat ze aan 't venster, om voor den jongen heer wat bloemen te plukken.’
De kleine meid kwam nu willem een' grooten ruiker brengen, terwijl hij op zijne beurt zijn mandje ontpakte en haar de aardbeijen en de pop gaf. Hij vroeg haar, of zij de gescheurde jurk wet weêr maken kon.
Zij antwoordde ja, dankte willem vriendelijk en scheen heel ingenomen met hare pop. Hierop kwam het brood en het vleesch te voorschijn.
‘Ik zal u daar van daag niet van geven, suze,’ zeide vrouw kanter; ‘het zou niet goed voor u wezen.’

{==96==} {>>pagina-aanduiding<<}

‘We hadden dit voor u zelve meêgenomen,’ zeide willems moeder.
Onze kleine vriend was al half en half benaauwd, dat vrouw kanter alles zelve opeten zou; maar in plaats daarvan antwoordde deze; ‘Ik zal het weg zetten, mevrouw, tot suze er met mij van eten kan; ik zou er alleen niet van nemen kunnen, zonder haar meê te laten proeven.’ Toen legde zij alles op een bord en zette het in een kastje, zeggende te hopen, dat suze er morgen met haar van eten kon.
Willem was heel tevreden; hij trok zijne moeder bij haar doek en fluisterde haar in 't oor: ‘Zij heeft haar klein meisje lief, zoo als alle moeders hare kinderen liefhebben.’
Suze schudde het potje aardbeijen hierop op een bord uit en zeide: ‘Daar moet gij van daag nu met mij van eten, moeder. Mevrouw zegt, dat zij mij geen kwaad zullen doen, en gij ziet, er is genoeg voor ons beiden.’
Willems moeder fluisterde nu dezen in het oor: ‘En suze ook heeft hare moeder lief, zooals alle kinderen hunne ouders liefhebben.’
Vrouw kanter verzocht willem nu, om anna voor de gezonden oude schoenen wel vriendelijk te bedanken, en toen zeiden moeder en zoon de beiden goeden dag en keerden naar huis terug.

{==97==} {>>pagina-aanduiding<<}

‘Wat een aardig lief meisje is die suze!’ zeide willem.
‘Ja,’ antwoordde zijne moeder; ‘maar ze deed onverstandig, dat ze niet terstond den eersten dag de poedertjes innam. Ze zou dan een' ganschen dag vroeger weêr beter zijn geweest.’
‘De arme suze!’ zeide willem; ‘ze zal daaraan denken, als ze eens weêr niet wel is; en ze zal ook wel oppassen, dat ze niet weêr groene kruisbessen eet, en dus wordt ze zeker van haar leven niet weêr ziek.’
‘Althans niet weêr van het eten van onrijpe kruisbessen,’ antwoordde zijne moeder.


{==98==} {>>pagina-aanduiding<<}

INHOUD.
Een woord tot moeders	Bladz. 3.
Vertrek naar zomerlust	Bladz. 6.
Onderweg	Bladz. 15.
De eerste dag buiten	Bladz. 23.
Het vogelnest	Bladz. 31.
Willems tuin	Bladz. 44.
Het hooijen	Bladz. 56.
Het feest	Bladz. 67.
De arme suze	Bladz. 83.


{==99==} {>>pagina-aanduiding<<}


{==100==} {>>pagina-aanduiding<<}






