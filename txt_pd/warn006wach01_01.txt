
   
        
           
               Wachtlied, voor de vrijwillige schutters te Amsterdam
               Willem Hendrik Warnsinck
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Wachtlied, voor de vrijwillige schutters te Amsterdam van Willem Hendrik Warnsinck uit ca. 1831.
               
               
                   
                       
                   
               
           
           
           
               
                   
                   
                   
                   
               
           
           
               warn006wach01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 05058
               
               Willem Hendrik Warnsinck, Wachtlied, voor de vrijwillige schutters te Amsterdam. G.J.A. Beijerinck, Amsterdam ca. 1831
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Wachtlied, voor de vrijwillige schutters te Amsterdam
               Willem Hendrik Warnsinck
               
               
                   
                   
               
           
           
           
               
               
           
           
           
           
       
       
           
               Wachtlied, voor de vrijwillige schutters te Amsterdam
               Willem Hendrik Warnsinck
               
               
                   
                   
               
           
           
           
               
               
           
           
           
           
       
       
           
               2011-06-30
               
                   MP
               
               colofon toegevoegd
           
       
   
         
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Willem Hendrik Warnsinck, Wachtlied, voor de vrijwillige schutters te Amsterdam. G.J.A. Beijerinck, Amsterdam ca. 1831
 
Zie: https://www.dbnl.org/tekst/warn006wach01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 







      

{==1==} {>>pagina-aanduiding<<}

Wachtlied,


Voor de vrijwillige schutters te Amsterdam.

Zangwijze: Amis, la matinée est belle, etc. uit La Muette de Portici, par Auber.


Komt, Schutters, die, aan Amstels boorden, 
In Gijsbrechts wal, de rust bewaart! 
Verheft den klank der vreugdakkoorden, 
Nu wij weêr staan ter wacht geschaard! 
't Is schoon voor 't heil der Stad te waken, 
De pronk van het IJ. 
Geene onrust moet haar' wal genaken, 
Of wij, Schutters, wij, 
Getrouw en fier, staan haar manmoedig bij. 
 
Maar nimmer worden Amstelaren 
Gelijk aan 't woest, ontzinde rot, 
En 't snood gespuis der plunderaren, 
Dat de eer verzaakt en lastert God. 
Wij zijn nog Neêrlands echte telgen. 
De roem van ons Land 
Gaat nooit, als bij verachte Belgen, 
Neen, nooit hier te schand'. 
Hier woont nog trouw aan Vorst en Vaderland. 

{==2==} {>>pagina-aanduiding<<}

In Brussel moog' de muitzucht woeden; 
De moord zij t' huis in Luik en Gent; 
God dank! aan Maas en Amstelvloeden 
Zijn al die gruwlen onbekend. 
Bataaf en Vries en wakkre Zeeuwen 
Staan pal in den nood; 
En 't kroost der oude Waterleeuwen 
Vreest niets, zelfs geen' dood: 
Neen, nooit treft ons de schrik voor staal of lood. 
 
Verachte Belgen! ja, wij haten 
Uw zeden en uw basterdtaal; 
Wij zijn Oranje's onderzaten; 
Ons kroont der Vadren zegepraal. 
Heil ons! - De veder der historie 
Beschrijft tot 's Lands eer 
De Ruijters roem en Nassau's glorie, 
En niets streelt ons meer. 
Wij zijn het kroost dier dappre helden weêr. 
 
Komt, Schutters, die, aan Amstels boorden, 
In Gijsbrechts wal, de rust bewaart! 
Verheft den klank der vreugdakkoorden, 
Nu wij weêr staan ter wacht geschaard! 
't Geluk zij deze vest beschoren; 
De pronk van het IJ! 
Het Vaderland is weêr herboren, 
Weêr groot en weêr vrij; 
En trouw aan Land en Koning zweren wij! 


Januarij, 1831.
W.H. WARNSINCK, Bz.

    Te Amsterdam, bij G.J.A. BEIJERINCK, op den Nieuwendijk, No. 19.




