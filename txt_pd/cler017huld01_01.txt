
   
        
           
                Hulde aan den heer J.M. Kemper
               Willem de Clercq
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van  Hulde aan den heer J.M. Kemper van Willem de Clercq uit 1813.
               
               
                   
                       
                   
               
           
           
           
               cler017huld01_01
               DBNL-TEI 1
               
                   2017 dbnl
               
           
           
               
           
           
               
                   
                   exemplaar Universiteitsbibliotheek Amsterdam, signatuur: OTM: RA U 222 (1), scans van Google Books
               
               Willem de Clercq,  Hulde aan den heer J.M. Kemper. Z.n., z.p. 1813
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               	Hulde aan den heer J.M. Kemper
               Willem de Clercq
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
                Hulde aan den heer J.M. Kemper
               Willem de Clercq
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-02-14
               
                   AvN
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Willem de Clercq, Hulde aan den heer J.M. Kemper. Z.n., z.p. 1813
 
Zie: https://www.dbnl.org/tekst/cler017huld01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

‘Hulde aan den heer J.M. Kemper’


't Is groot, op 't oorlogsveld, bij 't barnen der gevaren, 
Bij 't schittren van het staal, bezield door heldenmoed, 
Met stof en bloed bedekt, dat lauwerloof te garen, 
Dat helden juichen doet. 
 
't Is groot, als storm en zee de veege kiel omringen, 
Bij 't schittrend bliksemlicht, en 't buldren van d' orkaan, 
Schoon 't stuivend nat reeds dreigt door't krakend want te dringen, 
Onwrikbaar pal te staan. 
 
Doch groter, als 't geweld de Vrijheid durft verheeren, 
Met onverschrokken moed, gewijd aan 't Vaderland, 
Der volkren steun te zijn, en rampen aftekeeren 
Met onbezweken hand. 
 

{==2==} {>>pagina-aanduiding<<}

Dan wordt dier braven roem in 's dichters lied verheven, 
Dan zweeft hun heilge naam de luistrende eeuwen door; 
Het nakroost eert hun deugd, door dankbaarheid gedreven, 
En streeft op 't blinkend spoor. 
 
Zoo zal ons Vaderland van kemper's deugd gewagen; 
Het roemt op Hem, wiens moed het dwangjuk heeft verplet; 
't Zag Hem den tempelmuur der dierbre Vrijheid schragen: 
En Neêrland was gered. 
 
'tZag Hem, toen Neêrlands volk den kruin in't stof moest bukken, 
Schoon de argwaan des Tyran's reeds bliksemde om Hem heen, 
Der vadren deugd getrouw, hun heilig voetspoor drukken; 
En 's Dwinglands magt verdween. 
 
Geen eer, geen schandlijk goud, kon ooit zijn driften wekken; 
Voor's Burgers heil ontgloeid, voor vloekbre staatzucht koel, 
Wil Hij 't gesolterd Land alleen tot redding strekken, 
En streeft naar 't edelst doel. 
 
Nu keert Hij in dien kring, eens door zijn vlijt verkoren; 
Hij ziet met heldren blik een' blijde toekomst aan; 
De Vrijheid, door zijn moed, op Neêrlands grond, herboren; 
Hij juicht en is voldaan. 
 
Zoo bleef, Timoleon! 't heelal uw deugd vereeren, 
Toen ge op Siciliens grond des dwinglands val volbragt. 
U kroont, daar gij geluk en welvaart deed regeeren, 
De roem van 't nagedacht. 
 
Zoo zag de juichende aard' den trotschen Python vellen, 
En Delos blonden God, dien 't schatrend lö loont, 
Naar Pindus steilen kruin en koele wouden snellen, 
Waar vrede en dichtkunst woont. 
 

{==3==} {>>pagina-aanduiding<<}

Ja kemper! ja, uw roem wordt door geen tijd verzwolgen, 
Keer gij in Pallas' vest, bij gade en telgen weêr. 
Zelfs de onverzoenbre nijd, op moed en deugd verbolgen, 
Zinkt knarssend voor u neêr. 
 
Blijv' gij de Jeugd ten gids, uw Land tot voorbeeld strekken, 
Uw grootheid sticht een' roem, die 't woên der eeuwen tart. 
't Gevoel grift kemper's naam met onuitwischbre trekken, 
In ieder Neêrlandsch hart. 
 
Dan, als ons aller stof ten spel strekt aan de winden, 
Dan rijst uw eerzuil op aan 't vaderlijke strand; 
Daar zal 't nieuwsgierig oog dees heilge lettren vinden, 
Gevormd door 's kunstnaars hand. 
 
‘Juich, wandlaar, laat uw geest tot Neêrlands God zich heffen; 
Hij, wien dit marmer dekt, heeft Neêrlands grond gered, 
Zijn moed hielp dwinglandij, dat vloekbaar monster, treffen, 
't Geen 't weerloos volk verplet.’ 
 
‘De welvaart en 't geluk, die dartlende u omgeven, 
Bragt zijn getrouwe deugd het dankbaar nakroost aan; 
Heil hun, die voor hun Land, voor Deugd en Vrijheid leven; 
Hun roem zal nooit vergaan.’ 
 
d. C. 


December,
1813.

{==4==} {>>pagina-aanduiding<<}
  




