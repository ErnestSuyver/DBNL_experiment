
    
        
            
                Onze voorouders in verschillende taferelen geschetst. Deel 5
                Jacob van Lennep
            
            
                GEBRUIKT EXEMPLAAR
                exemplaar universiteitsbibliotheek Leiden, signatuur: 1224 C 7
                
                ALGEMENE OPMERKINGEN
                Dit bestand biedt, behoudens een aantal hierna te noemen ingrepen, een
                    diplomatische weergave van Onze voorouders in verschillende taferelen geschetst van Jacob van Lennep uit 1844. Het gehele werk bestaat uit vijf delen.
                
                REDACTIONELE INGREPEN
                Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. II, 2 en 442) zijn niet opgenomen in de lopende tekst.
                
                [pagina I]
                ONZE VOOROUDERS, in verschillende tafereelen geschetst door Mr. J. VAN LENNEP.
                vijfde deel.
                [illustratie]
                Bladz. 284.
                Te AMSTERDAM, bij
                P. MEIJER WARNARS.
                MDCCCXLIV.
                    
            
            
                
                    2010 dbnl
                    
                
                lenn006onze05_01
            
            ebook
                unicode
            
            
                Jacob van Lennep, Onze voorouders in verschillende taferelen geschetst. P. Meijer Warnars, Amsterdam 1844
                
            
        
        
            DBNL-TEI 1
        
               
           
               Onze voorouders in verschillende taferelen geschetst. Deel 5
               Jacob van Lennep
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Onze voorouders in verschillende taferelen geschetst. Deel 5
               Jacob van Lennep
               
               
               
                   
                   
                   
               
           
           
           
           
               
           
           
               
               
           
           
           
           
       


            
                2010-01-18
                
                    CB
                
                colofon toegevoegd
            
        
    
    
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jacob van Lennep, Onze voorouders in verschillende taferelen geschetst. P. Meijer Warnars, Amsterdam 1844
 
Zie: https://www.dbnl.org/tekst/lenn006onze05_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

        
            
            
        
        


{==1==} {>>pagina-aanduiding<<}

De reisgenooten.


{==3==} {>>pagina-aanduiding<<}

De reisgenooten.

Aan al wie geen volslagen vreemdeling is in de geschiedenis der middeleeuwen, is het bekend, hoe de achtste en laatste kruistocht tegen de ongeloovigen in den jare 1270 door den vromen en dapperen Koning van Frankrijk, Lodewijk den Negende, werd ondernomen: hoe die Vorst, in de maand Augustus van dat jaar, voor Tunis, aan de roode loop overleed: hoe, kort daarna, Prins Eduard van Engeland, met zijn vloot aldaar aangeland, getuige was van den vrede met den Sultan van Tunis gesloten, en na den winter in Siciliën te hebben doorgebracht, in het voorjaar naar Akkaron (*) stevende, waar hy den moed in het hart der Christenen van Palaestina herleven deed, door roemruchtige bedrijven de zegevierende legers der Saracenen stuitte, ja voor een wijl de krijgskans in 't Oosten herstelde.

{==4==} {>>pagina-aanduiding<<}


Maar minder algemeen bekend is het, ofschoon door byna alle geschiedschrijvers getuigd, dat, onder en nevens de volgers van den Engelschen Rijksvorst, zich een aantal Friezen bevonden, welke stamnaam te dier tijd, even als thands die van Hollanders, aan alle Noord-Nederlanders, gelijk die van Vlamingen aan alle Belgen gegeven werd. Het zijn de lotgevallen van enkelen dier Friezen, waaruit wy het onderwerp van dit ons verhaal hebben genomen.
De heldenfeiten, door Prins Eduard in Palaestina bedreven, waren, hoe verdienstelijk ook, best te vergelijken by de flikkerende glansen, welke de opgeschoten vuurpijl van zich geeft, doch welke, door stikdonkere nacht opgevolgd, niets achter zich laten dan de herinnering aan den schitterenden luister, welken zy een wijl voor de oogen der opgetogen beschouwers ten toon spreidden. Door den giftigen dolk eens dweepzieken moordenaars gewond, en dien ten gevolge een tijd lang van het tooneel des oorlogs verwijderd, zag Eduard zich allengskens verstoken van de gevolgen zijner overwinningen. Zijn leger was door het zwaard der Muzelmannen, en, meer nog, door ziekte en pest verzwakt en verminderd: onrustbarende tijdingen aangaande den toestand der zaken in Engeland maakten een meer langdurige afwezigheid ongeraden: en eer twee jaren verloopen waren, achtte hy het noodzakelijk, zich wederom huiswaarts te begeven.
Met, of kort na hem, verlieten ook de meeste Friesche kruisvaarders het Heilige land. De afwezigheid van sommigen, die zich meer in de binnenlan-
{==5==} {>>pagina-aanduiding<<}
den bevonden, en het gebrek aan scheepsgelegenheid, waren echter oorzaak, dat een geruime tijd verliep, eer allen de huisreis konden aannemen. Het laatste vaartuig, dat de haven van Akkaron uitzeilde, bevatte dan ook een gemengden hoop uit bijna al de streken van Nederland herkomstig: menschen van wijd verschillenden stand en betrekkingen, en die byna niets onderling gemeens hadden buiten het kruis dat zy op den schouder voerden, en de bereidwilligheid, waarmede zy allen, even gereedelijk, het hoofdbestier van den terugtocht hadden opgedragen aan den meest vermaarden en dappersten onder de Hollandsche kruisvaarders, Jonker Jan van Arkel.
Ten opzichte van het eerste gedeelte der reis zullen wy hier anders niets vermelden, dan dat het gekenmerkt werd door menig oponthoud en door verscheidene dier tegenspoeden, welke, in die dagen, by de geringe kennis der zeevaart en den achterlijken toestand van het zeewezen, van dergelijke tochten onafscheidelijk waren. Dan, toen men, Siciliën genaderd zijnde, aldaar van de eerste vermoeienissen hoopte uitterusten en verschen leeftocht op te doen, stak een geweldige storm op, die het vaartuig op de rotsige kust wierp en geheel verbrijzelde. Slechts aan Arkel, met enkelen zijner reisgenooten, gelukte het, hun leven te redden: en sommigen zelfs, die aan het geweld der baren ontkomen waren, vielen door het moordgeweer der onbarmhartige, door plunderzucht gedreven strandbewoners.
Beklagenswaardig voorzeker was de toestand der

{==6==} {>>pagina-aanduiding<<}

weinigen, die de Voorzienigheid gespaard had. In een vreemd gewest, ver van het land hunner geboorte verwijderd, schier van alles beroofd, wisten zy niet, tot overmaat van rampspoed, wat hun meer te duchten stond, de overmoed der roofzieke eilanders, of de gestrengheid van het Siciliaansche bestuur.
Siciliën gelijk Napels zuchtte op dat tijdstip onder den yzeren scepter van den onwaardigen broeder des Heiligen Lodewijks, Karel van Anjou. Moord en geweld hadden hem op den throon geholpen: door moord en geweld zocht hy zijn gezach en zijn vermogen te stijven en te vermeerderen. Toen, drie jaren vroeger, de vloot, welke het lijk des Franschen Konings uit Tunis naar het vaderland terugvoerde, insgelijks door storm op de kusten van Siciliën geworpen was, hadden noch de deernis, welke de ongelukkige schipbreukelingen verdienden, noch de eerbied voor de laatste overblijfselen zijns godvruchtigen broeders, hem belet, een baatzucht te toonen, welke zelfs barbaren zich zouden geschaamd hebben, en zich, niet slechts al de gestrande schepen, maar ook zelfs de goederen der gestrande schipbreukelingen toe te eigenen. Te vergeefs hielden de Genueezen, aan wie de meeste vaartuigen toebehoorden, hem voor, dat zy die voornamelijk, op zijn verzoek tot den kruistocht hadden afgestaan, dat veiligheid voor personen en goederen hun vooraf was toegezegd geworden, ja zelfs schadevergoeding voor de verliezen, welke zy lijden mochten; - hun vertoogen en smeekschriften werden in den wind geslagen: Karel, zich op een oude en barbaarsche wet beroepende, liet door zijn recht-
{==7==} {>>pagina-aanduiding<<}
banken de verbeurdverklaring uitspreken van al wat de zee op dat ongastvry strand geworpen had.
Was nu aan eigen land- en bondgenooten zulk een onrecht van 's Konings zijde wedervaren, hoe veel te minder konden dan Arkel en zijn medgezellen van zijne bescherming verwachten! Reeds de bloote naam van Fries of Hollander moest in Karels oogen hatelijk zijn, by de herinnering aan de schandelijke wijze, waarop hy in Henegouwen, achttien jaren vroeger, het veld had moeten ruimen voor dien wakkeren vorst, dien Willem van Holland, dien hy spottende den Waterkoning genoemd en in zijn moerassen had wanen terug te drijven. De schipbreukelingen oordeelden dus zelfs raadzaam, hun landaart en hun ongeval zooveel mogelijk geheim te houden en zich naar de dichtst by gelegen haven te begeven, om aldaar een scheepsgelegenheid af te wachten. Zy trokken dan ook het eiland dwars door, nu eens de schrale gastvrijheid der kloosterlingen genietende, meestal onder den blooten hemel slapende, en bestendig aan vermoeienissen, ontberingen en gevaren blootgesteld.
Eindelijk echter bereikte men Trapani: en nu werden terstond alle middelen in het werk gesteld om het verlangde oogmerk te bereiken. By het gezelschap bevonden zich twee Friesche jongelingen, die, voor zy ter kruistocht waren uitgetrokken, te Padua ter schole hadden gelegen, en door hun verblijf aldaar genoeg in het Italiaansch bedreven waren om aan hun reisgenooten tot tolken en gidsen te verstrekken, gelijk zy dan ook reeds op de landreis

{==8==} {>>pagina-aanduiding<<}

het woord gevoerd hadden. Hun werd opgedragen, al wat de schipbreukelingen hadden overgehouden, voor zooverre het nog eenige waarde bezat, als een paar ringen, gouden halskettingen, enz. - tot geld te maken: en den verkregen schat ten algemeenen nutte op de beste wijze te besteeden. De uitslag zegende hun pogingen: en ofschoon zy van de Joden en Coarcynen (of Lombaarden) naauwlijks een derde van de waarde der verkochte voorwerpen bekwamen, zoo was echter de helft der ontfangen som toereikend om een Genueeschen schipper, die zeilreê in de haven lag, te bewegen, hen aan boord te nemen en naar Genua te voeren. De andere helft van het geld strekte om tot den dag der afreize huisvesting en onderhoud te bekomen en den noodigen scheepsvoorraad aan te koopen.
Men kan denken, met welk ongeduld de blijde dag te gemoet werd gezien, waarop men Siciliëns ongastvrije kusten vaarwel zeggen en de reis aanvaarden zou. Wel werd dat heuchelijke tijdstip gedurig al verder en verder verschoven door den Genuees, die, hoezeer zijn vaartuig reeds tot zinkens toe bevracht scheen, altijd bleef beweeren, dat hy de helft zijner lading nog miste; - doch alle zaken hebben een einde: en de tijd brak ten lesten aan, waarop de schipper verklaarde, dat, zoo weer en wind gunstig bleven, zijn vaartuig op den volgenden morgen van wal zoude steken, en alzoo de passagiers uitgenoodigd werden om zich met het vallen van den avond aan boord te bevinden.
Reeds lang voor het ondergaan der zon waren dan

{==9==} {>>pagina-aanduiding<<}

ook de meesten onzer reizigers op het dek by elkander: en onze lezers zullen het niet ongepast oordeelen, indien wy deze gelegenheid waarnemen, om hen met de personaadjen dezer vertelling bekend te maken.
Tusschen al zijn tochtgenooten blonk, zoo door de majesteit zijner houding als door de gewoonte van te bevelen, Jonker Jan van Arkel uit. Zelfs onder de grove en armoedige py, welke thands zijn leden dekte, was het onmogelijk, den Edelman, den wakkeren Ridder te miskennen, die zijn dapperheid, dat erfdeel van zijn geslacht, in menigen veldslag getoond, die aan menig schitterend hof blijken van zijn heuschen aart gegeven, en zich de achting en eerbied van al wie hem kende verworven had. Ofschoon nimmer voor eenig gevaar terugdeinzende, was hy echter, naar den aart zijner landgenooten, bedaard en voorzichtig, en geen voorstander van onbesuisde vermetelheid: zijn toon was hoffelijk en bescheiden, en zijn manieren zachtzinnig als die eener jonge maagd: ja, de spraak ging, dat hy nimmer aan wie 't ook zijn mocht, een beleedigend woord had toegevoegd: zelfs had Prins Eduard van Engeland eenmaal aangemerkt, dat de door Arkel inden strijd gevelde krijgers het van hem niet euvel konden opnemen, zoo zijn zwaard hun den kop door midden kloofde of de armen van den romp hieuw, met zooveel wellevendheid verrichtte hy die kunstbewerkingen: - in een woord, hy was het voorbeeld van een volkomen Ridder. Ofschoon niet zoo hoog van gestalte als zijn grootvader, Jan de Sterke,

{==10==} {>>pagina-aanduiding<<}

stak hy echter boven al zijn tochtgenooten, op eenen na, uit: wanneer men hem echter alleen zag, scheen zijn gestalte minder rijzig dan zy werkelijk was, ter oorzake der juiste evenredigheid zijner welgevormde ledematen onderling. Zonder eenige aanspraak op schoonheid te kunnen maken, had hy een by uitstek gunstig voorkomen. Dichtgekrulde blonde lokken, waaronder, hoewel de Ridder nog geen veertig jaren telde, zich enkele grijze begonnen te vertoonen, omsloten een breed, open voorhoofd, dat zelden door rimpels werd ontcierd: dichte, fraai gewelfde wenkbraauwen overschaduwden een paar heldere blaauwe oogen, wier uitdrukking doorgaands kalmte en welwillendheid te kennen gaf: de eenigzins platte neus verraadde de Sarmatische afkomst der Arkels en wedersprak het gevoelen der vleiende minnezangers, die in het gelijkluidende der namen aanleiding gevonden hadden om Herkules als den stamvader van het doorluchtige Huis te beschouwen. Een zware, thands ongekemde en ongeschoren baard verborg mond en kin: slechts de onderlip was ter linkerzijdef zichtbaar, waar een breed lidteeken en het gemis van twee of drie der overigens hagelwitte tanden aan een wond herinnerden, hem in den strijd voor Adingen door den kolf eens Franschen krijgers toegebracht.
Van Arkels onmiddellijke volgers waren slechts drie uit de schipbreuk gered. Be eene was zijn paadje en bloedverwant, Albert van Haastrecht, een twintigjarige knaap, met een rond en blozend gelaat, waarvan de wederwaardigheden, op den tocht gele-
{==11==} {>>pagina-aanduiding<<}
den, noch de frissche kleur, noch de blijgeestige uitdrukking hadden weggevaagd. Een bestendige glimlach speelde om zijn bloedroode lippen, waarboven het eerste dons zich naauwlijks vertoonen kwam; en zijn schalksche lichtbruine oogen waren in gedurige beweging. Altijd verliefd, gelijk men het op dien leeftijd is, was hy zeker de eenige onder de reizigers, die by het verlaten van den Siciliaanschen bodem eenig leedwezen gevoelde; want hy had gedurende zijn kortstondig verblijf aldaar reeds drie of vier minnarijen aan de hand gehad: en de vrome Jonker van Arkel was verre van te denken, dat, zoo Vinzencio Morra, de oude en grimmige touwslager in de voorstad, hem en zijnen tochtgenooten, gedurende hun oponthoud te Trapani, het nachtverblijf in zijn schuur bijna voor niet had vergund, zy zulks voornamelijk verschuldigd waren aan de schoone zwartoogige Viola, die in huis iedereen, en in de eerste plaats haar anders zoo ongemakkelijken vader, regeerde, en die den bevalligen blonden knaap, en bygevolg diens makkers onder hare bescherming had genomen. Aan stroomen van tranen en hartstochtelijke gebaren had het dan ook niet ontbroken, toen Albert haar 't eerst met zijn ophanden zijnde vertrek bekend maakte: en het afscheid zullen wy niet beproeven hier te beschrijven, vertrouwende dat onze lezers, als reeds verzadigd van dergelijke romaneske liefdestooneelen, ons daarvoor dank zullen weten: alleen mogen wy, ter eere van Viola, niet verzwijgen, dat zy om Alberts hals een looden madonnabeeldjen vasthechtte, 't welk hem tot een

{==12==} {>>pagina-aanduiding<<}

talisman tegen alle gevaar verstrekken moest: en bovendien, zonder dat hy het bemerkte, al haar spaarpenningen in zijn buidel glijden liet: zoodat hy zich op den avond der afreis de rijkste van het gandsche gezelschap bevond.
Maar, zoo onze paadje het vermaak najoeg, men wane echter niet, dat hy zich daarom minder yverig en getrouw betoonde in 't volbrengen der plichten, welke zijner betrekking voegden. Hy verstond zoo goed als iemand het verzorgen zoowel als het berijden van een strijdros: nooit ontbrak er een haak of gesp aan de kleeding of wapenrusting van zijn Ridder, en niemand had glanzender schild en beter gescherpte kling dan de Jonker van Arkel. Ook in 't behendig opsnijden en met bevalligheid voordienen van alle soorten van vleesch en gevogelte werd Albert van Haastrecht door weinigen overtroffen, en geen druppel spilde hy, wanneer hy den beker tot den rand moest volschenken. In alle lichaamsoefeningen was hy vlug en vaardig: en in het gevecht week hy nimmer een duimbreed van zijn plaats achter zijn meester af.
Een volkomen tegenbeeld met den bloeienden, levenslustigen jongeling, leverde Arkels oude wapenturer Gerlach. Deze had den Jonker zien geboren worden, hem het eerste onderricht in wapenoefening en krijgskunst gegeven, en, op den aandrang der bekommerde moeder, hem by zijn eerste tochten vergezeld. Hadden de jaren Gerlachs vroegere kracht en wakkerheid doen afnemen, toch was hy nog in den strijd een gevaarlijke weêrpartijder voor al wie bloot op moed en sterkte steunde; want hy wist nog

{==13==} {>>pagina-aanduiding<<}

door beleid en bedrevenheid te vergoeden wat hem aan fysieke kracht begon te ontbreken. Vast als een rots en koud en onverschillig als deze, wachtte hy in den krijg de slagen zijns vijands af, zich vergenoegende, met die afteweeren, zonder ooit een aanval te wagen, voor dat hy aan het min wisse en vaste der slagen bespeurde, dat zijn tegenparty eenige vermoeidheid begon te gevoelen. Dan was het zijne beurt om toeteslaan, en wee in dat geval den ongelukkige, die niet tijdig ontzet werd; want Gerlach was in al de geheimen van den wapenhandel ingewijd: nimmer deed hy houw of stoot, zonder zeker te zijn dat hy trof: en wie eens onder zijne slagen bezweek, behoefde op geen lijfsgenade te hopen.
Even koel en onbewegelijk als in het gevecht was hy in den dagelijkschen omgang. Het is te gelooven, dat hy den Jonker lief had, wien hy altijd gevolgd en trouw had bijgestaan; maar die gehechtheid was dan ook alleen uit zijn daden en nimmer uit zijn woorden gebleken: hy was even stuursch en kort van stof jegens zijn meester als jegens alle andere menschen: en niemand was er, die getuigen kon, ooit een vriendelijk woord uit den mond des ouden wapenturers gehoord te hebben. Zijn tochtgenooten vermeden dan ook zijn gezelschap zooveel in hun vermogen was: en de half naakte knapen, die zich thands aan de haven van Trapani in de zon lagen te bakeren, wendden met een gevoel van heimelijke angst het hoofd om, toen zy hem zagen voorbijgaan, met zijn slechte kazak, zijn vale tronie, zijn recht nederhangende hairen, zijn vel, dat stijf gespannen

{==14==} {>>pagina-aanduiding<<}

stond als dat van een trommel, zijn donkeren blik en tot op den gordel afhangenden baard, in 't kort, met een voorkomen, dat eerder aan een uitgevasten kluizenaar dan aan een oorlogsman liet denken.
De derde volgeling van Arkel, en wien ik misschien in de eerste plaats had behooren te noemen, was Broeder Steven, een monnik uit de abdy van Bern aan de Maas. De omstandigheid, dat hy vroeger meermalen voor het klooster gereisd had, zich in onderscheidene vreemde talen had leeren uitdrukken, waar 't noodig ware zich wist te behelpen, en schrander was in 't uitdenken van hulpmiddelen, had aanleiding gegeven dat hy door den Jonker was uitgenoodigd en overgehaald geworden om hem op den kruistocht te vergezellen, en tot biechtvader en kapellaan te strekken. Ook had de goede Jonker geen berouw over zijn keuze gehad. In al de Monniksorden had men vruchteloos naar iemand gezocht, meer bekwaam om, op de reis, door aangename kout en gepaste boert, het gesprek levendig en het gezelschap in goeden luim te houden. In zijn vaderland had Broeder Steven gemeenzamen omgang gehad met alle welgeboren lieden en zelfs met de adelijkste vrouwen uit den omtrek. De juffers en vrijsters zagen hem gaarne komen; want zijn buidel was doorgaands, als die van den bedelmonnik waar Chaucer van gewaagt, vol mesjens, kammetjens, spelden en gespen, welke hy haar ten geschenke bood, en ter vergelding waarvan zy hem den besten wijn of het krachtigste bier tapten en zijn klooster met fraaie borduur- en tapijtwerken deden pronken. Zijn stem

{==15==} {>>pagina-aanduiding<<}

was helder en welluidend: en hy was even bekwaam in 't spelen op de lier en in 't opdreunen van aangename vertellingen, als in 't zingen van psalmen en minneliedjens. Ook gedurende zijn verblijf in Siciliën was hy zijnen reisgenooten van groote dienst geweest: menige reaal had hy ten behoeve der algemeene kas aan de vrome bewoners van kasteelen of kloosters weten af te bedelen, na hen door zijn verhalen of liederen vermaakt te hebben; - en ook zelfs wanneer hy geen geld had opgehaald, wist hy door zijn bestendige vrolijkheid de overigen in een goeden luim te houden.
Wat 's mans geleerdheid betrof, hy wist zich, gelijk reeds gezegd is, in de meeste levende talen redelijk uittedrukken, en had bovendien genoeg Latijn uit zijn gebedenboek onthouden, om nu en dan een volzin te pas te kunnen brengen; schoon thands met minder goed gevolg dan gewoonlijk; want sedert hy zich met de twee gewezen scholieren uit Padua in gezelschap bevond, gebeurde het wel eens dat hy zich kleine spotternijen en terechtwijzingen over zijn uitgekraamde belezenheid getroosten moest.
Deze gewezen scholieren waren volle neven, en uit het talrijk en aanzienlijk Friesch geslacht der Hermanaas gesproten. De oudste, Eelco, was een welgebouwde, kloeke jongeling van ongeveer dertig jaren. Zijn gelaat muntte uit door die evenredigheid van vorm, aan het echte Friesche ras zoo eigen, en had tot een uitmuntend model aan den bijtel des kunstenaars verstrekt. Maar zijn groote blaauwe oogen misten alle uitdrukking, en het scheen, of de he-
{==16==} {>>pagina-aanduiding<<}
melsche vonk nog moest nederdalen om er leven en bezieling aan te schenken. Al zijn bewegingen kenmerkten loome onverschilligheid en traagheid. En echter zoude men zich bedrogen hebben, indien men hem voor een botterik of traag vernuft had aangezien, of indien men, naar het uiterlijke oordeelende, hem van gebrek aan moed had verdacht. Integendeel, wat de vermogens van zijn geest betrof, hy was aan de Hooge School te Padua, waarheen hy zich reeds op jeugdigen leeftijd begeven had, een vlijtig student geweest, en zoo hy niet onder de vlugsten in 't aanleeren en bevatten was, wat hy eens goed wist bleef in zijn geheugen als op een marmeren tafel gegrift. En, zoo hy slechts met moeite tot het besluit was gekomen om naar Palaestina te trekken, eens daar gekomen, had hy bewezen, dat hy in den strijd zijnen naam nooit oneer zoude aandoen. Zonder zich ooit roekeloos in gevaar te begeven, zonder, gelijk anderen, het gevaar om het gevaar zelf te beminnen, was hy, zoodra het eens op vechten aankwam, een der hardnekkigste en onverschrokkenste volhouders: in stede van zich van het zwaard of den strijdbijl te bedienen, klemde hy gewoonlijk zijn vijanden om 't lijf met den linkerarm, terwijl zijn rechterhand de plaats zocht, waar de dolk het zekerste treffen mocht.
Duco Hermana was een paar jaren jonger dan zijn neef, en even zoo leelijk van uiterlijke als deze fraai was: niettemin had hy het by de Paduaansche schoonen ruim zoo verre gebracht: en zoo hy weing gestudeerd had en alzoo by de geleerden en doctoren

{==17==} {>>pagina-aanduiding<<}

niet in aanzien was geweest, des te hooger stond hy aangeschreven by herbergiers en paardekoopers. Hy dronk als een Tempelier, maakte altijd dubbele verteering, en leefde zonder zorg voor den dag van morgen; totdat hy, zijn geld zoowel als zijn krediet ten einde ziende, aan Eelco had weten te beduiden, dat zy nu geleerd genoeg waren, en dat de heilige plicht op hen rustte, het voorbeeld hunner voorvaderen te volgen, en tegen de ongeloovigen ten strijde te trekken. Zy waren dan samen naar Palaestina getogen, waar Duco zich wakker genoeg in den strijd, maar overigens even los en liederlijk als altijd gedragen had. Sedert de tegenspoeden welke het reisgezelschap getroffen hadden, nu hy, van alles beroofd, geen geld meer had om te drinken en te rinkelrooien, bestond zijn doorgaand genoegen in het kwellen van zijn bloedverwant, wien hy bestendig op zijdje was, zoodat men dezen laatste meermalen niet oneigentlijk met een trouwen, loggen bulhond vergeleek, wiens lot het is, onophoudelijk door een kwaadaartigen, keffenden mops geplaagd te worden. Somtijds echter wist de bulhond den poot opteheffen, en, in dat geval, door een tijdigen en welverdienden knaauw, de lachers op zijne zijde te krijgen.
Behalve Eelco was er nog een Fries by het gezelschap, die de plagerijen van Duco te lijden had. Deze was zekere Agge Jelles, een lange slungel, die, hijaldien hy niet gewoon ware geweest met kromme knieën, ingevallen borst en voorover gebogen hoofd te gaan, den Jonker van Arkel nog wel over 't hoofd had kunnen zien; een dier menschen, wier rechte

{==18==} {>>pagina-aanduiding<<}

ouderdom zich met geen schijn van juistheid bepalen laat, die er op hun twintigste jaar niet jonger dan op hun vijftigste, en op hun vijftigste niet ouder uitzien dan op hun twintigste. Onze Fries had een goedhartig voorkomen, weinige, doch zeer lange lichtblonde hairen, die hem als vlas over de magere tronie en in den schralen nek hingen: byna geen baard: grove, vooruitstekende beenderen en botten; armen, die hem, even als by sommige apen, tot aan de knieën nederhingen, en, wanneer hy voortging, op en neder sloegen als de slinger van een pomp. Wanneer hy gezeten was, rustte zijn kin doorgaands op zijn knieën. Hy was met een buitengewone kracht begaafd; doch zonder daarvan zelf bewust te zijn. Hebzuchtige bloedverwanten, die op zijn erfdeel aasden en hem gaarne verre van de hand wenschte, hadden hem echter opmerkzaam weten te maken, dat hy in den krijg een wonderbaren rol zoude spelen, en dat een tocht naar 't Heilige Land niet slechts tot behoud zijner ziel zoude strekken, maar ook zijn tijdelijk welzijn zeer bevorderlijk wezen zoude. Daar Agge zich gemakkelijk leiden liet, en bovendien iets dweepends in zijn karakter had, was er weinig moeite geweest om hem over te halen, zich onder de banier van het kruis te scharen; maar de tocht had, althands wat het tijdelijk voordeel betrof, slecht aan de verwachting beantwoord; daar hy den meesten tijd van zijn verblijf in Palaestina te Akkaron ziek gelegen had en aan geen krijgstochten had kunnen deel nemen.
Trok Agge Jelles de opmerkzaamheid door zijn

{==19==} {>>pagina-aanduiding<<}

lengte en schraalheid, niet minder deed zulks Machiel van Goor door den verbazenden omvang van zijn kort ineengedrongen lichaam. Deze Machiel was geboortig van Twente, en alzoo een leenman van den Bisschop van Utrecht, wien hy in verscheidene oorlogen gediend had. Vervolgens had hy, eerst te Utrecht en later te Dordrecht, in een brouwery gewerkt, en zoo men naar zijn figuur oordeelde, was hy zelf een der beste kalanten van de fabriek geweest. Later was hy, misschien om van zijn overtollig vet ontslagen te raken, op goede voorwaarden als bottelier ter zee gaan varen; doch zeelucht noch beweging hadden eenigen invloed op zijn zwaarlijvigheid gehad: Duco Hermana beweerde, spottenderwijze, dat de geheele schipbreuk alleen aan het overwicht van Machiel te wijten ware, en dat deze de doodstraf verdiend had, als de oorzaak van het omkomen van zoovelen hunner tochtgenooten. De eenige zwarigheid daar tegen, altijd volgens Duco, bestond hierin, dat er geen middel was uittedenken hoe de straf te volvoeren. Hangen kon men Machiel niet; want de sterkste strop zoude breken onder zijn gewicht: zwaarden en messen zouden verstompen en smooren in zijn vet, eer zy een edel deel zijns lichaams raakten: wilde men hem verdrinken hy zoude als een varken op het water drijven: vergif zoude op een lichaam als het zijne geen uitwerking hebben: - en liet men hem uithongeren, hy kon nog jaren lang op zijn vet teeren.
Na hem moeten wy melding maken van zekeren Roelif Meeuwisz., poorter van Haarlem en lid van het Sint Josefs gilde aldaar, een timmerman en werk-
{==20==} {>>pagina-aanduiding<<}
tuigkundige, die uit hoofde zijner bekwaamheid in zijn vak was aangezocht geworden tot den tocht naar Palaestina, waar hy by het herstellen der havens en vestingwerken van Akkaron en op andere wijzen belangrijke diensten bewezen had. Hy was een man van reeds meer dan middelbaren leeftijd, gedienstig en welwillend van aart, doch by uitstek ingenomen zoo met zijn rechten als poorter en gildebroeder als met zijn bedrijf, hetwelk hy boven alle andere stelde en 't welk hy alzoo niet dulden kon dat door iemand verkleind of als min gewichtig beschouwd werd.
Nog bevonden zich by het gezelschap drie zeelieden van beroep: de een was een Zeeuw, Geeraert de Roode genaamd, wegens de kleur van zijn hair, 't welk veel op ongekemde meede geleek. Deze was een echte waterrot, die, sedert hy kruipen kon, mede ter vischvangst was gevaren en meer op de zee dan op het land had geleefd. Na zich tot zijn twintigste jaar met de visschery gegeneerd te hebben, was hy te rade geworden, dat de kaapvaart hem meerdere verdiensten zoude opleveren, en had hy, eerst onder bevel van anderen, en later voor eigen rekening, ettelijke voordeelige strooptochten op de Noordzee gedaan; den gewonnen buit doorgaands te gelde makende en in brasserijen verteerende. Eindelijk was de kans hem tegengeloopen: het vaartuig, dat onder zijn bevel stond, was in een gevecht met een sterker bemand roofschip zoo deerlijk gehavend geworden, dat het te gronde ging: Roode Geeraert had zich op een plank gered en was door een Engelsche galei opgenomen, Eensdeels omdat hy niet meer wist wat te

{==21==} {>>pagina-aanduiding<<}

beginnen, anderdeels ten gevolge der vermaningen van een vromen monnik, die zich op het Engelsche vaartuig bevond, had hy het prijzenswaardige besluit gevormd om boete te doen en zijn onbehoorlijken handel te vergoeden door een tocht tegen de Ongeloovigen. Hy was dan ook met de vloot van Prins Eduard naar Palaestina gezeild en had sedert de Middellandsche zee zoowel als de eilanden van den Griekschen Archipel meermalen doorkruist. Niemand verstond zich beter dan hy op het sturen van een schip door de branding, op het reven van een zeil of op het geven van goeden raad in tijd van nood: en hy was volleerd in alle kunsten die een stuurman of matroos betamen. Alleen met de nieuwe uitvinding van het kompas kon hy zich niet vereenigen, bewerende, dat die alleen strekte om de stuurliên zorgeloos te maken en van de wys te helpen. Voor 't overige was hy een losse, vrolijke gast, die zich aan niemand stoorde en zich over niets bekommerde, die even goed op de natte planken van het dek als op zijden kussens slapen kon, en zoo goed op beschimmelde broodkorsten wist te teeren als op de uitgezochtste lekkernijen.
De tweede zeeman was van het land van Putten herkomstig en Kees Dirksz geheeten: hy was een echt toonbeeld van den matroos, kort, stevig, breed van handen en schouders, goedhartig en ondernemend, altijd naar pek riekende, en geen volzin uitende zonder dien te doorspekken met allerlei zeemanstermen en spreekwoorden. Hy ook had reeds van zijn vroegste jeugd op het water gezwalkt en

{==22==} {>>pagina-aanduiding<<}

menigen verren tocht gedaan, alvorens hy, als stuurman, op het schip, dat Arkel naar het Heilige Land bracht, was aangenomen geworden.
Wat Peer Eenoog betreft, aldus genoemd sedert de pijl van een Kurd hem van een zijner gezichtsorganen beroofd had, hy was wel is waar een zeeman zoowel als de beide anderen van wie ik gesproken heb, maar hy had nog wel twaalf ambachten bovendien by de hand gehad, en had het spreekwoord niet doen liegen, dat er dertien ongelukken byvoegt. Een dienstman van den Heer van Aemstel geboren, was hy reeds vroeg, als Vosmaer, zijn ouders ontloopen en de wijde waereld ingegaan, waar hy het leven geleid had van een echten avonturier: nu eens met welgevulde tasch in het gezelschap van rijke koopluiden en poorters den besten wijn proevende en op zijn vermogen snoevende: dan weder met gescheurde kleederen langs de straten bedelende, of, in een bonten dosch, goochelaarskunsten vertoonende aan de verbaasde menigte. Byna was er geen land in Europa, waar hy niet had rondgezworven, zonder nog te gewagen van de verschillende gedeelten van Afrika en Aziën, welke hy doorkruist had. Hy was ettelijke jaren slaaf geweest in Egypten, doch aan zijn slaverny ontsnapt, en gaf te kennen dat hy zulks te danken had gehad aan de dochter eens grooten Heers, die genegenheid voor hem had opgevat: - een omstandigheid, welke misschien geloof zoude gevonden hebben, indien niet ieder, die Peer Eenoog maar een tijd lang gekend had, de ondervinding verkregen had, dat hy zich meesterlijk

{==23==} {>>pagina-aanduiding<<}

op snoeven en liegen verstond, en dat men van zijn verhalen altijd drie vierde kon afdoen.
De dertiende eindelijk van het gezelschap was zekere Koen van Emmerik, aldus naar zijn geboorteplaats genoemd, en die aan boord van het gestrande vaartuig den rang van kok en spijsverzorger had bekleed, in welke betrekking hy vroeger by geen mindere personen dan den Graaf van Gelder en diens broeder, den Bisschop van Luik, was werkzaam geweest. Na een veldslag, met de bagaadjen van dezen laatsten in de handen der Franschen gevallen, was hy de fortuin van een Borgondischen edelman gevolgd, wien hy zelfs naar het Heilige Land vergezeld had. Na den dood van dezen zijn beschermer te rade geworden zijn vaderland wederom op te zoeken, had hy begrepen, op eene, niet slechts onkostbare maar zelfs voordeelige wijze, zijn oogmerk te bereiken, door zich als scheepskok te verhuren. Te gereeder werden zijn diensten aanvaard, omdat hy als een eerste meester in zijn vak bekend was, en al de geheimen der kookkunst in den grond verstond. Ofschoon de spijzen, welke hy opdischte, waarschijnlijk het verhemelte onzer hedendaagsche lekkerbekken niet zouden streelen, waren zy zoo volkomen toebereid, dat zy, in die dagen, den ongemakkelijksten smulpaap voldeden. Het ware een schrale lof van hem te vermelden, dat hy altijd den juisten tijd wist te bepalen, waarop het wildbraad en gevogelte moest worden opgezet, of dat het vleesch zelfs van de taaiste koe onder zijne handen smakelijk en malsch werd; maar geen mensch verstond zich beter dan

{==24==} {>>pagina-aanduiding<<}

hy op het inzouten van zeehonden en bruinvisschen, waaraan hy een smaak wist te geven, dat men die voor gepekeld rundvleesch zoude gegeten hebben. In de sausen was hy onvergelijkelijk; al wat voor zijnen tijd aan het Geldersche hof gebezigd was geweest om de spijzen te kruiden en smakelijk te maken, was flaauw en laf, by de uitvindingen vergeleken, waarmede hy de kookkunst had verrijkt: en wie eens van eenen zijner schotelen geproefd had, was wel tot drinken genoodzaakt, 't zy hy dorst hadde of niet. Men kan beseffen hoe ongelukkig iemand als onze Koen, wien het koken en braden tot een tweede natuur geworden was, zich op Siciliën had bevonden, waar hy zich verstoken had gezien van de gelegenheid om zijn begaaftheden ten toon te spreiden, daar hem de middelen ontbraken om zelfs de eenvoudigste kruiden en speceryen te koopen ten einde aan het harde brood en de gedroogde vischjens, welke het maal van onze reizigers uitmaakten, eenigen smaak by te zetten; maar thands, nu de afreis bepaald, en hem, gelijk te denken was, de zorg voor den leeftocht was aanbevolen, verkeerde hy weder in zijn element. Met de geringe som, welke had kunnen worden afgezonderd om hem in staat te stellen zich den noodigen voorraad aan te schaffen, had hy het onmogelijke weten te doen: en hy stelde zich wel voor, aan de eenvoudige spijzen, welke hy met zich bracht, door middel zijner kunst een zoodanigen geur en kracht by te zetten, dat de tafel aan boord van het Genueesche vaartuig met die van den besten edelman uit Palermo zoude kunnen

{==25==} {>>pagina-aanduiding<<}

wedyveren. De voorbereidselen, welke hy zich genoodzaakt zag te maken, hielden hem echter langer op, dan hy gedacht had, en de ochtendschemering begon reeds aan te breken, dat nog de aan boord zich bevindende reisgenooten hem niet hadden zien opdagen, evenmin als Kees Dirksz, Peer Eenoog en den Twentenaar. Arkel en zijn overige vrienden begonnen zich reeds ongerust te maken; want behalve dat zy ongaarne hun lotgenooten zouden hebben achtergelaten, wilden zy de kans niet loopen om zonder voorraad van wal te steken. Zy bevonden zich weinig op hun gemak; immers reeds was de patroon van het vaartuig aan boord, met groote drift heen en weder loopende en zwerende dat het hoog tijd was om te vertrekken, dat die er op zyn tijd niet was, aan wal kon blijven, en dat hy niet voornemens was, den goeden wind te laten voorbygaan met in de haven te liggen.
- ‘Voorwaar!’ zeide Arkel, die al een paar uur had staan uitkijken en zich werkelijk bekommerd begon te maken dat de schipper zijn bedreiging ten uitvoer zoude leggen: ‘ik begrijp niet, waar die Satansche kok blijft: Albert! kunt gy hem niet eens gaan opzoeken en zien waar hy schuilt? - En dan die drie anderen ook: - de afspraak was immers dat wy gisteren avond ons hier zouden verzamelen.’ -
- ‘Zend dien knaap niet weg, Ridder!’ zeide Duco Hermana, terwijl hy Albert, die reeds aan wal springen wilde, tegenhield: ‘in de plaats van onze reismakkers, mocht hy by toeval de kleine

{==26==} {>>pagina-aanduiding<<}

Viola in 't gemoet loopen, en dan konden wy er weder een anderen uitzenden om hem aan boord te brengen.’ -
- ‘By mijn trouw!’ zeide Geeraert de Roode, die, toen hy aan boord gekomen was, na een blik vol diepe minachting op de takelaadje geslagen te hebben, zich op het dek had uitgestrekt: ‘verontrust u niet, Ridder! Die schipper maakt een haast of hy zoo maar regelrecht op Genua aan zou vliegen, en ik verpand u mijn woord, dat het alles wind is, en dat wy in de eerste drie uren het anker nog niet lichten: - ik ken die Italiaansche schippers: zoolang hy hoop heeft, dat er nog een baaltjen aan boord gebracht wordt, zal hy geen kabel losmaken.’ -
Geen oogenblik later bleek het, dat Geeraert wel gëoordeeld had; een soort van koopmansbediende kwam uit de naastbygelegen straat aangewandeld, en wenkte den schipper, die terstond aan wal sprong en zich een wijl met hem onderhield; waarna de bediende zich weder verwijderde, doch weldra terugkwam, gevolgd door een paar half naakte sjouwerlieden, die een groote kist droegen, welke aan boord gebracht en by de reeds aanzienlijke lading nedergelaten werd: - en niet lang duurde het, of er kwamen nieuwe bedienden, met andere sjouwerlieden, die insgelijks kisten, balen of andere goederen voerden, zoodat het dek weldra vol stond met waren, en het Arkel, zoo dikwerf hy een blik in het volgepropte scheepshol wierp, onbegrijpelijk toescheen, waar al die voorwerpen geborgen moesten worden: zonder nog te spreken van de niet ongegronde vrees

{==27==} {>>pagina-aanduiding<<}

voor een tweede schipbreuk, zoo het vaartuig meer droeg, dan het velen kon.
- ‘Dat is niet te dulden,’ riep de driftige Duco: ‘dat is een ongehoorde bedriegery! Wil die verbruide schipper zijn vaartuig overladen en ons tot aas der visschen doen strekken? Voorwaar, indien wy hier nog een uur blijven liggen, zal geen onzer meer dan eenen voet in 't vierkant over hebben om zich te roeren.’ -
- ‘'t Is zeker,’ merkte Albert van Haastrecht aan, ‘dat onze dikke Twentenaar in dat geval te beklagen ware.’ -
- ‘Onze Twentenaar! ja ware hy slechts hier!’ zeide Arkel: ‘en onze kok? - en die twee anderen: voorwaar! indien zy niet komen, zullen wy weder aan wal dienen te gaan; want zonder voorraad te reizen ware al te gewaagd.’ -
- ‘Daar zijn zy! daar zijn zy!’ riep de Paadje, met een blij gelaat: ‘en by mijn trouw! zy zijn wel beladen ook. Mits er slechts plaats voor hen aan boord zij, en voor wat zy met zich voeren.’ -
En indedaad, zoo onze nieuw aangekomen op zich hadden laten wachten, men kon hen niet beschuldigen, dat zy hun tijd onnut besteed hadden. Aan hun hoofd liep Peer Eenoog, met een grooten zak onder den eenen arm, waarin zich een kleine vuurhaard, een aarden pot en een braadpan bevonden, en onder den anderen arm, zoowel als op den rug, een aanzienlijken voorraad hout dragende, dood en levend, ruw en bewerkt, blokken en takkebosschen, welke hy en zijn makkers op verzoek van Koen van

{==28==} {>>pagina-aanduiding<<}

Emmerik hier en daar geraapt, gesprokkeld of gestroopt hadden. Kees Dirksz volgde, een zware broodmand op den schouder dragende, terwijl hem risten vol gedroogde visschen van den gordel afhingen: na hem kwam de keukenheid zelf, beladen met zakken vol fruit en toekruid, als: watermeloenen, citroenen, olyven, vijgen, amandelen en andere in Siciliën zoo goedkoope vruchten: voorts honig, knuflook, salie, peper, foelie, en andere Oostersche speceryen, van al hetwelk hy gedurende de reis de noodige party dacht te trekken om kostelijke sauzen te vervaardigen, als naar zijn oordeel de eenvoudige hoofdbestanddeelen van den maaltijd in smakelijke gerechten zouden herscheppen. Machiel van Goor kwam de laatste, hijgende en zweetende onder de vracht van eenige zakken met goedkoopen wijntint gevuld, die, aan een koord om zijn hals en gordel bungelende, hem, volgens Duco, het aanzien gaven van een gildos, die omkranst ter slachtbank wordt gevoerd.
Niet weinig moeite kostte het, een veilig plaatsjen te vinden en den voorraad te bezorgen; doch men troostte zich, als Ezopus, met de gedachte, dat deze allenks verminderen, en dus ook minder plaats behoeven zou.
Nadat er nog een goed uur verloopen was, gedurende hetwelk er nog onderscheidene goederen aan boord waren gekomen, scheen de schipper eindelijk te begrijpen, dat het tijd werd om zich ter afreize vaardig te maken, en gaf hy den welkomen last om het anker te winden. Alvorens wy hem echter van

{==29==} {>>pagina-aanduiding<<}

wal laten steken, achten wy het niet ongepast een korte beschrijving van zijn vaartuig en van zijn persoon te geven.
De Santa Catarina, aldus genoemd naar de Heilige, wier ruwe beeldtenis de snebbe van het schip vercierde, was een vry licht gebouwd, snelzeilend scheepjen, half galei, half polakker, met eene mast en een rondloopende roeibank voorzien, en meer berging bevattende, dan men by den eersten opslag zoude gedacht hebben, schoon niet genoeg om de ontzettende massaas te bevatten, welke er op dien dag waren binnengebracht, en alzoo voor het meerendeel op het dek moesten opgehoopt blijven. Kooien of slaapplaatsen bevatte het vaartuig niet: alleen was tusschendeks een soort van ruimte, voor 't meerendeel reeds door goederen ingenomen, doch waarin men, mits er niet op gesteld zijnde om lucht te scheppen, of licht te zien, of recht op te staan, en mits niet vreezende hoofd of elboogen te stooten, of zich aan den aanval bloot te stellen van tallooze onzichtbare gedierten, tegen regen en winterkoude tamelijk beschut kon wezen. Gelukkig echter was men thands in een gunstig saizoen en voedde geen vrees voor buien.
De schipper of patroon was een stevige Genuees met athletische vormen en gelaatstrekken, welke een mengsel van sluwheid en kloekheid vertoonden. Een geele stroohoed, van onder welks breede randen twee koolzwarte oogen uitschitterden, bedekte zijn hoofd: zijn tronie was even geel als zijn hoed en het geitenvellen buis dat hem strak om 't lijf sloot even geel

{==30==} {>>pagina-aanduiding<<}

als zijn tronie. Dezelfde kleur nagenoeg hadden de gespierde armen en de bloote beenen, die allen boven de knie door een wijd hangend geel broekjen bedekt waren, en in breede geitenlederen schoenen staken. In een woord alles aan zijn lichaam droeg eene kleur, slechts hier en daar in vuilheid van tinten eenigzins verschillend. Alleen de gordel om zijn midden was van donkerbruin leder en bevatte rechts zijn dolk en links zijn roozekrans, beide, althands in die eeuw, de onmisbare aanvulsels der kleeding van een vromen Italiaan.
Behalve hem bestond de bemanning van het vaartuig, vooreerst uit des schippers zoontjen, een vijftienjarigen knaap, wiens kleeding nagenoeg dezelfde als die zijns vaders was, uitgenomen dat hy zich nog niet tot dien trap van weelde had durven of kunnen verheffen om een hoed en schoenen te dragen; maar in de week blootshoofds liep, en op feestdagen een geruiten doek om den zwarten krullebol slingerde; ten tweede, uit een grofgebouwden, loggen Maltheser, die nooit kwam wanneer men hem riep, die zich altijd in 't een of ander onbekend gedeelte van het schip bevond, die de eene helft van den dag met slapen, en de andere met niets te doen doorbracht.
Het was onwederlegbaar zeker dat Stefano - zoo heette de schipper - met deze fraaie bemanning weinig had kunnen uitrichten, ten minsten in geval men eenigen tegenspoed op reis ontmoette: en dat wanneer hy zelf aan 't roer stond en zijn zoon met den Maltheser het zeil reefden of heschen, er niemand

{==31==} {>>pagina-aanduiding<<}

overbleef om de roeispanen te hanteeren; maar de man had met het noodige doorzicht op de hulp zijner passagiers gerekend, en het was geenszins aan zijn scherpen blik ontgaan, dat zich daaronder bevaren zeelieden bevonden. Deze schenen echter geenszins genegen aan zijn verwachting te beantwoorden; maar van oordeel te zijn, dat er van hen, die hun vracht betaalden, geen werk kon gevorderd worden. Geeraert de Roode lag, zoo als wy reeds gezegd hebben, op het dek: Peer Eenoog liep langs de roeibank op en neder, zooveel de beperkte ruimte het toeliet: Kees Dirksz gaapte landwaarts, als zocht hy eenige vergelijking tusschen de blaauwe gebergten in 't verschiet en de duinen aan den Hoek van Holland. Op eens werd hy in zijn mijmeringen gestoord door den schipper, die hem vry onzacht by den arm nam en hem uitnoodigde, zijn hulp te bieden tot het lichten van het anker. De matroos keerde zich om, en na den patroon van 't hoofd tot de voeten te hebben aangezien, met den trots van een passagier die betaald heeft, deed hy aan zijn oogen hun vorige richting hernemen. Toen wendde zich Stefano tot Peer, met even ongelukkig gevolg; want deze bleef, zonder hem zelfs aan te zien, op en neder wandelen, terwijl hy met een mêelijdend schoudersophalen zijnen tochtgenooten toeriep:
- ‘Wat denkt de vent, dat wy aan boord komen om te werken?’ -
- ‘Welnu!’ zeide Arkel, het belang gevoelende, om allen trots ter zijde te stellen, en zooveel mogelijk de eensgezindheid te bevorderen: ‘wat

{==32==} {>>pagina-aanduiding<<}

moet er gedaan worden? zoo ik u helpen kan, ben ik gereed.’ - Dit zeggende begaf hy zich naar de voorplecht, door Albert en den ouden wapendrager gevolgd; - maar eer zy daar gekomen waren, was Roode Geeraert reeds op de been gesprongen en hen vooruitgesneld; - ‘Dat zal in eeuwigheid niet gebeuren,’ riep hy, terwijl hy reeds een handspaak had opgevat en in 't windas gestoken, ‘dat de edele Jonker van Arkel matroozewerk zoude verrichten, en wy bloote toekijkers zijn. En dan - hoe zoudt gy het kunnen, zonder ons liedjen te kennen? Hier luiwammessen!’ vervolgde hy, zich tot zijn makkers wendende: ‘hier aan 't werk! en die kies er uit gehaald!’
Het goede voorbeeld, door Geeraert gegeven, had bereids op de beide andere zeelieden gewerkt, en straks waren alle drie, onder het eentoonig opzingen van den daarby behoorenden dreun, met des schippers zoon aan het winden. Toen werden de legtouwen los gegooid, het zeil geheschen, en in weinige oogenblikken had het vaartuig de haven van Trapani verlaten. Van dat tijdstip af kon de patroon op onze drie gasten als op zijn eigen volk rekenen, 't zij hy hun hulp aan de zeilaadje, 't zij hy die, by windstilten, aan de roeispanen noodig had.
Een voorspoedige wind deed het vaartuig in weinige dagen een geruimen weg vorderen. Een kompas werd, tot groot genoegen van Geeraert, op het schip nog niet gebezigd; maar de Patroon behoefde het dan ook minder op een vaarwater, waar hy van kindsbeen af zijn weg had weten te vinden als op de

{==33==} {>>pagina-aanduiding<<}

straten van Genua. Met dat al hield hy, naar de gewoonte dier tijden, zoodanig koers, dat hy zich zoo min mogelijk van het land verwijderde, en dat hem nu en dan een bergtop of eiland tot baak of seinpaal verstrekte: terwijl, zoodra de nacht inviel, de hemellichten tot veilige geleiders dienden.
Inmiddels had, gelijk het gewoonlijk gaat, de eerste verwarring en overvolte aan boord voor rust en orde plaats gemaakt, toen de verveeling zich onder de passagiers begon te doen gevoelen. Alle stof tot onderhoud scheen uitgeput: zelfs Duco Hermana begon warsch te worden van zijn neef te vervolgen met zijn aartigheden, waar niemand meer om lachte. Alle bekende liedjens waren reeds opgedreund dat de keelen er schor van waren, en zelfs Broeder Steven wist er zich geen nieuwe meer te herinneren. Noordsche ridderromans, welke allen uitliepen op het dooden van den schrikkelijken draak of van den torenshoogen Reus, die de schoone Princes bewaarden, en op haar huwlijk met den moedigen Ridder, die haar verlost had, - Italiaansche novellen, waarvan listige vrouwen en bedrogen mans altijd de hoofdpersonen uitmaakten, - noch fabelen van Reynaert en zijn slimme treken, waren meer in staat eenig belang op te wekken. Men gaapte by de geestigste boerden en kwinkslagen; want wie ze voorbracht, gaapte doorgaands zelf het eerst. Vergeefs had men tot de dobbelsteenen de toevlucht genomen: wat aartigheid, wat vermaak stak er in, den teerling te werpen, waar geen geld te winnen of te verliezen was? - in 't kort er was een nevel van zwaarmoedigheid,

{==34==} {>>pagina-aanduiding<<}

een geest van stompheid en druiloorigheid over het gezelschap gevallen, die de laatste dagen der reis lang en ondragelijk dreigde te maken.
- ‘Hoe is het, Broeder Steven!’ vroeg eens Arkel, al geeuwende, den monnik: ‘is uw voorraad van verhalen uitgeput?’ -
- ‘Wat zal ik u verder vertellen, Jonker!’ vroeg op zijne beurt de monnik: ‘ik heb tot vermaak van het gezelschap mijn geheugen al dikwijls genoeg op de pijnbank gezet, en weet er niets meer uittekrijgen. Bovendien, aan onzen disch op uw Heer vaders slot te Arkel zoudt gy mijn verhaal of mijn lied met een wel gekruiden dronk vergolden hebben: en hier moeten wy ons met gekleurd water behelpen.’ -
- ‘Welnu!’ zeide Arkel: ‘de wijnzak is nog niet ledig, en zoo gy het gezelschap vermaakt, zal niemand u een nap met onvermengd druivenvocht weigeren.’ -
- ‘Dat schut ik,’ zeide Koen van Emmerik: ‘den wijn kan ik niet missen: dien heb ik tot de sausen te veel noodig: en bovendien is hy te drabbig en te zuur om onvermengd gedronken te worden.’ -
- ‘Welnu dan!’ hernam de Ridder: ‘gy zult een vijg, of een paar olijven hebben, naar uw keuze. Het is niet meer dan billijk, dat zy, die ons vermaken, een buitengewoon aandeel erlangen.’ -
- ‘Wel!’ zeide Broeder Steven, na zich een wijl bedacht te hebben: ‘wilt gy de historie hebben van Elius met den Zwaan?’ -

{==35==} {>>pagina-aanduiding<<}


- ‘Die hebben wy al tot walgens toe geboord,’ zeide Albert.
- ‘Of die van de vier Heemskinderen?’ -
- ‘Overbekend,’ zeide Duco.
- ‘Van Floris en Blanchefloer?... Van Perceval!... Van het vrouwtjen van Efesen!... Maar gy schudt voor alles het hoofd: bedenkt dan zelve iets meer onderhoudends.’ -
- ‘By mijn trouw!’ zeide Arkel: ‘al die boerden zijn geestig en vermakelijk om te hooren; maar op den duur komen zy nagenoeg op 't zelfde neêr: bovendien, zoo als my meermalen verzekerd werd, is de helft daarvan verzierd en opgesmukt. Neen! liever luisterde ik naar een vertelling, die even belangrijk ware en tevens het voordeel had van waar te zijn.’ -
- ‘Maar my dunkt,’ zeide Duco, ‘dat de verhalen van dien grooten en vernustigen geest, Pietro Aretino, van welke ik er u ettelijke heb medegedeeld, die beide hoedanigheden bezitten.’ -
- ‘Daar sta ik niet voor in,’ zeide Arkel: ‘en ook daarmede is het koekoek eenen zang. Welnu, monnik! wat zegt gy?’ -
- ‘Hm!’ antwoordde Broeder Steven, na een poos te hebben nagedacht: ‘ik zoude u wel een verhaal kunnen geven, dat aan uw eisch bëantwoordde; - maar, daar wy nog eenige dagen voor ons hebben, en ik geene reden hoegenaamd zie om my alleen te vermoeien, zoo zal ik er twee voorwaarden aan verbinden, en wel eerstelijk, dat elk uwer op zijne beurt een dergelijke vertelling doe.’ -

{==36==} {>>pagina-aanduiding<<}

- ‘Aangenomen!’ zeide Arkel.
- ‘En in de tweede plaats,’ vervolgde de monnik, ‘zal ieder, die iets vertelt, dat onwaar of althands onwaarschijnlijk blijkt te zijn, geen aanspraak kunnen maken op de dubbele portie, welke anders den verhaler ten deel zal vallen.’ -
De reisgenooten keken elkander aan, als wilden zy zeggen, dat zy deze laatste voorwaarde eenigzins hard vonden.
- ‘Wie zal beslissen?’ vroeg eindelyk Eelco, ‘wat waar of onwaar zij? Daar hebt gy den grooten geschiedschrijver Vincentius, en den wijdberoemden natuuronderzoeker Plinius, die niet zelden zaken verhalen, welke wy voor boerden en fabelen zouden aanzien, indien hun geloofwaardigheid niet buiten allen twijsel ware.’ -
- ‘Bah!’ zeide Duco: ‘alsof men nier terstond merken kon, wanneer iemand ons knollen voor citroenen venten wil. Zoo gy, neef Eelco, ons b.v. wildet doen gelooven, dat een edele jonkvrouw uit Padua op u verliefd ware geworden, of dat gy de kleine Viola van den touwslager een kus hadt gegeven: - of zoo onze lange vriend Agge ons diets wilde maken, dat Prins Eduard hem geluk had gewenscht met zijn hoofsche manieren, - zouden wy dan niet terstond uit eenen mond schreeuwen dat het onwaar, onwaarschijnlijk en onmogelijk ware?’ -
- ‘Gy hebt gelijk, neef Duco,’ zeide Eelco, terwijl hy, zonder zich over het aangevoerde voorbeeld te ergeren, alleen over het argument nadacht: ‘er zijn probationes internae, namelijk dezulke,

{==37==} {>>pagina-aanduiding<<}

welke uit de meerdere of mindere waarschijnlijkheid van het gezegde zelf voortspruiten: en externae, welke van de geloofwaardigheid des verhalers afhangen: b.v. wanneer de Jonker van Arkel my iets zegt, dan behoef ik zijn ridderwoord niet om hem te gelooven; maar wanneer neef Duco my iets by zijn ziel en zaligheid verzekert, dan leert de ondervinding my, dat ik zijn woorden moet wantrouwen.’ -
- ‘Wat duivel meent gy?..’ vroeg Duco opvliegende: ‘weet gy, dat dit een beleediging is, die...’
- ‘Stil! stil! Jonker Duco!’ zeide Arkel, even als al de overigen hartelijk lachende over de duchtige wijze, waarop de goede Eelco, logisch doorredeneerende, en zonder erg of list, den spotter zijne scherts had betaald gezet: ‘indien uw neef zich nooit wrevelig maakt jegens u, hebt gy geen recht, u tegen hem te vertoornen: en wat ons betreft, wy zyn hem dank schuldig; want hy heeft ons met zeer veel juistheid aangetoond, aan welke kenteekenen men de waarheid van een verhaal behoort te toetsen: - zoodat ik geloof, dat er geene zwarigheid bestaan zal, om ook de tweede voorwaarde van Broeder Steven aan te nemen.’ -
- ‘Maar naar welke orde zullen wy verhalen?’ vroeg een der aanwezigen.
- ‘Dat moge het lot beslissen,’ zeide Broeder Steven: ‘ik zal rond tellen: wie uitvalt, ligt na my het eerst aan de beurt, en zoo vervolgens.’
En terstond ving hy aan met by al zijn reisge-
{==38==} {>>pagina-aanduiding<<}
nooten rond te gaan, onder het opdreunen van een oud rijmpjen, even als thands nog de kinderen doen, wanneer zy beslissen willen wie de krijger wezen zal, elk van 't gezelschap beurtelings aanrakende onder het noemen van een der woorden des lieds; terwijl degene, die het laatste woord treft, uit den kring treedt, en men met de overblijvenden denzelfden dreun weder van voren af aan begint. - Daar geen der aanwezigen schrijfgereedschap by zich had, en de rang, welken ieder bekwam, alzoo door geen loten of briefjens konde uitgedrukt worden, bedacht Broeder Steven een vernustig middel om dien te bepalen, zoodat er later geen twist over ontstaan kon: hy gaf namelijk hem, die nummer een had, eene olyvenpit: nummer twee bekwam er twee, en zoo vervolgens. De Patroon en zijn zoon zagen deze voorbereidende maatregelen met nieuwsgierige blikken en open monden aan, niet beseffende, welk spel men speelde, en waarheen het leiden moest. Toen alles geregeld was, en men in behoorlijken kring had plaats genomen, ving Broeder Steven op deze wijze aan:

Verhaal van Broeder Steven.

‘Ieder uwer, voor zooverre hy by geval ons konvent te Bern bezocht mocht hebben, of zelfs alleen zijn langs gevaren, zal gereedelijk bekennen, dat weinige geestelijke gestichten zulk een sterk en welverdedigd aanzien hebben. Wel is waar, het eigenlijke klooster bestaat, even als de meeste anderen,

{==39==} {>>pagina-aanduiding<<}

slechts uit een, deels steenen; deels houten gebouw, onder twee daken; maar hoe wel is het van rondsom voorzien! Vooreerst ligt het op een eiland, Vroten genaamd; dan wordt het aan twee zijden door de Maas bespoeld en aan de beide anderen ingesloten door hooge en dikke muren, wel met schietgaten voorzien: zware torens aan de hoeken: transen, waar ruime gelegenheid is, om krijgsvolk, en, des noods, springalen en blijden te plaatsen: poorten van stevige eiken planken met drie dubbel ijzer beslagen: daarachter, valdeuren met ijzeren pennen: een diepe gracht, en een brug, die in een oogenblik kan worden weggenomen: - zoodat ik maar zeggen wil, dat, indien er een vijand aankwam, boos genoeg om een Godshuis aan te tasten, hy geen kleine macht zoude noodig hebben om het met eenige hoop op voordeel te belegeren; terwijl een handvol welgezinde en kloeke knechten genoegzaam zouden zijn, om het, zoolang de voorraad strekte, met voordeel te verdedigen.
Wat ik u van het klooster vertel, zal u te minder verwonderen, wanneer gy verneemt, dat vroeger die torens en wallen tot een sterk kasteel behoorden, waarvan de reiziger zich te dier tijd met even veel angst verwijderde, als hy thands begeerte gevoelt om zich naar onze herbergzame muren heen te begeven. Want, ten zij hy een beoefenaar ware der schoone zangkunst, die zijn onthaal door een bevallig liedjen kon vergelden, of een poetsemaker, die de gunst des kasteleins door zijne poetsen of die van zijn aap wist te verwerven, - zoo deed hy best, zich op

{==40==} {>>pagina-aanduiding<<}

geen mijl afstands van het slot te vertoonen, op gevaar van den buidel en misschien het leven te verliezen. En was het een vrouw, die zich op het grondgebied van Bern waagde, zoo wachtte haar geen beter lot. Was zy oud of leelijk zoo werd zy uitgeschud en mishandeld: was zy jong en aartig, zoo werd zy naar het slot gebracht om eerst ten offer te strekken aan de booze lusten des Burchtheers, en vervolgens aan de knapen en dienaars te worden overgegeven, tot zy eindelijk, naakt en hulpeloos, met zweepslagen werd weggedreven. - Althands zoo stonden de zaken, nu ruim anderhalve eeuw geleden, toen Fulco, wiens ziel in 't Paradijs is, Heer was van Bern. Hy was een kloek en manhaftig Ridder, die Fulco: wijs in den raad en dapper in het veld; maar wee die met hem te doen hadden. Ofschoon hy schier zijn geheele leven met zijn nageburen, waaronder er waren, vry wat machtiger dan hy, in oorlog is geweest, heeft niemand hem echter den oorlog aangedaan, die er niet met schade en schande is afgekomen. Vooreerst was daar Graaf Wichart, aan wien de Bommeler- en Woudrichemmerwaard behoorden, en van wien Fulco het eiland Vroten ter leen hield. Deze had zijn visschers uitgezonden om in de Aa, naby het eiland, zalm te visschen, maar Fulco, te recht of te onrecht oordeelende, dat het vischwater een deel uitmaakte van zijn leengoed, verdreef de visschers, en stak zijn leenheer, toen deze zijn rechten wilde komen handhaven, met eigen hand overhoop. Dat hieruit een geweldige vete ontstond tusschen de neven des ver-
{==41==} {>>pagina-aanduiding<<}
slagenen en den moordenaar, moogt gy vry gelooven. De Keizer zelf kwam in 't land en moeide zich in de zaak: en toch wist Fulco er zonder schade af te komen, en zelfs door 's Keizers bemiddeling een zoen te treffen met de beleedigden.
Op een anderen tijd werd hy door den Hertog van Brabant aangevallen en op zijn slot belegerd. De benden des Hertogs waren talrijk: en wat erger voor Fulco was, Gozewijn van Hensberg, een zijner bondgenooten, die zich by hem op 't slot bevond, was door den Brabander omgekocht en had op zich genomen, hem by nacht in te laten. Maar geen list of laag bleef ooit voor Fulco bedekt: en zoodra hy de overtuiging van het gesmeedde verraad had bekomen, had hy ook het middel gereed om het krachteloos te maken. Geweld te bezigen scheen hem hachelijk toe; want de verrader had een talrijken hoop knechten op het slot, en zoude zich dus niet goedschiks laten overmannen; terwijl het bovendien te vreezen was, dat de vijand van hun onderling krakeel zoude party trekken om een storm te wagen. Fulco nam dus de volgende list te baat om zich van den verrader te ontslaan. De vijand was begonnen zijn belegeringswerken voor het kasteel opteslaan, toen Gozewijn zich tot Fulco wendde, en hem den raad gaf, een uitval te doen, om hem te verdrijven. ‘Met uw verlof,’ antwoordde Fulco: ‘het is een oude gewoonte, dat de bezoldelingen de eerste zijn in den strijd. Trek gy dus uit met uw volk en verweer de buitenwerken.’ - Gozewijn, geen kwaad vermoeden willende wekken, trok met zijn bende

{==42==} {>>pagina-aanduiding<<}

het kasteel uit; maar naauwelijks waren zy de brug overgetrokken, of Fulco liet de poort achter hen sluiten en wenschte hem goede reis: zoodat de bedrieger met schande moest aftrekken.
Maar vooral met zijn naasten gebuur, den Heer van Heusden, heeft Fulco menigvuldige twisten gehad, en ik zoude uw aandacht nutteloos vermoeien, indien ik hier gewagen wilde van al de gevechten, die er tusschen hen geleverd zijn, of van al de dappere Ridders en knapen, die ter oorzake daarvan gesneuveld of gewond zijn. Slechts een paar voorvallen wil ik u mededeelen, om u te doen blijken, hoe bestendig het geluk aan Fulcoos zijde bleef. Eens gebeurd het, dat hy zich te Altvorse bevond om richtdag te houden; want hy was Graaf tusschen Maas en Waal, en al de gerechten, van Moldeken af tot Herwede toe, uitgenomen de dorpen Withem en Nifterik, stonden onder hem. Zijn dienstknechten waren op dat pas met hem, of op strooptochten uit, zoodat er maar vijf op het slot waren achtergebleven, waarvan nog de eene, zekere Aernout Urla, buiten het kasteel naar een boschjen was gegaan om staken te hakken. Terwijl deze daaraan bezig was, zag hy tot zijn verbazing een deel Heusdensche krijgsknechten, uitgetrokken om Bern te verrasschen; die ongemerkt genaderd waren, en zich reeds tusschen hem en het slot bevonden. In dezen nood liep de knecht naar een schuitjen, dat zich kort daarby in de rivier bevond, roeide naar de waterpoort en kwam nog tijdig genoeg op het slot om zijn makkers te waarschuwen, met wier hulp hy de bin-
{==43==} {>>pagina-aanduiding<<}
nenwerken zoolang wist te verdedigen, tot dat Fulco terugkwam en de belegeraars verdreef.
Op een anderen tijd bevond zich by de benden van den Heer van Heusden zekere meier van den Hertog van Brabant, die een reus was als Goliath en even geducht als hy, terwijl hy nog bovendien, door ik weet niet welke duivelskunstenary, overal onkwetsbaar was, behalve alleen in zijn oogen. Deze grove en ongure kaerel kwam zich alle dagen voor het slot te Bern vertoonen, stoffende en brallende, dat niemand hem treffen kon, tot dat Fulco, ongeduldig wordende, een voetboog opnam, en de pijl den snorker vlak in 't oog dreef, die daarop terstond den geest gaf, waarop zich zijn makkers met schrik op de vlucht begaven.
De bestendige voorspoed, welke al de ondernemingen van Fulco bekroonde, werd door velen aan een bovennatuurlijke oorzaak toegeschreven; enkelen dachten, dat hy een verbond met den Bozen Vijand gesloten had: en zeker heel veel beter was het niet; ofschoon de ware toedracht der zaak by weinigen bekend is, en ik die slechts volgens de overlevering van ons klooster vernomen heb. Eens namelijk, toen Fulco nog jong was, en eer hy nog zoovele gruwelen verricht had, gebeurde het, dat zijn knapen een ouden Jood tot hem op 't slot brachten, dien zy in de nabuurschap hadden opgevangen. De Jood was, gelijk dat vermaledijde tuig doorgaands is, rijkelijk beladen met goud en gesteenten, die hy door zijn schelmschen woekerhandel aan de arme Christen menschen had afgeperst. Fulco eigende zich, gelijk van zelfs

{==44==} {>>pagina-aanduiding<<}

sprak, den rijken buit toe, en gelastte bovendien, dat men den Jood, tot een billijk en welverdiend loon voor al zijn schelmerijen, zoude ophangen aan een hoogen lindeboom, die zich midden op eene aan 't kasteel palende en door de aanslibbing der rivier ontstane weide bevond.
De Jood verzocht Fulco alleen te spreken, zeggende, dat by hem een zaak van groot belang had mede te deelen. In den beginne sloeg Fulco hem deze gunst af; doch, op het aanhouden van den Jood, werd zijn nieuwsgierigheid gaande en besloot hy aan het verzoek te voldoen. Zoodra zy alleen waren, zeide de Jood, dat, mits Fulco hem van den strop bevrijdde, hy dezen een vereering doen zoude, welke hem al zijn leven tot groot voordeel wezen zoude. Met een haalde hy een klein mesjen voor den dag, 't welk aan de nasporingen der dienstlui ontsnapt was, en waaraan eenige bloeddruppelen kleefden - zeker die van een Christenkind, door dat vervloekte gespuis by hun gruwzame ceremoniën vermoord - en voegde er by, dat zoolang Fulco dat mes zoude dragen, hy in al zijn ondernemingen voorspoedig wezen en elk gevaar ontkomen zoude. Twee zaken waren echter noodig, zoude het mesjen zijn kracht behouden: in de eerste plaats moest Fulco er alle jaren ten minsten eenen moord mede begaan: en ten tweede moest hy geene vrome daad verrichten. Fulco spotte in den beginne met de woorden van den Jood, welke hy beschouwde als alleen strekkende om door middel van een nieuw bedrog de gedreigde straf te ontgaan.
- ‘Wat praat gy van vereeringen?’ vroeg hy:

{==45==} {>>pagina-aanduiding<<}

‘als of niet al wat gy by u hebt, gevloekte Jood! myn eigendom ware. Geef hier dat mes.’ -
En met een wilde hy er naar grijpen; maar weg was het, verdwenen uit de handen van den Jood. Fulco, veronderstellende dat deze het slechts met een goochelaars behendigheid had weggemoffeld, wilde zijn knapen roepen, om den Jood te laten doorzoeken. ‘Gy zoudt ydele moeite doen, edele Heer!’ zeide die aartsschelm: ‘het mesjen is op dit oogenblik onder dien zelfden lindeboom begraven, aan welken gy my wildet op doen hangen; maar niemand zal het vinden, ten zij gy my belooft, uw vonnis in te trekken.’ - ‘Welnu,’ zeide Fulco, ‘gy zult niet hangen, indien ik het vinde.’ - Met liep hy naar beneden in den hof, en vond werkelijk het mesjen onder den boom in het zand. Weder boven gekomen zijnde, zeide hy tot den Jood: ‘ik zal mijn woord gestand doen, en gy zult niet hangen; maar dewijl my elk jaar een moord is opgelegd en ik niet traag wil zijn om my van dien plicht te kwijten, zal ik met u een aanvang maken.’ Dit zeggende trad hy op den Jood toe met het oogmerk om hem te doorsteken, toen hem de gedachte overviel, of niet misschien deze moord een verdienstelijk werk zoude zijn, 't welk aan het mesjen zijn kracht ontnemen mocht. ‘'t Zij hoe 't wil,’ riep hy eindelijk: ‘ik wil er de kans van loopen,’ en meteen stak hy den ouden schelm den strot af. Op datzelfde oogenblik hoorde hy het gelui eener kerkklok in de nabijheid, en zijn dienaars hoorden het insgelijks, schoon niemand hunner begrijpen kon, waar de klank

{==46==} {>>pagina-aanduiding<<}

van daan kwam, daar de naastby gelegen kerk wel anderhalf uur ver was. Fulco stoorde zich daar echter voor 't oogenblik niet aan, maar liet het lijk van den Jood op een mesthoop smijten en verbranden. Men verhaalt, dat uit het vuur een groote zwarte kat te voorschijn kwam, die dadelijk naar den slottoren liep en aldaar later dikwerf gezien werd, zonder ooit gekregen te kunnen worden: - waaruit velen opmaakten, dat het de Boze Vijand was, die de gedaante van den Jood had aangenomen om Fulco in zijn dienst te krijgen. Zeker is het, dat van dien tijd af aan de meeste euveldaden van den Kastelein van Bern dagteekenen, en eenige staaltjens daarvan wil ik u verhalen.
In die zelfde dagen leefde er in Holland een wakker Heer, genaamd Floris de Zwarte, die de broeder des Graven was, en zoo volkomen een Ridder, als er vóór Grave Floris IV in Dietschen lande geweest is. Deze Heer was op een schoone Jonkvrouw verliefd, Hadewy van Redichem geheeten, welke door haar Ooms, de Heeren van Kuik en Arensberg, aan hem geweigerd werd. Hierover ontstond groote oorlog en bloedige twist: De zwarte Floris kwam met krijgsbenden de goederen dier Heeren overvallen, blakende en vernielende wat hy kon: eindelijk beseften de beide Voogden der Jonkvrouw, dat hun tegenparty hun te machtig was, en besloten zy door list te verwerven wat zy niet by machte waren door geweld te verkrijgen. Zy wendden zich tot Fulco, die een ouden wrok tegen Floris had, omdat deze hem voorheen op een steekspel uit den zadel gelicht

{==47==} {>>pagina-aanduiding<<}

had, en die bovendien altijd tot schelmery geneigd was. Schijnbaar werd er nu een zoen getroffen en Floris zelfs uitgenoodigd zijn bruid te komen afhalen. De dappere Ridder, geen kwaad vermoedende, begaf zich van Utrecht, waar hy zich bevond, op weg, door slechts vier personen vergezeld. Aan het Everdinger veer gekomen, werd hy onverhoeds aangevallen door Fulco en zijn gezellen, die hem hier in een hinderlaag opwachteden. Floris bood een moedigen tegenstand, velde zelfs drie of vier zijner bespringers met eigen hand en zoude het ontkomen zijn, indien niet zijn paard gewond en met hem nedergestort ware, hem alzoo aan de genade zijner moordenaars overlatende: waarop de bloeddorstige Fulco, het mesjen van den Jood uithalende, hem daarmede den doodsteek gaf. Het lijk latende liggen, reed hy met zijn dienstman Aernout Urla, die niet veel beter was dan hy, van daar, een omweg nemende om niet achtervolgd te worden en alle vermoedens weg te nemen. Het was in den avond, toen zy te Maasmond aankwamen, beide, even als hun paarden, zoo vermoeid, dat zy geen kans zagen, het verder te brengen. Zy waren dus recht in hun schik, aldaar een aanzienlijke hoeve te vinden, waar zy nachtverblijf hoopten te erlangen. De eigenaar dier woning was een oude edelman, met name Kraft, die schatrijk was en een jonge vrouw had, Bessela geheeten. De beide vluchtelingen werden wel ontfangen en het beste hun voorgezet. Zoodra Fulco de bevallige echtgenoot des edelmans aanzag, werd hy smoorlijk op haar verliefd, en weldra meende hy te

{==48==} {>>pagina-aanduiding<<}

bespeuren, dat zijn uiterlijk voorkomen en de hoofsche manieren, welke hy op zijn pas wist aan te nemen, haar geenszins mishaagden. Met behulp van Aernout, die al spoedig bemerkte uit welken hoek de wind woei, wist hy den ouden man, die buitendien 's avonds zelden nuchteren bleef, smoordronken te maken, en beduidde toen aan de jonge vrouw, dat een kloeke Ridder als hy veel beter voor haar geschikt ware dan een afgeleefde knorrepot als Kraft. In 't kort, toen de oude man den volgenden morgen ontwaakte, was zijn liefjen reeds lang gevlogen en met Fulco op weg naar het slot te Bern.’ -

Hier viel Arkel, wiens edel gemoed van verontwaardiging zwol by het verhaal van zoovele schanddaden, den monnik in de reden: ‘in waarheid, Broeder Steven!’ zeide hy, ‘gy kunt geen aanspraak maken op den naam van een geloofwaardig verhaler, of gy moet u in eene uwer uitdrukkingen grovelijk vergist hebben. Toen gy voor de eerste reize van dien verwaten Fulco gewaagd hebt, zeidet gy, dat zijn ziel in 't Paradijs was: en nu vertelt gy ons, eerstelijk, hoe hy die ziel aan een by God gevloekten Jood verkoopt: vervolgens, hoe hy een vromen Ridder op een laaghartige wijze vermoordt: en ten derden, hoe hy de gastvrijheid, hem bewezen, met verleiding en vrouwenroof beloont. Denkt gy dan, dat de Heilige Apostel de deur van het Paradijs voor zulk een schendigen booswicht zal hebben opengesloten?’ -
- ‘Eilieve Heer Ridder!’ zeide de monnik:

{==49==} {>>pagina-aanduiding<<}

gelief een weinigjen geduld te oefenen: en gy zult zien, dat ik my noch verkeerdelijk uitgelaten, noch vergist hebbe; ja dat de geschiedenis van Fulco niet slechts waar, maar ook uiterst zedelijk en leerzaam is; als aantoonende, hoe de meest verharde zondaar tot berouw en boete keeren kan. Ten zij er dus iemand nog eenige aanmerking verlangt te maken, ga ik voort met mijn verhaal: -

In de nacht van denzelfden dag, waarop Fulco op Bern was teruggekomen, en daar hy de schoone Bessela streelde met handen, nog rokend van het bloed des verslagenen Ridders, hoorde hy tot zijn verbazing een zacht en liefelijk gezang aanheffen, dat van den kant der zelfde aangeslibde weide kwam, van waar hy, na den moord des Joods, dat klokgelui vernomen had. Ofschoon hy sedert lang noch kerk noch kapel bezocht had, kon hy zich evenwel zooveel herinneren van het vroeger gehoorde, dat hy ook nu de wijs der boetgezangen herkende. Hy rees op, verstoord, dat men zich verstouten dorst, op zijn grondgebied te komen zingen: hy snelde naar omlaag, wekte de dienaars, stoof den hof in, ijlde naar de plaats, van waar nog altijd die melody, hoewel al flaauwer al flaauwer, hem tegenklonk; - doch zag noch vond niemand. De toonen zwegen: en Fulco keerde naar binnen, onbewust of hy die voor een spel zijner verbeelding moest houden, dan of er werkelijk zangers op zijn grond geweest waren, die zich in tijds onzichtbaar hadden gemaakt. Wat hier van wezen mocht, het raadsel bleef hem

{==50==} {>>pagina-aanduiding<<}

voor als nog onopgelost, en hy kreeg weldra andere zaken in 't hoofd. De Graaf van Holland, vernemende welk aandeel Fulco in den moord zijns broeders gehad had, verzamelde een leger om Bern te belegeren, waarby hem Herman van Heusden wakker de hand bood. Het slot werd omcingeld; doch geen overmacht van vijanden was in staat Fulco te doen zwichten. Het huis was altijd van krijgs- en mondbehoeften overvloedig voorzien: de kleine, maar kloeke bezetting hield altijd scherpe wacht, en hoe graag ook elk van Fulcoos knapen de wijnkroes beminde, niet een van hen zoude er zijn dienstplicht om verzuimd hebben en allen vochten als leeuwen wanneer het er op aan kwam. Want geen was er onder hen, die niet menigen moord of rooverij op zijn rekening had en alzoo niet de overtuiging bezat, dat het rad zijn loon zoude wezen, indien hy levend in de handen der belegeraars viel. - De kloeke weêrstand, door Fulco geboden, ontmoedigde dan ook op 't laatst de Hollandsche benden, en de Graaf trok af, zonder zijns broeders dood op hem te hebben kunnen wreken.
Twee jaren verliepen er, en Bessela had het licht aan twee kinderen gegeven, welker geboorte wederom met zonderlinge omstandigheden was vergezeld gegaan. Immers, toen het eerste gedoopt werd, hoorde men op nieuw dat klokgelui en die orgeltoonen, welke reeds vroeger de ooren des burchtheers hadden getroffen, en welker oorzaak even raadselachtig bleef: terwyl het begankenismaal van het tweede door een nog vreemder voorval gekenmerkt werd. De gasten zaten aan den disch, en de beker ging lustig rond,

{==51==} {>>pagina-aanduiding<<}

toen midden onder het gerucht en het gejoel van het feest, Fulco plotslings stilte gebood en aandachtig begon te luisteren. De omstanders zagen hem met verbazing aan; want geen was er onder hen, die iets hoorde, dat bezorgdheid wekken kon; - maar Fulco bleef met strakke blikken voor zich heen zien en, eindelijk omziende: ‘Urla!’ zeide hy, ‘zijn de wachters op hun post?’ -
- ‘Ik twijfel er niet aan, edele Heer!’ antwoordde de verwonderde schildknaap: ‘maar ik wil my daarvan gaarne gaan verzekeren. Uwe Edelheid vreest toch geen overval van vijanden?’ -
- ‘Hoort gy dan die mokerslagen niet?’ vroeg Fulco: ‘dat geluid, als van de schaaf, die over het hout knerst? Gewis! er heeft iets aan den buitenwal plaats. Men zoekt ons te verrasschen, en die zorgelooze wachters vergeten hun plicht by de wijnkan.’ -
- ‘Ik hoor niets,’ hernam Urla, meer en meer verbaasd: en al de gasten zagen elkander aan en getuigden hetzelfde.
- ‘En toch ben ik zeker, dat mijn gehoor my niet bedriegt,’ zeide Fulco opstaande: ‘volg my, Urla! ik wil my overtuigen of wy al of niet tegen aanslagen beveiligd zijn.’ -
Beide begaven zich naar boven op den buitentrans. De maan scheen helder: en zoowel op den toren als boven de voorpoort waren de wachters te zien, met bedaarden stap op en neder loopende; terwijl rondom, waar men heen zag, de stilte heerschte van de nacht.

{==52==} {>>pagina-aanduiding<<}

- ‘Uwe Edelheid ziet, dat alles rustig is,’ zeide Urla.
Fulco zag zijn schildknaap aan met een doordringenden blik, als wilde hy zich verzekeren, of Urla werkelijk te goeder trouw die verklaring geven dorst; want, wat hem betrof, hy onderscheidde nog altijd en thands duidelijker, die zelfde geluiden, welke hy in de zaal vernomen had. Nu eens was het, als werden er steenen gezaagd; dan weder, of er hamerslagen vielen: somtijds, of er karren kwamen aangereden: en wanneer die stil hielden, kon hy de planken tellen, welke daaruit gelost werden. Nu en dan hoorde hy een touw over een katrol loopen, als ging er een mand naar boven: dan weder het nevens elkander plaatsen en opmetselen van steenen: in een woord, hy zoude er op gezworen hebben, dat op hetzelfde grasplein nevens het slot, van waar hy vroeger reeds dat klokgelui en die kerkmuzijk vernomen had, een groot gebouw getimmerd werd. Zwijgend begaf hy zich naar buiten; maar de begoocheling was verdwenen, en, op de weide gekomen, vernam hy alleen het gekwaak der vorschen in de sloot en het gesis der krekels in het gras.
- ‘Kom aan!’ zeide hy eindelijk; met een gedwongen lach: het schijnt, dat er boze geesten in 't spel zijn, die my parten spelen; maar zoo lang zy denken, my door bloote geluiden vrees aantejagen, zullen zy hun moeite verliezen.’
Hy keerde terug en geen der gasten kon dien avond iets aan hem bespeuren; maar niettemin verliepen er vele dagen, eer de indruk, door het ver-
{==53==} {>>pagina-aanduiding<<}
schijnsel op hem te weeg gebracht, ten volle was geweken.
Hoe geestig en bevallig Bessela ook wezen mocht, het zal u niet bevreemden, wanneer ik u zeg, dat Fulco, die niet lang zijn liefde aan hetzelfde voorwerp schonk, haar eindelijk moede was. De schoone Jenneken, de dochter van een zijner meiers, had hem in minnedrift ontstoken; doch, eer hy haar op zijn slot voerde, peinsde hy op gepaste middelen, om Bessela van daar te verwijderen. Het eenvoudigste ware geweest, haar, gelijk hy reeds zoo menigmalen met vroegere liefjens gedaan had, aan zijn dienstknechten te schenken of de poort uittedrijven; - maar deze reis kwam hy tot andere gedachten. Hy had vernomen, dat de oude Kraft nog altijd over het gemis van zijn aartig wijfjen treurde: ja zelfs, de grijzaart had zich meermalen, ten aanhoore van getuigen, laten ontvallen, dat hy haar, indien zy slechts weder tot hem kwame, tot erfgename van al zijn bezittingen stellen zoude. Fulco droeg zorg, dat deze woorden Bessela ter oore kwamen. Deze begon nu langzamerhand na te denken, dat, in geval Fulco eens in een dier menigvuldige oorlogen en twisten, welke hy dagelijks te verduren had, kwam te sneuvelen, hare vooruitzichten donker waren: dan toch zoude het slot in andere handen komen, zy zelve met haar in overspel gewonnen kroost verdreven worden en wellicht in elende omkomen; terwijl zy daarentegen, zich met Kraft verzoenende, die toch niet lang meer leven kon, als zijne weduwe en erfgename een goed en rustig leven zoude hebben. Zy

{==54==} {>>pagina-aanduiding<<}

voorkwam dus zelve den wensch van Fulco, veinsde berouw over den door haar gedanen stap, en, haar kinderen by hem latende, keerde zy, met zijne toestemming, by haar echtgenoot terug. Weinig moeite kostte het haar, dezen diets te maken, dat zy den Heer van Bern niet gewillig gevolgd, maar met geweld door hem geroofd en door dwang op zijn slot gevangen was gehouden geworden.’

- ‘Dat moet een rechte slang van een wijf geweest zijn,’ zeide Arkel, zijn verontwaardiging niet kunnende bedwingen.
- ‘En een lichtgeloovige oude paai,’ hervatte de monnik; ‘maar zoo zullen de mans altijd zijn: al hadden zy zich met open oogen zien bedriegen, dan nog zal het eener vrouw, die slechts eenigzins weet te praten en te schreien, weinig moeite kosten, hun te beduiden, dat zy mis gezien hebben. Maar hoor verder; want het fraaiste moet nog komen:

De oude Kraft overleefde zijn hereeniging met Bessela niet lang, en stierf, zijn gandsche vermogen aan haar nalatende. Sommigen hebben beweerd, dat zy hem door vergif om 't leven bracht; maar daar is geen bewijs van, en, schoon zy er niet te goed voor was, wil ik haar nagedachtenis niet nutteloos bezwaren. Naauwlijks was Fulco van het gebeurde onderricht, of hy achtte de gelegenheid gunstig om zijn rijkdommen te vermeerderen. De meiersdochter was hem niet langer in den weg: hy had haar, volgens sommigen, in een vlaag van jaloezy, volgens

{==55==} {>>pagina-aanduiding<<}

anderen, omdat er in dat jaar nog geen offer door zijn mesjen gevalle was, kort te voren van het leven beroofd. Zijn genegenheid voor Bessela was weder aangewakkerd, en niet weinig gesterkt door de schatten, waarover zy thands te beschikken had; terwijl hy bovendien, nu zijn jaren klommen, wettige erfgenamen verlangde, die hem in zijn goed zouden opvolgen. Hy begaf zich alzoo naar het weeuwtjen, en wist haar zonder veel moeite te overreden, hem wederom, doch thands als zijn echtgenoot naar Bern te volgen.
Nooit was er plechtiger feest op 't slot gevierd, dan ter gelegenheid van dit huwelijk. Poorten en gevels waren met bloemen vercierd: den gandschen dag wapperden vlaggen en banderollen van torens en transen: en zoodra de avond viel, stonden er vlammende pektonnen de vreugd, welke daar binnen heefschte, aan den omtrek te vermelden. Vaten vol krachtig bier bedekten het burchtplein en werden aan het land volk ten beste gegeven; terwijl de burchtzaten hypokras dronken en Rhijnwijn. Terwijl men op 't drukst aan 't slempen en gastereeren was, gebeurde het, dat Fulco, wien het in de warme feestzaal wat al te benaauwd was geworden, zich voor een oogenblik daar buiten begaf en, in de gaandery gekomen, een der vensters opende om versche lucht te scheppen. Dat venster had het uitzicht op de weide, waarvan ik u vroeger reeds gesproken heb. Naauwelijks had hy er een blik op geslagen, of hy zag een schouwspel, 't welk hem met verbazing vervulde. Een lange optocht van in 't wit gekleede

{==56==} {>>pagina-aanduiding<<}

geestelijken trok langzaam en statig, met kruis en banier, wierookvaten en toortslicht, het veld om, op het geluid dierzelfde orgeltoonen, welke reeds vroeger zijn ooren getroffen hadden. Vergeefs zocht zich Fulco een oogenblik diets te maken, dat hetgeen hy zag, slechts vermomde landlieden waren, die, ter gelegenheid van het feest, een vertooning gaven: al ware er niet in de houding en gang dier monniken, en in den gloed der toortslichten, iets bovenaardsch geweest, dan nog zoude de kille huivering, welke hem vermeesterde en op de plaats geboeid hield, hem overtuigd hebben, dat hetgeen hy zag door geene natuurlijke oorzaken verklaard kon worden. Drie malen ging de optocht het plein rond: de derde reize wendden beurtelings al de geestelijken het hoofd om, zagen hem met gestrenge blikken aan en maakten even een beweging met het hoofd, als om hem te roepen; - maar een ijskoude rilling liep hem door de leden, toen hy, op het gelaat van den laatsten monnik die opzag, zijn eigen wezenstrekken, als in een spiegel, herkende. Voor een oogenblik sloot hy de oogen: toen hy die weder opende, was het gezicht verdwenen.
Ontroerd begaf hy zich weder naar de feestzaal, en ofschoon hy aan niemand verhaalde wat hy gezien had, de verschijning bleef hem dag en nacht voor de oogen zweven en zonder ophouden kwellen. Vergeefs zocht hy vergetelheid by den wijnkroes: de drank, die zijn zinnen verhitte, riep hem des te duidelijker wat hy gezien had voor de verbeelding terug: vergeefs gaf hy zich aan woeste jachtvermaken

{==57==} {>>pagina-aanduiding<<}

toe: midden onder het geschal der hoornen bleef hem de dreun der kerkpsalmen in de ooren gonzen: overal en ten allen tijde, op zijn legerstede, in den strijd, by het spel, vervolgde de gedachte aan wat hy gehoord en gezien had, zijn geest.
Eindelijk gebeurde het, dat de Keizer te Utrecht zijn hof kwam houden en de gandsche adel uit den omtrek zich aldaar verzamelde. Ook Fulco reisde derwaarts, met een talrijk gevolg, hopende wellicht, dat de vermaken en woelingen van het feest de zorg, die hem kwelde, verdrijven zouden. Wel was de tocht voor hem niet zonder gevaar; want wederom had men hem by den Keizer wegens nieuwe misdrijven aangeklaagd; maar hy steunde op zijn stoutmoedigheid en op de beschermende kracht van zijn mesjen.
Een der eersten te Utrecht gekomen, vond Fulco gelegenheid, zich en zijn gezellen van een goede herberg, en zijn paarden van stalling te voorzien; - voorrechten, welke, by het aantal der aldaar samenvloeiende edellieden, niet allen ten deel vielen. Op den avond zijner komst de stad rondwandelende, zag hy ergens eenige schoone, fraai getuigde paarden staan, wier met stof en schuim bedekte leden van een verren en vermoeienden rid getuigden, doch die, by de algemeene volte, niet onder dak hadden kunnen komen. Terwijl Fulco niet zonder eenige deelneming de dienstknechten beschouwde, die heen en weder liepen, deze om een emmer te leenen, ten einde de vermoeide dieren te drenken, gene om brood of hooi op te loopen, anderen om dekken ten einde hen

{==58==} {>>pagina-aanduiding<<}

tegen de nachtlucht te beveiligen, zag hy een welgekleeden Ridder naderen, in wien hy straks zijn erfvijand, Herman van Heusden, herkende. Deze was het, aan wien de dienaars en paarden behoorden, en die, zoo min als deze, herberg of huisvesting gevonden had. Op dit gezicht gevoelde Fulco voor de eerste reis zijns levens een opwelling ten goede: en het een ergerlijke zaak achtende, dat zulk een wakker edelman onder den blooten hemel zoude moeten vernachten, trad hy naar hem toe, en verzocht hem, in heusche bewoordingen, allen vete voor 't oogenblik te willen ter zijde stellen, met hem te gaan en zijn maal en herberg met hem te deelen. De Heer van Heusden stond verbaasd over dit edelmoedig aanbod van de zijde eens mans, dien hy daartoe nimmer bekwaam zoude gerekend hebben, en dacht een oogenblik, of er ook bedrog achter schuilde; - maar, dewijl hy een echt ridderlijken aart had, wierp hy alle kwade vermoedens van zich af, en volgde Fulco, die hem en de zijnen niet slechts gul en vriendschappelijk onthaalde, maar zich ook van gandscher harte met hem verzoende. Heer Herman? van zijne zijde, liet de hem bewezen dienst niet onvergolden, maar vertrouwde aan Fulco, dat de Graaf van Holland hem by den Keizer verklaagd had, en dat deze reeds bevel gegeven had om hem, zoodra hy zich ten hove vertoonde, gevangen te nemen, in welk geval zijn dood bijna zeker scheen. Deze mededeeling deed Fulco afzien van zijn voornemen om zijn vijanden te tarten; en eer een paar dagen om waren, verliet hy met de zijnen in stilte weder de

{==59==} {>>pagina-aanduiding<<}

stad. Men had echter de lucht gekregen van zijn vertrek: en naauwlijks was hy den Waal over, of hy werd door een talrijke ruiterbende achterhaald, welke hem op 'sKeizers last gevolgd was. Het kwam tot een gevecht; maar de goede daad, welke Fulco gepleegd had, had aan het mes zijn kracht ontnomen: en voor 't eerst was het geluk zijn wapenen niet gunstig. Aernout Urla, en al de knechten die hem verzelden, vielen voor de slagen hunner bestrijders: en de Ridder zag zich gedrongen, alleen en met gebroken zwaard, zich door de vlucht aan het gevaar te onttrekken. Op een vliegenden galop reed hy over de vlakte voort; doch de Keizerlijke ruiters waren hem op de hielen, en joegen hem na, zonder hem rust te gunnen. Eindelijk was hy aan den oever der Maas gekomen; geen middel tot ontkoming deed zich voor; en, geharnast als hy was, sprong hy in den breeden vloed. In de doodsangst, welke hem bekroop, ieder oogenblik vreezende, dat het vermoeide ros door den sterken stroom medegesleept zoude worden of onder zijn gewicht bezwijken, of dat een der pijlen, welke hem om de ooren snorden, hem of zijn paard zouden treffen, wendde hy zich in 't gebed tot den Heer, en deed de gelofte, dat hy, zoo het leven hem deze reis gespaard werd, zich geheel aan zijne dienst zoude wijden. Zijn bede werd verhoord, en hy kwam behouden aan den overkant; maar onmiddellijk voelde hy een stekende pijn in de zijde: het was het mesjen van den Jood, dat hem kwelde. Zonder te aarzelen rukte hy het uit zijn gordel en wierp het achter zich in de rivier: daar

{==60==} {>>pagina-aanduiding<<}

kwam een dorre hand boven het water uit, die het opving en er mede verdween: - een honend gelach deed zich hooren; maar voor hem uit klonk muzijk en kerkgezang, en Fulco kwam op zijn slot terug, verdeemoedigd en bekeerd.
Van dat oogenblik af was de woeste, eervergeten Ridder in een vroom, godvruchtig mensch omschapen. Op de plaats, waar hy den optocht der geestelijken gezien had, liet hy een klooster bouwen en door godvreezende monniken bewonen. Niet slechts schonk hy al zijn goederen aan die nieuwe stichting; maar ook hy zelf trok het geestelijk gewaad aan en werd even nederig en ootmoedig, als hy te voren trotsch en opgeblazen geweest was, ja schaamde zich de geringste diensten niet. Ook Bessela volgde zijn voorbeeld, verschopte 's waerelds pracht, trok het nonnekleed aan en stichtte een nonneklooster te Woert; terwijl beider godvruchtig leven evenzeer tot leering en navolging wekte, als het vroeger tot afschrik en ergernis gestrekt had, en beide, na hun wandaden door een oprecht berouw en vromen wandel vergoed te hebben, in den Heer ontsliepen. - Gij ziet alzoo, Heer Ridder! dat ik niet zonder reden by den aanvang van mijn verhaal den stichter onzer abdy de zaligheid heb toegekend.

- ‘Gy hebt gelijk,’ zeide Arkel: ‘mijn oordeel was overijld, en men kan uit uw verhaal de les trekken, dat het nooit te laat is tot boete en bekeering. Maar niettemin acht ik, dat het voorbeeld van Fulco voor velen gevaarlijk kan wezen. Immers, een

{==61==} {>>pagina-aanduiding<<}

man van wapenen heeft maar al te veel kans om van deze waereld te worden opgeroepen eer hem die gelegenheid tot bekeering verschaft is: en het is daarom ruim zoo verstandig en lofwaardig naar mijn oordeel, alle oneerlijke bedrijven na te laten en een vroom leven te leiden, werken doende van liefdadigheid, weduwen en wezen voorthelpende en aalmoezen gevende....’ -
- ‘Wanneer men kan,’ viel Duco Hermana hem in de reden: ‘Wat ons betreft, wy zullen nog vooreerst geen gevaar loopen van den hemel door goede werken te verdienen; want in Genua komende zullen wy aalmoesen dienen te ontfangen, willen wy ooit weder in staat zijn om die te geven. - Maar wat uwen Fulco betreft, Broeder Steven! ofschoon ik er verre af ben, de oprechtheid zijner bekeering te willen tegenspreken, zoo moet ik toch aanmerken, dat ik, zoowel in Friesland als in Italiën, voorbeelden genoeg gezien heb van het oude gezegde, dat de duivel, toen hy oud werd, zich een kluisken bouwde en een godzalig leven ging leiden. Wie weet, indien de Heer van Bern kans gezien had om met goed gevolg zijn zondigen weg te blijven bewandelen, of hy zich wel zoo gehaast had, er een beteren in te slaan.’ -
- ‘En telt gy dan,’ vroeg Arkel: ‘de ontzettende waarschuwingen niet, welke hy ontfangen had, en die wel in staat waren indruk te maken op het meest verstokte gemoed. Wy mogen niet liefdeloos oordeelen, maar altijd het beste van onzen naaste denken.’ -

{==62==} {>>pagina-aanduiding<<}


- ‘Gy hebt wel, heer Ridder!’ zeide Fulco: ‘maar ik geloof, dat neef Duco hier met eigen ondervinding spreekt, als bedenkende, hoe de voornemens van verbetering en bekeering, welke hij meermalen gevormd heeft, tot niets hebben geleid.’ -
- ‘Eilieve! hoor my onzen zedeprekenden wijsgeer eens aan!’ zeide Duco: ‘maar gy vergeet, lieve neef! dat het weinig kunst is, vroom te leven, wanneer men, zoo als gy? in 't spel geen vermaak vindt, een maag bezit, die geen wijn verdraagt, door de vrouwen over den nek wordt aangezien, en alzoo aan geene verzoeking hoegenaamd word blootgesteld.’ -
- ‘Wel dan,’ hernam Eelco glimlachende, ‘in 't algemeen, en zonder mijn gezegde op iemand te willen toepassen, zoo ben ik met u van gevoelen, dat men op die plotslinge bekeeringen niet te veel vertrouwen moet, en dat, al trekt de wolf het schaapsvel aan, hem, even als in 't oude sprookjen, de wolvenaart te dikwijls blijft aankleven: - en daar het mijne beurt is, een vertelling te doen, zoo wil ik iets verhalen, dat de waarheid hiervan bevestigen zal:

Verhaal van Eelco Hermana.

Gy hebt misschien wel eens hooren gewagen van het Friesche landschap Fivelingo, dat zich langs de Noordkust uitstrekt tot aan de Eems. In dat landschap en op ongeveer een half uur gaans van dien stroom, waar de vloed ophoudt, stond de stins Wijtwerd, een hecht en sterk gebouw. Daar woonde, ruim vijftig jaar geleden, Edzard van Wijtwerd, een

{==63==} {>>pagina-aanduiding<<}

ruw en onbesuisd mensch, vir inexorabilis, acer, zoo als de uitmuntende dichter Horatius zegt, en die in zijn tijd vry wat twisten gehad en ongenoegen had bygewoond. Zijn voorouders waren rijke en vermogende lieden geweest, ja zy hadden den geheelen omtrek onder hun beheer gehad; maar langzamerhand was hun macht te niet gegaan, ten gevolge van omstandigheden, welke ik u verhalen zal. Gy weet, dat Friesland byna jaarlijks door Gods toorn met zware watervloeden en overstroomingen bezocht wordt, en dat het met onze landerijen gaat, als met de schipbreukelingen waar de wijze Seneca van gewaagt: modo in sicco relinquuntur, modo fluctuantur. Ik zeg het met leedwezen, indien onze adel dit moest keeren, zoude het er slecht uitzien; want hoofdelingen zoowel als eigengëerfden liggen gedurig onderling overhoop, cuncta invicem hostilia, als de geschiedschrijver Tacitus zegt, - en zullen nooit tot een goed overleg komen, om het water, dien gemeenen vijand, te weerstaan. Gelukkig ziet men in onze kloosters het gewicht der zaak beter in en tracht men daar zulke maatregelen in 't werk te stellen, als welke niet slechts tot eigen verdediging, maar ook voor 't algemeen belang kunnen dienstig zijn, non tantum sibi, sed et reipublicae consulendo Gelukkig daarby, dat onze geestelijke heeren, immers, wanneer zy zelve in geen twist gewikkeld zijn, zich by machte vinden om de daad by den wil te voegen, daar zy over een groot getal handen beschikken kunnen en meesters zijn van 't halve land. Immers onze kloosters zijn talrijker dan ergens in

{==64==} {>>pagina-aanduiding<<}



de waereld: er is er, die een half duizend monniken tellen en leekebroeders by honderden.’ -

- ‘Voorwaar!’ zeide Roelif Meeuwisz: ‘dat zou toch voor de vroomheid van uw landgenooten bewijzen.’ -
- ‘Zeg dat niet,’ zeide Broeder Steven: ‘een Friesche monnik is daarin alleen van de overige Friezen onderscheiden, dat hy een geschoren kruin heeft en nog iets koppiger is dan de rest. Overigens speelt hy zijn rol op alle drinkgelagen en vechtpartijen zoo goed als een ander, en de geestelijke huizen zouden spoedig uitsterven, indien de vrome heeren niet zorgden, dat er altijd jonge monnikjens in voorraad waren om hunne plaatsen te vervullen.’ -
- ‘Hoor, Broeder Steven!’ zeide Agge Jelles, niet weinig geraakt: ‘ik kan u verklaren, dat onze monniken geen hair slechter zijn dan die van andere landen: en daarentegen bezitten zy een menigte goede hoedanigheden, welke gy elders vergeefs zoudt zoeken: gy kunt my op mijn woord gelooven; want ik heb hen leeren kennen en bëoordeelen: en zoodra ik aan de beurt zal zijn, zal ik u een verhaal geven 't welk u nader overtuigen zal.’ -
- ‘Wie heeft ooit,’ voegde Duco er by ‘van monniken gehoord, zoo vroom als in Friesland. Ga slechts na hoe vast hun geloof moet zijn, wanneer ik u zeg, dat die van Adewert, by gebrek aan een kapstok, hun kappen aan de zonnestralen ophingen?’ -

{==65==} {>>pagina-aanduiding<<}

- ‘Hebt gy dat gezien?’ vroeg Albert van Haastrecht, lachende.
- ‘Neen,’ antwoordde Duco: ‘ik heb het ongelukkig getroffen; want ik heb het klooster op een bewolkten dag bezocht; - maar de kappen heb ik gezien.’ -
- ‘Ik vrees, Jonker Duco!’ zeide Arkel, ‘dat indien het verhaal, dat wy van u verwachten, niet waarachtiger is dan dit sprookjen, gy geen aanspraak zult kunnen maken op het dubbel rantsoen dat wy hebben uitgeloofd; - maar ga voort, Jonker Eelco! ik verwacht met ongeduld naar het vervolg.’ -
- ‘Ik zeide dan,’ vervolgde Eelco, ‘dat, zonder de geestelijke Heeren, de toestand van mijn Vaderland beklagenswaardig wezen zoude; maar zy zijn het, wier wijduitgestrekte, meestal op hooge plaatsen gelegen woningen, in tijden van overstrooming tot een toevluchtsoord verstrekken, en die in gewone dagen, voor het onderhoud van dijken en sluizen en voor het graven van sloten en greppels tot afloop van het water behoorlijke en gestadige zorg dragen. Menige akker is door hen behouden geworden, die thands welig koren draagt, en anders een prooi van de invretende golven zoude geworden zijn. Tot loon voor hun arbeid worden hun eenige gedeelten van het ingedijkte land of wel de tienden daarvan afgestaan, en blijven de aangeslibde schorren van rechtswege hun eigendom. Het gevolg hiervan is, dat, terwijl de Edelen by hun gedurige twisten al armer en armer worden, de rijkdom en het aanzien der kloosters bestendig aan moet

{==66==} {>>pagina-aanduiding<<}

groeien. Op zoodanige wijze waren dan ook de bezittingen, welke aan de voorouders van Edzard van Wijtwerd hadden toebehoord, op weinige na, langzamerhand aan de monniken van het Sint Jans klooster toegevallen. Wat Edzard zelven betrof, hy was peculii sui prodigus, gelijk de blijspeldichter Plautus dat volkjen noemt, en lang de man niet, om den berooiden toestand van zijn erfgoed te verbeteren: integendeel had hy dien door zijn los en liederlijk gedrag nog verslimmerd; maar in stede van zulks aan de verkeerde handelwijze zijner vaderen en aan zijn eigen wangedrag toe te schrijven, weet hy zijn armoede alleen aan de hebzucht en kwade praktijken der monniken, in wie hy zijn aangeboren vijanden beschouwde, en droeg hun al den haat toe, welken hy vatbaar was te voeden. Zijn aart, die van natuur norsch en onaangenaam was, was door de ongunstige omstandigheden, waarin hy verkeerde, voorwaar niet gebeterd; maar wie het meest daarvan te lijden had, was zijn arme vrouw, een lief en zachtzinnig schepseltjen, ja een heilige op aarde. Voorzeker had Foelkjen Humalda een beteren man verdiend dan een ongelikten beer als Edzard; - maar haar vader was de wapenbroeder geweest van den ouden Heer van Wijtwerd: zy hadden elkander beloofd dat hun kinderen eens een paar zouden worden: en Foelkjen, haar hand aan Edzard gevende, had slechts aan het gebod haars vaders gehoorzaamd: - hoewel haar hart voor een ander klopte. Eelco Hermana had haar als een bloeiende roos, pratis floridiorem, op de jaarmisse te Leeuwarden gezien en bemind. Toen

{==67==} {>>pagina-aanduiding<<}

nog onkundig van de afspraak tusschen haar vader en den Heer van Wijtwerd gemaakt, had zy geen weerstand geboden aan de genegenheid, welke by haar voor den schoonen, wakkeren jongeling was ontstaan. Beide hadden elkander trouw beloofd en zelfs onderling van ringen gewisseld; maar Eelco was ten strijde getrokken, en in zijne afwezigheid was de arme deerne als een lam ter slachtbank gevoerd en aan Edward gehuwd. Met gelatenheid echter had zy zich in haar lot geschikt, en gepoogd, haar oude liefde te vergeten en haar echtgenoot te eeren en te behagen, gelijk eener brave vrouwe past; ook was haar zulks te lichter gevallen, omdat, althands in het eerste jaar van haar huwelijk, Edzard haar geene gegronde reden tot klachten gegeven had; maar van dien tijd af had hy zich meer begonnen te vertoonen gelijk hy werkelijk was, en ondervond zy de nukken van zijn ondragelijken luim. Zijn vader, gedurende wiens leven hy zich nog eenigzins had ingehouden, was overleden: de teerling en de kroes waren meer dan ooit zijn getrouwe medgezellen, waar hy gandsche nachten mede doorbracht: om aan zijn losbandige neigingen te voldoen, werd het weinige dat hy nog overhad, ja zelfs hetgeen hem Foelkjen had aangebracht, verkocht of verpand: - en naarmate zijn omstandigheden nijpender werden, werd ook zijn aart korseliger en oploopender. Eindelijk kwam het zooverre met hem, dat hy zich genoodzaakt zag, gelijk een gemeene huurling, operam suam arenae locans, als kampvechter op te treden, en zijn zwaard te bieden aan al wie een twist te

{==68==} {>>pagina-aanduiding<<}

beslechten had. Van dat tijdstip af, had Foelkjen geen gerust oogenblik meer.
Eens op een avond, dat Edzard vertrokken was, om ten gevalle van een Groninger edelman, die een twistzaak had met een zijner naburen, diens recht in besloten kamp te verweeren, gebeurde het, dat er een zware storm uit het Noordoosten woei, die een vaartuig op de kust wierp en jammerlijk verbrijzelde. Terstond was, gelijk zich denken liet, de geheele omtrek in de weer, om naar het strand te snellen en te zien zooveel buit te maken als elk maar kon. Verscheiden lijken kwamen aanspoelen en werden dadelijk naakt uitgeschud: terwijl al wie nog ademhaalde, zonder omwegen van 't leven beroofd en geplunderd werd.’ -

- ‘Voorwaar!’ zeide Arkel: ‘dan behoeven wy niet te veel tegen Karel van Anjou en zijn Sicilianen uit te varen. Zy hebben ons voor 't minst het leven gelaten.’ -
- ‘Wat hagels!’ zeide Geeraert de Roode: ‘'t is overal 't zelfde: elk vischt op zijn getij: - kom in Zeeland of in Kalabriën; in Wallisland of in Spanje, gy zult er overal moeite hebben om den kustbewoner te beduiden, dat hetgeen de zee op 't strand werpt, hem niet toebehoort.’ -
- ‘Ongelukkig genoeg,’ hernam Eelco: ‘en Christen natiën moesten zich schamen zoo te handelen, en het voorbeeld te volgen van een onguren Cycloop als Polyfeem, die de arme schipbreukelingen opvrat, liever als dat van Alcinoüs, die, gelijk de

{==69==} {>>pagina-aanduiding<<}

goddelijke Homerus verhaalt, Ulysses gastvry ontfing en herbergzaamheid bewees; maar ik ga voort met mijn vertelling:

Foelkjen was voor haar stins gezeten, en dacht misschien over haar ongelukkig lot en over het leed 't welk de onbedachte gelofte haars vaders over haar gebracht had, toen zy van den zeekant een half naakten man zag aankomen, wien het water van 't lijf droop, en die, haar genaderd zijnde, zich voor haar nederwierp en haar bescherming afsmeekte,
humiles supplex oculos dextramque precantem Protendens,
gelijk de groote Maro het uitdrukt. Het was een der schipbreukelingen, die, wat verder dan zijn lotgenooten aan land gekomen, aan het gezicht en aan de moordende handen der kustbewoners was ontsnapt. - Maar hoe zoude ik u kunnen schetsen welke mengeling van verbazing, vreugde en schrik de ziel van Foelkjen bestormde, toen zy in den ongelukkige, die haar bijstand inriep, haren Eelco herkende. Ook hy herkende haar en sprong juichend op om haar in zijn armen te sluiten; - maar te ras verkeerde zijn blijdschap in bitteren rouw en spijt, toen zy hem mededeelde, dat zy de wettige vrouw eens anderen was. Als een steenen beeld bleef hy een wijl voor haar staan, en weigerde in 't eerst geloof aan haar verzekering; want het scheen hem onmogelijk, dat zy ontrouw aan haar woord zou geworden zijn, terwijl hy bestendig aan haar gedacht

{==70==} {>>pagina-aanduiding<<}

had, en nu, na het volbrengen van den krijgstocht, terug was gekeerd, met het vaste vertrouwen op haar onwankelbare liefde. Een oogenblik daarna werden de uitdrukkingen zijner droefheid meer hevig: hy rukte, zich de hairen uit het hoofd, sloeg zich met vuisten in 't gelaat en vervloekte de zee, die hem gespaard had. Eindelijk echter gelukte het Foelkjen, hem door zachte toespraken, blando sermone, tot bedaren te brengen: zy bracht hem in huis, laafde hem met spijs en drank, en leide een goed vuur aan, waarby hy zijn verkleumde ledematen warmen mocht. Terwijl zy binnen waren, kwamen eenigen van 't landvolk aankloppen, luide roepende, dat zy een schipbreukeling verborgen hield, die goud en zilver by zich droeg, en die hun moest overgeleverd worden. Haastig verborg zy den jongeling achter een hoop takkebosschen, en toen, zelve voorkomende, wist zy met goed praten, doch niet zonder veel moeite, de onbescheidene indringers weg te krijgen; waarna zy tot den dorppriester om raad zond. Deze heette Wichbold, en was een goed, gedienstig mensch, die, Foelkjens biechtvader zijnde, al de geheimen van haar hart kende, en wien zy dus gerustelijk met den neteligen toestand, waarin Eelcoos komst haar gebracht had, kon bekend maken. Zoodra hy van het gebeurde onderricht was, besefte hy dan ook de noodzakelijkheid, dat de jongeling spoedig de stins verliet, en wist hem een geestelijk gewaad te bezorgen, onder welke vermomming permutato habitu evasit, hy onopgemerkt zich buiten Wijtwerd begaf en naar zijn huis reisde.

{==71==} {>>pagina-aanduiding<<}

Een geruimen tijd na dit voorval, kwam Edzard van Groningen terug, waar hy al dien tijd, naar zijn gewoonte, een los en vrolijk leven geleid had. Op een half uur afstand van Wijtwerd stil houdende aan een herberg, waar hy niet bekend was, hoorde hy eenige drinkende boeren het voorgevallene by de schipbreuk verhalen, alsmede, hoe zijn vrouw een vreemdeling gered en gehuisvest, en hoe de Priester dien heimelijk weggeholpen had. Het verhaal werd, als doorgaans gebeurt, heel wat vergroot en met leugens opgeschikt: falsa veris addita, als de dichter zegt. Wrevelig en gramstorig trok Edzard naar huis. Daar kwam hem zijn goede vrouw lachend en opgeruimd te gemoet, en deelde hem, met een blij gelaat, haar hoop mede om binnen kort moeder te wouden. Zy waande, de arme ziel, dat deze tijding haren echtgenoot welkom zoude wezen, en hem zoude terugbrengen tot menschelijker gevoelens, dan hy in den laatsten tijd jegens haar getoond had; maar de uitwerking was geheel anders dan zy zich had voorgesteld. De mededeeling, welke zy hem deed, in verband gebracht met hetgeen hy in de herberg vernomen had, wekte bittere vermoedens in zijn boezem op. Hy wist zich echter voor 't oogenblik te bedwingen, en vergenoegde zich, hetgeen zy hem zeide met een zwijgend en somber gelaat aan te hooren. Dadelijk na zijn t' huiskomst begaf hy zich naar den Priester en eischte, dat deze hem zeggen zoude, wie de man geweest ware, die gedurende zijn afwezigheid aan de stins was opgenomen geworden. Toen de goede vader Wichbold weigerde

{==72==} {>>pagina-aanduiding<<}

hem daaromtrent eenig naricht te geven, ontstak Edzard in toorn, verbood hem zijn huis, en ijlde naar zijn vrouw terug, aan welke hy nu insgelijks den naam des schipbreukelings afvroeg. Doch ook zy, zijn oploopendheid kennende, beducht dat het leven van Eelco, indien zy hem noemde, gevaar mocht loopen, bleef evenzeer weigerachtig om hem iets te openbaren: waarop hy, in toorn ontstoken, haar deerlijk sloeg en mishandelde: 't welk hy sedert byna dagelijks herhaalde, wanneer hy, naar zyn gewoonte, beschonken uit de herberg kwam. Zy verdroeg ook dit lijden, gelijk al het vroegere, met een engelachtig geduld, toloranter dolores patiens; doch haar toestand was bitter elendig; want zy had niemand, by wien zy in haar leed eenige vertroosting of opbeuring zoeken mocht: ook zelfs den Priester niet, die, hoewel zeer met haar begaan, te vreesachtig van aart was om het gebod van Eelco te durven overtreden.
Eindelijk gebeurde het, dat Foelkjen het tijdstip van haar verlossing voelde naderen. Haar man was in de kroeg, en niemand bevond zich by haar om den zoo noodigen bijstand te verleenen. Op haar gekerm en geschrei kwam echter een drietal buurvrouwen toeschieten, en weldra bracht zy een dochtertjen ter waereld; doch zy was zoo zwak en afgetobt, dat zy scheen het te zullen besterven. Eene der buurvrouwen liep hierop naar den Priester, ten einde zy niet onberecht zoude sterven, en eene naar Edzard, om hem de geboorte van het kind te boodschappen. Zoo wilde het geval, dat beide, Edzard

{==73==} {>>pagina-aanduiding<<}

en de Priester, gelijktijdig de stins binnentraden. De ruwe dronkaart scheen op dat oogenblik zijn verbod aan vader Wichbold vergeten te hebben: hy schonk een kroes vol bier in en bood dien den Priester aan, die hem afsloeg, zeggende, dat hy geen spijs of drank mocht proeven, terwijl hy het lichaam des Heeren droeg. Edzard, over deze weigering verstoord, vergat zich zooverre, dat hy met zijn kroes op de blikken bus sloeg, waarin zich het Hoogwaardige bevond, zoodat deze den Priester uit de hand viel, en de hostiën over den vloer verstrooid raakten. Maar nu gebeurde er een wonder, dat wel in staat ware geweest, het meest verstokt gemoed tot boetvaardigheid te brengen. Op elke hostie vertoonde zich een lichtende ster, welke een buitengewonen glans van zich gaf, zoodat het geheele vertrek er door verlicht werd. Al de buurvrouwen vielen op de knieën; maar Foelkjen rees op in 't bed, en, zich tot haar man wendende: ‘Edzard!’ zeide zy, ‘indien gy geen boete doet voor dit vergrijp, zult gy er in deze waereld zoowel als hier namaals voor gestraft worden. En gy, Priester, haast u, my het lichaam des Heeren te geven; want ik voel, dat ik sterven ga.’ - Maar de kleinhartige Priester, vir timidus et imbecillus, in stede van aan haar begeerte te voldoen, raapte snellijk de hostiën op en vluchtte de deur uit, zoo bevreesd was hy voor de gramschap van Edzard: - zoodat de arme vrouw onberecht stierf. Eene der buurvrouwen nam het kind tot zich, daar Edzard het niet wilde zien, en vader Wichbold werd ziek van ontsteltenis, zoo-
{==74==} {>>pagina-aanduiding<<}
dat men genoodzaakt was, een anderen Priester te halen, om de begrafenisplechtigheid te verrichten.
De buurvrouw, die het kind had medegenomen, was een goed en vroom schepsel, en ofschoon zy zelve het niet te breed had, en hard voor de kost moest werken, zoo droeg zy echter even veel zorg voor het arme wicht, als of het haar eigen ware geweest. Eens op een nacht wakker wordende, zag zy, niet zonder grooten schrik, Foelkjen naast haar bed zitten, die haar dochterken op haar schoot in slaap suste. Zy zou van angst wel geschreeuwd hebben; maar het was haar of het geluid haar in den keel bestierf, en Foelkjen zag haar met zulk een vriendelijken blik aan, dat langzamerhand de vrees van haar week en voor een zachtere, volkomen rustige aandoening plaats maakte. - ‘Theda!’ zeide de gestorvene: ‘ontstel u niet; want gy hebt van my niets te vreezen. Daar ik van deze waereld heb moeten scheiden zonder biecht of berechting, zoo is my het Paradijs ontzegd, tot zoo lang vader Wichbold aan zijn plicht jegens my zal voldaan hebben; maar het is my vergund geworden, tot dien tijd voor mijn kind te waken. Daarom ga heen, en zeg aan den Priester, dat hy zich te middernacht naar de kerk begeve en in den biechtstoel zitte: dan zal ik tot hem komen: en daarna zal hy my het Heilige doen gebruiken, opdat mijn ziel rust hebbe: - en zeg aan Edzard, dat hy zich bekeere en boete doe, of hy is voor altijd verloren.’ -
Dit gezegd hebbende, leide zy het slapende kind weder op het bed en verwijderde zich. Theda bleef

{==75==} {>>pagina-aanduiding<<}

die nacht met waken en bidden doorbrengen, en ging, zoodra de dag aan den hemel was, aan den Priester, en vervolgens aan Edzard, de boodschap doen, die haar was opgelegd. De Priester zuchtte en scheen bitter verlegen; maar hy was te kleinmoedig, om te doen wat de afgestorvene van hem verlangde: - en wat Edzard betrof, de verharde booswicht spotte met de hem overgebrachte vermaning, en graauwde Theda toe, dat indien zy hem weder met dergelijke boodschappen uit de andere waereld mu boord kwam, hy haar wederkeerig met een hoodschap derwaarts zenden zou.
Intusschen had de godin fama, welke de goddelijke Maro beschrijft als met honderd oogen, honderd monden en honderd ooren voorzien, het gebeurde by Foelkjens sterfbed ruchtbaar gemaakt. Zoowel Edzard, wegens zijn heiligschennis, als de Priester, wegens zijn verzuim, werden gedagvaard voor den Bisschop van Munster, onder wiens geestelijk rechtgebied Wijtwerd behoort. Edzard bleef weg; maar vader Wichbold verscheen voor den Bisschop en gaf een verhaal van het gebeurde, ook niet verzwijgende de laatste boodschap, hem door Theda gedaan. De Bisschop, niet durvende beslissen of deze verschijning van Foelkjen uit den Hemel of uit de Hel kwam, leide den Priester op, naar Rome te gaan, en de zaak den Paus voor te leggen; terwijl hy Edzard by verstek veroordeelde en den kerkban tegen hem uitsprak, dewelke naar 't gebruik in alle kerken afgelezen en op alle openbare plaatsen aangeplakt werd.
Toen Edzard nu weder in de herberg kwam, wei-
{==76==} {>>pagina-aanduiding<<}
 gerde hem de waard te ontfangen: en ieder schuwde en ontvluchtte hem als een verworpeling. By den bakker kon hy geen brood en by den boer geen melk bekomen, en had hy niet gelukkig nog eenige beschimmelde eetwaren in zijn woning gevonden, hy ware van honger gestorven, als zijnde, gelijk de Romeinen het noemde, aqua et igne interdictus. Doch ook deze voorraad hield weldra op en nu zag hy zich genoodzaakt, over dag te huis te blijven, terwijl hy 's nachts rondliep en op de erven of in de boerenwoningen binnensloop, de spinde of spijskorf, waar hy kon, beroovende, om zijn honger te boeten. Zoo kwam hy eens op een donkere nacht aan de hut van Theda. De gedachte, dat Foelkjens kind zich daar binnen bevond, deed zijn toorn ontvlammen: en het gruwzame denkbeeld rees by hem op, om zijn haat en woede aan dat onschuldig voorwerp te koelen, aan welks geboorte hy de schuld van al zijn elende gaf. Omzichtig sloop hy binnen, maar hoe hevig ontstelde hy, toen hy Foelkjen naast de bedstede zag zitten, met haar dochterken in den arm. ‘Elendig mensch!’ zeide zy, oprijzende en hem met een meer droefgeestigen dan grammen blik beschouwende: ‘ik weet, met welke bedoelingen gy hier komt; maar ik zal dit kind voor uwe onstuimige drift beveiligen. Zorg gy intusschen u te bekeeren; want deze is de laatste waarschuwing, welke gy ontfangen zult.’ Meteen trok zy haar sluier over 't aanzicht neer en gleed hem voorby, het kind met zich nemende.
In diezelfde nacht lag Eelco Hermana in zijn stins

{==77==} {>>pagina-aanduiding<<}

te slapen. Daar gebeurde het, dat hy wakker werd ea een vrouwelijke gedaante, met een kind op den arm, zag binnen komen. - ‘Eelco!’ zeide Foelkjen - want deze was het: - ‘ik breng u mijn dochterken: bescherm dit onnoozele wicht en laat het in Gods vreeze opbrengen, om den wille van haar moeder, die er voor zal blijven waken.’ - Meteen leide zy het meisjen op zijn bed en verdween.
Eelco bracht, zoodra het dag was, het kind aan zijn moeder, die het als haar eigen aannam en trouw verzorgde. Voorts verhaalde hy het voorgevallene aan den Landdeken, die het uit zijn mond liet opschrijven en door getuigen bezegelen; terwijl Eelco zelf het kruis aannam en naar het Heilige Land toog.
Edzard was intusschen zoo getroffen en bëangst geworden door de verschijning, dat hy berouw over zijn zonden begon te gevoelen, en insgelijks, animo submisso et poenitente, naar den Landdeken liep, wien hy het gebeurde mededeelde, onder heete tranen beloovende, zich te zullen onderwerpen aan elke boete, hoe zwaar ook, welke hem mocht worden opgelegd. De Deken gaf hem te kennen, dat zijn vergrijp te groot ware, dan dat hy hem de absolutie daarvoor geven kon, en dat de Paus alleen daartoe macht had: doch dat hy met vader Wichbold, die nog niet van huis was, daarheen moest trekken. Zoo begaven zy zich te samen op weg, de Priester en Edzard. Deze laatste was nu zoo mak als een lam, ofschoon de vrome vader altijd in doodsangsten zat, dat de wolvenaart weder eens by zijn reismakker de overhand krijgen mocht, en hy zich omtrent als de

{==78==} {>>pagina-aanduiding<<}

man by den blijspeldichter Plautus gevoelde, die den wolf by de ooren had, neque quo admitteret neque uti retineret sciens. Toen zy eindelijk te Rome waren gekomen, gelastte de Paus hun, zich naar Egypten te begeven en zich aldaar by de kruisvaarders te vervoegen. Zy gehoorzaamden aan het bevel en kwamen te Damiaten. Het is u allen bekend, hoe deze stad aan de rivier den Nijl gelegen is en door den moed der Friezen op de Saracenen veroverd is geworden....’ -

- ‘Hei wat!’ viel Roelif de Haarlemmer den spreker in: ‘dat zal ik u niet toegeven, ten zij gy doet als de vreemdelingen, die ook ons Hollanders met den naam van Friezen bestempelen. Ieder weet, dat het de Haarlemmers zijn, aan wie de eer toekomt, die stad te hebben ingenomen; en daar zijn de klokjens, die zy er geroofd hebben en de zagen, waarmede zy de kettingen, welke de rivier assloten, hebben doorgezaagd, - welke nog in de kerk hangen om het te getuigen.’
- ‘Gekheid!’ zeide Agge Jelles: ‘men kan zien, dat gy nooit te Dokkum geweest zijt, want daar staat nog boven op de torenspits de weerhaan, in de gedaante van de snebbe eener kogge gevormd, ter herinnering aan het door ons gepleegde wapenfeit; en mijn grootvader van moederszijde, Hajo van Wolvega, was de eerste, die den muur beklom en met zijn langen vlegel een Muzulmanschen overste doodde en naar beneden wierp.’ -
- ‘En wat meer zegt!’ zeide Duco, op Agge

{==79==} {>>pagina-aanduiding<<}

wijzende: ‘diezelfde lange vlegel is in het geslacht bewaard gebleven, om het te getuigen.’ -
- ‘Zotteklap!’ zeide Roelif: ‘ik wil niet tegenspreken, dat Agges grootvader zich dapper gedragen heeft; maar waarom heeft de Keizer aan Haarlem een nieuw wapen geschonken, zoo het niet is ter belooning voor hun by die gelegenheid betoonden moed? En waarom loopen de kinderen nog op den eersten dag van Louwmaand de stad rond, met scheepjens van een zaag voorzien op een stok?’
- ‘Als of uw stad toen reeds poortersrechten en een wapen bezat,’ zeide Eelco: ‘die zy eerst veel later bekomen heeft.’ -
- ‘My dunkt,’ zeide Arkel, ‘wy moesten wachten tot wy weder in 't vaderland terug waren, om deze vraag uit te maken, en intusschen Haarlem en Dokkum de eer der verovering laten deelen: ik ben nu, en ik geloof de meesten onzer reisgenooten met my, veel te verlangend naar het vervolg der aangename geschiedenis, welke onze Jonker Eelco mededeelt, en welke wy ongaarne zagen afgebroken.’
Deze woorden van den Ridder vonden algemeene weêrklank, en de Friesche Edelman ging op deze wijze met zijn vertelling voort:

- ‘Edzard en zijn reisgenoot kwamen, gelijk ik zeide, te Damiaten, werden aldaar onder de Kruisvaarders opgenomen, en op een vaartuig geplaatst, hetwelk mede voor 't grootste deel met Friezen bemand was. Edzard weerde zich kloek en dapper in den krijg en

{==80==} {>>pagina-aanduiding<<}

leidde overigens een onberispelijk leven, zoodat de Priester niet anders dacht, of hy was van zijn verkeerden weg geheel teruggekomen. Maar ziet, daar gebeurde het, dat Edzard in den aanvoerder van het schip iemand herkende, wien hy aldaar niet verwacht had, namelijk Eelco Hermana. Ik heb vergeten u te zeggen, dat de Priester, gedurende de reis, de onvoorzichtigheid had gehad, hem te zeggen, wie de persoon was, wien Foelkjen huisvesting verleend had. De goede man had zulks gedaan om Foelkjens eer by haar man te zuiveren, en in den waan, dat het verhaal, nu zy dood was, niemand meer schaden kon; doch hierin had hy zich deerlijk misrekend. Zoodra Edzard ontdekte, dat hy zich in de nabyheid bevond van den ouden minnaar zijner vrouw, kwam zijn boze aart weder terug, en, al zijn voornemens van boete en bekeering vergetende, wachtte hy Eelco af op een avond, dat deze onverzeld langs den oever wandelde, en bracht hem verraderlijk een doodelijke wonde toe. De Priester, door Gods bestier kort daarna denzelfden weg langs komende, en het gekerm van den gewonde vernemende, vervoegde zich by hem, en droeg den stervenden Eelco naar een niet ver van daar gelegen kapelletjen, waar hy hem de biecht afnam en de oogen sloot, waarna hy, volgens het oude kerkgebruik, nevens het lijk nederknielde, om daar de nacht in den gebede door te brengen. Op eenmaal, toen het middernacht was, werden de waskaarsen, die by het altaar stonden, van zelve ontstoken, en een gedaante trad binnen, welke de Priester terstond voor Foelkjen herkende. Zy knielde

{==81==} {>>pagina-aanduiding<<}

by hem neder, biechtte en ontfing de absolutie. Vervolgens trad zy naar den verslagene toe, trok van zijn vinger den ring af, welken zy hem eenmaal geschonken had, en stak er den zijnen weder aan, waarna zy nevens hem nederzeeg. Toen den volgenden morgen eenige kruisvaarders en geestelijken aan de kapel kwamen, vonden zy de twee lijken naast elkander gelegen, en den Priester biddende, uit wiens mond zy het verhaal ontfingen, terwijl hy dienzelfden dag zeer vromelijk stierf. Alle drie werden in gewijde aarde begraven; doch onzalig was het lot van Edzard, die, tot razerny vervallen, zich gelijk de aartsverrader Judas aan een boom verhing, terwijl zijn lijk den vogelen des velds en den dieren des wouds tot een aas werd voorgeworpen.
Wat zijn dochter betrof, deze werd aan het huis der Vrouwe van Hermana groot gebracht en trouwde, toen zy tot jaren gekomen was, den jongeren broeder van Eelco, wien zy een dochter schonk, die mijne en Ducoos grootmoeder is geweest. Gedurende het leven van deze laatste werd Friesland door zware rampen bezocht, en bleek het, dat de toorn des Hemels nog niet verzoend was door den dood des heiligschenners: althands overstrooming op overstrooming volgden elkander met een snelheid op, als te voren nooit beleefd was; en het land genoot geene rust, voordat de vrome vrouw te Wijtwerd een cierlijke kerk had laten bouwen, ter plaatse waar Edzard zijn schendig feit had verricht.’ -

Toen Eelco zijn verhaal gëeindigd had, zwaaiden

{==82==} {>>pagina-aanduiding<<}

allen grooten lof daaraan toe en keurden het hoogst leerzaam en belangrijk; wel is waar, de Latijnsche uitdrukkingen, waarmede het nu en dan doorspekt was geweest, waren door de meerderheid der toehoorders niet verstaan geworden;.maar zy vonden er het geheel des te mooier om: en wat de vermelde gebeurtenissen betrof, hoezeer die misschien in lateren eeuw als verdicht of althands als ongelooflijk zouden zijn verworpen geworden, zy vielen juist in den smaak van dien tijd: en men zoude het heiligschennis gëoordeeld hebben, den minsten twijfel omtrent de echtheid daarvan te koesteren.
Het was nu de beurt van Albert van Haastrecht om te vertellen. Na op zedigen toon te hebben aangemerkt, dat het verhaalde omtrent de rampen, ontsproten uit het door de wederzijdsche ouderen vastgestelde huwelijk tusschen Edzard en Foelkjen, hem aan 't voorval, dat hy zoude mededeelen, had herinnerd, kweet hy zich van zijn verplichting in de navolgende bewoordingen:

Verhaal van Albert van Haastrecht.

De Rijn loopt, gelijk algemeen bekend is, van Keulen naar Arnhem door een lage en weinig behagelijke landstreek,. Daar gekomen wordt het oog verrascht door bevallige heuvelen, met fraai geboomte beplant, boven welks donkere toppen de spitsen en torens oprijzen van menig klooster en burchtslot. Deze streek, door vele beken aangenaam doorsneden, en met vlijt beteeld en bebouwd, vormt de zuidelijke grens der

{==83==} {>>pagina-aanduiding<<}

anders zoo dorre en schrale Veluwe, en wordt daarom ook door de Gelderschen ‘de fluweele rand van het vale kleed’ genoemd. In dat gezegend oord, en niet verre van het dorp Oosterbeek, ziet men tusschen wild geboomte de grijze tinnen doorschemeren van het slot Wolfhees, een oud en ruim gebouw, welks bewoners sedert eeuwen over een uitgestrekt gedeelte des omliggenden gronds te bevelen gehad, en geen geringen rol in de geschiedenis der Veluwe gesneeld hadden. Voor eenige jaren leefde aldaar Berndt van Wolfhees, de laatste mannelijke afstammeling van dat machtige geslacht. Hy was een vroom on wakker Ridder, die menigen tocht bygewoond en rok de ongeloovigen bestreden had; maar nu waren zijn jaren geklommen: een wond aan 't been en daarbykomend voeteuvel verhinderden hem, zich verre van huis te begeven, en hy achtte genoeg voor zijn roem te hebben gedaan, en het overige zijner dagen rustig op zijn slot te kunnen blijven doorbrengen. Het was er dan overigens ook goed genoeg ingericht om er aangenaam en stil te leven, zonder dat er toch gebrek ware aan afwisseling en vermaak. De hofstede toch was ruim en van alle gemakken voorzien: op den voorhof, tusschen den buitenwal en de binnenste gracht, stonden aanzienlijke schuren, door de vlijt der eigenhoorigen en tijnsgenooten altijd wel gevuld: voorts een hooge molen, waar het graan voor het gezin niet slechts, maar voor de geheele buurt gemalen werd: een gruithuis, waar de gruit voor al de buren werd afgeleverd, en eindelijk nog een brouwery, waar uitmuntend bier gebrouwen werd:

{==84==} {>>pagina-aanduiding<<}

terwijl de kelders bovendien altijd gevuld waren met treflijken wijn. Aan vleesch en visch van alle soorten ontbrak het evenmin: groote kudden varkens voedden zich met de eikels van het omliggende woud: honderden van schapen graasden op de heide daar achter, en ontelbare hoenders en kalkoenen pikten hun voeder op het burchtplein. De bosschen leverden grof en fijn wild, de velden patrijzen in overvloed: riviervisch was zonder moeite te bekomen, en wanneer de burchtheer zeevisch begeerde, had hy slechts 's avonds een ruiter met een korf naar de zeeplaatsen te zenden, om den volgenden middag smakelijke bot, versche tarbot of zelfs een bruinvisch op schotel te hebben. En nooit ontbrak het Berndt van Wolfhees aan bereidwillige gasten, altijd even gereed om met hem de rheebokken na te jagen, het zwijn in zijn schuilhoek op te sporen of de netten in den stroom te werpen, als om het gevangene te helpen orberen, zijn keurige gerstedrank of ouden wijn te proeven, en de ooren der lieve Cunera met zoeten minnekout bezig te houden.
Cunera was de eenige dochter van Heer Berndt, en zoo lief en onschuldig een maagdelijn als ooit binnen tien mijlen in den omtrek was te zien geweest. Niet eene edelmansdochter wist met meer behendigheid en smaak de borduurnaald te hanteeren, noch verstond zich beter op het inleggen en konfijten van smakelijke vruchten: en behalve deze begaafdheden bezat zy, wat meer zegt, een goed en milddadig hart, vrij van allen hoogmoed en ijdelheid, zoodat zy door aanzienlijken en geringen, door

{==85==} {>>pagina-aanduiding<<}

ouden en jongen, evenzeer bemind en gëeerd werd. By de kennis, welke men bezat aan het vermogen haars vaders, wiens eenige erfgename zy was, kon het niet wel anders zijn, of al de jonge edellieden uit de nabijheid, en zelfs sommigen, die niet jong meer waren, moesten om hare hand dingen; maar de oude Berndt sloeg alle aanzoeken van dien aart af, en wat haarzelve betrof, ofschoon zy zich vriendelijk en minzaam jegens allen betoonde, haar hartjen voor niemand in 't byzonder gesproken. De reden, waarom Heer Berndt bestendig ook de beste partyen voor zijn dochter was blijven weigeren, lag niet, gelijk sommigen waanden, in de zucht om het lieve meisjen, dat, sedert haar moeders dood, zijn eenig gezelschap op den burcht was, by zich te behouden. Wel had hy die reden nu en dan tot voorwendsel genomen; maar de ware oorzaak was deze, dat hy, even als de vader van Foelkjen, haar reeds voor hare geboorte aan den zoon eens wapenbroeders verloofd had. Hy had dit altijd voor haar verzwegen; maar eindelijk was de tijd gekomen, waarop het geheim moest ophouden een geheim te zijn. Op een stormachtigen avond van Maart gebeurde het, dat een vreemdeling, die vermoeid en bezweet van 't veerhuis kwam aangeloopen, zich aan den slotwachter aanmeldde met een brief voor Heer Berndt. Deze betoonde zich recht verheugd, toen hy het zegel losbrak; want hy herkende het wapen van den wakkeren Heer Wolfgang van Altenaar, met wien hy menigen tocht gedaan en menig genoegelijk uur gesleten had. Hy liet terstond zijn kapellaan

{==86==} {>>pagina-aanduiding<<}

roepen, om den brief te lezen, die nagenoeg van den volgenden inhoud was:
‘Wolfgang van Altenaar aan Berndt van Wolfhees. Groete en ridderhandslag vooraf.
Waarde Vriend en Wapenbroeder!
Deze is dienende om u te melden, dat mijn zoon, die, gelijk ik zelf, Wolfgang heet, met Pinxteren zijn vijf en twintigste jaar volbracht zal hebben, en het alzoo hoog tijd voor hem wordt, een vrouw te nemen. Nademaal wy ons voor jaren verbonden hebben, dat uwe dochter, welke thands achttien jaren oud moet wezen, de echte vrouw van mijnen Wolfgang worden zoude, zoo herinner ik u by dezen aan het gegeven woord, en zend ik hiernevens den verlovingsring, biddende dat de Jonkvrouw dien ter liefde van haar aanstaanden echtgenoot moge dragen; en verzoek u, aan onzen bode wederkeerig een ring mede te geven, om tot minnepand van hare zijde te verstrekken. Mijn zoon bevindt zich voor als nog bij den Keizer te Regensburg, maar zal met St. Jan afreizen om zijn bruid te komen halen. Onderwijl zend ik u een vat van den besten rooden wijn, dien onze wijnbergen opleveren, en hoop, dat gy hem in gezondheid moogt ontfangen en opdrinken: waarmede wy u Gode bevelen.
Ik Pater Hildebrand, mijns Heeren Kapellaan, heb dezen brief geschreven met mijn eigen hand, die door mijn voorschreven Heere met zijn eigen merk is geteekend, den dag voor Oculi, van het slot tot Altenaar.’

{==87==} {>>pagina-aanduiding<<}

Dit bericht verblijdde Heer Berndt uitermate: hy zond dadelijk een kar naar het veer om den wijn, onthaalde den bode op het beste dat in keuken of kelder te vinden ware, en stuurde hem na acht dagen terug met een kostbaren verlovingsring en een fraaien brief, tot het schrijven waarvan Vader Wenzel, zijn Kapellaan, wel drie dagen besteed had, en die dan ook wel een pronkstuk mocht heeten, zoo cierlijk waren de hoofdletters geteekend en gekleurd: ja om het bovenschrift slingerde zich een fraaie krul, met beeldjens en figuren van den Heiligen Simson, die zijn bruid af komt halen, en van den leeuw naast hem, door een minnegoodjen geleid, alles zeer geestig zinspelende op het aanstaande paar. Toen nu de bode weg was, deelde Heer Berndt aan Cunera mede, wat tijding de man op Wolfgang was komen brengen, en verhaalde haar, welk een vroom en dapper Ridder de Heer van Altenaar ware, en hoe gelukkig zy zich te achten had, indien de zoon - gelijk hy er ook niet aan twijfelde - even braaf en wakker en welgemaakt als de vader ware. Cunera werd beurtelings bleek en rood, toen zy dit bericht vernam, en antwoordde zediglijk en gelijk een gehoorzame dochter betaamde, dat zy gehoopt had, niet zoo vroeg haar lieven vader te verlaten, doch dat zy zich in alles naar zijnen wil zoude voegen. Gy kunt denken, of de ontfangen mededeeling haar stof had gegeven tot peinzen en overdenken, en of zy nieuwsgierig en bezorgd was, hoe de verwachte bruidegom er uit zoude zien, wien zy by haar zelve beurtelings vergeleek met al de jonge

{==88==} {>>pagina-aanduiding<<}

Edellieden, die zy kende; doch altijd hopende, dat hy de goede hoedanigheden van elk hunner bezitten en hun gebreken missen zoude. ‘Zie,’ dacht zy by haar zelve: ‘ik had gaarne, dat hy zoo vrolijk ware als Otto van Walfoort; maar dan moest zijn neus minder lang wezen: hy zou my wel behagen, indien zijn hair zoo zwart en gekruld ware als dat van Rolf van Eylar; mits hy wat meer verstand had: en dan moest hy geestig kunnen vertellen als Wolf van Bylandt; doch zich niet zoo krom houden: ook had ik er niet tegen, indien hy een zoo vlugge ruiter ware als Koen van Wachborn, en minder met zich zelven ingenomen dan deze.’ - En wanneer de lieve maagd zich op deze wijze een hersenpop had gevormd, dan ging zy naar de kapel, en bleef daar dikwijls byna een uur bidden, dat haar bruidegom toch mocht bëantwoorden aan de voorstelling, welke zy zich van hem gevormd had.
Ondertusschen heerschte er vrij war drukte op het kasteel: de juffers en dienstmaagden waren onverpoosd bezig met het vervaardigen van Cuneraas uitzet, en met het borduren van het bruidskleed. Juweliers, passementwerkers en kramers wisselden elkander af op het slot. Alle breuken en gaten in muur of wal werden gelapt en hersteld: het houtwerk, waar 't verrot of vermolmd was, door nieuw vervangen: en de schilderkwast ijverig gebruikt om aan alles een frisch en vrolijk aanzien te geven.
Men was in de laatste dagen van April, en reeds begon het lentekleed boomen en velden te overdekken. Eens, op een dier fraaie voorjaarsmorgens,

{==89==} {>>pagina-aanduiding<<}

wanneer de zoele lucht, de verkwikkende, gebalsemde geur van kruiden en bloemen, en het gevoel der ontwakende natuur de ziel tot zachte en weemoedige aandoeningen stemmen, was Cunera, met Brecht, haar voedster, het bosch ingewandeld. Van 't loopen vermoeid, had zy zich onder een ouden eikeboom nedergezet, welks wortels in verschillende grillige vormen half over den rand hingen eener diepe kloof, over wier bodem een helder beekjen liep, dat, van de hooge heide afgedaald, het bosch in alle rigtingen doorkronkelde. Haar voorschoot was vol met veelkleurige veldbloemen, waarvan zy bezig was een kransjen te vlechten, terwijl zy inmiddels met verstrooide aandacht luisterde naar het gesnap der oude Brecht, die haar onderhield over het onschatbaar voorrecht, haar beschoren, van eerlang zulk een wakker edelman, als Wolfgang van Altenaar, tot echtgenoot te erlangen. De goede voedster, na al haar welsprekendheid te hebben uitgekraamd, verwonderd, dat Cunera geen antwoord gaf: ‘men zoude waarlijk zeggen, Cneertjen!’ zeide zy eindelijk, ‘dat gy het geluk, dat u wacht, niet op prijs stelt. Waar denkt gy toch over?’ -
- ‘Ik denk,’ antwoordde Cunera, ‘dat ik by wijlen ondankbaar ben, en zelfs de zoodanigen benijd, die, naar het uiterlijke oneindig minder bevoorrecht zijn dan ik. Gisteren heb ik molenaars Lijsbeth zien verloven aan Warner den jager. Wat waren beide vrolijk en opgeruimd! En geen wonder; want zy hebben elkander van kindsbeen af gekend en boven alle anderen uitgekozen: terwijl ik niet

{==90==} {>>pagina-aanduiding<<}

weet of ik mijnen bruidegom, noch of hy aan my gevallen zal. - Zie, ik zou waarlijk, geloof ik, liever een echtgenoot hebben, die van min hoogen adel en min door de fortuin begunstigd ware, maar dien ik te voren gekend en mijner liefde waardig had bevonden.’ -
Eer dat Brecht de verbazing nog had kunnen uitdrukken, welke deze zonderlinge bekentenis der Jonkvrouw by haar te weeg bracht, deed zich, op korten afstand, tusschen het geboomte, een zoetklinkend snarenspel hooren, en terstond daarop zong een volle, welluidende mansstem het navolgende lied:

't Is weder lente, zacht en zoel. - 
Tot levenslust en mingevoel 
Is al, wat leven heeft, ontwaakt. 
Zie, alles ademt, alles blaakt 
Van zoet verlangen. 
 
De fiere hengst, der wouden vorst, 
Draaft rond en wrenscht van liefdedorst: 
Het boschhert naakt de vlugge ree, 
De logge stier het zuivelvee 
Met vlugger gangen. 
 
De zilvren zwaan in 't oeverriet, 
Het vischjen in den heldren vliet, 
De zwaluw op het gastvrij dak, 
De vlasvink op den wilgentak, 
't Zoekt al te paren: 
 
En ieder kiest en ieder vindt 
Een lieve wêerga, hem gezind: 
Aan allen staat het vrijen vrij: 
En, schuldloos, weet hun vrijerij 
Van geen bezwaren. 

{==91==} {>>pagina-aanduiding<<}

De mensch alleen - al gloeit zijn hart 
Van liefdedrift en liefdesmart - 
Hy moet te vaak in 't vol gemoed 
De teedre zuchten, die hy voedt, 
Met kracht versmooren. 
 
Hem scheiden stand, geboorte en rang, 
Der oudren wil, der magen dwang, 
Te vaak van haar, die hy het reedst, 
- Zoo 't kiezen waar vergund geweest - 
Zich had verkoren. 
 
Gelukkig nog, indien hy niet 
Zich aan een voorwerp huwen ziet, 
Welks loutere aanblik 't jeugdig bloed, 
Dat bruischend door zijn aad'ren woedt, 
Tot ijs doet vriezen. - 
 
Benij dan nimmer, blij gediert'! 
Als ge in de lente uw hoogtijd viert, 
Benij den mensch zijn rechten niet: 
Daar u Gods gunst het grootste liet: 
- Van zelf te kiezen. - 


Het onderwerp van dit gezang was zoo geheel in overeenstemming met hetgeen in de ziel van Cunera omging, dat zy tot het einde bleef luisteren, zonder eens om te zien en zonder er aan te denken, wie de zanger wezen kon, die deze bevallige akkoorden had voortgebracht. Zoodra echter het geluid op had gehouden, scheen zy tot het besef der wezenlijkheid terug te keeren, en oprijzende, keek zy naar de zijde, waar het van daan was gekomen, ten einde, zoo mogelijk, te ontdekken, aan wien zy deze verrassching te danken had. Brecht, niet minder nieuwsgierig dan zy, was reeds naar dien kant heen-
{==92==} {>>pagina-aanduiding<<}
geklotst; maar bleef plotseling staan, toen de zanger van achter een kleine verhevenheid, welke hem tot op dat oogenblik aan heur oogen had onttrokken, te voorschijn trad, en, zich met heuschheid tot Cunera wendende, voor zijn vrijpostigheid verschoning vroeg.
- ‘Zoo ik geweten had,’ zeide hy, ‘dat ik een meer beschaafd gehoor had dan de vogels van het woud, ik had my wel gewacht, schoone Jonkvrouw! uwe eenzaamheid op een zoo onbescheiden wijs te stooren.’ -
Cunera bloosde geweldig, toen zy zich door den vreemdeling op deze wijze hoorde aanspreken in een eenigzins uitheemschen tongval, die niet zonder bevalligheid was. De maatschappelijke stand, welken zijn kleeding verried, was echter niet van dien aart om haar eenige verlegenheid in te boezemen: het eenvoudige buis van groen laken, welks kleur zelfs eenigzins verschoten was, de roode kaproen van grof doek en de kalfslederen hozen verkondigden iemand van geringe geboorte: en de zilveren sleutel, aan een ketting van hetzelfde metaal op de borst hangende, zoowel als het, met een fluweelen band over den schouder gedragen speeltuig, deden den meistreel of minnezanger van beroep kennen; - maar de houding en gestalte des onbekenden verrieden toch zekere waardigheid en de gewoonte om met welgeboren lieden om te gaan; terwijl zijn gelaatstrekken niet tot de zoodanigen behoorden, welke, eens gezien, lichtelijk weder vergeten worden. De kaproen, op dit oogenblik achterover geslagen, liet

{==93==} {>>pagina-aanduiding<<}

de schoonste gitzwarte hairen zien, welke, in 't midden gescheiden, aan weêrskanten in zware krullen over nek en schouderen nedergolsden: de donkere oogen, welke hy, by het buigend naderen, op den grond gevestigd hield, blonken, toen hy ze, by het eindigen zijner toespraak, naar Cunera richtte, haar zoo schitterend tegen, dat zy zich gedrongen voelde, de hare neder te slaan. Op het hooge voorhoofd lag een uitdrukking van nadenken en droefgeestigheid verspreid, welke aan een meer rijpen leeftijd eigen scheen, dan dien de zanger bereikt kon hebben, en die in tegenspraak was met den jeugdigen blos op de wangen en de zachte omtrekken van mond en kin. Het onaanzienlijk gewaad sloot zoo juist om de wel gevormde ledematen en deed de volkomen evenredigheid der deelen zoo bevallig uitkomen, dat men de stof vergat waaruit het was samengesteld: - in 't kort, den jongeling ontbrak slechts een meer cierlijke dosch, om voor een edelman van hooge geboorte, ja voor een vorstenzoon te worden aangezien. Bespeurende dat Cunera, 't zij uit maagdelijke schroomvalligheid, 't zij omdat zijn onverwachte verschijning haar te sterk verrascht had, zijn toespraak niet bëantwoordde, herhaalde de minnezanger zijn verontschuldigingen, en gaf tevens te kennen, dat hy, de gastvrijheid en milddadigheid van den Heer van Wolfhees hebbende hooren roemen, op weg was naar zijn kasteel, in de hoop dat men den armen meistreel zoude vergunnen, zijn zwakke gaven aldaar te doen hooren, - toen hy, van de wandeling vermoeid en door het bevallige oord verlokt, zich

{==94==} {>>pagina-aanduiding<<}

een wijl onder de schaduw van het geboomte nedergezet en, zich alleen wanende, een nieuw, onlangs door hem vervaardigd lied had beproefd.
- ‘En wy zijn er u dank voor verschuldigd, meistreel!’ zeide Cunera, die eindelijk haar verlegenheid had weten te overwinnen: ‘immers, zoo het slot Wolfhees altijd een gul onthaal biedt aan den vermoeiden reiziger, het zal u thands met dubbel genoegen verschaft worden, nu wy de overtuiging bezitten, dat gy het met zulke fraaie zangen weet te vergelden. Ik ben de dochter van Heer Berndt.’ -
- ‘In waarheid,’ zeide de zanger, zich op nieuw buigende: ‘dan mag ik mijner gelukster wel dubbel dank weten: vooreerst, dat zy my het onverhoopte voorrecht verschaft heeft, u, schoone Jonkvrouw! te ontmoeten: en in de tweede plaats, dat mijn lied u niet te zeer mishaagd heeft. Gy gelooft dan, dat ik niet geheel als een onwelkomene gast zal beschouwd worden.’ -
- ‘In tegendeel,’ zeide Cunera, met een bekoorlijken glimlach: ‘en gy kunt er u van overtuigen, door ons op onze terugwandeling te vergezellen, ten einde ik u aan mijn vader voorstelle.’ -
Dit zeggende nam zy den arm van Brecht, en begaf zich op weg naar het kasteel, terwijl de meistreel haar volgde op een afstand, die echter van lieverlede kleiner werd; want de goedhartige Jonkvrouw, die geen zweem van die trotschheid bezat, welke andere edelvrouwen verhindert het woord te

{==95==} {>>pagina-aanduiding<<}

richten tot personen van minderen stand, deed hem menige vraag over de plaats, waar hy van daan kwam, over de adelijke huizen, welke hy bezocht had, en over de kunst, welke hy bëoefende: om welke vragen te bëantwoorden, de zanger zich wel genoodzaakt vond, gedurig meer en meer naby te komen, ten einde haar niet in de noodzakelijkheid te brengen, het hoofd gedurig om te keeren: - zoodat, toen zy aan de slotbrug kwamen, hy zich zoo dicht aan haar zijde bevond, als de welvoegelijkheid maar eenigzins vergunde. Alle bedeesdheid was intusschen van Cunera geweken: de antwoorden des minnezangers, even gepast als bescheiden, hadden gestadig nieuwe vragen uitgelokt, en al wat hy haar verhaalde, kwam haar zoo belangrijk voor en zoo geheel afwijkende van de beuzelpraat, welke zy gewoon was te hooren, dat zy, op Wolfhees komende, by zich zelve erkennen moest, dat de weg derwaarts haar nimmer zoo kort was toegeschenen.
Het was juist etenstijd, en Heer Berndt zat reeds aan het oppereind der zaal onder de hooge schouw te wachten op zijn dochter en op het maal.
- ‘Wel! waar blijft gy?’ riep hy, op half vrolijken, half bestraffenden toon, Cunera toe, zoodra hy haar zag binnenkomen: ‘de hoorn heeft reeds geblazen en mijn maag riep luider dan hy; - maar gy deernen schijnt nooit van honger te weten en u met den geur der bloemetjens en het gezang der vogeltjens te kunnen voeden.’ -
- ‘Niet met het gezang der vogelen alleen, vader!’ antwoordde Cunera, lachende: ‘maar ook

{==96==} {>>pagina-aanduiding<<}

met dat van dezen meistreel, die hier de herbergzaamheid van Wolfhees komt inroepen.’ -
- ‘Hy is welkom,’ zeide Heer Berndt, met een blik en een hoofdknik naar de zijde des zangers, die eerbiedig aan de deur bleef staan: ‘maar, dewijl volgens het oude spreekwoord, een hongerige maag geen ooren heeft, zullen wy beginnen met deze spijzen eens aan te spreken, en tot het nagerecht wachten om de gaven van onzen gast te bëoordeelen.’ -
Dit gezegd hebbende gaf hy zijnen hofmeester een wenk om het eten binnen te brengen: Cunera nam aan zijn rechterzijde en de oude Rentmeester iets lager aan zijn linkerzijde plaats: terwijl de meistreel zich zediglijk aan 't lager einde beneden de dienaars zette, afwachtende dat men het woord tot hem zoude richten. Die bescheidenheid behaagde Heer Berndt, die anders de meistreels, vinders, kamerspelers, en al dat slach van volk over 't algemeen als verwaande, vrijpostige, voorbarige lieden kende, die ongevraagd spreken, het hoogste woord voeren, en van 't beste hebben willen. Hy liet dan ook, zoodra de disch afgeloopen, het amelaken weggenomen, en de wijn op tafel gezet was, den jongeling nader by hem komen, en verzocht hem om een proefjen zijner kunst. De zanger liet zich, mede tegen de gewoonte der lieden van zijn slach, geenszins bidden, maar hief dadelijk een vrolijk drinklied aan, 't welk de Burchtheer met welgevallen aanhoorde en luidkeels toejuichte, toen het gezongen was.

{==97==} {>>pagina-aanduiding<<}

- ‘Drink heil!’ zeide hy, hem een vollen berkemeier brengende: ‘gy hebt een goede teug verdiend: en misschien wekt deze edele wijn u op, om ons op nieuwe liederen te vergasten.’ -
- ‘Uw heil zij bestendig, Heer van Wolfhees, en dat der edele Jonkvrouw!’ zeide de zanger, terwijl hy oprees en, na een eerbiedige buiging, den beker ledigde: ‘Ziedaar goeden wijn,’ vervolgde hy, toen hy hem weder nederzette: ‘en van den besten, die 't jaar twintig aan de Aar geleverd heeft.’ -
- ‘Gy schijnt er kennis van te hebben,’ zeide Heer Berndt, met een goedkeurend hoofdknikken: ‘die wijn komt in de daad van de Aar, en is my kort geleden door den Heer van Altenaar gezonden.’ -
- ‘Oude vrienden vergeet men niet licht,’ merkte de meistreel lachende aan: ‘en, gelijk men weet, zangers en wijn zijn doorgaans goede bekenden.’ -
- ‘Gy spreekt wel,’ hernam Heer Berndt: ‘hoe is uw naam, meistreel! en uit wat land zijt gy geboren?’ -
- ‘Mijn naam is Udo,’ was het antwoord: ‘en ofschoon ik u het nederige, en by u waarschijnlijk onbekende dorpjen zoude kunnen noemen, waar ik het licht zag, kan ik geheel het Keizerrijk als mijn Vaderland beschouwen; want mijn ouders hadden geene vaste woonplaats, maar leidden een zwervend leven, de schoone zang- en toonkunst, waarin beide treffelijke meesters waren, nu hier, dan daar beoefenende. Het was op een reis door Fran-
{==98==} {>>pagina-aanduiding<<}
kenland, dat ik in een armoedige hut het levenslicht zag. Ik had even goed aan het hof des Keizers kunnen geboren worden, indien mijn moeder eene maand vroeger had verkiezen te bevallen.’ -
- ‘Welnu, vriend Udo!’ zeide heer Berndt: ‘gy zult hier blijven, zoo lang het u bevalt, en onzen disch vervrolijken met uwe liederen en vertellingen; want gy hebt zeker veel gezien en ondervonden en zult dus ongetwijfeld overvloedig stof hebben.’ -

Udo boog zich op nieuw, en toonde weldra metterdaad, dat zijn gastheer zich niet in zijn verwachting bedrogen had; want zoo wel te dezer gelegenheid als by het avondeten onthaalde hy hem en zijn dochter op menig aangenaam lied en deelde hun onderscheidene belangrijke en wetenswaardige byzonderheden mede betreffende de plaatsen welke hy bezocht had: - zoodat Heer Berndt, toen hy ter ruste ging, betuigde, in langen tijd zulk een genoegelijken dag niet te hebben doorgebracht, en Cunera, eer zy insluimerde, een stil gebed ten hemel opzond, dat haar verloofde zulk een gunstig voorkomen hebben en zulke begaafdheden bezitten mocht als de minnezanger Udo.
Deze scheen van zijnen kant insgelijks niet weinig behagen te scheppen in het verblijf op Wolfhees, althands de eene dag na den anderen verliep, en hy sprak nog niet van zich te verwijderen. Heer Berndt begon meer en meer behagen in zijn gezelschap te vinden en des avonds uren lang met open mond en goedkeurend hoofdknikken te zitten luisteren naar

{==99==} {>>pagina-aanduiding<<}

zijn vertellingen van het Rivierspook der Lurley, van den Muizetoren, waar de hardvochtige Bisschop door het ongedierte verslonden werd, van de heksen, die op den Bloksberg dansten, en van de treken, welke de berggeest Hans Heiling aan de arme reizigers gespeeld had: - zoodat hy menigmalen betuigde, niet te weten, wien hy meer zoude missen, zijn dochter of den meistreel, als zy hem een van beide verlieten, 's Morgens vergezelde Udo de Jonkvrouw doorgaans op haar wandelingen; en zong daar zijn bevalligste liederen, of verhaalde haar de avontuurlijkste geschiedenissen die maar uittedenken waren: - en wanneer hy niet by haar was, dan poogde zy de gehoorde melodyen na te zingen, of peinsde over de verhalen, welke hy haar gedaan had. Zoo verliep de tijd; en ofschoon intusschen met de beschikkingen voor de bruiloft en het vervaardigen der bruiloftskleederen werd voortgegaan, werd over den Bruigom byna niet meer gesproken. Naarmate echter het tijdstip naderde, waarop deze verwacht werd, scheen Cunera meer peinzend, meer droefgeestig, min opgeruimd dan vroeger te worden: en meer dan eens gebeurde het, dat de oude Brecht, wanneer deze haar 's avonds ontkleedde, tranen in haar lieve oogjens blinken zag, waarvan zy de oorzaak niet kon gissen: - immers niemand was er op het slot, die zich zoude hebben kunnen verbeelden, dat dezelfde oorzaak, welke de wangen der schoone Jonkvrouw nu eens kleuren, dan weder verbleeken deed, ook op het gelaat van Udo dien trek van ernst en zwaarmoedigheid, waarvan ik reeds gewaagd heb, en die

{==100==} {>>pagina-aanduiding<<}

in de eerste weken van zijn verblijf bijna geheel voor een uitdrukking van opgeruimdheid had plaats gemaakt, sterker dan te voren terug riep.
Dan, het Pinxterfeest was gekomen en nu gaf op 't onverwachtst Udo aan Heer Berndt zijn voornemen te kennen, om Wolfhees te verlaten. Vergeefs riep de Burchtheer, dat zoo iets ongehoord en schandelijk ware: vergeefs poogde hy hem van zijn besluit te doen terug komen: vergeefs hield hy den zanger voor, dat deze, wilde hy zich niet aan de grofste ondankbaarheid schuldig maken, ten minsten moest blijven tot na de bruiloft, om daar een lied ter eere van het jonge paar te zingen: - niets mocht helpen: en toen Heer Berndt, ten einde raad, by Cunera aandrong, dat deze hare pogingen by de zijne voegen zoude om Udo te behouden, zeide zy hem, dat zulks wel waarschijnlijk vruchteloos zoude wezen, en, voegde er zelfs, tot haars vaders groote verwondering, by, dat, volgens hare meening, Udo nu lang genoeg op Wolfhees gebleven was.
Werkelijk verliet dan ook de meistreel het slot: in de eerste dagen na zijn vertrek scheen alles doodsch en ledig op Wolfhees; - maar nergens meer dan in het hart van Cunera: - ja, daar bleef het treurig en somber gesteld, ook toen de aanstaande feestviering, de aankomst van onderscheidene gasten, en de drukte, van dergelijke plechtigheden onafscheidelijk, op het kasteel de vrolijkheid. - althands de levendigheid - terugriepen.
Eindelijk was Sint Jan voorby en de dag gekomen,

{==101==} {>>pagina-aanduiding<<}

op welken, naar alle berekening, de Bruidegom op Wolfhees verschijnen moest. Reeds van den vroegen morgen wapperden de vanen en banderollen van elken top, cierden bloemfestoenen en loverkransen de poorten en zalen, en was elk op Wolfhees, van den Burchtheer af tot den minsten herdersknaap toe in feestgewaad uitgedoscht. Prachtig en bevallig vooral was de tooi, die de lieve Bruid vercierde; mnaar helaas! het blosjen was van haar lieve wangen geweken, en houding en oogopslag hadden aan den opmerkzamen beschouwer verraden, dat die feestdag voor haar alleen een dag van rouw en droefheid was.
Sedert lang reeds was een aanzienlijke schaar genoodigden in de feestzaal vergaderd en zag de wachter van den toren naar de aankomst des Bruidegoms uit; maar de uren vervlogen: het werd etenstijd; het werd middag: en nog liet zich de Jonker van Altenaar niet bespeuren. Eindelijk, toen de schaduwen der hooge torens en die van de zware beukeboomen daar om heen zich reeds begonnen te verlengen, ontdekte de wachter een drietal ruiters, die in vollen draf de laan opreden. Op het slotplein gekomen, ontdeed zich een hunner van den mantel, die hem bedekte, en de toegeschoten dienaars herkenden den meistreel.
- ‘Zijt gy het Udo?’ zeide de hofmeester; hem met blijdschap de hand reikende om as te stijgen: - ‘by Sint Bartel! ik wist niet, dat gy zulk een goed ruiter waart: en gy hebt een duchtig wapen ook by u,’ vervolgde hy, een met ijzer beslagen

{==102==} {>>pagina-aanduiding<<}



strijdkolf betastende, die aan den zadelknop hing: ‘maar wat zie ik: bloed aan het ijzer?’ -
- ‘Ik ben op weg aangerand geweest,’ antwoordde Udo, op een onverschilligen toon.
- ‘En gy hebt goed van u afgeslagen ook, naar ik merk: nu! dat zal Heer Berndt verheugen, dat gy hier het feest vervrolijken komt; - maar hoe welkom gy zijt, wy hadden thands nog liever den Bruigom gezien, die zich te lang laat wachten.’ -
- ‘Gy zult hem niet langer behoeven te wachten: zeg gerust aan den kok, dat hy de spijs opdoe, en dien my by uwen Heer aan,’ zeide Udo, terwijl hy binnentrad en den hem wel bekenden weg nam, die naar de eetzaal leidde.
- ‘Ha! daar is waarlijk vriend Udo!’ riep Berndt, zoodra hy den minnezanger bespeurde: ‘by mijn trouw! gy schijnt goede zaken gedaan te hebben, sedert wy elkander hebben ontmoet: gy zijt gekleed als een Rijksvorst! - en houdt gy tegenwoordig er werkelijk dienstknapen ook op na?’ -
In de daad, de meistreel had een geheel ander voorkomen, dan toen hy het eerst op Wolf hees verschenen was. Zijn blieout was van het fijnst sindaal, hemelsblaauw van kleur en rijk met gouden bloemen gestikt: kostbaar bont omzoomde de randen en de uiteinden der mouwen, welke tot over de handen nederhingen: in den met goud omzetten gordel van donker zwart fluweel stak een kostbaar gewerkte dagge, welker gevest met edelgesteenten omzet was: en een zware tasch, mede van fluweel, hing ter eener zijde langs de heup af: de hozen waren van

{==103==} {>>pagina-aanduiding<<}

scharlaken, en de schoenen naar den laatsten smaak met gouden spangen vastgemaakt. Een rood mutsjen, aan 't welk een breede witte pluim met een juweelen gesp was vastgehecht, bedekte het hoofd. Nog altijd droeg Udo het teeken van zijn beroep op de borst; maar sleutel en keten waren thands beide van goud: en zijn speeltuig werd niet meer door hemzelven, maar door een der rijk uitgedoschte dienaars, die achter hem kwamen, aan een lazuur lint gedragen.
Indien Cunera zich by zijn komst verrascht gevoeld, indien een hoog rood haar wangen gekleurd had, hare verwondering over de pracht, door den minnezanger ten toon gespreid, steeg nog hooger, toen deze, tot voor haren vader genaderd, de linker mouw opstroopte en van den vinger een ring afstroopte, welken hy knielend den Burchtheer aanbood.
-‘Wat beteekent dat?’ vroeg deze, verbaasd, toen hy den ring herkende, dien hy aan Wolfgang van Altenaar had gezonden.
- ‘Dat beteekent,’ antwoordde Udo, ‘dat gy in my den verwachten Bruigom ziet, die het hem beloofde pand komt opvorderen.’ -
- ‘Gy!’ riep Heer Berndt, zijn ooren naauwelijks kunnende gelooven: ‘en hoe kan dit mogelijk wezen?’ -
- ‘De zaak is zeer eenvoudig,’ antwoordde de jongeling: ‘uwe afspraak met mijn vader was my bekend; maar ik schrikte tegen een huwelijk, op zulk een wijze aangegaan: ik wilde mijn Bruid leeren kennen, ik wilde weten, of ik haar, of zy my zoude

{==104==} {>>pagina-aanduiding<<}

behagen: en ik besloot my daarvan te verzekeren in de vermomming eens zangers, welke my in staat gesteld heeft den beminnelijken aart en de zachte zeden mijner geliefde Cunera te bewonderen - en te aanbidden.’ -
- ‘Een gevaarlijke proefneming?’ zeide Heer Berndt, het hoofd schuddende: ‘maar gelukkig is alles ten beste geschikt: - nu! dat daargelaten: de bekers gevuld en ons aan den disch geplaatst: en dan zullen wy zien, of ik aan Wolfgang van Altenaar vergeven kan, dat hy mijn vriend Udo uit den rij der bestaande wezens geschrapt heeft.’ -
Het gastmaal nam een aanvang en Wolfgang van Altenaar was naast zijn schoone bruid geplaatst, die nog altijd het stilzwijgen bewaarde, zoo verrascht was zy geweest door de wending, welke de zaak genomen had.
- ‘Hoe zoo stil, mijn lieve!’ zeide de Bruidegom, haar met een oog van verrukking aanstarende: ‘ik weet, gy hadt niet verwacht, deze plaats door my bekleed te zien, maar....’ -
- ‘Nog schijnt het my een droom,’ zeide zy, hem met liefdevolle blikken aanstarende: ‘gy Wolfgang van Altenaar?’ -
- ‘Doet het u leed?’ vroeg de jongeling: ‘in dat geval ben ik wederom niet meer dan de eenvoudige minnezanger Udo, en verlaat ik voor eeuwig dit slot.’ -
Cunera liet het blonde hoofdjen op zijn schouder zakken, en fluisterde naauwlijks hoorbaar.: ‘al waart gy slechts de eenvoudige minnezanger, dan nog zoudt

{==105==} {>>pagina-aanduiding<<}

gy my dierbaarder zijn, dan ieder edelman ter waereld.’ -
De jongeling zag haar aan met een onbeschrijfelijke uitdrukking van liefde: een blos van verrukking overstroomde zijn gelaat: toen fronste zich zijn voorhoofd, als ware een onwelkome gedachte de vreugde, welke hy gevoelde, komen verduisteren; maar deze wolk dreef even spoedig voorby als die gekomen was. Hy staarde eenige oogenblikken op den ring, dien hy nog in de hand hield; maar toen hy dien weder aan den vinger stak en de linker mouw opstroopte om zulks te verrichten, zag Cunera, dat de benedenarm met een doek omwonden was.
- ‘Gy zijt gewond?’ vroeg zy ernstig.
- ‘Een kleinigheid,’ hernam hy, glimlachende: ‘een schrap en meer niet. Ik ben, aan gene zijde van Kleef, door roovers aangerand geweest: dat is de reden van mijn late komst, waarvoor ik onzen gastheer verschoning vraag.’ -
- ‘Aangerand!’ herhaald Heer Berndt: ‘en de roovers....’ -
- ‘Hebben met mijn strijdkolf kennis gemaakt, dat is alles; maar dat is een alledaagsch geval en de moeite niet waardig, dat wy er langer over spreken.’ -
- ‘Recht zoo!’ hernam de Burchtheer: ‘de kroezen volgeschonken en alleen aan het genoegen gedacht van ons hier vereenigd te zien.’ -
Deze aansporing was onnoodig; want de gasten, die reeds lang genoeg naar het maal gewacht hadden, verlangden niets liever dan zich aan den ouden

{==106==} {>>pagina-aanduiding<<}

wijn te goed te doen, en weldra heerschte overal uitbundige vreugde aan den disch. Alleen de Bruidegom was stil en afgetrokken; maar zoo er al iemand op gelet had, die zoude waarschijnlijk hebben begrepen, dat groote blijdschap zich evenmin als diepe droefheid door luidruchtige uitboezemingen bekend maakt. Wat Cunera betrof, die zoo dikwerf zy opzag den teederen blik haars minnaars ontmoette, zy behoefde geene hartstochtelijke verzekeringen van zijne zijde, om zich van zijn liefde overtuigd te houden.
Ik zal u geen beschrijving geven van het prachtige maal en evenmin van de huwelijksplechtigheid, welke dien avond in de slotkapel gevierd werd: de volgende dag zag op nieuw dezelfde feestgenooten aan den disch vereenigd, toen een dienaar aan Heer Berndt berichten kwam, dat men aan den ingang der laan, welke naar het slot leidde, een man had vinden liggen, die van vermoeienis uitgeput scheen en bovendien aan 't hoofd gewond was. Afgematheid en bloedverlies hadden hem zoo verzwakt, dat men niets uit hem had kunnen krijgen, dan alleen dat hy naar Wolf hees wilde. Men had hem in de benedenzaal gebracht en de wonden zooveel mogelijk verbonden.
- ‘Een arme gewonde, zegt gy,’ zeide Heer Berndt: ‘gy hoort het, mijn dochter? Uw echtgenoot zal wel vergunnen, dat gy nog voor deze reis op uws vaders slot uw ouden post uitoefent en eens zien gaat, of de sukkel het noodige bekomen heeft.’ -
- ‘Het zoude my leed doen,’ antwoordde zijn

{==107==} {>>pagina-aanduiding<<}

schoonzoon, ‘indien mijn Cunera ergens, waar het wezen mocht, dien liefdeplicht verzuimde, die het schoonste cieraad is der vrouwen.’ -
Cunera rees op en vertrok; haar afwezigheid duurde langer dan men verwacht had, langer althands dan noodig scheen om die eerste bevelen te geven, welke de toestand des gekwetsten vreemdelings vereischen kon. Enkelen der dischgenooten vingen reeds aan, den Bruidegom te plagen en hem schertsende toe te voegen, dat hy wel op zijn hoede wezen mocht, en dat wellicht die onbekende een vermomde vrijer ware, die hem zijn jonge vrouw ontstelen kwam. Wolfgang bëantwoordde deze scherts met een glimlach; maar het was toch aan zijn gelaat te bespeuren, dat hy zekere ongerustheid gevoelde en dat dit lachen hem niet van harte afging. Eindelijk stond hy op het punt om te gaan zien, waar Cunera bleef, toen een dienstknecht hem in slilte verzoeken kwam, zich by haar te vervoegen. Hy rees op en volgde den dienaar in een afgezonderd vertrek, waar hy Cunera alleen vond.
- ‘Wat wilt gy?’ vroeg hy, haar bleekheid bespeurende: ‘wat is u overkomen?’ -
- ‘Neen!’ zeide zy: ‘het is niet mogelijk: dat open gelaat kan niet liegen: en toch!... ik moet het uit uw eigen mond vernemen, dat die stervende ginds een leugenaar is.’ -
- ‘Wat heeft hy gezegd? waarvan beschuldigt hy my?’ vroeg de jongeling, door een geheimen schrik bevangen en zich het klamme zweet van 't aangezicht veegende.

{==108==} {>>pagina-aanduiding<<}

- ‘Hy zegt,’ antwoordde Cunera, met afgebroken stem: ‘dat gy mijn vader en my misleid hebt, dat gy de zoon niet zijt van Wolfgang van Altenaar: dat de stag, die hem den schedel byna van een gespleten heeft, hem door u is toegebracht geworden, opdat hy u niet voorkomen zoude:... eindelijk, dat hy zelf....’
- ‘Uw verloosde Bruigom is,’ viel de jongeling haastig in: ‘welnu,’ voegde hy er by op een vasten toon: ‘hy spreekt de waarheid,’ -
- ‘Wolfgang!’ gilde Cunera, ontzet de handen vouwende.
- ‘Geef my dien naam niet,’ hernam haar echtgenoot: ‘ik heb er geen recht op: ik ben Udo de minnenzanger, en niets meer.’ -
- ‘Het is dan waar,’ kermde de arme vrouw, terwijl zy de handen liet vallen, en zich schreiende in een armstoel wierp.
- ‘Gy weent, gy weent!’ riep Udo, zich met hevigheid aan hare voeten werpende? ‘O geloof my! thands eerst zie ik geheel het afschuwelijk in van mijn misdaad. Ik weet het, zy mag geen verschoning vinden in uwe oogen: maar toch: wijt het alleen aan de onzinnige, alles overwinnende liefde, welke ik voor u had opgevat, zoo ik, zonder na te denken, zonder de gevolgen te overzien, de gastvrijheid uws vaders zoo snood vergolden, u misleid, en dat schendig bedrog gepleegd heb: - en echter! - het was slechts een bedrog ten deele: - want ik heb hier van geen recht gebruik gemaakt, dan van hetgeen ik wettig had verkregen. Zoo gy

{==109==} {>>pagina-aanduiding<<}

wist..... zoo ik u alles verhaalde.... zoo gy de omstandigheden hoordet, welke my als 't ware van zelve gedrongen hebben, een stap te verrichten, waarvan my de gevolgen thands voor u en my doen bloozen, gy zoudt.... maar gy luistert niet naar my: helaas! ik gevoel het te wel, ik heb, met mijn naam, ook uw achting en liefde verbeurd.’ -
- ‘Ach! dat is het niet, wat my weenen doet,’ geide Cunera, al snikkende: ‘maar mijn vader.... by zal u dooden, zooras hy verneemt.... - Vlucht! vlucht! - My dunkt, ik hoor hem reeds.’ -
- ‘Laat hy my dooden,’ zeide Udo, oprijzende en de armen over elkander slaande: ‘ik zal dragen wat ik verdiend heb, en in mijn dood hem zegenen. Gelooft gy, dat ik het sterven vreesde, toen ik alles, zelfs de schande waagde, om uw echtgenoot te zijn.’ -
- ‘Nog eens, om aller Heiligen wille! vlucht!’ riep Cunera: ‘ik hoor veetstappen! - Gy zijt verloren zoo gy blijft. - O Hemel! het is te laat.’ -
Op hetzelfde oogenblik werd de deur opengeworpen en Heer Berndt vertoonde zich aan den ingang met de feestgenooten. De lange afwezigheid zijner dochter had ook hem ongerust gemaakt: hy was naar den gewonden Wolfgang gegaan, meenende haar aldaar te vinden, en had van dezen vernomen, hoe een ander zich zijn naam had aangematigd.
- ‘Wat hoor ik!’ riep hy, met een verwilderden blik op Udo toetredende: ‘die gewonde beweert....’
- ‘Hy beweert niets dan 't geen de waarheid

{==110==} {>>pagina-aanduiding<<}

is,’ zeide Udo, bedaard: ‘ik heb u bedrogen Heer Berndt!’ -
Een doodelijke bleekte bedekte het gelaat van den armen vader by het hooren dezer woorden: woest sloeg hy den blik naar boven, als om de wraak des hemels op het hoofd des misleiders in te roepen: zijn bevende hand zocht zijn dolk, maar zelfs die poging was te zwaar voor zijn geschokt gestel: en weenende zonk hy in de armen der omstanders.
- ‘Elendeling! booswicht! laaghartige bedrieger!’ riepen de feestgenooten, in wier oogen het reeds een misdaad was der doodstraf waardig, dat een onbekende, laaggeboren meistreel zich tot een dochter van adelijken huize verheven had, en wier woede op het zien van Berndts diepe ontroering den hoogsten top bereikte: ‘houwt hem ter neder, den vuigen liedjenszanger, den dorper, die zich aan adelijk bloed wil paren!’ - en menige knijf bedreigde reeds den boezem van Udo, die weerloos en met nedergeslagen oogen over hen stond, als iemand, die zich zijner schuld bewust, maar tevens bereid is om er de gevolgen van te ondergaan. - Gewis ware dit uur het laatste zijns levens geweest, indien zy, die den meesten grond had om over misleiding van zijne zijde te klagen, niet als zijn beschermengel ware opgetreden. Naauwlijks had Cunera de moorddolken zien blinken, of zy wierp zich voor Udo, en omklemde hem zoo vast, dat niemand hem zoude hebben kunnen kwetsen zonder haar aan te raken.
- ‘Laat af!’ riep zy: ‘hy is mijn echtgenoot voor God en de menschen: zoo ik my niet over hem

{==111==} {>>pagina-aanduiding<<}

beklaag, met welk recht dan valt gy hem aan, die hy niet beleedigd heeft.’ -
De aanvallers traden een stap terug en zagen elkander een oogenblik besluiteloos aan. ‘Cunera!’ zeide toen de Heer van Wachborn, die haar naaste bloedvriend was: - ‘gy dwaalt, wanneer gy zegt, dat de adel niet beleedigd zoude zijn door het schendige feit van dien booswicht; - maar hierin hebt gy gelijk, dat het niet door onze handen is, dat de bedrieger sterven moet: en wy danken u voor uw tijdige tusschenkomst, welke ons een doodslag bespaart, die aan den beul moet worden overgelaten. Maar wijk af van hem en bezoedel uwe handen niet meer met de aanraking van dien verachtelijken dorper.’ -
Op deze woorden sloeg Udo voor 't eerst de oogen op en zag den Heer van Wachborn en zijn medestanders aan, met een fierheid van uitdrukking, welke bewees, dat voor 't minst geen vrees of lafhartigheid hem had bezield: ‘Koen van Wachborn!’ sprak hy, op een bedaarden toon: ‘en gy allen! weet, zoo ik tot nu toe gezwegen heb, het uit eerbied is geweest voor den waardigen Burchtheer, wien ik, tot loon van zoovele weldaden, zoo schandelijk bedrogen heb. Maar aan u ben ik niets verschuldigd: en ik veracht uw schampere taal; want de liefde van Cunera maakt my aan elk uwer gelijk, zoo zy my niet boven u verheft. - En gy, engel des hemels! gy, mijn Cunera, wier edelmoedige ziel my niet slechts vergeeft, maar zelfs ook thands nog een liefde, een trouw betoont, welke ik verbeurd had, heb dank. Laat de dood vrij komen, de schrikkelijkste, de pijnlijkste dood: geen

{==112==} {>>pagina-aanduiding<<}

leed, geen folteringen kunnen my treffen, die niet vergoed zijn door de zaligheid van dit onvergeetlijk oogenblik. En thands, vaarwel, mijn lieve! vaarwel met dezen laatsten kus. Laat het recht zijn gang gaan: wy mogen ons daaraan niet onttrekken. Men geve my boeien en onpartijdige rechters.’ -
Dit zeggende ontwikkelde hy zich zachtjens uit Cuneraas omhelzing, gespte zijn dagge los, die hy op den vloer liet vallen, en trad tusschen de omstanders. Weinige oogenblikken daarna lag hy gebonden in een der kerkers van het kasteel, en zaten de edellieden in de groote zaal by elkander te raadplegen, hoe met hem te handelen.’ -

- ‘My dunkt,’ viel Duco hier in, ‘daar kon niet veel over te praten vallen. De misdaad was in confesso, gelijk de Rechtsgeleerden zeggen: en dat nog wel een dubbele misdaad: het bedriegelijk aannemen van een valsche naam en tytel door een man van lage geboorte - en het schenden eener adelijke Jonkvrouw: - beide, daden welke den dood verdienden.’ -
‘Hm! ja!’ bromde de oude Gerlach, wien de verontwaardiging over zulk een gruwelijk feit, als de aanmatiging van adelijke voorrechten door een dorper in zijne oogen was, van zijn gewone stilzwijgendheid deed afwijken: ‘ik had hem maar dadelijk aan een eind hout het raam uitgestoken, zonder verderen omslag: - een gewone galg was nog te goed voor den schelm.’ -
- ‘Met verlof,’ zeide Broeder Steven: ‘hoezeer

{==113==} {>>pagina-aanduiding<<}

de straf welverdiend was, het recht ware daarmede niet te vrede geweest: hier bestond een huwelijk, onder een valschen naam voltrokken, een error personae....’
- ‘In persona,’ verbeterde Eelco.
- ‘In persona, zoo gy wilt,’ vervolgde de monnik: ‘hoewel ik zeker weet, dat de Canon van personae spreekt: dat huwelijk moest nietig verklaard worden en de zaak alzoo aan het geestelijk gezach onderworpen worden.’ -
- ‘Het huwelijk nietig?’ vroeg Roelif: ‘ik zie voorwaar niet waarom: 't was toch beter voor de Jonkvrouw, de wettige vrouw te blijven van een man, die eerlijk de kost verdienen kon - al was het dan maar met liedjens zingen - dan dat huwelijk verbroken te zien, waardoor zy voor altijd haar eer kwijt was.’ -
- ‘Wat! zoudt gy dan verlangd hebben, dat de vent niet gestraft ware geworden?’ vroeg Duco.
- ‘Dat is eenandere zaak,’ antwoordde Roelif: ‘maar in allen gevalle behoorde nog uitgemaakt te worden, dat hy iets gedaan had, des doods schuldig. Wy te Haarlem, dank zij de voorrechten, ons verleend, zenden niemand ter straffe, die niet eerst naar rechten verhoord is: - en dat ware in dezen ook plicht geweest.’ -
- ‘Hoe is 't mogelijk dat gy hem voorspreekt?’ vroeg Machiel: ‘had hy niet een ring gestolen en een edelman overhoop gestoken?’ -
- ‘Dat is nog onbewezen,’ antwoordde Roelif.
- ‘En al ware het bewezen,’ voegde Peer Eenoog

{==114==} {>>pagina-aanduiding<<}

er by: ‘er kunnen omstandigheden in eens menschen leven komen, dat men wel genoodzaakt is, buitengewone dingen te doen; en ik beb zelf meer dan eens in 't geval verkeerd, om in eens anderen mans kleederen rond te dwalen en eens anderen mans naam te dragen; waarvan ik u t' avond of morgen, als 't mijne beurt is, een voorbeeld van denk te verhalen: dus wil ik maar zeggen: het kan den besten gebeuren.’ -
- ‘Die gevolgtrekking zoude men kunnen tegenspreken,’ merkte glimlachende Duco aan.
- ‘Die arme deern war er in allen gevalle leelijk mêe geschoren,’ zeide Roode Geeraert: ‘en 't zal haar toch gespeten hebben, zoo men haar man op den tweeden dag van het huwelijk gehangen heeft.’ -
- ‘Misschien heeft zy zich wel getroost,’ zeide Kees Dirksz, ‘en was 't met haar ook: ik hou veel van je, zoo als de beul zei, toen hy den paardedief den kop afgeslagen had en 's mans blonden krullebol in de hand hield.’ -
- ‘My dunkt,’ zeide Arkel, ‘indien wy eens hoorden, hoe de edelen op Wolfhees er over dechten, en of de minnezanger werkelijk redenen tot verschoning kon inbrengen. My zoude het tegen vallen, ik beken het, indien hy werkelijk misdadig ware; want er scheen een goede grond in den knaap, te leggen, en ik zoude hem eer van onvoorzichtigheid dan van opzettelijke boosheid verdacht willen hebben.’ -
- ‘Wel ja, ga voort, Jonker. Albert!’ riepen allen uit eenen mond: ‘wy praten nu toch maar in 't wilde en kunnen de zaak niet beoordeelen.’ -

{==115==} {>>pagina-aanduiding<<}

De Schildknaap glimlachte en hervatte zijn verhaal:

- ‘Even als gy, mijne Heeren en goede mannen, verschilden ook de Edellieden op Wolfhees van gevoelen: minder echter in hun oordeelvellingen over het gepleegde feit, - want allen beschouwden Udo als strafschuldig - dan wel ten opzichte, der wijze hoe hy gevonnisd worden moest. De meesten waren van oordeel dat de Heer van Wolfhees zelf als rechter de vierschaar spannen moest; daar de misdaad op zijn grondgebied gepleegd was; - maar Heer Berndt, nadat Jonker Wolfgang hem, ofschoon schoorvoetende en niet altijd even duidelijk, de hoofdbyzonderheden der zaak verteld had, gaf te kennen, dat er naar zijne meening niets kon verricht worden, zonder den Heer van Altenaar, die evenzeer door Udo beleedigd was. - Men zond alzoo een bode aan den ouden Wolfgang en eerlang verkreeg men ten antwoord, dat deze, zoodra de jicht, welke hem doorgaands aan 't bed verbond, zulks vergunde, naar Wolfhees zoude komen. Intusschen was de zaak ruchtbaar geworden en kwam weldra, met verschillende byomstandigheden en verzieringen opgeschikt, den Keizer zelven’ ter oore. Deze was juist voornemens, te Nymegen te komen: hy besloot, uithoofde van het zonderlinge der zaak en misschien nog om een andere reden, die 't beter is, te verzwijgen, het geding voor zijn eigen vierschaar te brengen, en gelastte partijen op een bepaalden dag in genoemde stad voor hem te verschijnen. 't Spreekt van zelf, dat een talrijke menigte, door nieuwsgierigheid gedreven, aldaar samen kwam:

{==116==} {>>pagina-aanduiding<<}

en dat het ook niet ontbrak aan geleerde doctoren, Juristen en Canonici, die ter dezer gelegenheid veel wijsheid meenden te verkoopen. - Het was een plechtige vergadering: de Keizer zat op zijn throon met een aanzienlijken kring van Bisschoppen en waereldlijke Heeren om hem heen, en een schaar van Edelen en Geestelijken aan wederszijden. De Heer van Wolfhees met zijn dochter, en Wolfgang van Altenaar met zijn zoon traden als klagers op, en een wetgeleerde van grooten naam, die heel uit Regensburg gekomen om de beschuldiging vol te houden, bevond zich nevens hen. Niemand was er in de vergadering die niet geroerd was by het zien der arme Cunera, die onder den sluier, welke hare gelaatstrekken bedekte, niets deed dan schreien en snikken. Wat den Heer van Altenaar betrof, hy was op een bed binnen gebracht; want de goede man was zoo jichtig, dat hy niet staan kon. Nu werd ook Udo binnengeleid, en nam plaats by zijn raadsman, een geleerden Kanonnik uit Trier, die in de rechten uiterst bedreven was, en die, volgens sommigen, door de vreemdheid der zaak, volgens anderen, ten gevolge eener wenk van hooger hand, was aangespoord geworden om zich met de verdediging te belasten. - Ofschoon Udo ten gevolge zijner langdurige gevangenschap eenigzins verbleekten vermagerd was, had hy echter zulk een gunstig voorkomen, dat zich al de aanwezigen eenigzins voor hem ingenomen gevoelden, en zich de genegenheid verklaren konden, welke men wist, dat Cunera hem nog altijd bleef toedragen. Bovendien had onze minnezanger onder de vergade-
{==117==} {>>pagina-aanduiding<<}
ring verscheidene bekenden, in wier paleizen of op wier sloten hy vroeger zijn gaven had laten hooren, en die het jammer zouden geacht hebben, dat zulk een wakkere en rijkbegaafde zanger aan den beul werd overgeleverd. Ook vergeleek men hem met Jonker Wolfgang, en dan viel de vergelijking niet gunstig voor laatstgemelde uit; want ofschoon deze geen onbevallig voorkomen bezat, zoo droeg toch zijn gelaat al de blijken van een los en liederlijk gedrag, en gaf zekere korte kuch, die hem eigen was, te kennen, dat hij zijner jongelingskrachten te veel gevergd had en waarschijnlijk zoude sterven voor zijn tijd.
De Heer van Wolfhees en de Jonker van Altenaar werden nu opgeroepen om hun getuigenis te geven. Het verhoor van Heer Berndt duurde slechts kort en was uit den aart der zaak min belangrijk, daar het zich bepaalde by hetgeen op Wolfhees geschied was: het was dus van de getuigenis van den Jonker van Altenaar, dat het oordeel over Udoos meerdere of mindere schuld grootendeels moest afhangen. Zijne verklaring kwam hierop neder, dat hy, op reis zijnde gegaan om zijn bruid te halen, te Keulen met eenige Edellieden had zitten drinken en spelen: dat zich Udo by hen vervoegd en met hen gespeeld had: dat na het vertrek der edellieden, hij getuige nog een wijl met Udo was blijven doorspelen, doch kort daarop, door den wijn bevangen, in slaap was geraakt, en by zijn ontwaken zijn geld en zijn ring gemist had: dat hy, naar de stalling gaande, bevonden had, dat ook zijn paarden weg waren: dat hy,

{==118==} {>>pagina-aanduiding<<}

in de stad geld geleend hebbende, andere gehuurd had en verder gereden was: dat hy, boven Kleef, den minnezanger was achterop gereden, op het paard van hem getuige zittende: dat hy den beschuldigde was aangevallen, met oogmerk om zijn eigendom terug te krijgen, doch door Udo met een strijdkolf aan het hoofd getroffen en uit den zadel geworpen was: dat hy langen tijd bewusteloos op 't zand gelegen had, door boeren opgenomen en verpleegd en genoodzaakt was geweest te voet zijn weg voort te zetten: ten gevolge waarvan hy te laat op Wolfhees gekomen was om het huwelijk te beletten.
Het was nu de beurt van Udo om gehoord te worden, en niet weinig nieuwsgierig was men te weten, wat hy op zulke verpletterende aantijgingen zoude antwooxden. Met bescheidene vrijmoedigheid nam hy het woord, en begon met de verklaring, dat, ofschoon hy zich schuldig kende aan snoode ondankbaarheid en misleiding jegens Heer Berndt, hy alle betichting van diefstal als valsch en opgedicht van zich afwierp. Op Wolfhees ontfangen, had hij reeds dadelijk een onweerstaanbare neiging voor de beminnelijke Cunera gevoeld: en zoo hy misdreven had, de bron van al zijn verkeerdheden lag daarin, dat hy zich niet terstond verwijderd had, toen hy de heerschappy bespeurde, welke die dwaze drift over hem voerde. Doch hy was gebleven en zijn liefde was al sterker en sterker aangegroeid. Eindelijk, toen het tijdstip naderde, waarop de Jonker van Altenaar verwacht werd, had hy Wolfhees verlaten, om geen getuige te wezen van zijns mede-
{==119==} {>>pagina-aanduiding<<}
minnaars geluk. Hy had zijn weg over Keulen genomen en was daar op den avond een herberg binnen getreden, waar hy eenige jonge Edellieden had aangetroffen, bezig met ettelijke kruiken wijn aan te spreken en den teerling te werpen. Dan onmogelijk was het hem, de gemoedsaandoeningen te schilderen, welke hem overstelpt hadden, toen hy eenen dier jongelingen had hooren aanspreken als Wolfgang van Altenaar. Als door een overmachtigen geest daartoe aangezet, had hy zich by het gezelschap vervoegd, met de Edellieden gedronken en, door de fortuin begunstigd, aan een paar hunner, maar vooral aan Jonker Wolfgang, aanzienlijke sommen afgewonnen. De overigen waren langzamerhand afgedropen: zoodat hy alleen was gebleven met Wolfgang, die, door zijn verlies verbitterd en door den wijn verhit, het verlorene terug wilde winnen. Het lot was echter Udo gunstig gebleven, die langzamerhand den Jonker niet slechts al het geld, dat by by zich droeg, maar ook zijn gouden halsketting ja eindelijk zelfs zijn paarden had afgewonnen: Toen was het, als had de Boze zelf Udo ingefluisterd, dat hy deze gelegenheid niet moest laten voorbygaan om te verwerven wat hem meerder waard was dah al de rijkdommen der waereld: en hy had aan Wolfgang voorgeslagen, den ring, die deze aan den vinger droeg, te zetten tegen al het verlorene. Wolfgang had hierin toegestemd, en de ring was het eigendom van Udo geworden. Vrijwillig had Wolfgang hem zijn paard en al het verlorene geleverd. Udo had zich vervolgens de kleeding aangeschaft, waarmede

{==120==} {>>pagina-aanduiding<<}

hy op Wolfhees verschenen was, en een paar knapen gehuurd om hem derwaarts te vergezellen. Wolfgang scheen, na zijn roes te hebben uitgeslapen, berouw te hebben opgevat over zijn losheid, en was Udo komen narijden, die hem, in een eerlijken strijd, gewond, en van 't paard geworpen had.
Deze verdediging, met kalmte en waardigheid voorgedragen, maakte niet weinig indruk op de vergadering en deed velen eenigzins gunstiger over Udo denken, dan zy, na de beschuldiging door Wolfgang uitgebracht, hadden gedaan: te meer daar het niet onopgemerkt gebleven was, hoe deze laatste, gedurende het verhaal, meermalen van kleur veranderd en de gedurig op hem gevestigde oogen zijns vaders met blijkbare verlegenheid bestendig ontweken was. Intusschen waren de beide opgaven van het gebeurde zoo lijnrecht met elkander in strijd, dat een rechtvaardige en op goede gronden steunende uitspraak in dezen stand van het geding onmogelijk scheen. Maar weldra kwam er meerder licht in de zaak, toen de geleerde raadsman des beschuldigden twee getuigen voortbracht, die Udoos woorden bevestigen: namelijk: den waard van de herberg te Keulen, die gezien had, dat Wolfgang zijn gouden halsketting op tafel geworpen en er met Udo om gespeeld had, en den stalknecht, die er by was geweest, toen Udo, in tegenwoordigheid en met medeweten des Jonkers, diens paard van stal haalde.
Het onderzoek der zaak was hiermede afgeloopen, en de geleerde pleiter uit Regensburg stond reeds op om het woord te voeren, toen Heer Wolfgang van

{==121==} {>>pagina-aanduiding<<}

Altenaar zich op zijn bed verhief, en, zijn zoon met een gestrengen blik aanziende:
- ‘Wolfgang!’ riep hy: ‘gij hebt gehoord, wat deze menschen getuigd hebben, en gy hebt niet geantwoord.’ -
- ‘Waartoe zoude het dienen?’ vroeg de jongeling, op een toon, waaraan hy een uitdrukking van verachting poogde te geven: ‘het woord dier mannen zal toch niet tegen dat eens Edelmans gelden?’ -
- ‘Gy blijft er dan by,’ vervolgde zijn vader, ‘dat uw ring u ontstolen is, zonder dat gy er iets van bespeurd hebt?’ -
- ‘Ik had veel gedronken en ik sliep vast,’ antwoordde de Jonker met een weifelende stem.
- ‘Gy zijt een logenaar, Wolfgang!’ riep de oude Heer met kracht; ‘gy hebt zelf aan Koert van der Kruisberg, die met u gespeeld heeft, verhaald, dat de meistreel u den ring had afgewonnen: - en Koert heeft het my oververteld.’ - En vervolgens, zijn gelaat afwendende van den door de kracht der waarheid verpletten jongeling, richtte hy zich tot den Keizer: ‘Heer Keizer!’ zeide hy: ‘met verlof uwer Majesteit trek ik uit mijnen naam en dien mijns zoons, en voor zooveel ons betreft, de aanklacht in. - Vriend Berndt! het grieft my in de ziel, en toch weet ik niet of ik u geen geluk moet wenschen, dat uw dochter de echtgenoot mijns zoons niet geworden is. Hy was harer onwaardig.’ -
- ‘De aanklacht wegens misleiding blijft niettemin bestaan,’ zeide de Regensburger: ‘en ik verzoek verlof aan uwe Majesteit, om die voor te dragen.’ -

{==122==} {>>pagina-aanduiding<<}

- ‘Een oogenblik!’ zeide de Keizer: ‘naar ons begrip is, sedert de Heer Altenaar buiten het geding treedt, de jonge vrouw de partij, welke het meeste belang in de zaak heeft: en wy zouden gaarne van haar vernemen, of het haar wensch is dat het recht zijn voortgang hebbe.’ -
Bevend trad de schoone Cunera voorwaarts: voor des Keizers zetel gekomen, lichtte zy haar sluier af, viel op de knieën en, de armen smekend uitstrekkende, riep zy met een roerende stem: ‘geen recht, Heer Keizer! geen recht; maar genade. Ik heb hem lief en beschouw hem als mijn echtgenoot, zonder wien ik ongelukkig wezen zal.’ -
- ‘Er is dus niemand,’ sprak de Keizer, ‘die verder recht verlangen kan, dan de Heer van Wolfhees: en daar hy tegen zijn schoonzoon niets kan inbrengen, dan dat deze van onedele geboorte en onbemiddeld is, zoo vragen wy hem, of hy te vrede is, wanneer wy aan dezen Udo brieven van adeldom verleenen, ter beloning der diensten, welke zijn voorvaderen aan ons bewezen hebben, en voor een behoorlijken bruidschat zorgen?’ -
Het antwoord van Heer Berndt werd door niemand gehoord, daar het verloren geraakte in het schaterend gejuich, dat van alle kanten oprees, toen de Keizer gesproken had. Ik heb echter reden te veronderstellen, dat het gunstig was: immers nog dien zelfden avond zat hy met zijn dochter en Udo aan den disch en ledigde menigen beker op 's Keizers gezondheid. Er was er onder de gasten, die, overluid, des Keizers edelmoedigheid verhieven, maar heimelijk

{==123==} {>>pagina-aanduiding<<}

glimlachten en elkander in 't oor fluisterden, dat zijne Majesteit van de voorvaderen des nieuwbakken edelmans sprekende, zich zeker versproken had: en dat wel de moeder van Udo met haren man ten hove verkeerd had, maar dat...’

- ‘Genoeg!’ viel Arkel den spreker in: ‘wy behoeven die veronderstellingen en inblazingen van wangunstige hovelingen niet te vernemen, die op het gewone referein der Italiaansche vertelsels schijnen te zijn nedergekomen: meld ons slechts, of de meistreel zich den staat waardig maakte, waartoe hem de Keizerlijke gunst verheven had?’ -
- ‘Dat vertrouw ik,’ antwoordde Albert; ‘anders zoude de vertelling het behoorlijke en gewone slot ontbeeren; - maar, om u de waarheid te zeggen, met zekerheid kan ik er niets van melden. Dit kan ik er echter bijvoegen, dat Heer Berndt spoedig weder even ingenomen was met zijn schoonzoon, als voorheen met den zanger, ofschoon het lang duurde, eer de adel van den omstreek zich weder op Wolfhees vertoonen wilde; doch de wijn was er goed en de bosschen vol wild; zoodat men allenks en als van ouds begon terug te komen: - en toen de oude Berndt gestorven, en Udo Heer van Wolfhees geworden was, was er niemand op het begrafenismaal, die zich scheen te herinneren, hoe de man, die thands de eerste plaats aan den disch bekleedde, eens als een arme meistreel aan het lager einde der tafel had gezeten.’ -
- ‘En hoe liep het met den Jonker van Altenaar af?’ vroeg Duco.

{==124==} {>>pagina-aanduiding<<}

- ‘By Sint Maarten,’ antwoordde Albert: ‘gy vraagt my meer dan ik weet: laat hem, wat my betreft, naar een klooster loopen, of zich ophangen; wat doet het er toe? -
- ‘Recht zoo, Albert!’ zeide Arkel: ‘hy is onze belangstelling niet waardig: dat hy het pand der minne, hem door zijn bruid gezonden, en dat hem heilig wezen moest, aan een onbekende verspeelde, was al erg genoeg; - maar zijn onwaardig gedrag door logen en meineed te willen bewimpelen, by mijn heiligen Patroon! dat was al te grof, en men had hem van den rol der Edellieden behooren te schrappen. - Intusschen moet ik u zeggen, dat uw verhaal, naar mijn gevoelen, juist geene beste zedeleer besluit.’ -
- ‘Neen voorwaar niet,’ mompelde Gerlach: ‘de bedrieger krijgt niet alleen zijn zin, maar wordt nog beloond bovendien, als had hy de treffelijkste daad mogelijk verricht.’ -
- ‘Dat gebeurt meer op deze waereld,’ zeide Albert; ‘en bewijst juist dat mijn verhaal waarheid bevat en ik dubbel zal te gast mogen gaan op de gebakken vischjens, waaraan vriend Koen zoo even de leste hand schijnt gelegd te hebben. Begeert gy overigens volstrekt een zedeles uit de vertelling te trekken, zoo ligt zij, als in het verhaal van Jonker Eelco, daar in, dat ouders onberaden handelen, wanneer zy over de hand en het hart hunner kinderen vooruit beschikken.’ -
- ‘Dat is toch de gewoonte by den adel,’ zeide Arkel: ‘en, wat de minnezangers ook beuzelen

{==125==} {>>pagina-aanduiding<<}

mogen, ik zie niet dat het beter gaan zoude, indien men de jonge lieden zelve kiezen liet: - althands de keus van Jonkvrouw Cunera was dwaas genoeg, en de goede uitslag, die haar liefde bekroonde, wettigt er de onberadenheid geenszins van. Maar komt! het maal is gereed, en wy moeten het niet laten wachten. Wy hebben van avond genoeg gehoord, en ik ben recht verheugd om te weten, of de brave Kees Dirksz en onze vriend Agge Jelles, die, geloof ik, aan de beurt liggen, ons morgen avond even genoegelijk zullen bezig houden. Wat my betreft, ik betuig oprecht, dat ik mijn geheugen zal moeten raad plegen; want, buiten eenige gegeven en ontfangen wonden, weet ik my niet veel merkwaardigs uit mijn levensloop te herinneren.’ -

Verhaal van Kees Dirksz.

- ‘By mijn trouw,’ zeide Kees Dirksz, toen onze tochtgenooten den volgenden avond weder aan den achtersteven vereenigd zaten; - ‘ik zou er graag een jaar als versebalie voor meêvaren, mits ik er de gave door verkreeg van zulke schoone historiën te vertellen als Broeder Steven daar en die beide wakkere Jonkers gedaan hebben; maar elk vischt op zijn getij: die heeren zijn klerken en scholieren: en in de wetenschap ben ik als een ruiter aan boord of een snoek op zolder: zoodat ik maar zeggen wil, dat ik gaarne de vlag voor hen strijke. Intusschen, zoo men mijne manier wil voor lief nemen, wat ik vertellen ga zal ten minsten zuivere

{==126==} {>>pagina-aanduiding<<}

waarheid zijn, en navraag kunnen veelen. Die 't overigens beter weet, moet het zeggen, en daar huurt de schipper zijn volk op.
Gy moet dan weten, dat mijn geheele geslacht zich, even als ik, van ouder tot ouder met zeevaart en visschery heeft gegeneerd: 't wil muizen wat van katten komt; en 't kon ook wel niet anders; want wy woonden aan de Bornisse, daar ieder weet dat dagelijks gevaar is en men dikwijls niet dan te water by zijn naaste buren en bloedvrienden komen kan: - zoodat mijn overgrootvader Sijmen was een zeerob al zoo wel als ik. Hy had vrij wat rondgeswalkt, de oude man, en menig schip geënterd in zijn tijd, dat hem geen kat-aal had aangebracht: maar ten lesten, 't zij dat hem het werk wat zwaar begon te vallen, daar hy zijn jaren kreeg, 't zij, dat hy meende dat zijn beurs nu genoeg gespekt was, althands hy stak het roer in de heg, kocht een huis en een stukjen lands aan de Bornisse, op den grond van den Heer van Putten, en nam een vrouw. Hoe de buren er mêe spotteden, dat hy zich op zijn ouden dag nog in 't bootjen begaf, behoef ik u niet te zeggen; maar hij liet spotten wie spotten wou, en de uitkomst bewees, dat hy geen ongelijk had gehad; want hy overleefde zijn vrouw nog vele jaren, nadat zy hem met twee zoons en eene dochter had opgescheept. De jongens dwaalden al vroeg het zeegat uit en lieten nooit iets meer van zich hooren; maar het meisken bleef, als te denken was, by vader 't huis. Zy groeide op als een kool en was al spoedig door 't geheele eiland bekend als mooi Lijsken: - en in-
{==127==} {>>pagina-aanduiding<<}
dedaad, al wie haar gezien hebben verzekerden my, dat zy er uitzag als een Santin voor een Spaansche Kraak. Als ze op hoogtijd ter misse ging, stonden al de knechtkens uit de buurt voor de kerkdeur, puur of er monstering gehouden werd, en dan was het: ‘goê morgen Lijsken!’ voor, en ‘goê morgen Lijsken!’ na. Sijmen nu had een bootjen voor zijn huis liggen, en daar bracht Lijsken de lui meê over en weêr, die van Putten naar Voorne moesten; - maar menigeen was er, die alleen voor de leus van het bootjen gebruik maakte, en zonder dat hy een boodschap had, enkel maar om haar poezele handjens te drukken, als hy 't veergeld betaalde. Maar wie er ook aan de kerkdeur stond of met Lijsken overvoer, zy mocht schertsen en lachen, maar daar bleef het by: en geen van allen kwam een stap verder. Menige vrijer was den ouden Sijmen al aan boord geweest, die gaarne met Lijs op vracht gevaren had, maar vader noch dochter hadden er van willen hooren. Het vrouwvolk uit de buurt zag haar voor preutsch aan, en deze of geene bemoeizieke totebel had al tegen Sijmen gezeid:, ‘Sijmen! Sijmen! 't wordt tijd dat je dochter trouwt: wees er niet te wijs meê, man! denk, dure schepen blijven aan land;’ - maar dan zei hy: ‘'t heeft nog zulk een haast niet: daar is nog geen krimp: er varen zoo veel schepen aan als af:’ - en al zulke praatjens meer.
Met dat al, 't was er verre af, dat Lijsken een tegenzin in 't huwlijk zou gehad hebben; het duurde maar wat lang, eer de rechte Jozef kwam. Er deed zich eindelijk een vrijer op, die niet met haar over-
{==128==} {>>pagina-aanduiding<<}
voer, een, die, zoo hy al aan de kerkdeur kwam, op een goeden afstand staan bleef, en dien zy toch ruim zoo vriendelijk aankeek als de rest. Deze was een visschersknaap, die alle kielen en slaken op onze stroomen zoo goed kende als een pater zijn brevier, - en een fiksche, wakkere jongen was hy; - maar arm als de mieren, en die niets bezat buiten zijn schuit en zijn netten: waarvoor hij nog in 't krijt stond by den Heer van Putten, daar hy een dienstman af was: zoo dat het lang duurde, eer hy iets meer doen dorst, dan Lijs van verre aankijken en met de zeilen voor de mast liggen, zoo bloohartig was hy. En Sijmen zou ook vreemd hebben opgekeken, indien iemand hem gezegd had, dat een slechte dienstman de oogen op zijn dochter had durven slaan. Maar wat wil het geval? De liefde maakt de menschen zoo blind, dat zy een kog naauw van een tjalk zouden onderscheiden: - althands zoo zeggen de meistreels: ik voor my heb 't nooit ondervonden. Hoe 't gebeurd, weet ik niet, maar 't zijn dingen die alle dagen gebeuren: 't zij dat Kees Dirksz (want zoo heette de knecht, krek als ik, 't geen niemand verwonderen zal, die weet dat hy mijn grootvader was), 't zij, zeg ik, dat onze maat zijn staand en loopend want had opgezet, en, merkende, dat hy niet vorderde met in slecht water te blijven, haar met een schoverzeilskoelte had aan boord geklampt, 't zij, dat zy van zelve in zijn vaarwater gekomen was, - de zaak raakte klaar tusschen hen beiden, en zy kwamen overeen, onder eenen wimpel te varen, zooras de oude man kon wor-
{==129==} {>>pagina-aanduiding<<}
den overgehaald om zijn toestemming te geven. Maar daar viel voor 's hands even veel aan te denken, als met den notedop van dien geelen citroenkooper Stefano daar een Moorsche galei te enteren. Sijmen zelf was oud getrouwd, en had er zijn zinnen op gezet, dat zy geen man zou nemen, dan die een goede scheepslading medebracht. Kees Dirksz, van zijnen kant, had er niets tegen om sortuin te maken; maar dat kon zoo niet met een boegslagjen geschieden: en liever zou hy met Lijsken in 't huwlijksbootjen gestapt zijn, terwijl zy noch mooi en jong was, al ware dat bootjen overigens nog zoo schraal en leeg, dan te wachten, tot de boot een welbevrachte tjalk, en zy een oud rimpelig vel geworden was. Zoodat, het was een bitter geval, en de arme knecht had eer kans gezien om met een lekke schuit naar Noorwegen te varen, dan om de zinnen van den ouden man te verzetten: ja hy had naauwlijks het hart, om nu en dan met een gezochte bootschap naar de woning van Sijmen heen te laveeren, en kon Lijsken byna niet dan ter sluik te spreken krijgen. Dit nu zou ook wel haast een eind moeten nemen; want daar gebeurde het, dat de Heer van Putten nog meer manschap noodig had, en onze vrijer ter heirvaart werd opgeroepen: tegen wien, dat wist hy zelf naauwlijks; maar hy hoorde 't naderhand wel; en ik dien het u ook wel te verhalen, zult gy anders hoogte van de zaak nemen. Gy moet dan weten, dat er te dier tijd groote twist en oorlog in onzen hoek was, tusschen Graaf Willem zaliger gedachtenisse, den Eerste van dien naam,

{==130==} {>>pagina-aanduiding<<}

en den Grave van Loon, wie van beiden het schip zou sturen. Willem was, zoo als ik my heb laten vertellen, de eigen broeder van den overledenen Graaf: en deze had geen mannelijk oir nagelaten, zoodat het leen op hem versterven moest. Maar nu had gezegde Graaf - hy heette Dirk, meen ik - een ongemakkelijk zeeschip van een wijf, dat zich al gedurende het leven van haar man geen kleintjen met de takelaadje bemoeid had, en na zijn dood niet van 't roer wou. Dit weeuwtjen nu haatte Willem als een Zeeuwsche visscher een Zuidwester storm: en zwoer by kris en by kras, dat hy met de handen van de bank blijven, en niemand iets aan boord te zeggen zou hebben, dan haar dochter, of liever zy zelve, in haar dochters naam. Om dien hoek met goed gevolg om te komen, zette zy alle zeilen by: eer nog haar man om zeep was, had zy den Graaf van Loon uit zijn land ontboden, en liet dezen met de vrijster trouwen, terwijl de waskaarsen nog om het praalbed van den overledene stonden te branden, zoodat het troostelbier voor bruidstranen, en de begrafeniskoeken voor hijlikmaker konden dienen. - Toen werd de jonge vrouw als Gravin gehuldigd en een aantal der eersten van den lande zwoeren haar trouw. Maar Willem was ook geen borst om in 't kabelgat te kruipen, wanneer er kapers op de kust waren: hy kwam er op aangieren met zijn maats, stoorde de bruiloft en stuurde het bruidjen naar Engeland om tin. Loon van zijnen kant bleef ook niet in 't riet zitten en pijpjens snijden; hy bracht heel Brabant en Vlaanderen tegen Holland op de been.

{==131==} {>>pagina-aanduiding<<}

Zoo werd er jaren lang gevochten: alles tot groote kwelling van de goê gemeente, want als het in de kajuit regent, dan druipt het in de hut: - en de arme boeren en visscherlui lijden er per slot de meeste schade by.’ -

- ‘De meeste!’ herhaalde hier Albert van Haastrecht, met een uitdrukking van verbazing: ‘my dunkt, dat de Edellieden en welgeboren mannen, die 't meest te verliezen hebben, er ook het meest by lijden moeten.’ -
- ‘Dat beeldt gy u in, Jonker!’ antwoordde Kees Dirksz: ‘maar bedenk slechts, dat wanneer het op vechten aankomt, gy Edellui onder uw morioenen en schubbejakken zoo veilig zit als een bootsman achter de puttings, en bovendien goede paarden hebt, waarop gy, in geval de stroom tegen is, het gevaar ontrijden kunt; terwijl de arme dorpers te voet mogen kuieren en al zoo beschut tegen lansen en pijlen als de jongen, die in de bramzaling zit, tegen den hagel: - zoodat er in een veldslag wel honderd boeren in 't zand bijten tegen eenen edelman. Bovendien: is er buit en eer te behalen, die is voor de grooten: en de slagen zijn voor 't gemeen; - maar dat is tot daar aan toe: ik ga voort met mijn vertelling:

Ik weet niet, waar het by kwam, dat zoovele Hollandsche Edellui liever verkozen onder een vreemden wimpel te varen, dan de oude banier te volgen; maar zooveel is zeker, dat een aantal hun-
{==132==} {>>pagina-aanduiding<<}
ner van Willem niet gediend beliefde en zich voor Loon verklaarde. Daar was onder anderen Hugo van Oost-Voorne, die, niettegenstaande hy nog wel van 't Hollandsche Huis was en den liebaart in zijn wapen voerde, de partij koos van den vreemdeling en heel Zeeland beooster Schelde onder zijn bedwang wist te krijgen, waar de Vlamingen deerlijk huis hielden. In Holland had Lodewijks haan reeds lang koning gekraaid. Willem hield nog te Dordrecht; maar Loon lag met zijn leger voor de stad; zoodat, de kans van den armen Graaf stond al zoo slecht, als die van een man, die in een schuit zonder riemen op de Noordzee omzwalkt.
Dat nu daargelaten! ik wilde u maar zeggen, dat Heer Niklaas van Putten, even als zijn voorouders vóór hem, en zijn erven na hem, een trouwe bondgenoot van Graaf Willem bleef en voor Dordrecht in de kil lag met zooveel koggen en volk als hy maar by elkaer kon brengen om den vijand afbreuk te doen. Veel kon hy echter niet uitrichten; want in zijn eigen land had hy bykans niet meer te zeggen dan een loop in 't lijntjen aan boord: immers het werd telkens plat geloopen door de benden van Voorne: echter, dat verhinderde hem niet, waar hy kon, zijn onderhoorigen ter heirvaart te doen porren: en zoo gebeurde het, dat Kees Dirksz, de vrijer van Lijsken, mede een aanmaning kreeg, om zich met het krieken van den dag by de knechten van Putten te voegen. Kees Dirksz gaf, wel is waar, weinig om Willem of om Lodewijk; want, dacht hy, wie van beiden met de bruid ging dansen, 't zou hem geen

{==133==} {>>pagina-aanduiding<<}

zalmpjen meer in 't net brengen; - intusschen, Klaas van Putten was zijn Heer, en hy was dan ook niet van zins zich aan zijn dienstplicht te onttrekken. Maar, heen te gieren zonder eens zijn lief goeden avond te wenschen, dat ging ook niet: men zeit wel voor een spreekwoord: een vrouwenhair trekt meer dan een marszeil: en dat was ook hier het geval. Zoodra het donker was geworden, sprong Kees in zijn schuit, haalde het zeil op, stevende de Bornisse in en hield aan op de woning van Sijmen.
Juist dienzelfden avond was er een gerucht in omloop gekomen en ook aan vader Sijmen overgebracht, dat Dordrecht ingenomen, en Graaf Willem gevangen was. Sijmen dacht eerst, of het ook maar looze praatjens waren; maar toch, hy wilde het naaste er wel van weten, en zoo kuierde hy naar Geervliet, waar hy, gelijk hy meende, aan de vlag wel zien zou, hoe de wind woei. Geervliet, moet gy weten, is een stad aan de Bornisse, waar de Graven, al in heel ouden tijd, een scheepstol hadden gezet, die den Vlamingen altijd een doorn in 't vleesch was: en om hun genegenheid te winnen, had Loon den tol vrij verklaard, 't geen hy gemakkelijk doen kon; want 't valt licht riemen snijën van eens andermans leêr. - Maar dit in 't voorbijgaan. Sijmen was alzoo Van honk: en Kees zou een schoonder gelegenheid hebben gehad om zijn zoete lief alleen te spreken; mits hy Hechts vroeger onder zeil ware gegaan.
Lijsken was dus, gelijk ik zeide, moerziel alleen te huis, en dacht misschien ook van haren kant om Kees, toen op eens de huisdeur open werd gestooten,

{==134==} {>>pagina-aanduiding<<}



en een vervaarlijke kaerel binnen boegseerde, met een borstkuras aan 't lijf en een geelen sorcoet er overheen, maar zoo bemodderd en beklonterd, dat de kleur er naauwlijks van te onderscheiden was: 't geen haar ook geen wonder baarde, want er was dien dag vrij wat water van den hemel gevallen, en de wegen waren als boter zoo vet. ‘Vrijster!’ sprak de onbekende: ‘kunt ge my naar de overzijde brengen? - maar spoedig, spoedig, of 't is te laat: zy zitten my op de hielen: en 't geldt hier leven of dood.’ - Lijsken zag eenigzins beteuterd, toen die man zoo sprak; want zy vreesde, of hy misschien ook een dief of moordenaar kon wezen, wien de lui van 't gerecht nazaten, en of zy ook, door hem te helpen, zelve in perijkel geraken zou. Maar vooreerst, wat kon zy er tegen doen? en in de tweede plaats, de onbekende had een paar kijkers in 't hoofd, waarin duidelijk te lezen was: ‘gy zult mijn zin doen, of 't zal er waaien.’ -
Zy begreep dus, dat er niet anders op zat, als maar stil te doen wat haar gevraagd was; en zoo stapte zy de deur uit en verzocht den vreemdeling, hy zou haar maar volgen. Nu moet gy weten, dat Kees Dirksz even te voren, op een boogscheuts weegs van de woning af, was aangeland. Na zijn hoogaars ergens in een slop te hebben vastgeleid, was hy stil als een hoenderdief komen aansluipen, by zich zelven overleggende of hy het al of niet zou wagen, by Sijmen aan te kloppen. Met zag hy de deur opengaan, en, eerst hoogte willende nemen, verborg hy zich achter een dikken nooteboom, die vlak over 't huis stond.

{==135==} {>>pagina-aanduiding<<}

Daar sloeg nu zijn hart als een smidsmoker, toen hy Lijs voor den dag zag komen: en juist was zijn meening, om met een bramzeilskoeltjen op haar aan te gieren, toen hy gewaar werd, dat zy niet alleen was. Toen werd het hem zoo dingzig om 't hart, als had hy in zeven dagen niets als kat-aal gegeten; want schoon overigens een goed kalf van een jongen, hy viel vrij wat jaloersch van natuur. In plaats van dus zijn wimpel te toonen, bleef hy op zijn post staan gluren, om af te loeren, wat boodschap die vreemde kaerel, dien hy zich niet herinnerde ooit hier of daar gepraaid te hebben, wel aan Lijsken hebben mocht. Hy zag, dat beide naar het bootjen wandelden, dat aan den steiger lag. Daar stond de onbekende een oogenblik stil en zag rond; maar terstond hoorde Kees duidelijk, dat Lijsken tegen hem zeide: ‘heb maar geen zorg: vader is van huis en niemand zal er ooit iets van weten, dat gy hier geweest zijt.’ -
Nu had Kees geen den minsten twijfel meer, of Lijsken had hem bedrogen, en hy was zoo baloorig, dat hy dien vreemden kaper wel tot warmoes had willen hakken; - doch daar was vooreerst geen gelegenheid toe, daar beide in 't bootjen gestapt en van land gestoken waren. 't Was juist kwartiermaan, en ofschoon het, als ik zeide, over dag geregend had, het was nu helder genoeg, zoodat onze vrijer gelegenheid had te zien, waar de boot bleef. Maar hoe stond hy te kijken, toen hy gewaar werd, dat Lijs, toen zy halverwege den stroom gekomen was, in stede van naar de overzij te roeien, Zuidwaarts aanhield,

{==136==} {>>pagina-aanduiding<<}

en den stroom opvoer. De reden hiervan was, dat de vreemdeling, haar gevraagd hebbende, welk dorp aan den overkant gelegen was, en van haar verstaan hebbende, dat er by den veerwachter doorgaands volk van den Heer van Voorne lag, haar verzocht had, hem liever iets hooger op aan wal te zetten, waar hy geen gevaar had van in de fuik te loopen. Maar dat kon Keesmaat niet ruiken, die ondertusschen uit zijn schuilhoek voor den dag gekomen was en alle drommels uit de hel vloekte. Maar terwijl hy daar als een verkouwen ojevaar aan den waterkant stond, en van spijt en verdriet schier buiten westen was, daar voelt hy eensklaps een slag op zijn schouder, als of er de fok van een Spaansche galjoot op te land ware gekomen. Het was echter niet anders als de ijzeren handschoen van een wapenknecht, die achter hem stond, en die hem met een barsche stem vroeg, of hem geen man met een geelen sorcoet voor den boeg was gekomen. - Kees Dirksz bleef een amerytjen staan kijken als of hy geen tien kon tellen; want hy ontdekte, toen hy omzag, wel een paar dozijn gewapende, zoo te voet als te paard, van wier nadering hy in zijn verbijstering niets bespeurd had; maar toen dezelfde vraag, met een paar geduchte knoopen er boven op, herhaald werd, ‘ja toch ik,’ zeide hy met drift: ‘ginds vaart de schelm, en had ik hem hier, ik zou hem aan riemen snijden.’ -
- ‘Gy ziet, dat ik my niet bedrogen heb, Heer Rogier!’ zeide toen een knaap, met een vrolijk voorkomen, die wel de jongste van de bende scheen,

{==137==} {>>pagina-aanduiding<<}

tegen een zwaar gewapend ruiter, met een donker uitzicht: ‘ik wist wel, dat wy hem op 't spoor waren, en dat hy geen anderen koers kon houden.’ -
- ‘Wat baat het,’ antwoordde hy, tot wien die woorden gericht waren, en die, gelijk Kees naderhand hoorde, Heer Rogier van Meer hem was, en een der trouwste vrienden van Loon en van de Gravin: ‘wat baat het, als wy toch te laat komen? - Maar is hier geen vaartuig in de buurt om hem na te zetten? -
- ‘Als het anders niet is,’ zei Kees: ‘hier sta ik: en ginds ligt mijn hoogaars: ik sta u borg, dat zy hard zullen moeten roeien, als wy hen niet inhalen.’ -
- ‘Dat is wel gezegd,’ hernam Heer Rogier: ‘en zoo wy die beet krijgen, dan beloof ik u, dat gy in uw leven geen betere vangst zult gedaan hebben: - en nu, geen oogenblik verloren!’ -
Nu! in een ommezientjen zaten zy in de schuit, namelijk Kees, Heer Rogier, zijn schildknaap, zijnde die jongeling, van wien ik zoo meteen gesproken heb, en een dozijn wapenknechten: zoodat het vaartuig wel zijn vrachtjen had. Maar daar was Kees niet bezorgd om; want zijn schuit was een sneêge zeiler, en het woei een stijve kou uit het noorden, zoodat het er over heen ging als een wilde end vogel, en het een lust was om te zien. Niet lang duurde het, of zy waren, om zoo te spreken, al in 't kielwater van de boot, en de Heer van Meerhem keek al zoo vrolijk als een jager op 't oogenblik dat zijn windhonden den haas zullen beet pakken. Wat Kees

{==138==} {>>pagina-aanduiding<<}

betrof, hy was nog wel altijd in zijn schik, dat hy zijn medevrijer zulk een leelijke kool stoofde, maar toch voelde hy eenige bezorgdheid hoe hem Lijsken wel ontvangen zou, en hy had zoo omtrent het gevoel van iemand, die zijn potpenningen vertuischt heeft en nu zijn laatste oortjen op de kans van een teerlingworp gaat wagen.
- ‘Wel schipper!’ vroeg hem de jonge schildknaap: ‘wat zegt gy er van? zullen wy hen haast op zij komen? die deern daar ginds roeit als of ze er een stoel in den hemel meê verdienen zou.’ -
- ‘Er is er in 't heele land van Putten niet eene die er zich beter op verstaat,’ zei Kees met een zucht: ‘maar al had zy er nog vijftig, die haar hielpen, zy kunnen het tegen de zeilschuit niet uithouden.’ -
- ‘Zie eens, zie: de slagen worden langzamer,’ hernam de schildknaap: ‘waarachtig, ik heb medelijden met de sloof: haar armen worden moê.’ -
- ‘By Sint Pieter! dat heeft haar maat ook gemerkt,’ zei Kees: ‘zie eens! nu heeft hy de riemen genomen; brrr! wat een slagen doet hy; daar zit kracht in die armen.’ -
- ‘Indedaad!’ zei Heer Rogier, terwijl hy hem spottend aanzag: ‘nu! gy moogt uw Patroon bidden, dat gy er nooit de proef van ondervindt; want gy zoudt er weinig van navertellen.’ -
- ‘'k Wil 't gelooven,’ antwoordde Kees: ‘maar toch zou ik hem van gandscher harte eens voor 't mes hebben: en als ik hem geen halve maan over den neus haalde, of voor 't minst een rood lintjen

{==139==} {>>pagina-aanduiding<<}

over zijn spiegel trok, is mijn naam geen Kees Dirksz; - en kijk reis: kracht mag hy in zijn armen hebben, maar van roeien verstaat hy zooveel als een zalm van koorddansen: hy werkt met zijn riemen onder water als of hy er paling meê steken wou: en als hy zoo voortgaat, doet hy geen twintig slagen meer, of wy zijn hem op zij.’ -
- ‘Dat begrijpt de vrijster ook,’ zei de schildknaap: ‘want nu heeft zy de riemen weêr gevat. - 't Geest my toch wonder, dat zy niet naar wal roeien en weg zoeken te komen,’ -
- ‘Tut, tut!’ zei Kees: ‘Ik ken haar wuiven wel, zoo als de man zei toen hy zijn vrouw aan de galg zag hangen: Lijs weet ook wat zy doet, en dat, zoo zy uit de vaart raakt, wy haar terstond gesnapt hadden.... maar by mijn trouw! ik geloof, dat de deern gehoord heeft, wat gy zeidet; zy roeit waarachtig naar wal. Nu is zy binnen! Hier een van jelui allen, die er kennis van heeft, haal den schoot wat aan: en nu frisch er op los, jongens!’ -
En, het roer omhalende, zette hy koers naar wal, van meening om Lijsken den weg af te snijden; maar hy vond zich in zijn verwachting bedrogen. Lijsken was ook voor geen zeven gaten te vangen: en waarschijnlijk had zy wel op de beweging, welke Kees deed, en op de onbedrevenheid van zijn manschap, gerekend: althands toen de hoogaars in volle Vaart op haar aankwam, deed zy plotsling het bootjen als op een spil draaien, kwam met een paar Hagen midden in 't vaarwater, voer met behulp van stroom en riemen de zeilschuit voorby, en roeide

{==140==} {>>pagina-aanduiding<<}

naar de overzijde, eer Kees nog den tijd had gehad om te stoppen en van koers te veranderen. Toen het hem eindelijk, na een deel vloeken tegen zijn onhandige medehelpers, gelukt was te wenden, zag hy het bootjen achter het riet in het wilgenhout verdwijnen.
- ‘By Sint Rombout! zy zijn aangeland!’ riep Heer Rogier: ‘en nu zal het een blind zoeken zijn in 't gindsche bosch.’ -
- ‘Gy zijt wel goed, dat een bosch te noemen,’ zei Kees: ‘het is niet meer dan een eilandjen van wilgen en rijshout, dat heelenal onder water staat, en zoo onze maat daar zijn behoud zoekt, zal 't hem ook gaan als den reiger, die achter een bies zat en zei, dat het luwde. Er loopt maar eene sloot door dat eiland heen: en zoo wy hem daarin nazetten, heeft hy geen andere uitkomst, dan om uit het bootjen te kruipen en te verzinken in den modder, of om de sloot aan de andere zijde weêr uit te varen en weêr in 't ruime sop te komen, waar hy ons op den duur niet ontgaan kan. - Laat zeil en mast maar vallen: wy moeten hier met boomen en riemen aan 't werk.’ -
Zoo pratende was hy met den hoogaars in 't riet gekomen en al gaauw in de tochtsloot geraakt, welke door het eiland kronkelde. Hier had het bootjen een groot voordeel boven de zwaar geladen schuit; want de sloot was ruig begroeid met biezen en waterplanten: hier stootte men op de knoestige wortels van een wilgenstam: ginds werd de vaart belemmerd door zware takken, die over 't water hingen, zoodat het

{==141==} {>>pagina-aanduiding<<}

was: bukje niet dan hebje niet, en al wie staan bleef, ieder oogenblik een veeg voor zijn tronie kreeg: op sommige plekken groeiden de boomen en heesters van weêrskanten tot mekaêr, zoodat men naauwlijks een doortocht vinden kon. Nog lang had men de roeislagen van het bootjen gehoord; maar allenks vernam men er niets meer van: een blijk, dat het al ver vooruit was: en 't was hier ook, kleine visschen kruipen door de mazen, maar groote blijven er in hangen. Bovendien was het op sommige plaatsen mooi donker, zoodat men er niet vorderde dan op het gevoel.
Ondertusschen was Kees Dirksz zoo al by zich zelven aan 't nadenken geraakt, en begon hy in zijn eigen te overleggen, of hy wel deed. ‘Kijk!’ dacht hy: ‘een van tweeën is waar: of die man met zijn geelen sorcoet is een vrijer van Lijs, of hy is 't niet. Is hy het niet, dan is hy een arme vluchteling, dien zy uit louter medelijden voorthelpt om hem aan de handen van zijn vervolgers te doen ontkomen: en dan verdien ik voor zwabber op een schip te varen, dat ik haar zoo vijandelijk najaag. Is hy het al, dan handel ik nog als een onhebbelijke schobber van haar willens en wetens verdriet aan te doen, en het is voorwaar het middel niet, om haar vriendelijker jegens my te maken.’
Die gedachten kwelden hem zoo zeer, dat hy ter naauwernood meer boomde, zoodat de hoogaars byna even veel achteruit ging als vooruit, tot groote ergernis van den Heer van Meerhem.
- ‘Hoe heb ik het?’ vroeg deze eindelijk: ‘scheidt

{==142==} {>>pagina-aanduiding<<}

gy er uit? Indien wy niet meer vorderen dan thands, kunnen zy lang aan de andere zij wezen.’ -
- ‘Wat zal ik zeggen,’ antwoordde Kees: 't is zwaar werk: en ik heb den gandschen dag al in touw geweest.’ -
- ‘Welnu! en wy dan?’ zeide Meerhem: ‘zijn wy, sints gister nacht dat wy de wallen van Dordrecht veroverd hebben, wel uit onze jakken geweest? hebben wy niet gevochten en de vluchtelingen nagejaagd, zonder rust te nemen? wat moogt gy dan van vermoeidheid praten? Hier Berthout! hier knapen! alle man aan 't werk, en maakt dat wy uit deze vervloekte sloot komen.’ -
Werkelijk toog Berthout (zoo heette de schildknaap) met alle man aan 't werk, en daar men in een breeder vaart was gekomen, waar het ook lichter was, ging men nu spoediger vooruit. Al vorderende, kwam men aan een dwarsslootjen, en Berthout, er met den vinger op wijzende, ‘by mijn trouwe!’ zeide hy tot Heer Rogier: ‘indien zy daarin gevaren zijn, kunnen wy hen niet volgen.’ -
- ‘Voort maar! voort maar!’ riep Kees, die in zich zelf begon te denken, dat Lijsken de boot wel daarin had kunnen sturen; en die nu evenveel vrees als te voren trek had, om haar in te halen: ‘Voort maar!’ schreeuwde hy, zoo luid als hy hon, opdat de aanmerking van den schildknaap niet gehoord zou worden: ‘wy zijn zoo dadelijk in 't open vaarwater.’ -
En, indedaad, binnen weinige oogenblikken waren zy het eiland uit, en juist op de plek, waar de Maas

{==143==} {>>pagina-aanduiding<<}

en de Bornisse zich scheiden, zoodat men rechts en links een ruim uitzicht op allebei de stroomen had, en by het heldere maanlicht wel een half uur ver kon zien; maar van boot of bootsgelijke was niets te bespeuren.
- ‘Waar Satan mogen zy gebleven zijn? vroeg Heer Rogier: ‘is hier geen kreek in den omtrek, waar zy schuilen kunnen?’ -
- ‘Wy mogen zoeken,’ zei Kees: ‘maar of wy iets vinden zullen, is nog de vraag: 't is een arme muis, die maar een hol heeft.’ -
- ‘Wat hebt gy daar straks van een dwarssloot gesproken?’ vroeg Heer Rogier aan Berthout.
- ‘Ik heb gezeid te gelooven, dat zy in die dwarssloot getrokken waren,’ zei Berthout, ‘en ik geloof het nog.’ -
- ‘Waar loopt die dwarssloot op uit?’ vroeg Heer Rogier.
- ‘Die loopt nergens op uit,’ antwoordde Kees; ‘er is aan die zij een dijkjen om 't eiland: en die sloot is blind.’ -
- ‘Wy zullen hen vinden,’ riep de Heer van Meerhem, ‘al zaten zy achter de poorten der hel... Komt! weêr terug, en die dwarssloot doorzocht.’ -
Zoo gezeid, zoo gedaan. Men wendde den steven weêr om en voer de tochtsloot voor de tweede reize binnen, zooveel mogelijk alle gerucht vermijdende; - weldra was men aan de dwarssloot, en een algemeen hoezee ging op, toen men, den hoek omdraaiende, het gezochte bootjen ontdekte, en Lijsken daarin, die op hen aanroeide.

{==144==} {>>pagina-aanduiding<<}

- ‘Gevonden! gevonden!’ riep Heer Rogier, terwijl hy met drift by haar aan boord sprong: ‘het wild is gevangen!... maar waar Satan zit nu de man, dien gy by u hadt?’ -
- ‘Ja! wat wil ik zeggen,’ antwoordde Lijsken, terwijl zy de schouders ophaalde: ‘de angst heeft hem bekropen: toen hy u hoorde aankomen, is hy uit de boot gesprongen en het pad op geloopen.’ -
- ‘Een pad!’ herhaalde Heer Rogier: ‘is er dan een pad? gy hebt ons van geen pad gesproken,’ vervolgde hy, tegen Kees.
- ‘Wel!’ zei Kees: ‘er is my naar geen pad gevraagd, als 't dan een pad moet heeten; maar 't is zoo: hier langs de dwarssloot loopt een dijkjen; maar wie aan 'tend komt, mag keerweêr spelen.’ -
- ‘Dan zal hy ons toch niet ontsnappen,’ zei de Heer van Meerhem, terwijl hy met de punt van zijn zwaard langs de kanten voelde: ‘maar waar is nu dat pad? de boomen zijn hier zoo dicht in elkaêr gegroeid, dat men naauwlijks den wal van de sloot kan onderscheiden.’ -
- ‘Hier is het,’ zei Lijsken, terwijl zy met de riemspaan op den harden grond van het dijkjen sloeg; ‘maar wees voorzichtig, gy moet gaan als over een gekloofd rietjen, en voet voor voet zetten; want het weggetjen is smal: en wie bezijden trapt haalt een oliepoot: - en neem volks genoeg met u; die vreemde gast lijkt geen kat om zonder handschoenen aan te vatten: hy heeft een goede strijdkolf by zich, en zal het u op den naauwen weg nog te raden geven.’ -

{==145==} {>>pagina-aanduiding<<}

- ‘Om 't even,’ zeide de Heer van Meerhem: ‘'t heet hier met recht: een goede waterhond ziet geen modderige sloot aan: vangen moeten wy hem: en u, vrijster! u beloof ik, dat, zoo wy hem niet vinden, ik u door een hennepen venster zal laten kijken, zoo waar mijn naam Rogier van Meerhem is.’ -
- ‘Maar kan ik 't geheteren?’ vroeg Lijsken, half huilende: ‘mijn beroep is, de lui over te zetten; en hy heeft my gedwongen, hier naar toe te varen.’ -
- ‘Dat wil ik niet onderzoeken,’ hernam Heer Rogier: ‘kruip slechts in den hoogaars, en herinner u wat ik gezegd heb. Komt mannen! geen tijd meer verloren! Vier uwer op het dijkjen, en draagt zorg, waar gy uw voeten zet. Vier met my in het bootjen, en zoo vooruit, dan raakt hy zeker in de fuik! Gy, Berthout, blijft hier met de vier anderen, en draagt zorg, dat gy die deern niet uit het oog verliest.’ -
Zoo sprekende voer hy met zijn vier man de sloot op, terwijl vier anderen, krek als de ganzen achter elkaêr gaande, het dijkjen hielden. Zy waren naauwlijks uit het gezicht, of Lijsken sprong eensklaps op en vroeg toen, fluisterend, aan Berthout, of hy niets hoorde.
- ‘Wat zou ik hooren?’ vroeg de schildknaap: ‘ik hoor niets buiten het geplasch der riemen in 't water: en het gedruisch dat die anderen maken, terwijl zy met hun kolven om zich heen slaan en zich op de arme heesters wreken, dat zy hem, wien zy zoeken, niet vinden kunnen.’ -

{==146==} {>>pagina-aanduiding<<}

- ‘Neen, niet aan die zijde,’ zeide Lijsken: ‘'t is rechts, dat ik iemand heb hooren loopen: geen drie pas hier van daan verdeelt zich de dijk in tweeën, en hy kan al zoo goed rechts, als links gegaan zijn.’ -
- ‘En dat tweede pad,’ hernam Berthout, terwijl hy haar scherp onder de oogen zag: ‘waar voert dat heen?’ -
- ‘Dat tweede pad is blind zoowel als 't andere,’ hernam Lijsken: ‘en geen twintig pas lang; ik zou er niet van gesproken hebben; maar gy voelt, dat ik geen trek heb, om dien vreemden gast te redden ten koste van mijn hals.’ -
- ‘Wel dat zou een heerlijke zaak zijn,’ riep de schildknaap: ‘als wy hem hier betrapten, terwijl zy hem ginds loopen zoeken. Wacht mannen! daar moeten wy de grap van hebben.’ -
- ‘Met verlof, Jonker Berthout,’ zei een der wapenknechten: ‘zoo deze twee intusschen eens met den hoogaars schoot gingen?... -
- ‘Zy zullen wel wijzer wezen,’ zeide Berthout: ‘wy zouden hen gaauw genoeg met de roeischuit achterhalen, zoo zy 't beproefden, en dan ware hun vonnis geveld.’ -
Met sprong hy aan wal, en, al was het dan schoorvoetende, de overige vier volgden hem: pas waren zy op het dijkjen, of Lijsken ging vlak over Kees staan, en schudde het hoofd:
- ‘Kees Dirksz, Kees Dirksz!’ zei zy: ‘heb ik dat aan u verdiend? kon ik denken, dat gy de man zoudt zijn, die my verraden en vervolgen ging.’ -

{==147==} {>>pagina-aanduiding<<}

- ‘Wat zal ik zeggen?’ antwoordde Kees, terwijl hy niet weinig beteuterd voor zich keek: ‘als gy met een anderen vrijer het pad opgaat....’
- ‘Een anderen vrijer!’ herhaalde zy: ‘een armen vluchteling uit Dordrecht, wiens leven meer waard is dan dat van al die hem zoeken; maar 't is nu geen zaak daarover te praten, 't is zaak, hem te redden.’ -
- ‘Hem te redden!’ zei Kees: ‘en gy stuurt dat volk op hem af, om hem te vangen.’ -
- ‘Onnoozele bloed, die gy zijt,’ hernam Lijsken: ‘denkt gy waarlijk, dat ik zoo dom ben: - zet den hoogaars maar wat af: hier is de man dien zy zoeken.’ -
- ‘Waar?’ vroeg Kees, terwijl hy een eind terugvoer, en om zich heen zag.
- ‘Hier,’ zeide iets, dat uit de lucht naast hem neêr kwam vallen.
- ‘Wel heb ik mijn leven!’ zei Kees, terwijl hy beurtelings den man met den geelen sorcoet bekeek, en de dichte takken van den vlierboom, waarin hy verscholen had gezeten: ‘maar wat zal 't helpen,’ vervolgde hy: ‘als zy terug komen en u hier vinden?’ -
- ‘Zy moeten niemand vinden,’ antwoordde Lijsken: ‘werk den hoogaars slechts uit de spui, dan mogen zy vrij met de roeiboot achteraan komen: die zullen wy wel af weten te houden.’ -
- ‘'t Is te laat,’ zei Kees: ‘daar zijn zy al terug: wat nu gedaan?’ -
- ‘Berg u onder 't zeil,’ zeide Lijsken, tegen

{==148==} {>>pagina-aanduiding<<}

den vreemdeling: ‘gy hebt den tijd niet meer, om in den boom te klimmen.’ -
- ‘My bergen,’ zeide de onbekende, terwijl hy naar zijn knijf voelde: ‘en dat, als zy slechts met hun vieren of vijven...’
- ‘Wilt gy ons in 't ongeluk en om hals helpen?’ fluisterde hem Lijsken met drift in: ‘spoedig, onder het zeil.’ -
De vreemdeling gehoorzaamde, en strekte zich op den bodem van den hoogaars uit, terwijl Lijsken de zeilen over hem heen wierp: nog was zy daar mede bezig, toen zy de stem van Berthout hoorde:
- ‘Dat is een lief weggetjen, dat gy ons hebt opgezonden,’ riep deze: ‘'t mag een pad wezen voor reigers en roerdompen; maar een mensch zakt er in tot de knieën, of glijdt zijwaarts in 't water. Zoo onze vluchteling daar zit, mag hy er de nacht doorbrengen, ik zal hem niet gaan zoeken. Maar waar is nu die vermaledijde schuit? Waarom zijt gy niet blijven liggen waar gy u bevondt?’ -
- ‘Omdat wy hier beter liggen,’ zeide Kees, terwijl hy den schildknaap de hand toestak, om hem aan boord te helpen. 't Was daar zoo ondiep, dat ik vreesde vast te raken.’ -
- ‘Al wel, al wel!’ zeide Berthout; met zijn gezellen in de schuit stappende: ‘ware het niet dat wy zulk fijn wild op 't spoor hadden, ik zou zeggen, dat dit de misselijkste jacht is, welke ik van mijn leven gedaan heb. - Brr! ik kan naauwlijks meer op mijn beenen staan, zoo vermoeid ben ik. - Maar daar hoor ik onze makkers terugkomen.’ -

{==149==} {>>pagina-aanduiding<<}

Gy kunt begrijpen, zonder dat ik het u uitleg, in welke angst Lijsken en haar vrijer zich bevonden. Berthout en de zijnen hadden zich gelukkig by 't roer geplaatst; maar wanneer ook de overigen weêr in den hoogaars kwamen, zouden zy zich natuurlijkerwijze voor en achter moeten verdeelen, en dan was het alleen een mirakel, dat hen zou kunnen beleften, den vluchteling te vinden. Het duurde nu niet lang meer, of Heer Rogier en zijn volk kwamen met de roeiboot en langs het dijkjen terug.
- ‘Wy hebben niets gevonden,’ riep de Heer van Meerhem: ‘maar hy zal ons daarom niet ontsnappen: van 't eiland kan by niet af; en, dood of levend, hy moet in onze handen vallen; - 't is nu een blind zoeken; maar wy zullen den dag afwachten, en dan een nieuwe klopjacht beginnen.’ -
- ‘De gandsche nacht hier blijven!’ riep Lijsken met een bedrukt gezicht: ‘wat zal mijn arme vader bedroefd wezen, als hy t'huis komt en my niet vindt!’ -
- ‘Dan hadt gy niet van huis moeten gaan,’ zei Heer Rogier, terwijl hy een gezicht zette als een bok uit Noorwegen: ‘en uw vader zal het nog zijn Patroon mogen dank weten, zoo hy u ooit levend terugziet. Neen zusjen! gy zult hier met ons blijven, en, vinden wy hem niet, dien wy zoeken, dan zal het slecht met u afloopen.’ -
- ‘Hy kan zich toch niet met zwemmen gered hebben,’ zeide Berthout, terwijl hy gaapte als een bakkers oven.

{==150==} {>>pagina-aanduiding<<}

- ‘Waar zou hy heen zijn gezwommen?’ vroeg Heer Rogier: ‘Flakkee is wat verre, en in Voorne of Putten loopt hy ons volk in den mond: neen, hier moet hy schuilen, en hier zullen wy hem opjagen. Luistert! mannen! wat mijn voornemen is. Ik blijf hier in de roeiboot, met acht man: en zoodra het dag is, gaan wy aan 't rondkruisen, en houwen des noods alle boomen en heesters om, tot wy hem vinden: waar hy kruipen kan, kunnen wy 't ook: gy, Berthout, zult onderwijl met den hoogaars het eiland rond blijven varen, en een wakend oog houden, dat hy niet ontsnappe.’ -
- ‘Maar, Heer Rogier!’ zei een van 't volk: ‘'t is by mijn zolen wat veel gevergd: zullen wy hier de gandsche nacht op een droogjen zitten?’ -
- ‘Verbruid volk!’ zei Heer Rogier: ‘dat altijd om schaften denkt. Morgen zult gy immers kunnen uitrusten en uw hart ophalen.’ -
- ‘My dunkt, wy hadden toch een teug verdiend,’ hernam de wapenknecht: ‘'t is bykans een etmaal, dat wy niets gedaan hebben als vechten en jagen: en onderwijl de lippen kwalijk nat gemaakt: - ondertusschen doen de anderen zich in Puttenland te goed en halen den besten buit weg.’ -
- ‘En wat buit mogen zy halen, die zoo goed is en zoo duur betaald zal worden als de prooi die wy zoeken?’ vroeg Heer Rogier: ‘zwijg dus, en heb geduld; want gy weet, dat wat ik gezegd heb, gezegd blijft: - en nu, Berthout! maak dat gy van hier komt.’ -
Het geschiedde, gelijk hy gelast had: Kees zette

{==151==} {>>pagina-aanduiding<<}

zich aan 't boomen, en alras was de hoogaars weêr in 't open vaarwater.
- ‘Haalt gy het zeil niet op, schipper?’ vroeg Berthout, toen zy een poos op stroom gedreven hadden.
- ‘Waar zou 't voor dienen?’ vroeg Kees op zijne beurt: ‘wy zakken nu zoetjens en zachtjens den stroom af: en als wy aan den hoek van 't eiland zijn en weerom moeten, dan kan ik de riemen nemen: dat houdt een mensch nog warm in de koude nacht.’ -
- ‘Wel!’ zeide Berthout: ‘in dat geval zal ik mijn voordeel doen van die zeilen, en beproeven of ik een uurtjen slapen kan; want ik kan naauw uit mijn oogen zien van de vermoeidheid.’ -
Zoo sprekende, wierp hy zich, zoo lang hy was, op het zeil neêr, zonder iets te merken van hetgeen daaronder verborgen lag: en, eer men een zoô mosselen had kunnen gaar koken, snorkte hy als of hy den geeuwhonger had: een van de wapenknechten volgde zijn voorbeeld en ging naast hem liggen: gelukkig was het zeil zoo in een gefrommeld, dat men het zou hebben moeten weten om te voelen, dat er wat onder was: en juist dat zy met hun beiden daar vertuid lagen, gaf aan Lijsken de gerustheid, dat een ander er niet onder zou gaan kijken.
- ‘Wel, heb je ook geen slaap?’ vroeg een van de wapenknechten aan zijn buurman.
- ‘Neen!’ antwoordde deze: ‘dat kan ik juist niet zeggen; maar des te meer dorst: en kijk! als er een herberg hier in de buurt ware....’

{==152==} {>>pagina-aanduiding<<}

- ‘Wel!’ zei Kees: ‘als het anders niet is: vlak over Lijs haar woning, aan de andere zij van de Bornisse, staat het veerhuis, waar gy 't maar voor 't vragen hebt, en volop kunt krijgen wat gy verlangt.’ -
- ‘Wel, by mijn zolen, daar konden wy gebruik van maken,’ zeide de wapenknecht: ‘is 't hier wijd van daan?’ -
- ‘Toch niet,’ antwoordde Kees: ‘wy drijven er met den stroom naar toe: en met wat stevig aan te roeien zijn wy in een half uur weêr by 't eiland terug.’ -
- ‘Kostelijk bedacht,’ zei Lijsken: ‘dan kon ik met een t' huis komen.’ -
- ‘Neen, dat niet,’ zei Kees, die zijn eigen inzichten had, en geen vermoedens wilde opwekken: ‘gy blijft by ons: en naar uwe woning gaan wy niet. Wat zou Heer Rogier wel zeggen, zoo wy zonder u terugkwamen? en hy moet immers niets van ons uitstapjen weten, zoo min als die slapende schildknaap daar, - Nu, wat zegt gy mannen? -
- ‘Mijnentwege van harten gaarne,’ zei een van de wapenknechten: ‘want mijn keel is zoo droog of ze van hondeleer was gemaakt. - Als maar Jonker Berthout niet wakker wordt.’ -
- ‘Ei wat!’ zei een ander: ‘op zijne jaren wordt men niet wakker: - bovendien: als hy er tegen had gehad, had hy niet moeten gaan slapen.’ -
- ‘Dat is wel gezeid,’ zeide Kees: ‘doch hebt geen zorg, wy laten ons met de neer wegdrijven en zijn er zoo flusjens.’ -

{==153==} {>>pagina-aanduiding<<}

En in de daad, niet lang duurde 't, of zy waren in de nabyheid van het veerhuis aangeland: twee der wapenknechten sprongen terstond aan wal; de derde riep eerst nog spottender wijze zijn slapenden makker toe:
- ‘Goede nacht! vriend Peer! wy gaan een kleine hartversterking nemen.’ -
- ‘Een hartversterking!’ riep Peer, die maar een hazeslaap deed, of die althands wakker werd op dat woord: ‘ik ga meê:’ - en meteen sprong hy op en volgde zijn kameraden.
Wat nu Berthout betrof, die sliep wel vaster; doch het stil houden van de schuit en het gedruisch deden hem ook ontwaken: hy wendde zich om en zag, toen hy zijn oogen open deed, een ander paar oogen, stijf op hem gevestigd, en een gezicht, dat van onder het zeil te voorschijn kwam en 't welk door het volle licht der maan beschenen werd. Een korte wijl wist hy niet recht hoe hy 't had en vroeg zich zelven af, of hy droomde dan of hy betooverd was; maar straks ging het voorby: hy sprong op, trok zijn knijf, en riep zoo luid hy kon: ‘Op mannen! op! daar is de man, dien wy zoeken.’ -
De gezellen, die aan wal, en al halverwege in het veerhuis waren, keerden zich om op het geroep: en niet weinig stonden zy te kijken, toen zy van onder uit het zeil een menschelijke figuur omhoog zagen rijzen, die den armen schildknaap by de keel greep en op den grond drukte.
- ‘Verraad! verraad!’ riepen zy als uit eenen mond en liepen zoo hard zy mochten naar het vaar-
{==154==} {>>pagina-aanduiding<<}
tuig terug; maar zy kwamen te laat: Lijsken had den haak al opgenomen en de schuit van wal gestooten.
- ‘Smakelijke maaltijd!’ riep Kees: ‘bewaar wat voor ons, tegen dat wy terugkomen: ‘en gy Jonker!’ vervolgde hy tegen den schildknaap, die vergeefs onder de sterke vuist van den onbekende lag te spartelen: ‘hou u maar bedaard, en denk, dat wy twee tegen eenen zijn - of ik mag wel zeggen, drie tegen eenen; want Lijs weet de handen ook te roeren, als 't er op aan komt. 't Is zeker hard, niet van het gebraad te hebben gegeten, en met het spit te worden gesmeten; maar wie in de schuit is moet meê varen, en de beste zeeman wordt ook wel eens nat. Maak dus maar van uw strooien kruis geen looien kruis en denk: alles komt af behalve pompen.’ -
De schildknaap scheen te begrijpen dat Kees gelijk had, te meer, daar de man met den geelen sorcoet hem ontwapend had, en hy zich weerloos in diens handen bevond.
- ‘Ik geef my gevangen,’ zeide hy: ‘ik heb niet meer dan wat ik voor mijn gebrek aan waakzaamheid verdien.’ -
De onbekende liet Berthout los, die nu met een verdrietig gelaat op de plecht ging zitten, Zy waren ondertusschen met de schuit midden in de vaart gekomen, en Kees vroeg den vreemdeling, waar hy hem zou afzetten.
- ‘Vriend!’ antwoordde deze: ‘ik ben u het leven en de vrijheid schuldig; maar nog ben ik van gevaren omringd: bekroon thands uw brave handelwijs, door my naar Goeree te brengen.’ -

{==155==} {>>pagina-aanduiding<<}

- ‘Naar Goeree!’ herhaalde Kees: ‘dat is bylo een slechte gelegenheid: 't is blak stil, en met den morgen vrees ik, dat de wind zal krimpen: - bovendien, ik ben een dienstman van den Heer van Putten, en als de zon aan den hemel is moet ik op het kerkplein te Spijkenisse zijn.’ -
- ‘Het kerkplein te Spijkenisse zal wel reeds door de krijgsknechten van Loon zijn bezet,’ zei de onbekende: ‘maar wat er ook gebeure, ik sta u borg, dat de Heer van Putten u eerder beloonen dan straffen zal voor den tocht, dien gy om mijnentwille doet.’ -
- ‘Volbreng zijn verlangen,’ zeide Lijsken: ‘het moet gebeuren.’ -
- ‘O! by mijn trouwe! zoo gy het begeert heb ik er niet tegen,’ zei Kees, terwijl hy, de riemen opvattende, lustig weder tegen den stroom oproeide: ‘want des te langer zal ik u by my houden; - maar wat schort er aan? ik geloof waarachtig, dat ik tranen zie.’ -
- ‘Och!’ snikte Lijsken: ‘als ik om mijn vader denk, hoe boos hy wezen zal, wanneer hy my niet ziet: - en wie weet, of die wapenknechten hun teleurstelling niet op den ouden man zullen wreken.’ -
- ‘Verbruid!’ zeide Kees: ‘wat gedaan is, is gedaan; een stroom keert niet naar zijn oorsprong terug: en wy moeten maar hopen, dat vader Sijmen uit de kinken zal staan: in allen gevalle zou het nog veel erger geweest zijn, zoo wy u by hem terug gebracht hadden: dan zoudt gy allebei met de spillen in de asch liggen. - Nu kan hy altijd nog zeggen, zoo als ook waar is, dat hy van de zaak niet af ge-
{==156==} {>>pagina-aanduiding<<}
weten heeft, en er zoo onschuldig aan is als een pas geboren kind.’ -
- ‘En wat my betreft,’ zeide de onbekende, ‘ik zweer u, dat zoo zy den ouden man een hair deeren, ik bloedige wraak op hen nemen zal.’ -
- ‘Wanneer gy kunt,’ zei de schildknaap, met een spottenden lach: ‘maar voor 't oogenblik zal hun de belofte weinig baten.’ -
- ‘Gy spreekt bout,’ zeide de onbekende, terwijl hy zich omkeerde, ‘en kraait al vrij vroeg voor een nog zoo jongen haan. Maar toch, uw terechtwijzing is juist. Hoe is uw naam?’ -
- ‘Berthout van Altena,’ antwoordde de knaap: ‘en schilddrager van den edelen Heer Rogier van Meerhem.’ -
- ‘Gy zijt een wakkere borst,’ hernam de vreemdeling: ‘en ik wil uw Heer niet van uw diensten berooven. Schipper! is er geene gelegenheid om dien jongeling aan 't eiland af te zetten?’ -
-: ‘Aan het dijkjen wel,’ zeide Kees: ‘dan kunnen zy hem met de roeiboot komen halen.’ -
- ‘Welaan!’ ging de vreemdeling voort: ‘indien wy u daar ter plaatse aan wal laten gaan, belooft gy dan, niet te verraden, waar ik ben heen gegaan?’ -
- ‘Ik kan zoodanige belofte niet aangaan,’ zeide Berthout: ‘indien ik den Heer van Meerhem terugvinde, zal ik hem niet verzwijgen, welken koers gy genomen hebt.’ -
- ‘Nu dat is braaf gezegd,’ zei de onbekende: ‘ik zal u dan in vrijheid stellen, zonder voorwaarden - of neen - eene enkele moet gy op u

{==157==} {>>pagina-aanduiding<<}

nemen - gy zult, op uw eer, den vader van dit meisjen van alle schuld aan mijn ontkomen vrijpleiten, en hem onder uwe bescherming nemen!’ -
- ‘Dat zal ik,’ antwoordde Berthout: ‘ik verpand u mijn woord als edelman, dat wie hem deert, met my te doen zal hebben. Graaf Willem! gy zijt een edel Heer! en zoo mijn plicht my niet aan den Heer van Meerhem verbond, ik zou geen anderen meester wenschen te dienen als u.’ -
- ‘Graaf Willem!’ zei Kees, terwijl hy een paar oogen opzette als kluisgaten, en de hand aan de muts sloeg: ‘is die daar....’ -
- ‘Wist gy het niet?’ vroeg Berthout, verwonderd.
- ‘Wel kijk,’ vervolgde Kees: ‘had ik dat kunnen denken, dat wy een schip met zulk een breeden boeg voerden! - nu, dat neemt alle bezwaar weg, en nu zal Klaas van Putten my niet bestraffen.... maar, uw woord in eere, Heer Graaf! het zou toch een groote dwaasheid zijn, dien vogel te laten vliegen.’ -
- ‘Laat die zorg aan my over,’ antwoordde Graaf Willem - want het was de man zelf: - ‘en gy, mijn zoon!’ zei hy tegen Berthout: ‘meld aan Rogier van Meerhem, dat ik naar Ouddorp, en van daar naar Zeeland ga. Luisteren mijn getrouwe Zeeuwen nog eenmaal naar mijne stem, dan zal ik, indien hy my daar wil komen opzoeken, hem de helft van den weg besparen: - en weigeren zy, mijner oproeping gehoor te geven, welnu! dan is het uit met my en ik verlaat voor eeuwig mijn geboortegrond.’ -
Zy waren, al zoo pratende, weêr by het eilandjen

{==158==} {>>pagina-aanduiding<<}

gekomen, en nu moest Kees, op Willems bevel, naar het dijkjen roeien, dat er aan de eene zijde om heen liep, ten einde aldaar den schildknaap af te zetten.
- ‘Vaarwel Graaf!’ zei deze: ‘en zoo het lot my eens tot wedervergelding in staat stelt, reken dan op mijne dankbaarheid.’ -
- ‘Pas op knaap!’ zeide Willem lachende: ‘dit is de tweede reis, dat gy my Graaf noemt: laat Heer Rogier het niet hooren.’ -
- ‘By de eer mijner moeder!’ hernam Berthout: ‘zijt gy het niet, gy verdient het te zijn en hebt er genoeg voor gestreden.’ - Zoo sprekende, sprong hy op de kade, en reeds was men met den hoogaars een goed eind weegs gevaren, toen men nog zijn stem hoorde, die luidkeels den Heer van Meerhem riep.
Gy kunt denken, wat spijt deze had, toen zijn schildknaap hem vertellen kwam, dat de vogel ontsnapt was. Om hem met het roeischuitjen na te zetten, daar viel niet aan te denken; men maakte dus maar, dat men spoedig het eiland uitkwam, en roeide vervolgens naar het veer. Daar was de eerste persoon, dien men vond, de oude Sijmen. Deze was te huis gekomen, had noch dochter noch schuit gevonden en wist niet hoe hy 't had. Ondertusschen was er meer krijgsvolk gekomen, dat naar de overzij moest; men had een ander vaartuig in de buurt weten te krijgen: en zoo was Sijmen met de bende aan 't veerhuis gekomen, waar hy van Meerhems wapenknechten hoorde wat er geschied was. Hy ver-
{==159==} {>>pagina-aanduiding<<}
voegde zich nu by Heer Rogier, en balkte luid, dat by zijn dochter weêrom moest hebben.
- ‘Zy is met dien verbruiden Kees Dirksz op het pad,’ riep hy: ‘maar zy zal hem niet hebben, dien kalen koopman in aalshuiden! - Wat geef ik om Willem of Lodewijk: mijn dochter moet ik hebben!’ -
- ‘En ik de my ontvaren buit,’ zei Meerhem: ‘maar laten wy elkander goed verstaan,’ vervolgde hy, terwijl hy den ouden man zoo vriendelijk aanzag als de hapscheer een beurzesnijder doet: ‘gy zijt een dienstman van Putten, niet waar?’ -
- ‘Ik ben niemands dienstman,’ antwoordde Sijmen: ‘ik bewoon mijn eigen hof en doe er niemand rekening van.’ -
‘Om 't even,’ hernam Heer Rogier: ‘gy woont op zijn grond: en wy weten hoe gy en uws gelijken gezind zijt. Uw dochter heeft er den Heer van Friesland doorgeholpen, en of gy veinst daarvan niets te weten, dat zal u weinig baten. Gy levert Heer Willem weder in onze handen, en ontfangt daarvoor een goede beloning - of gy wordt opgehangen zonder genade.’ -
- ‘Heer Rogier!’ zei Berthout van Altena, toen hy deze bedreiging hoorde: ‘ik heb beloofd...’
- ‘Zwijg!’ riep de Heer van Meerhem, driftig wordende: ‘gyzelf had weinig minder verdiend; want het is uwer achteloosheid schuld, zoo de vogel ontsnapt is. - Nu wat zegt gy, oude?’ -
- ‘Ik zou niets liever verlangen,’ zei Sijmen, terwijl hy zich achter 't oor krabde: ‘maar als gy

{==160==} {>>pagina-aanduiding<<}



bedenkt, dat zy een paar uur op ons vooruit hebben, dat het een blind zoeken is, en...’
- ‘Dat alles weet ik,’ zeide Heer Rogier: ‘maar gy hebt lang genoeg in de waereld rondgezwalkt, om niet te weten, dat alle dingen mogelijk zijn, mits men slechts den wil hebbe. - Welnu! wat zegt gy?’ -
- ‘Ik zeg,’ zeide Sijmen, ‘dat het een verbruid geval is: de vraag is vooreerst: wat kant zijn zy uit?’ -
- ‘Gy hebt het gehoord:’ zei Heer Rogier: ‘naar Goeree, om van daar naar Ouddorp te trekken, waar zich zijn moeder en zijn vrouw bevinden.’ -
- ‘Zoo, ja! in dat geval,’ zei Sijmen, terwijl hy al by zich zelven overleide: ‘dan is er misschien kans op,’ -
- ‘Dacht ik het niet?’ hernam de Heer van Meerhem, spottende: ‘ja, er is niets, dat het brein zoo scherpt, dan wanneer men Lijntjens dochter in 't vooruitzicht heeft.’ -
- ‘Hm!’ zei Sijmen: ‘'t zal spoedig hoog water zijn, en de wind loopt mooi west: zoodat, zy mogen doen wat zy willen, zy moeten een paar uur voor anker blijven. Zoo gy met uw volk naar de Brêe-hel rijdt, en daar een paar vaartuigen prest, kunt gy hun in den mond varen.’ -
- ‘Wel gevonden!’ zei Heer Rogier: ‘opgestegen! mijn mannen! maar gy gaat met ons, oude!’ -
- ‘Ik?’ riep Sijmen: ‘mijn lieve hemel! ik heb nooit op een paard gezeten.’ -
- ‘Dan zult gy ’t leeren,’ zei Heer Rogier: ‘en wees overtuigd, dat, zoo gy ons den man, dien wy

{==161==} {>>pagina-aanduiding<<}

zoeken, niet in handen levert, mijn bedreiging ten uitvoer gelegd zal worden: wie my kent, weet, dat ik nooit mijn woord aan vriend of vijand gebroken heb.’ -
Berthout wilden er nog tusschen spreken; maar 't mocht niet baten: men steeg te paard; want de paarden waren onder de hand met de veerschuit van de overzijde gehaald: Vader Sijmen werd op een ros geplaatst, achter een wapenknecht, aan wien hy stevig werd vastgebonden, zoodat er geen kans voor hem was om te ontkomen, en zoo ging men op weg. Gy kunt denken, hoe de armen Sijmen te moede was: hy keek als een koe in een kerseboom; en dacht, by elke sprong die het beest deed, dat zijn laatste uur zou geslagen zijn; maar het hielp niet: en hy kwam levend, maar mooi geribbezakt en met verlies van zijn gedreumelde muts en zijn holsblokken, aan den mond der Brêe-helle.
Hier lagen, gelijk hy gedacht had, vaartuigen genoeg. De Heer van Meerhem lei op drie koggen beslag, verdeelde zijn manschap er over, en was weldra onder zeil.
Er waren ondertusschen vrij wat uren verloopen sedert het oogenblik, dat Lijsken het eerst met Graaf Willem van wal gestoken was, en de zon was al een geruimen tijd aan den hemel, toen de drie koggen met den navloed den stroom op voeren. De wind was, gelijk Sijmen en Kees Dirksz beide voorspeld hadden, al meer en meer westelijk geloopen, en de gelegenheid om den hoogaars spoedig te ontmoeten zoo gunstig als men wenschen kon.

{==162==} {>>pagina-aanduiding<<}

Men had ongeveer een half uur gezeild, toen men van verre een vaartuig in 't gezicht kreeg dat by den wal langs kneep: en op het zelfde oogenblik riep Sijmen, die zich op de voorste kogge by den Heer van Meerhem bevond, vrolijk uit, terwijl hy zich van blijdschap de handen wreef:
- ‘Zy zijn binnen, daar is hun vaartuig.’ -
- ‘Wat reutelt gy oude?’ vroeg Heer Rogier, voor zich ziende: ‘wilt gy die groene kogge, die daar ginds aankomt, my voor den nootedop verkoopen, waar ik gisteren meê gevaren heb?’ -
- ‘Ik spreek niet van die groene kogge,’ antwoordde Sijmen, die een beter geöefend oog had dan de ridder: ‘die hoort te Geervliet te huis: - het is daarachter dat gy kijken moet: daar komt de hoogaars, met zijn nieuw geteerde mast.’ -
- ‘Meent gy waarlijk?’ vroeg Heer Rogier, die nu ook werkelijk een stip in de verte ontdekte, en naauwlijks besefte, hoe de grijzaart daarin het gezochte vaartuig herkennen kon: ‘welnu? dan fiks er op los.’ -
- ‘Nu zette men alle zeilen by om den hoogaars te ontmoeten. Intusschen was de groene kogge nader gekomen, en bemerkte men, dat zy met volk bemand was.
- ‘Zullen wy haar niet praaien?’ vroeg Berthout: ‘wie weet, of het geen vluchtelingen van Dordrecht zijn.’ -
- ‘Laat hen vluchten,’ antwoordde Heer Rogier: ‘wy hebben nu geen tijd ons met hen op te houden: en zy mogen het hun gelukster dank

{==163==} {>>pagina-aanduiding<<}

weten, dat wy een belangrijker vluchteling zoeken.’ -
Spoediger dan een paard zijn oor likt was men nu ook de groene kog voorby. Intusschen scheen men op den hoogaars ook gemerkt te hebben, dat het zaak ware, uit de kinken te blijven: althands men had er den steven omgewend en maakte, voor den wind heen, dat men weg kwam. Van de kogge van Meerhem was reeds sein gemaakt aan de beide anderen, die luier zeilders waren, en zoo ging het er door heen, dat het water over den boeg stoof.
- ‘Zy zullen ons niet ontkomen,’ riep de Heer van Meerhem, toen hy bespeurde dat men al gaande weg op den hoogaars won: maar hoe lang, denkt gy, zal het duren, eer wy hem hebben?’ -
- ‘Een uur of daaromtrent,’ zeide Sijmen: ‘maar voorzichtig! wy hebben een gladden aal by den staart: hy kan door menige slaak heen, waar wy in zouden blijven zitten: en gaan wy vlugger, wy gaan ook dieper.’ -
Zoo bleef de jacht haar gang gaan; maar op eens maakte Berthout den Ridder opmerkzaam, dat de groene kogge mede den steven gewend had, en hem, ofschoon op verren afstand, volgen bleef.
- ‘Welnu!’ zeide Meerhem: ‘hebt gy niet gezien, dat, wanneer op de jacht de hazewinden een haas nazitten, al de honden die toevallig op het veld komen, zich by de vervolgers aansluiten en medeloopen? Die kogge wil deelen in de pret.’ -
Al meer en meer kwam men den hoogaars naderby: reeds kon men duidelijk Kees herkennen, die aan

{==164==} {>>pagina-aanduiding<<}

't roer stond, en Lijsken, die den schoot vierde: geen derde persoon was echter aan boord van het vaartuig te bespeuren.
- ‘Zou hy zich weêr verstopt hebben?’ vroeg Heer Rogier: ‘of zouden zy hem onderweg hebben afgezet?’ -
- ‘Het laatste denk ik niet,’ antwoordde Sijmen: ‘want dan zouden zy wel terstond daarna zijn teruggekeerd, en hun weg niet vervolgd hebben: - maar eilieve zie! hy houdt op den wal aan! schielijk het roer om: zy loopen de haven van Middelharnis in.’ -
Het was als Sijmen zeide. Kees, ziende dat hy zijn vervolgers niet ontzeilen kon, had naar het dorpjen koers gezet: en weldra lag hy in de haven, voor hun oog verborgen.
- ‘Zy zoeken ons op nieuw te bedriegen!’ riep Heer Rogier: ‘maar by mijn zwaard! het zal hun niet gelukken! en, vinden wy den vluchteling niet, ik hou mijn woord, oude!’ -
Niet lang daarna was ook de kogge de haven ingeloopen en lag zij aan zij met den hoogaars, waar zich niemand meer in bevond. De beide andere koggen kwamen mede aan, en nu trok de Heer van Meerhem, die 't niet op wilde geven, met al zijn volk het dorp in.
Op het marktplein gekomen, zond Heer Rogier een gedeelte van zijn wapenknechten den landweg op om te ontdekken, of de vluchtelingen ook reeds het eiland in waren, en gaf aan eek ander gedeelte last, huis voor huis te doorzoeken. De dorpelingen kwa-
{==165==} {>>pagina-aanduiding<<}
men ondertusschen van alle zijden voor den dag; doch bleven op een afstand by elkander scholen, mooi beangst voor wat er volgen mocht. Reeds waren enkele huiszoekingen zonder vrucht afgeloopen, toen Heer Rogier, die ongeduldig werd, een spoediger werkende proef besloot te nemen om te ontdekken waar de vluchtelingen scholen. ‘Hier!’ riep hy met luider stem tegen zijn knapen, terwijl hy op Sijmen wees: ‘grijpt dien ouden schelm en hangt hem op aan gindschen nooteboom.’ -
Drie wapenknechten maakten zich van den bevenden grijzaart meester om 't bevel te volbrengen; toen Berthout tusschen hen in trad: ‘Heer Rogier!’ zeide hy: ‘ik ben Graaf Willems gevangene geweest en door hem ontslagen onder belofte van dezen man te zullen beschermen.’
- ‘Ik ontsla u van die belofte,’ zei de Heer van Meerhem, spottende: ‘volgt mijn last knapen!’ -
- ‘Het zal niet gebeuren,’ riep Berthout in woede, terwijl hy de knapen terugstiet: ‘Heer Rogier! ik zeg u nogmaals! ik heb mijn woord als edelman verpand, dat dien man geen hair zou gedeerd worden.’ -
- ‘Dan hebt gy onvoorzichtig gehandeld;’ hernam Heer Rogier, ‘met iets te belooven, 't welk gy niet in uw macht hebt vol te houden. - Aan den nooteboom met den ouden schelm.’ -
- ‘Gy dwingt my, u ongehoorzaam te worden,’ riep de schildknaap, terwijl hy zijn knijf trok: ‘handen af, mannen: den eersten die den grijzaart slechts met een vinger aanraakt, steek ik overhoop.’ -

{==166==} {>>pagina-aanduiding<<}

De knapen stonden besluiteloos: Heer Rogier had de hand reeds aan zijn degen geslagen: en er zou misschien een gevecht zijn ontstaan, toen op dit oogenblik Lijsken uit een nabijstaande woning kwam toegeschoten, gevolgd door Kees, die haar vergeefs had willen tegenhouden.
- ‘Genade! Heer Ridder!’ riep Lijsken, terwijl zy zich voor de voeten van den Heer van Meerhem wierp: ‘doe met my wat gy wilt; maar genade voor mijn armen vader!’ -
- ‘Dacht ik het niet’ zeide Heer Rogier: ‘dat het middel werken zou? - En zeg my nu, gy onbeschaamde prij, die er u zoo goed op verstaat, vluchtelingen uit den brand te helpen: waar hebt gy den man gelaten, dien wy zoeken?’ -
- ‘Heb medelijden met ons, Heer Rogier!’ zeide Lijsken: ‘en ik zal u alles verhalen. Van morgen met het krieken van den dag is ons een kogge achterop gekomen van den Heer van Putten, die van Dordrecht kwam en die onzen vluchteling heeft overgenomen.’ -
- ‘Gy liegt,’ zeide Heer Rogier, haar met een straffen blik aanziende: ‘zoo hy niet meer met u was, om wat reden zoudt gy dan uw weg vervolgd hebben?’ -
- ‘Lijs spreekt de waarheid, Heer Ridder!’ zeide Kees: ‘wy zijn in 't kielwater van de kogge gebleven, omdat wy bang waren, zoo wy terug keerden, dat men ons op Vernouts-ee ontfangen zou als een hond in een kegelspel; - en dan nog.... omdat wy te Ouddorp een deuntjen meenden te trouwen.’ -

{==167==} {>>pagina-aanduiding<<}

- ‘Des touwslagers dochter zult gy trouwen, en anders niemand,’ riep de Heer van Meerhem, in woede: ‘en waar is dat vaartuig gebleven, dat hem overnam?’ -
- ‘Gy zijt het ontmoet,’ antwoordde Lijsken, bevende: ‘die groene kogge....’ -
- ‘Die groene kogge!’ riep Heer Rogier, terwijl hy alle duivels uit de hel vloekte: ‘en ik heb mijn prooi ongemerkt laten voorbygaan! - Voort! voort weêr naar boord! - maar eerst zult gylieden boeten voor uw schelmery! hangt hen op, knapen! alle drie! en zoo moge het allen gaan, die den overweldiger in de hand werken. - Hangt hen op: - en gy, niet van uw plaats!’ -
Met die woorden greep hy Berthout onvoorziens by de vuist en hield hem zoo stevig in bedwang, dat de arme schildknaap zoo min weg kon als een schip dat voor twee ankers ligt.
- ‘Heer Rogier!’ riep Berthout, terwijl hy ondertusschen de krijgsknechten bezig zag om Sijmen met Lijsken en Kees naar den boom te sleuren: ‘gy handelt onedel en onridderlijk: - laat my los! ik verzaak u van dit oogenblik af! - Gy zijt een nietswaardige, Heer van Meerhem!’ -
- ‘Zwijg!’ brulde deze, terwijl hy den knaap in 't aangezicht sloeg: ‘ik zal u leeren, mijne bevelen te weêrstreven.’ -
- ‘Genade!’ riepen de drie ongelukkigen, de handen naar den Ridder uitstrekkende.
- ‘Genade!’ riepen de dorpelingen, als uit eenen mond.

{==168==} {>>pagina-aanduiding<<}

- ‘Ik heb het gelast,’ zeide Heer Rogier: ‘en het zal geschieden. Ik wilde wel eens zien, wie nogmaals de stoutheid zoude hebben, zich tegen mijnen wil te verzetten.’ -
- ‘Ik verzet er my tegen!’ riep een vervaarlijke stem, die over 't heele plein klonk als een donderslag: en te gelijk snorde een aantal pijlen door de lucht, en vier of vijf der wapenknechten tuimelden over elkander.
Verbaasd zag Heer Rogier om; een tweede reis regende het pijlen op zijn manschap, en een twintigtal gewapenden kwam den hoek om, van den havenkant af, terwijl de oude Hollandsche wapenkreet: ‘sla dood! sla dood!’ de lucht vervulde.
- ‘Heer Rogier van Meerhem!’ riep een krijgsman, die aan 't hoofd dier bende vooruit trad, dezelfde wiens stem men zoo even had vernomen: ‘is het op deze wijze, dat gy mijn goede onderzaten behandelt? - Op! mannen van Middelharnis!’ ter hulpe! ik ben Willem van Holland.’ -
Het hooren van dien geduchten naam, - maar nog meer wellicht de tegenwoordigheid van de gewapenden, die den Graaf vergezelden, - ontstak den moed der dorpelingen; van alle kanten drong men op de volgelingen van Meerhem aan, en hy zelf vond zich ontwapend en gebonden, eer hy nog tijd had gehad om zich te weer te stellen.
- ‘En dacht gy waarlijk,’ vroeg Willem, zich tot Lijsken wendende: ‘dat ik u in de steek zou laten? By mijn trouw! toen ik die drie koggen ontmoette, weerhield mijn brave Putten my noode om ze aan te

{==169==} {>>pagina-aanduiding<<}

klampen, gelijk mijn wensch was; maar toen ik zag, dat zy u vervolgden, toen kon geene bedenking my terughouden van den steven te doen wenden.’ -
- ‘En gy hadt niet later moeten komen,’ zeide Kees, zich schurkende, ‘of 't was met ons gedaan geweest.’ -
- ‘De Hemel heeft alles ten beste geschikt,’ zeide de Graaf: ‘Heer van Putten! gy moest my dien dienstman overdoen.’ -
- ‘Voorwaar,’ zeide die edelman, die nevens hem stond, ‘uwe Genade wist, meen ik, al lang, dat al het mijne het uwe is.’ -
- ‘Wel gezegd, mijn brave Putten!’ zeide Willem, hem de hand drukkende: ‘ik wil dien knaap uithuwelijken: en al mocht onze vriend Sijmen daar vroeger geweigerd hebben, zijn dochter aan een dienstman te geven, hy zal, vertrouw ik, wel van gedachten veranderen, wanneer wy Kees Dirksz vrij maken en voor den bruidschat zorgen. Ik zoude hem wel een goeden lap gronds belooven; maar gindsche schildknaap heeft my reeds eenmaal doen opmerken, dat men de beerehuid niet verkoopen moet, voor de beer geschoten is.’ -
- ‘Ik ben geen schildknaap meer,’ zeide Berthout, vooruit stappende: ‘Rogier van Meerhem heeft my in mijn eer gekwetst en my in 't aangezicht geslagen. Ontfang mijne hulde, Graaf Willem! en, zoo mijn invloed iets by mijn bloedvrienden geldt, ook die van geheel het Huis van Altena.’ -
Dit zeggende liet hy zich op de eene knie voor den Graaf neder.

{==170==} {>>pagina-aanduiding<<}

- ‘Gy doet voorzichtig,’ zeide Heer Rogier, op een bitteren toon: ‘dat gy u by den overwinnaar voegt, en door, als een andere Judas, uw meester te verzaken, uwe veiligheid koopt.’ -
- ‘In allen gevalle kiest hy niet de bovendrijvende party,’ zeide Willem; ‘en gy, Heer Rogier! hebt hem smadelijk gehandeld. Welaan, Jonker van Altena! wees voortaan mijn schildknaap, en ik hou vast, dat gy, by den eersten strijd den besten, uwe riddersporen verdienen zult. En thands, mijne vrienden! niet naar Ouddorp. Dit eerste voordeel, hoe gering ook, deze verworven buit, en deze aanwinst voor onze partij, zijn my welkome voorteekenen, welke my ten waarborge strekken, dat de fortuin eindelijk moede zijn zal, ons de rugge toe te wenden, en dat voor ons de morgen van voorspoed eindelijk aanbreekt. Hier vestig ik, van nu af, mijn hoofdleger: en voorts op God betrouwd en op den trouw mijner wakkere Zeeuwen!’ -
En de uitkomst deed zien, dat hy niet vergeefs gehoopt had; want, eer drie dagen om waren, had Zeeland den Heer van Oost-Voorne en de Vlamingen verdreven: acht dagen later stond Willem aan 't hoofd van een machtig leger, en voerde mars boven mars: en voor het einde der maand waren de benden van Lodewijk voor Leyden geslagen, hy zelf schipper te voet gemaakt en uit Holland gevlucht, om er nimmer terug te keeren.
Wat Sijmen betreft, hy bleef nog lang ongezind om Kees Dirksz als zijn aanstaanden schoonzoon te beschouwen; maar toen de Heer van Putten hem,

{==171==} {>>pagina-aanduiding<<}

op 's Graven verzoek, eenige morgen gronds by zijn woning in vrijen en onbezwaarden eigendom afgestaan, en aan Kees een nieuwe schuit had geschonken, weêrhield hy niet langer zijn toestemming. Het huwelijk der jonge lieden had plaats, zy kwamen by den ouden man inwonen, en de plaats, waar zy en hun nakomelingen hun dagen sleten, en waar ik zelf geboren ben, draagt nog heden den naam van Sijmens haven.’ -

Men bedankte Kees Dirksz voor zijn verhaal, 't welk aan de meeste toehoorders vrij wel voldaan had, te meer, daar uithoofde van 's mans maatschappelijken toestand, de verwachting niet hoog gespannen was geweest. Aan de zoodanigen onder onze lezers, die van oordeel zijn mochten, dat er te veel zeemanstermen en spreekwoorden in voorkomen, moeten wy berichten, dat zy ons nog dank behooren te weten voor de moeite, welke wy ons gegeven hebben, om zijn voordracht verstaanbaar te maken. Hadden wy den inboorling van Putten in zijn eigen tongval laten spreken en al de uitdrukkingen bezigen, welke hy werkelijk gebruikte, wy twijfelen of een onzer lezers hem zoude begrepen hebben, te minder, daar vele zijner toespelingen aan den toenmaligen, en sedert zoo oneindig veranderden toestand van het zeewezen waren ontleend. Misschien zal ons nu een verwijt van een anderen aart treffen, namelijk, dat wy hem spreekwijzen in den mond hebben gelegd, welke eerst lang na de eeuw waarin hy leefde ontstaan zijn; - en, hoezeer wy zooveel mogelijk getracht hebben, te

{==172==} {>>pagina-aanduiding<<}

dien opzichte geen anachronismus te begaan, willen wy gaarne de mogelijkheid erkennen van daaromtrent gefaald te hebben; doch wy houden ons tevens overtuigd, dat het onze eerste plicht was, duidelijk te zijn, en de hersenen onzer lezers niet onnoodig te vermoeien door een al te groote jacht naar wezenlijkheid, welke in werken van dezen aart niet met waarheid moet verward worden. Evenmin als men, Grieksche helden op ons tooneel brengende, hun Grieksch laat spreken, evenmin scheen het ons voegzaam toe, onzen Puttenaar het matrozen Hollandsch van zijnen tijd te doen praten: een herinnering, welke, hier te pas gebracht, evenzeer blijft gelden ten opzichte der taal, welke aan de overige sprekers wordt in den mond gelegd.
Agge Jelles lag nu aan de beurt en begon zijn verhaal op deze wijze:

Verhaal van Agge Jelles.

- ‘Gy hebt reeds door Jonker Eelco hooren aanmerken, hoe Friesland meermalen door zware zeevloeden geteisterd wordt. Vooral waren, gedurende de laatste eeuw, de landen, langs de Middelzee gelegen, daaraan bloot gesteld. Wel is waar, die Middelzee had met de Noordzee op twee plaatsen gemeenschap, en men zoude alzoo, oppervlakkig oordeelende, van meening zijn, dat het water altoos behoorlijk zijn uitlozing vinden kon; doch de noordelijkste gemeenschap, by Dokkum, is maar smal en onbeduidend: de westelijke, tusschen Franeker en Bolswert, is wel breeder, maar by stormweer uit het

{==173==} {>>pagina-aanduiding<<}

Westen werd vroeger het zeewater met geweld naar binnen gedreven en veroorzaakte alzoo telkens zware overstroomingen, waarvan de schade onberekenbaar was. Ja ook zelfs in gewone tijden bleef het altijd een hachelijke zaak het Borndiep (gelijk de Middelzee ook genoemd wordt), op zijn peil te houden; want de IJssel, met zijn breede wateren door het Graafschap Kuinre stroomende, voerde, behalve zijn eigen nat, ook de golven van het Fliemeir landwaart in, en ontlastte zich met den eenen arm in de Ooster-, met den anderen in de Middelzee, zoodat, uit welke streek de wind ook woei, hy schier altijd verderf of ongemak aanbracht.
De ingezetenen, niet by machte om het geweld van den invretenden vijand uit eigen middelen te breidelen, wendden zich reeds voorlang tot de kloosters, die, daar zy over een aanzienlijk getal handen beschikken konden, zich in staat bevonden, krachtiger middelen in 't werk te stellen dan ooit door de op zich zelve staande pogingen van afzonderlijke personen konden worden beproefd: de Geestelijken bedongen, in zoodanige gevallen, tot loon voor hun arbeid, een gedeelte van het beveiligde land, benevens den eigendom van de aangeslibde gronden; somtijds zelfs gebeurde het, dat de inwoners hunne eigendommen aan de kloosters opdroegen, onder het bloote voorbehoud van gerust bezit en bebouwing. Op deze wijze verwierven zich de Geestelijke heeren in Friesland die rijkdommen, welke hun door allen benijd, door velen als met onrecht verworven beschouwd worden: intusschen, zy hadden er werk

{==174==} {>>pagina-aanduiding<<}

voor gedaan en zich aanspraak op de erkentenis der landzaten verworven; want zonder hun vereende pogingen zoude wellicht het geheele land een prooi der golven geworden zijn. Men herinnere zich slechts, hoe een dienstman van Igo Galama, in 't Kreiler bosch een greppel gravende, in het zoute water, dat onder zijn spade opwelde, een levenden haring vond, en hoe de Potestaat, door dit verschijnsel bëangstigd, zijn stins aldaar verliet en een meer veilige woonplaats op ging zoeken.
Al het verrichte zoude echter nog ontoereikend geweest zijn om mijn geboortegrond van een eindelijk verderf te redden, zoolang de Middelzee jaarlijks aan haar perken ontwassen bleef: en lang had men er vruchteloos op uit geweest, om zich door een krachtig middel tegen haar te beveiligen, toen, omstreeks de helft dezer eeuw, een man te voorschijn trad, wien nog onze laatste naneven in dank zullen moeten gedenken. Deze was Syard Syersma, Abt van Luidingakerke. Even als een verstandige arts, die beseft dat geene pleisters of zalven zullen baten, zoolang men de kwaal zelve niet naar buiten gedreven heeft, zoo ook was hy van oordeel, dat geene dijken of waterkeeringen, al werden zy jaarlijks verhoogd, op den duur het water in bedwang zouden kunnen houden, maar dat men aan het Borndiep een behoorlijke uitlozing moest verschaffen. Hy raadpleegde den natuurlijken loop van den stroom, die, by ons te lande, bestendig Noordwaart afvloeit, en besloot een vaart te laten graven, die uit de Middelzee, Noordwaart op, langs het Grind, tusschen Terschel-
{==175==} {>>pagina-aanduiding<<}
ling en Flieland, in de Noordzee zoude loopen. Hy wendde zich om vergunning tot Koning Willem, die, het belang der onderneming inziende, deze niet alleen goedkeurde, maar zelfs aan den Abt by open brief de uitgebreidste volmacht schonk tot aanwending van alle oorbare middelen om het gewenschte doel te bereiken.
Duizenden van arbeiders werden weldra in 't werk gesteld om het reusachtige plan te volvoeren: en met lust en ingenomenheid namen zy de taak op zich; want niet slechts werden zy wel betaald, maar ook werd, by een herderlijken brief des Bisschops, de verrichte arbeid hun even zoo zeer als een goed werk aangerekend, als of zy een kerk of klooster hadden helpen bouwen. De Abt zelf moedigde herhaaldelijk het werkvolk door zijn tegenwoordigheid en toespraak aan, en bleef van den beginne af tot aan het einde toe al wat er geschiedde gadeslaan en als 't ware bezielen.
Slechts weinige jaren waren er verloopen, toen men reeds de voltoojing der belangrijke onderneming te gemoet begon te zien: intusschen, hoe voorspoedig de arbeid ook gegaan ware, nu en dan had men geene geringe moeielijkheden te overwinnen gehad. De vaart liep op verscheidene plaatsen door rijk en bebouwd land: het grootste gedeelte daarvan behoorde, wel is waar, aan de Abdy, en werd door deze willig ten offer gebracht aan 't algemeen belang; maar niet weinige gronden waren daarentegen eigendommen van byzondere personen: en niet allen bezaten vaderlandsliefde genoeg, om hun akkers

{==176==} {>>pagina-aanduiding<<}

ten beste te geven; sommigen wilden het nut der onderneming niet inzien, ja zelfs was er onder de zoodanigen, die, 't zij voor de leus, 't zij te goeder trouw en uit kwalijk geplaatsten yver, het gandsche werk als Godtergend uitkreten en in hun geestdrijvery beweerden, dat men zich tegen God zelven kantte, wanneer men aan de stroomen een andere richting geven wilde dan die, welke Hy zelf in Zijne wijsheid beschikt had. Doch ook deze zwarigheden, ofschoon van erger natuur dan die, welke uit de gesteldheid van den grond of van het weer ontstonden, wist de vrome en kloeke vader Syard te overwinnen. Aan de belangzuchtigen bezorgde hy grof geld, of betere akkers in ruil voor den grond dien zy verliezen moesten: by de bevooroordeelden bezigde hy de gave zijner welsprekendheid, om hen van de noodzakelijkheid, ja van het voordeel van den arbeid te overtuigen: met de geestdrijvers wist hy, dat redeneering niet baten kon: en vergenoegde zich, hun den brief des Konings te toonen en te kennen te geven, dat hy met geweld zoude doorzetten wat zy niet vrijwillig toelieten: zoodat hun stijfhoofdigheid hun weinig baatte.
Ofschoon de Abt zelf, gelijk ik u verhaald heb, het hoofdbestuur der onderneming aan zich behouden had, en daarvoor ook, door zijn kennis in al wat waterbouw en werktuigkunde betrof, genoeg berekend was, had hy echter de eigenlijke uitvoering opgedragen aan zekeren Broeder Bouwe, een schranderen monnik, die van kindsbeen af aan het klooster van Luidingakerke tot de wetenschap

{==177==} {>>pagina-aanduiding<<}

opgeleid, een zonderlinge bekwaamheid in het vak verkregen had.
De arbeid was nu zoo verre gevorderd, dat men alleen nog het zeeduin had doortegraven, om het werk voltooid te zien. De Flielandsche duinen zijn, gelijk men weet, buitengemeen rijk in konijnen; doch wat er toen ter tijde vooral de opmerkzaamheid trok, was de overvloed van zeevogelen, die er in 't zand nestelden. Geen stap kon men er, vooral in den broeitijd, doen, of men zag zich omgeven van duizenden en tienduizenden van vogels, onderscheiden in grootte, kleur en vederpracht. Daar zwommen in de plassen der duinvaleien de bontgekleurde bergeenden: daar stapten de vlugge strandloopers en bevallige grietoos met zwierigen tred over 't zand: daar krijschten de lieuwen met hun dikke sneb en alle slach van grootere en kleinere meeuwen: in den wintertijd trokken er wilde zwanen en ganzen over heen: en niet zelden zette zich op de hoogste toppen van het duin de eene of andere uit Noorwegen verdwaalde bergarend neder, met trotsche blikken rondziende op het kleiner gevogelte om hem heen. Sedert de duinen bestonden, hadden deze zee- en luchtbewoners hun rust niet gestoord gezien en zich als de vrije en rustige beheerschers van het geheele strand kunnen beschouwen; want, zoo nu en dan een hunner door een pijl getroffen was, zoo jaarlijks in den broeitijd eenige eieren geraapt waren, voor eenen vogel, die nedergeschoten werd, bleven tienduizenden vrolijk rondgieren, en voor een ei, dat uit het nest genomen was, bleven duizenden onaangeroerd lig-
{==178==} {>>pagina-aanduiding<<}
gen; en het gemis kon naauwlijks gevoeld of opgemerkt worden. Maar thands was de tijd gekomen, dat die rust verstoord en het vogelenheir gedwongen zoude worden, zich een ander woonverblijf te zoeken.
Eens op een morgen in de maand Junij was de Abt, slechts door Broeder Bouwe en een paar Konversen vergezeld en door een Flielandschen gids geleid, van het uiterste punt der doorgraving duinwaart in gewandeld, met het oogmerk om de richting op te nemen, welke aan het kanaal gegeven moest worden, ten einde het op de minst kostbare en meest met het doel overeenkomstige wijze naar zee te leiden. Immers, ten gevolge van bekomen onderrichtingen aangaande de juiste ligging der zeebanken, had men goedgevonden, het oorspronkelijke plan eenigzins te wijzigen, en den mond van het kanaal meer westwaart te leiden, waardoor men gemakkelijker uitlozing en dieper vaarwater verkrijgen zoude. Altijd onvermoeid, en recht dankbaar over den zegen, die tot nu toe zijn moeite bekroond had, stapte de goede Abt door het dikke duinzand voort, zonder er acht op te geven, dat zijn kap hem in den nek woei en zijn lang gewaad gedurig in de hoogte fladderde, hoofd en beenen aan den wind bloot stellende. Onder een levendig gesprek met den Opzichter was hy al meer en meer het hooge zeeduin genaderd, 't welk het doel zijner wandeling was, en van waar hy een overzicht van den geheelen omtrek genieten en alzoo best zoude kunnen oordeelen, welke richting de minste zwarigheden aan de doorgraving zoude in den weg stellen. Reeds was menig konijn voor hun voe-
{==179==} {>>pagina-aanduiding<<}
ten opgesprongen en in zijn hol een schuilplaats gaan zoeken: reeds had, fladderend en krijschend, menige zeevogel om hen heen gevlogen: en hoe hooger nien klom, hoe meer hun getal vermeerderde, angstig rond gierende en bange geluiden slakende, als bezorgd voor de veiligheid hunner nesten: het gedruisch, het gezwirrel en wiekgeklep werd al gedurig luidruchtiger en dreigender: men kon elkander byna niet meer verstaan, en schier geen voetstap doen zonder gevaar te loopen een nest te vertrappen: ja men zag zich genoodzaakt nu en dan met den stok van zich af te slaan om geen wiekslag van deze of geene meer stoutmoedige meeuw om de ooren te krijgen.
Eindelijk had men, niet zonder moeite, het hoogste punt bereikt, en vertoonde zich aan 't oog der wandelaars een uitgestrekt verschiet. Voor hen uit, de ruime zee: rechts en links, de witte duinen, met hun zandvaleien, op enkele plaatsen met water bedekt: achter hen, schrale weiden, waarop hier en ginds een kudde schapen graasde, en op verre afstanden enkele hutten zichtbaar waren. Nadat men eenige oogenblikken had stil gestaan om adem te halen en vruchteloos gepoogd een gesprek aan te vangen, daar het gedruisch der vogelen niet ophield, en de wind ook behalve dat hun woorden verwaaien deed, bemerkte Bouwe, de Opzichter, iets lager een vlakke verhevenheid, waar men, althands naar de Oostzijde, hetzelfde uitzicht had, en door de hooge duinrug tegen den zeewind beschut was; terwijl de plek, om welke reden dan ook, minder dan eenige

{==180==} {>>pagina-aanduiding<<}

andere met nesten was bevloerd. Daar begaven zy zich heen: de Abt zette zich in het gulle zand, en Bouwe, voor hem staande, strekte den arm uit en begon zijn aanwijzingen.
- ‘Zie,’ zeide hy: ‘indien gy, langs mijn vinger, over dat witte duinhoofd heenkijkt, dan hebt gy juist de streek voor u, langs welke ik de vaart wenschte te leiden. Recht hier tegen over, waar het schuim als witte wol over de koppen der golven krult, was, naar de overlevering zegt, voorheen een goede reede voor de schepen, die later verzand moet zijn, Wy hadden eerst gemeend, dat de uitloop meer Westwaart moest plaats hebben; maar daar zouden de banken in zee de vaart voor de schepen belemmerd hebben: - nu hebben wy alleen het zand weg te werken tusschen het duin waar wy op staan en de witte punt ginds, en voorts het strandduin, dat niet hoog is, door te steken: dan breekt de zee met den eersten Noordwesten storm den besten naar binnen!’ -
- ‘Indien wy werkelijk, door van richting te veranderen, een beter vaarwater kregen,’ zeide de Abt, ‘zoude ons zulks gewis tot groot voordeel strekken; - maar onze vriend daar schijnt niet volkomen met u in te stemmen, broeder Bouwe!’ -
Dit zeggende wees hy op den gids, die, gedurende de redenen van den opzichter, eenige reizen met het hoofd geschud en een bedenkelijk gezicht had gezet.
- ‘Hoe dan?’ vroeg Bouwe; zich tot den Flielander wendende: ‘ziet gy eenige zwarigheden in mijn ontwerp?’ -

{==181==} {>>pagina-aanduiding<<}

-‘Wat zal ik zeggen?’ antwoordde de gids, de schouders ophalende: ‘gy moogt graven wat gy wilt; maar de zee zal niet binnen stroomen voor de profecy vervuld is: en daar is vooreerst nog geen kans op.’ -
-‘Een profecy!’ herhaalde de Abt: ‘en welke is die?’ -
- ‘Er is,’ hervatte de Flielander, ‘van ouds voorspeld geweest, dat wanneer een zoon uit het geslacht van Wicholf den Sax, die in oude dagen hier het bevel voerde, zijn broeder vermoorden zoude, de haven hier verzanden moest: en dat, wanneer zoodanige misdaad zich ten tweeden male herhaalde, het zeewater vrij door Flieland heen zoude stroomen.’ -
- ‘En heeft zoodanige broedermoord werkelijk eens reeds plaats gehad?’ vroeg de Abt.
- ‘Gewis,’ antwoordde de gids: ‘voor weinige jaren is het gebeurd, dat twee broeders uit dat geslacht met een aanzienlijke vloot uit deze reede naar Engeland zijn overgestoken, en het meerendeel daarvan aan zich hebben onderworpen; - waarna zy twist bekomen hebben over de heerschappy, ten gevolge waarvan Hengst, de oudste, Horse, zijn broeder, overhoop stak. Toen de moordenaar later schepen herwaarts zond, was de reede verstopt, en zy is het sedert dien tijd gebleven.’ -
- ‘Zeer merkwaardig,’ zeide de Abt, peinzende: ‘maar gy zeidet, dat de herhaling van een dergelijk gruwelstuk de instrooming van het water binnen Flieland zoude moeten voorafgaan?’ -

{==182==} {>>pagina-aanduiding<<}

- ‘Licht mogelijk,’ merkte glimlachend de Opzichter aan: ‘maar wie waarborgt ons, dat de daad niet reeds geschied zij? Wy zullen ons toch niet van de volvoering van ons plan laten afschrikken om der wille der kinderen Wicholfs, die niemand kent, en die misschien niet eens meer bestaan.’ -
- ‘Wel zeker bestaan zy nog,’ zeide de Flielander: ‘en Wicholfs toren ook, al is die niet meer wat hy vroeger was.’ -
- ‘Inderdaad?’ vroeg de Abt: ‘en waaromtrent?’ -
- ‘Niet ver van hier;’ antwoordde de gids: ‘juist tegen de helling van dat witte duin, waar uw vinger zoo even op wees. 't Moet voorheen een sterke plaats zijn geweest en wel bevolkt: nu woont er niemand meer op, buiten Worp Hessels en de oude Wanda.’ -
- ‘En is die Worp Hessels uit Wicholfs geslacht?’ vroeg de Opzichter.
- ‘De laatste en de eenige, zoover men weet,’ antwoordde de gids. ‘want de Engelsche tak moet lang zijn uitgestorven.’ -
- ‘Dan lijdt vooreerst de vervulling der profecy niet veel nood,’ zeide Bouwe, lachende.
- ‘Maar indien ik dezen man wel versta,’ zeide de Abt, ‘dan staat de toren juist in de streek, waar onze vaart gegraven moet worden. Ik wist niet, dat hier in 't duin nog menschen woonden.’ -
- ‘Wel! zy zullen dienen te verhuizen,’ zeide Bouwe: ‘en zy zullen de eersten niet zijn.’ -
- ‘Gy zult de oude Wanda niet van de plaats

{==183==} {>>pagina-aanduiding<<}

krijgen,’ zeide de Flielander, het hoofd schuddende.
- ‘En waarom niet?’ vroeg de Opzichter.
- ‘Hm! hm! 't is te zien, dat gy haar niet kent,’ hernam de Flielander: ‘gy zoudt praten als een Sanct, en haar al de schatten van de waereld aanbieden, dat zy er nog niet zie zooveel om geven zoude. Geloof my, zie van dat ontwerp tot verandering af: de profecy is stellig, en zoolang zy niet vervuld is, zal uw moeite ijdel zijn.’ -
- ‘Zotheid!’ hernam de Opzichter: ‘ik zal om een dwaas volkspraatjen mijn plan niet laten varen, en het zeewater zal in de vaart stroomen, in weerwil van alle profecyen en oude vrouwen, die in de waereld zijn. Die moeder Wanda zal wijs wezen, en toegeven wat zy niet beletten kan.’ -
- ‘Dat zal zy niet,’ zeide een schelle stem, die zich in de nabyheid boven het vogelgeschrei verhief.’ -
- ‘Wie sprak daar?’ riepen allen, en zagen naar de zijde, waar het geluid van daan gekomen was. Vlak by hen rees een vrouw van meer dan gewone lengte van achter de duinrug op. Haar kleeding was niet verschillend van die, welke de bewoonsters van dit gewest onderscheidde; maar, behalve dat het onverwachte van haar verschijning op zich zelf reeds iets verrasschends had, zoo waren haar houding en gelaat wel geschikt om opmerkzaamheid te wekken, ja ontzach in te boezemen. Ofschoon door ouderdom vermagerd, door wind en zonneschijn verbrand, waren haar gelaatstrekken re-
{==184==} {>>pagina-aanduiding<<}
gelmatig en edel, en men kon zien, dat zy vroeger schoon geweest moest zijn: haar oogen, door zware grijze wenkbraauwen overschaduwd, waren op dit oogenblik door het vuur der gramschap ontstoken en schenen als twee gloeiende kolen in 't hoofd te branden: de grijze hairvlechten, van buitengewone lengte, fladderden wild om haar heen: en even zoo deed de mantel van grof wadmer, die met een gesp om haar hals was vastgehecht: haar linkerhand hield een staf tusschen de dorre vingeren geklemd, terwijl haar rechter dreigend naar den Opzichter was uitgestrekt; in 't kort, zy geleek volkomen op eene dier Noordsche waarzegsters, waarvan men zoovele wonderen verhaalt. Broeder Bouwe zoo min als de beide Konversen konden zich, op haar gezicht, wederhouden een zekere angst te gevoelen: de Abt beschouwde haar met verbazing, en de Flielander liet van schrik den stok vallen, dien hy in de hand droeg.
Een oogenblik bleef men elkander over en weder aanzien, zonder een woord te spreken: toen liet de oude vrouw langzamerhand den rechter arm zakken, bracht de beide handen op het boveneinde van haar staf by elkander, en zag, terwijl zy daarop leunde, beurtelings elk der aanwezigen met donkere blikken aan, tot dat zy, ten laatsten de oogen op den Flielander vestigend, hem op een gestrengen toon toesprak:
- ‘Wat beteekent dit, Rienk! dat gy vreemdelingen in den broeitijd op het duin brengt?’ -
- ‘Wel!’ antwoordde Rienk, verlegen voor zich ziende en zijn muts tusschen de breede handen from-
{==185==} {>>pagina-aanduiding<<}
melende: ‘denkt gy dan, Wanda! dat deze mannen hier komen om uw eieren te rapen? Zy voeren heel wat anders in hun schild.’ -
- ‘Ja,’ hernam Wanda, ‘ik weet wat zy voor hebben. Zy willen de natuurwetten omkeeren en den stroom voeren over 't land. - Gelooft gy, dat ik zoo onkundig ben van wat op de waereld gebeurd, om niet te weten, met wat oogmerk die vaart, daar ginds door 't lage land, gegraven is? en wel zijn zy met blindheid geslagen geweest, die het aan deze monniken vergund hebben, hun woningen om te halen, hun akkers door te steken, hun erven te smaldeelen en te bederven, en dat alles om geene andere reden, dan om meer water in het land te halen. - Maar met wat recht, vraag ik thands’ - en hier keerde zy zich plotslings tot den Abt en zijn medgezellen - ‘komt gy gewelddadig een spade steken op den grond der kinderen Wicholfs?’ -
- ‘Moeder!’ zeide de goede vader Syard, terwijl de minzaamheid van zijn stem en de welwillende uitdrukking zijner oogen een opmerkelijk tegenbeeld opleverden met den verwijtenden toon en de gestrenge blikken van Wanda: ‘men heeft u misleid, indien men ons aan u heeft afgeschilderd als roovers en geweldenaars, die inbreuk maken op verkregen rechten, en zonder vergoeding door de eigendommen van anderen heen trekken. - Maar deze duinen behooren Koning Willem, onzen Graaf, en deze zelf heeft ons by open brief vergunning verleend, er zoodanige doorgravingen in te maken, als het belang van ons ontwerp medebracht.’ -

{==186==} {>>pagina-aanduiding<<}

- ‘Uwen Graaf!’ zeide Wanda, op een spottenden toon: ‘hm, ja! ik heb gehoord, dat hy, die zich Graaf van Holland noemt, zich ook den eigendom en de vrije beschikking aanmatigt over de Flielandsche duinen, en in zijn eigenwaan vergeet, hoe deze streek van oudsher aan de afstammelingen van Wicholf heeft behoord, aan de kinderen van den Sax, die nooit eenigen Heer gediend noch meester gekend hebben.’ -
‘'t Is mogelijk!’ hernam de Abt, den glimlach pogende te verbergen, welken de bewering van Wanda by hem op deed rijzen: ‘de rechten uwer voorouderen kunnen nader onderzocht worden, en ik wil thands geen oordeel daarover vellen; maar ik moet u in elk geval doen opmerken, dat de Graaf, als Roomsch Koning, toch wel het oppergezach bezitten zal: en zoo ik hier iets verricht, ik doe zulks krachtens de van hem ontfangen machtiging. - Maar geloof my, zoo gy schade lijdt door onze vergravingen, wy zijn niet onwillig u die te vergoeden.’ -
- ‘Gy zult onze woning sloopen,’ zeide Wanda: ‘en gy denkt ons met vergoeding te paaien?’ -
- ‘Wy zullen er u een betere bouwen,’ zeide de Abt: ‘'t zij verder op in het duin, 't zij aan de Middelzee: een goede, gemakkelijke woning, waar gy uw dagen in rust zult kunnen slijten.’ -
- ‘En zult gy,’ vroeg Wanda, ‘ook aan de beenderen onzer voorvaderen zeggen: rijst op en trekt van hier?’ -
- ‘Zoo gy ons die aanwijst,’ antwoordde de Abt,

{==187==} {>>pagina-aanduiding<<}

zich gelatende, als of hy de beeldspraak van Wanda ernstig opnam, ‘dan zullen wy ze opgraven en elders een plaats in gewijde aarde bezorgen.’ -
- ‘Gewijde aarde!’ herhaalde de oude vrouw, schamper lachende: ‘waant gy dat de kinderen van Wicholf ooit verlangd hebben, na hun dood tusschen zes planken op uw Christenkerkhoven te rotten? Het witte duinzand, waar de zee hun overblijfsel bespoelen, de wind over hen heen spelen, en de zeevogels den lijkzang krijschen mag, dat was van ouds het graf, 't welk zy zich wenschten. -
- En die zeevogels, zult gy hun ook een nieuwe plaats aanwijzen om hun nesten te bouwen, als gy hen van hier verdreven hebt?’ -
- ‘Voorwaar!’ zeide de Abt, ‘ik had er niet op gezonnen, dat de vogels ook schadeloosstelling verlangen zouden?’ -
- ‘Gy hadt er niet op gedacht,’ zeide Wanda: ‘en met welk recht durft gy hen van de plaats drijven, welke hun de Al vader heeft aangewezen om zich te verzamelen en er hun eieren uit te broeien? Of denkt gy, dat zy ooit terug zullen keeren, wanneer gy met uw bende werklieden er een zomer doorgebracht, de nesten vernield, de ouden geschoten of verjaagd, de eieren geroofd en gegeten hebt?’ -
- ‘En gy zelve, vrouw!’ vroeg Bouwe: ‘hebt gy hun eieren nooit geraapt? Gy noch iemand van de uwen?’ -
- ‘Monnik!’ zeide Wanda: ‘gy hebt gewis een akker - neen velen - by uw klooster. Eet gy met

{==188==} {>>pagina-aanduiding<<}

de uwen al de boonen, die er op groeien? - Neen gy bewaart er een genoegzaam getal van, om die te zaaien en in 't volgende jaar nieuwe vrucht te hebben. Zoo ik een ei raap, beroof ik nooit het gandsche nest, en neem ik er zelfs geen weg zoodra zich de vogels tot broeien zetten: wat zegt dan het weinige, 't welk ik behoef, in vergelijking met hetgeen er overblijft? Maar als gy met uw duizenden hier slechts een saizoen doorbrengt, zal het volgende jaar hier geene vogels meer zien.’ -
De Opzichter haalde de schouders op en zweeg: ‘Vrouw!’ zeide toen de Abt: ‘ik hoor gy woont hier kort by, op den toren.’ -
- ‘En waar zoude de weduw van Hessel, de dochter van Gerulf, anders wonen dan op het erf van beider stambeer?’ vroeg Wanda met een trotschen blik: ‘Ja! ik woon daar, met mijn zoon, den laatsten van Wicholfs nazaten.’ -
- ‘Welaan!’ zeide de Abt: ‘kom dan by my in de keet: of laat uw zoon komen, en wy zullen overleggen, hoe wy u best te vrede stellen; - want gy gevoelt, de zaak zelve kan geene verandering lijden: de vaart moet gegraven worden, en wel in die richting als wy bepaald hebben.’ -
- ‘En gy denkt, monnik! uw oogmerk te zullen bereiken?’ vroeg Wanda: ‘hebt gy dan niet gehoord, hoe de voorspelling luidt, en hoe de zee niet landwaart in zal stroomen, eer een zoon uit Wicholfs huis zijn handen met broodermoord bevlekt heeft? Den Alvader zij dank, Worp Hessels heeft broeder noch kinderen: - de vogels kunt gy

{==189==} {>>pagina-aanduiding<<}

verjagen, ons erf sloopen, ons in ballingschap wegdrijven; - maar het zeewater zal uw vaart niet vullen, eer al wat voorzegd werd geschied is.’ -
- ‘Laat dat aan ons over, moeder!’ - zeide de Abt, opstaande, en meer ernst en nadruk in zijn woorden leggende, dan hy tot dat oogenblik gedaan had: ‘en verwaarloos gy, uit dwaze stijfhoofdigheid, uw waarachtig belang niet; want, kort en goed, de zaak moet voortgang hebben en gy noch die zeevogels zullen die verhinderen.’ -
Dit zeggende groette hy haar met de hand en verwijderde zich met de overigen. Lang stond Wanda hem na te oogen; en toen, haar staf schuddende: ‘Onmogelijk!’ zeide zy: en begaf zich naar beneden.’ -

- ‘Dat vrouwmensch stond ook op haar stuk,’ zeide Geeraert de Roode.
- ‘Zy was te verschonen,’ merkte Arkel aan: ‘het moet ieder hard vallen, die, al is het dan om een billijke reden, uit zijn erf gezet wordt, en de plaats verlaten moet, welke zijn voorvaderen bewoonden. Ook mijn vader heeft zich meermalen in de noodzakelijkheid gezien een dienstman te doen verhuizen, wanneer een weg gemaakt of een dijk gelegd moest worden: en ik herinner my, hoe my de jammerklachten door de ziel sneden, welke wy dan doorgaands moesten hooren, ook zelfs al kregen de bewoners een beter verblijf terug.’ -
Broeder Steven, altijd eenigzins naijverig op de Friesche monniken, en blijde wanneer hy iets be-
{==190==} {>>pagina-aanduiding<<}
rispelijks by hen kon opmerken, liet ook thands de gelegenheid niet voorbygaan: ‘wat my, in uw verhaal vreemd toeschijnt, vriend Agge!’ zeide hy, ‘is dat uw Abt van Luidinga-Kerke meer aan zijn vaart dan aan zijn ambt schijnt gedacht te hebben: anders had hy zich wat meer over de ziel dier vrouw bekommerd, die, naar 't my voorkomt, nog in blinde Heidensche duisternis voortleefde.’ -
- ‘En wie zegt u, dat hy niet op haar bekeering dacht?’ vroeg Agge Jelles: ‘waarschijnlijk heeft de vrome man begrepen, dat hy haar slechts te meer van alle schikking afkeerig zoude maken, indien hy dadelijk over de godsdienst begon: - en daaruit kunt gy juist opmerken, hoe goedaartig en rechtvaardig hy van nature was. Een ander had in zijn geval van de uitdrukkingen, door Wanda gebezigd, partij getrokken, en zich, onder voorwendsel eener beschuldiging van ongeloof, van alle schadevergoeding ontslagen gerekend. - Maar ik ga voort met mijn verhaal:

Nog altijd droeg de woning van Wanda den ouden naam van Wicholfs toren, ofschoon zy sedert lang daarop geen aanspraak meer scheen te kunnen maken: immers van hetgeen vroeger een vaste sterkte geweest was, bleef thands niet meer over dan de laagste verdieping, welker vier muren zelfs ongelijk in hoogte en vrij onaanzienlijk waren. Alleen getuigde de dikte van het muurwerk, en de zonderlinge wijze waarop het samengesteld was, van hoogen ouderdom, zoodat sommige geleerde lieden de oorspronkelijke

{==191==} {>>pagina-aanduiding<<}

stichting van het gebouw aan de Romeinen toeschreven. Het schuins liggend dak, samengesteld uit eenige ruwe planken en latten, aan 't strand geraapt, en welker voegen met zeewier en hooi gestopt waren, verhief zich niet veel hooger dan tot op de helft van het daarachter liggend duin, en was by den minsten wind half onder het stuifzand bedolven. De naar oud Saxische wijze gebouwde poort getuigde nog van de zorg en kosten, vroeger aan het gebouw besteed; maar van een deur was niets meer te zien: en de ingang was vrij en open: trouwens het weinigjen huisraad, dat zich binnen het gebouw bevond, ware de moeite van 't weghalen niet waardig geweest. Alleen in den winter, wanneer de woning rijk met konijnevellen, geschoten wilde ganzen en zelfs fraai gevederde zwanen voorzien was, en in het voorjaar, wanneer geheele manden vol eieren van zeevogelen in huis gebracht waren, kon men zeggen, dat aldaar geen onaanzienlijke schat byeen was; maar zelden bleven er die verschillende voorwerpen lang onder dak: spoedig werden zy door Worp Hessels op zijn vaartuig gesleept en zoo naar Texel ter markt gebracht - alwaar hy altijd vaste kooplieden vond, die ze van hem kwamen afhalen. Alleen by die gelegenheden maakte Worp van zijn schuit gebruik: welke hy overigens meestal aan visschers in de nabuurschap verhuurde. Zijn vader daarentegen was meer visscher dan jager geweest en had niet alleen veel op de Noordzee rondgezwalkt, maar was ook meermalen de Middelzee in geweest, om zijn visch aan de bewoners van het daar om heen gelegen land

{==192==} {>>pagina-aanduiding<<}

te slijten. Nimmer was hem, met zijn eigen schuit varende, eenige tegenspoed overkomen; maar eens, dat deze eenige herstelling behoefde, was hy met een anderen visscher uit geweest, en men had sedert noch van dezen, noch van Hessel, noch van diens oudste zoontjen, een kind van ongeveer drie jaren, dat hy met zich genomen had, iets vernomen.
Worp was geheel anders gezind als zijn vader en voer niet uit dan uit noodzakelijkheid. In den winter, als het er op aankwam, by snerpenden wind en nijpende koude, geheele nachten met half bevroren ledematen op de loer te liggen en de statige trekvogels, wanneer zy hem boven 't hoofd vlogen, met zijn pijlen uit de lucht te doen tuimelen: of door de zware sneeuw te waden om konijnen te vangen, klaagde hy over moeite noch ongemak; - maar was het jachtsaizoen voorby, dan was Worp Hessels de luiheid in persoon: zelfs het eieren-rapen was hem te lastig een werk, 't welk hy aan zijn moeder overliet: en meestal bracht hy zijn tijd door met slapen en in de zon liggen, slechts nu en dan de spade ter hand nemende om een kleinen hof te bewerken, waar enkele moeskruiden en knollen, maar meerendeels onkruid in groeide. Op deze wijze was het, dat Worp tot zijn vijfendertigste jaar had voortgeleefd: omgang met de overige Flielanders had hy weinig: Wicholfs toren was van de meer bewoonde gedeelten verwijderd, Worp was ongezellig van aart en Wanda was over 't algemeen meer gevreesd dan hemind; immers niet slechts was de trotschheid, welke haar, als dochter uit Wicholfs huis, ondanks haar armoede bybleef,

{==193==} {>>pagina-aanduiding<<}

aan de landlieden ondragelijk; maar ook de meesten zagen, even als Rienk, haar als een tooveres aan, voor wier hekserijen men zich zorgvuldig te wachten had. Of deze meening op waarheid steunde, wil ik niet beslissen: men is al licht gewoon alle kwalen, welke men niet weet te genezen, aan betoovering toe te schrijven en er aan de eerste oude vrouw de beste de schuld van te geven: en zeker was het voorkomen van Wanda wel geschikt om de beschuldiging te versterken.
Zy had dan, gelijk ik u verhaald heb, het hooge duin verlaten en zich met een haastigen stap naar den toren begeven. Reeds van verre zag zy Worp, die, naar zijn gewoonte, met de rug tegen den muur geleund, zich in de zon lag te bakeren. Een boog, die dwars over zijn kniën lag, en eenige pezen, welke hy van de eene hand in de andere liet gaan, schenen te moeten aanduiden, dat hy niet geheel ledig was.
- ‘Daar ligt gy weder lui en werkeloos!’ zeide Wanda, toen zy hem genaderd was: ‘Is er dan niets wat u uit uw vadsige rust kan opwekken? Ook zelfs de gedachte niet, dat uw vaderlijk erf een prooi der zeebaren worden moet?’ -
- ‘Wat zegt gy moeder?’ vroeg Worp, haar aanziende met een paar vakerige oogen: ‘'t is het fraaiste weer dat men uit kan denken, en de zee denkt er niet aan, ons overlast aan te doen.’ -
- ‘Niet de zee,’ hernam Wanda: ‘maar de boosheid der menschen. Of zijt gy zoo geheel onverschillig, zoo onbekend met al wat om u heen

{==194==} {>>pagina-aanduiding<<}

gebeurt, dat gy niet eens bemerkt hebt, hoe de Flielandsche duinen, van den erfgrond der Kammingaas af tot aan het Grind toe, worden plat geloopen door monniken en werklieden?’ -
- ‘Ik weet het,’ antwoordde Worp, zich uitrekkende: ‘zy graven een vaart; maar die moet een eind weegs van hier in zee loopen.’ -
- ‘Die moet hier doorloopen,’ hervatte Wanda, ‘en de overblijfselen wegspoelen van Wicholfs ouden toren.’ -
- ‘By mijn kruisboog!’ zeide Worp, omziende en een spottenden blik op het gebouw werpende: ‘heel veel zoude er niet aan verloren zijn.’.-
- ‘Onwaardige!’ riep Wanda uit: ‘zijt gy een nazaat van Wicholf den machtige? van den hoofdeling der Flielanders?’
- ‘Wat wilt gy, dat ik er aan doe?’ vroeg Worp, de schouders ophalende.
- ‘Wat gy doen zult?’ herhaalde Wanda: ‘doen wat uw voorouders gedaan zouden hebben: uw rechten handhaven en uw erf verdedigen.’ -
- ‘Gy spreekt als een kind, moeder!’ zeide Worp: ‘ik kan doen wat mijn voorouders deden, wanneer zy een vijand zagen, en den hoorn blazen; maar wie zal er komen wanneer ik blaas?’ -
- ‘Gy kunt de Flielanders opwekken,’ zeide Wanda: ‘ongaarne zullen zy het zeewater door hun duinen zien stroomen en hen afscheiden van het vaste land: hun bestaan staat in de waagschaal: zy zullen zich om u heen verzamelen, wanneer zy eenmaal in u een waardigen naneef van Wicholf

{==195==} {>>pagina-aanduiding<<}

herkennen. Zie! nimmer stond de gelegenheid schooner dan thands om de macht en den invloed te herwinnen, dien wy door uws vaders onverschilligheid en door uwe traagheid verloren hebben. Verdrijf, aan 't hoofd der landzaten, die vreemde benden: - en herwin het gezach, dat u wettig behoort.’
- ‘Gy bouwt ijdele luchtkasteelen, moeder!’ zeide Worp: ‘beelden, die nooit verwezenlijkt kunnen worden. Toen nog de toren met zijn hooge tinnen over de landstreek gebood, toen nog een vijftigtal gewapende knapen binnen deze muren altijd gereed stond de bevelen des hoofdelings te volgen, toen kon een zoon van Wicholf zich zonder laatdunkendheid vleien, dat hem de landzaten ten oorlog zouden volgen. Maar nu? - Zy zouden my bespotten en den rug toekeeren. - En al kon ik, of liever al kondet gy, hen tot weêrstand bewegen, hoevelen zoudt gy er by elkaêr verzamelen? naauwlijks een dubbel honderdtal. Zoudt gy daarmede dien talrijken zwerm vreemdelingen het spits bieden?’ -
- ‘Lafhartige!’ zeide Wanda: ‘uw voorzaten vroegen niet of zy veel dan weinig knechten in het veld brachten. Zy rekenden op eigene krachten en op de rechtvaardigheid hunner zaak.’ -
- ‘'k Mag het lijden,’ hernam Worp: ‘maar ik blijf er by, het is kinderpraat, tegen duizenden te willen strijden.’ -
- ‘Ook begeer ik dit niet,’ hernam Wanda: ‘maar wie zet die duizenden in beweging? Wie doet hen werken? Is het niet de wil van eenen man? - Drijf uw pijl dien verwaanden Abt door de borst,

{==196==} {>>pagina-aanduiding<<}

en gy zult de overigen van zelve zien verloopen, als schapen, wier herder gevallen is.’ -
- ‘Ik dank u, moeder!’ zeide Worp: ‘ik ben geen moordenaar, die achter heggen en duinen op menschenlevens loert: zelfs het wild schiet ik niet zonder vooraf te waarschuwen en het gelegenheid te geven, de loopers of de vlerken te gebruiken.’ -
- ‘En wil hy ons niet zelf met geweld van hier drijven?’ vroeg Wanda: ‘en is het niet betamelijk, geweld met geweld te keeren?’ -
Worp haalde de schouders op: ‘het ware een onnutte misdaad,’ zeide hy: ‘al schoot ik vijftig Abten dood: zouden er niet telkens nieuwe komen om het plan voort te zetten?’ -
- ‘Gy hebt misschien gelijk,’ zeide Wanda, peinzende: ‘wel! niet hem - maar zijn raadsman, den Opzichter, die 't werk bestuurt. - Als deze geveld is, wordt de arbeid gestaakt en, eer men er een ander heeft, die de plannen vervolgen kan, is Flieland gewapend en in staat, dat vreemde volk van hier te drijven.’ -
- ‘Noch Abt, noch Opzichter, noch wie het ook wezen moge,’ zeide Worp: ‘ik heb geen zin, om mijn nek nutteloos in de waagschaal te stellen!’ -
- ‘Maar bedenk toch, Worp!’ zeide Wanda: ‘zy vernielen uw huis en verdrijven de vogels.’ -
- ‘Zeker, dat is hoogst onaangenaam,’ riep Worp: ‘maar wat zal ik er toch aan doen?’ -
Lang nog praatte Wanda voort om haar zoon uit zijn onverschilligheid op te wekken, en dag aan dag, naarmate de werkzaamheden vorderden, kwam zy op

{==197==} {>>pagina-aanduiding<<}

de zaak terug; doch zonder dat haar redenen eenige andere uitwerking op hem hadden, dan om hem knorrig en baloorig te maken. Ook liep zy de hutten der Flielanders rond, om hen tot wederstand aan te sporen; maar by de meesten was de Abt haar voor geweest: en de zoodanigen waren vrij wel met het ontwerp verzoend: terwijl ook zy, die er ontevreden over waren, geen moed bezaten om zich opentlijk te verzetten.
Inmiddels ging de doorgraving haar gang; maar naarmate men den toren naderde, was het of broeder Bouwe tegenzin kreeg in de nieuwe richting, welke volgens zijn eigen voorstel aan de vaart gegeven was. Zijn aart scheen te veranderen: hem, vroeger altijd wakker en opgeruimd, zag men thands meermalen lusteloos en verdrietig, als of een geheime kwaal hem had aangetast, soms, wanneer hy naar gewoonte tegenwoordig was by de werkzaamheden, was het te zien aan zijn strakke, sombere blikken en onbeweeglijke houding, dat hy slechts in schijn acht sloeg op hetgeen om hem heen gebeurde, en dat zijn geest met andere overdenkingen bezig was. Deze verandering trok de opmerkzaamheid van den Abt, die, zich ongerust over hem makende, eens, by gelegenheid dat zy alleen waren, vroeg welke kwelling hem deerde.
- ‘Ik weet het niet,’ antwoordde de monnik: ‘sedert wy van richting veranderd zijn, is het my, of my een koorts op 't lijf gevallen is. 't Zij ik slaap of waak, gedurig staat my die oude vrouw in een dreigende houding voor oogen. Loop ik langs 't duin,


{==198==} {>>pagina-aanduiding<<}

't is of my de krijschende zeevogels mijn doorzetten verwijten: zie ik slechts van verre dat gebouw, 't welk zy Wicholfs toren noemen, het schijnt my toe, als stond er een gewapende schim op, die my dreigend toewenkte om van mijn voornemen af te zien. Ja, wat zonderlinger is, meermalen komt het my voor, als ware ik vroeger hier geweest en als waren my deze duinen en zeegezichten zoo bekend als onze tuin te Luidingakerke. Gisteren nacht nog droomde ik, dat ik op het duin stond, en dat, vlak voor my, de toren van Wicholf in puin lag: op dat puin lagen doodsbeenderen verspreid: ik liet door het werkvolk de steenen en balken wegkruien; maar de beenderen bleven liggen: toen gaf ik last, die insgelijks op te neemen; en werkelijk, geen kruiwagen ging er heen, die niet volbeladen weder wegreed; - maar 't hielp niet: de beenderen verminderden niet. Eindelijk werd ik toornig en ging er zelf heen: ik nam het eene doodsbeen voor, het andere na, en smeet ze in zee: daar voegden zy zich te samen tot een vervaarlijk, reusachtig geraamte, dat op my afkwam: hoe het geschiedde, weet ik niet; maar ik had het klare bewustzijn, dat die rammelende schenkels mijn vader hadden toebehoord. Het geraamte hief den arm op en bracht my een slag op 't voorhoofd toe, die my gillende ontwaken deed.’ -
- ‘Muizenissen, verstoppingen!’ zeide de Abt, glimlachend: ‘een wandeling in de frissche lucht zal u wel genezen. Hoor eens! ik wacht des Graven Schout hier, die de werken komt bezichtigen: zorg dus, dat alles in orde zij: niets is beter in staat om

{==199==} {>>pagina-aanduiding<<}

alle zoodanige kwellingen te verdrijven, dan een gestadige arbeid.’ -
Bouwe schudde het hoofd en vertrok: hy ging by de werklieden rond; maar in weerwil van de drukten, welke hem het ophanden zijnde bezoek bezorgden, was het hem onmogelijk de gedachten welke hem vervolgden uit zijn geest te bannen. Hy bleef al even ongedurig: en velen onder de werklieden met wie hy gesproken had, zeiden, toen hy hem verliet, dat de Opzichter er uitzag als iemand die veeg ware. Om zijn weg te bekorten had hy een pad genomen, dat over het duin liep: daar vlogen de vogels weêr om hem heen en vervolgden hem met hun geschreeuw: vergeefs poogde hy zich van hen te ontslaan: al dichter en dichter zwermden en krijschten zy hem om hals en schouderen in gedurig enger kringen. Hy werd eindelijk toornig, en zijn staf opheffende, deed hy dien zoo snel in 't ronde draaien, dat hy een paar meeuwen van de grootste soort dood op den grond deed vallen. Op dat oogenblik stond Worp Hessels voor hem:
- ‘Waarom,’ vroeg deze, ‘mishandelt gy die arme vogels?’ -
- ‘Ik zoude hen ongehinderd laten vliegen,’ antwoordde de Opzichter, ‘indien zy my ongehinderd mijn weg lieten vervolgen. - Ik poogde hen slechts te verdrijven.’ -
- ‘Ja, verdrijven wilt gy ze,’ zeide Worp: ‘en my uit mijn bestaan helpen.’ -
- ‘Gy hadt u tot schadevergoeding kunnen aanmelden,’ hernam Bouwe: ‘waarom zijt gy niet gekomen?’ -

{==200==} {>>pagina-aanduiding<<}

- ‘Wy willen geen schadevergoeding,’ antwoordde Worp: ‘wy willen onzen toren bewonen en onze eieren rapen, gelijk onze voorzaten voor ons gedaan hebben.’ -
- ‘Onmogelijk!’ zeide de monnik.
- ‘Bedenk u wel!’ hernam Worp: ‘kunt gy aan uw vaart geen andere richting geven?’ -
- ‘Geene andere! - het is eenmaal bepaald en moet er zoo mede door. Vaarwel!’ -
- ‘Maar luister toch,’ zeide Worp: ‘ik wil u geen kwaad doen: maar het geldt hier mijn eigendom. Spaar den toren.’ -
- ‘Hm!’ zeide de Opzichter met een schamperen lach: ‘het oude gebouw stort toch t' avond of morgen in: er is niets aan verbeurd, al valt het wat vroeger.’ -
- ‘Nog eens, bedenk!’.... riep Worp, hem by het kleed houdende.
- ‘Ik heb niets te bedenken,’ zeide Bouwe: ‘laat my los; 't is eene afgedane zaak.’ -
Maar Worp, 't zij dat hy op dat oogenblik door een boozen geest bezeten was, 't zij dat de gedurig herhaalde aansporingen zijner moeder hem uit zijn traagheid opgewekt en het hoofd op hol hadden gebracht, scheen de gelegenheid niet te willen laten voorbygaan, en hield den Opzichter slechts te steviger vast.
- ‘Gy wilt my dan niet loslaten?’ vroeg deze eindelijk met een gramstorigen blik ‘dan zal ik geweld moeten gebruiken.’ -
En, zijn staf opheffende, gaf hy den Flielander

{==201==} {>>pagina-aanduiding<<}

een stoot op de borst. Worp duizelde terug; maar toen, den monnik met wilde oogen aanziende: ‘gy hebt het gewild,’ zeide hy: ‘uw bloed zij op uw hoofd.’ -
Op 't zelfde oogenblik had hy zijn mes getrokken en het tot aan het heft den Opzichter in 't hart gestooten.
Naauwelijks had hy de daad gepleegd, of hy voelde zich door schrik en berouw aangegrepen en vlood naar den toren terug: ‘Moeder!’ riep hy, toen hy binnen stoof: ‘gy hebt my tot een moordenaar gemaakt.’ -
- ‘Wat zegt gy?’ vroeg Wanda: ‘wien hebt gy gedood?’ -
- ‘Den Opzichter: hy ligt op het meeuwenduin dood.’ -
- ‘Waarlijk?’ riep Wanda, hem met blijdschap in de armen drukkende: ‘nu voorwaar zijt gy Wandaas zoon en de nazaat van Wicholf. Maar wat staat gy daar somber en verslagen: wees goeds moeds: de toren van Wicholf zal blijven staan.’ -
Zy schonk hem een kan bier in. Hy dronk die ledig en ging toen zwijgend in een hoek zitten. Na verloop van eenige uren zag Wanda, die zich voor den ingang had geplaatst, eenige gewapenden, die van verre naar den toren kwamen.
- ‘Is er iemand by geweest, toen uw hand den monnik nederstortte?’ vroeg zy, zich met drift tot haar zoon keerende.
- ‘Niemand,’ antwoordde Worp, somber voor zich ziende: ‘maar daarom zal het toch wel bekend worden.’ -

{==202==} {>>pagina-aanduiding<<}

De gewapenden kwamen nader: ‘waar is uw zoon?’ riep een hunner van verre tot Wanda.
- ‘Wat wilt gy van hem?’ vroeg deze.
- ‘Hy wordt van den moord des Opzichters beschuldigd,’ zeide de wapenknecht.
- ‘En wie beticht hem?’ vroeg Wanda.
- ‘Zijn eigen mes,’ was het antwoord, ‘dat in de wonde is blijven steken en door Flielanders herkend is.
Worp kwam den toren uit, en zoo men nog eenigen twijfel gevoed had, zoo zouden zijn verslagen voorkomen, zijn gezonken oog en bleeke gelaatstrekken hem wel als den moordenaar hebben aangeduid.
- ‘Stil!’ zeide zijn moeder, hem wenkende, dat hy zwijgen zoude: ‘waar is het vrijgeleide?’ vroeg zy, zich tot de gewapenden wendende: ‘en op wiens last komt gy hem halen?’ -
- ‘Op last van 's Graven Schout,’ zeide een gerechtsbode: ‘hy is aan de keet, juist heden aangekomen: hy spant de vierschaar, en zoo deze man onschuldig is, behoeft hy niet te vreezen.’ -
- ‘Hoe wilde hy schuldig zijn?’ vroeg Wanda, ‘hy heeft den geheelen morgen den toren niet verlaten, gelijk ik getuigen zal. Zijn mes heeft hy reeds lang gemist, zoo 't al zijn mes is: - op zulke gronden zal men toch niemand veroordeelen?’ -
Allen begaven zich nu naar een opene plaats by de keet: daar was de Schout al gezeten, met het bloote zwaard in de hand en eenige oude Flielanders als byzitters nevens hem: om hen waren de monniken en arbeiders vergaderd: en voor hem op het gras

{==203==} {>>pagina-aanduiding<<}

lag het lijk van den ongelukkigen Opzichter. Een dof gemurmel rees op by de aanwezigen, nu zy den beschuldigde zagen naderen. Worp voelde al zijn leden beven, toen hy er voorby ging: zijn moeder wierp een haastigen blik op den verslagene, waarin een opmerkzame beschouwer een uitdrukking van zegepraal had kunnen lezen.
Zoodra de beschuldigde voor hem stond, verklaarde de Schout het gericht te heegen, bande vrede en gebood stilte; een overtollig gebod; want ieder stond met gespannen aandacht te verbeiden wat er gebeuren zoude, en men hield den adem binnen, uit vrees van een woord te missen: toen zag de Rechter om, en vroeg, wie als aanklager optrad.
- ‘Dat doe ik, Syard, Abt Van Luidingakerke,’ zeide de Abt, vooruitkomende.
- ‘Doet gy dit als bloedmaag des verslagenen?’ vroeg de Schout.
- ‘De verslagene had vrienden noch magen,’ antwoordde de Abt met een zucht: ‘hy is als kind in het klooster opgenomen en gevoed geworden: wy zijn in zooverre als zijn pleegouders te beschouwen.’ -
- ‘'t Is wel! en wien beschuldigd gy van den moord?’ -
- ‘Dezen man, Worp Hessels van Wicholfs toren.’ -
- ‘Uw bewijzen?’ -
- ‘Het mes, dat in de wonde is gevonden en de bedreigingen, door hem en zijne moeder meermalen tegen den verslagene en my gëuit.’ -

{==204==} {>>pagina-aanduiding<<}

Het mes werd voor den dag gebracht en door onderscheidene personen herkend als dat, waarvan zich Worp Hessels gewoonlijk bediende. Andere Flielanders staafden de verklaring van den Abt ten opzichte der uitdrukkingen, welke Wanda en haar zoon zich by verschillende gelegenheden tegen de doorgraving en tegen hen, die ze doordreven, hadden laten ontvallen. Hier bleef het echter by en geen stellig bewijs kon voor den moord worden aangevoerd.
Eindelijk wendde zich de Schout tot Worp en vroeg hem of hy zich schuldig kende aan 't gepleegde feit.
- ‘Ik ben er onbewust van,’ antwoordde Worp, voor zich kijkende: ‘ik ben den geheelen dag te huis geweest.’ -
- ‘Herkent gy uw mes?’ vroeg de Schout, op het moordtuig wijzende, 't welk men volgens zijn last op het lijk, nevens de wonde gelegd had.
- ‘Ja,’ antwoordde Worp, zonder er een blik op te slaan.
- ‘Beschouw het ten minste,’ zei de Schout.
- ‘Ik zeg u, dat ik het herken,’ hernam Worp, op een koppigen toon.
- ‘En hoe verklaart gy de omstandigheid, dat het in de wonde stak?’ -
- ‘Ik heb het al eenige dagen vergeefs gezocht,’ antwoordde Worp: ‘wat leed zoude ik dien man gedaan hebben: ik kende hem naauwelijks: - 't is waar, die doorgraving brengt ons tot armoede; maar de dood van dezen eenen man zal die toch niet verhinderen.’ -

{==205==} {>>pagina-aanduiding<<}

- ‘Kan iemand getuigen, dat gy te huis zijt geweest?’ -
- ‘Mijn moeder alleen.’ -
- ‘Dat zy voor my kome.’ -
Wanda trad voorwaart, even fier en onversaagd als altijd.
- ‘Zeg my eerst,’ vroeg de Schout: ‘of gy dit mes voor dat uws zoons herkent.’ -
De weduwe boog zich over het lijk, dat met de borst ontbloot op het gras lag; maar op het zelfde oogenblik verschoot haar kleur: zy gaf een gil, viel op de eene knie neder en stak haar hand uit, niet naar het moordtuig, maar naar een klein verciersel van schelpjens of zoogenaamde katten gemaakt, dat om den hals van den verslagene aan een koord was vastgemaakt.
- ‘Wat is dat?’ vroeg zy, wild om zich heen ziende: ‘wat is die schelp? hoe komt hy daaraan?’ -
De kreet, welke zy geslaakt had, was zoo ijzingwekkend, de woeste uitdrukking van haar oogen zoo ontzettend geweest, dat men schier den moord vergat: de Abt naderde haar:
- ‘Dat schelpen verciersel,’ zeide hy, ‘droeg de overledene om zijn hals, toen hy, als een twee- of driejarig kind, half verstijfd, op een ijsschol aan kwam drijven.’ -
- ‘Als kind! - op een ijsschol!’ herhaalde Wanda, werktuigelijk: ‘waar? wanneer?’ -
- ‘Op de Middelzee, nu achtendertig jaar geleden: twee nachten na kersmis.’ -

{==206==} {>>pagina-aanduiding<<}

- ‘Wee! wee my!’ gilde Wanda, zich de hairen uit het hoofd rukkende: ‘de vloek van Wicholfs huis is volkomen; de profecy vervuld! Worp! gy hebt uw broeder vermoord.’ -
- ‘Ik heb gedaan, waar gy my toe hebt aangespoord, moeder!’ zeide Worp rillende: ‘maar het heeft zoo moeten zijn.’ -
- ‘Ja! vloek over my!’ vervolgde de elendige moeder: ‘ja voorwaar, dat was de schelproos, die ik Runo om den hals bond, toen hy twee jaren oud was. Ha! ha! wat zeg ik? Deze kan immers mijn Runo niet zijn. Runo was een schoon kind met blonde lokken, en geen monnik met grijsgraauw hair als deze: - en heeft Worp hem vermoord? - maar Worp was nog niet geboren: hy heeft zijn broeder nooit gekend: - en 't is toch zoo: de nazaat van Wicholf heeft zijn broeder omgebracht: de toren zal vallen: de zee zal landwaarts in spoelen: - daar komen de wilde baren al aan: zy voeren my mede! Voort! voort!’ -
Zoo riep en maalde zy al voort, tot zy eindelijk uitgeput nederzonk. Zy werd in de keet gebracht en verzorgd: en het onderzoek tegen Worp voorloopig uitgesteld: en daar er, toen er weder gericht gehouden werd, niemand tegen hem optrad als aanklager, werd hy verder niet lastig gevallen. De Abt had hem woorden van boete en vermaning toegesproken en weinige maanden daarna nam hy het ordekleed aan.
Wanda had zich reeds vroeger aan aller oog onttrokken; en men waande, dat zy in een vlaag van

{==207==} {>>pagina-aanduiding<<}



krankzinnigheid zich van 't leven had beroofd. Maar op den dag toen de doorgraving voltooid was en de zee voor 't eerst in de bedding der nieuwe vaart stroomde, zagen sommigen plotslings op een der naastbygelegen duinen haar hooge gestalte verschijnen, met opgeheven arm de binnenstormende golven bedreigende. Toen men de plaats naby kwam waar men haar gezien had, was zy verdwenen, en sedert zegt men, dat zy, of althands haar schim, zich nog by hooge vloeden op het duin vertoont, met opgeheven staf, als wilde zy de zee naar haar palen terugdrijven.

Nadat men Agge Jelles voor zijn verhaal bedankt en zich een tijd lang verdiept had in wijsgeerige bespiegelingen over de onmogelijkheid om zich te onttrekken aan den invloed van zijn gesternte, nam onze Ridder het woord in dezer voege:

Verhaal van Jonker Jan van Arkel.

- ‘Ik moet beginnen, waarde reisgenooten, met u verschoning te verzoeken voor het onbeduidende der vertelling, welke ik u ga mededeelen, en welke naauwelijks mag aanspraak maken op dien naam, daar zy in de daad niet veel meer behelst dan een ontmoeting uit mijn leven, op zich zelve alles behalve merkwaardig, doch de les aanbiedende, dat ware braafheid en eerlijkheid ook by de geringste lieden, waar men die minst verwachten zoude, kan bestaan.
Het zal nu ongeveer twintig jaren geleden zijn,

{==208==} {>>pagina-aanduiding<<}

dat ik, op een vroegen morgen in de nabyheid van ons slot te Arkel wandelende, van verre een knaapjen aan den weg zag zitten, dat bitter schreide. Ik trad naar hem toe, om te onderzoeken, wat de oorzaak zijner droefheid ware en of ik my in staat bevond, die eenigermate te lenigen. Naderby gekomen, was my terstond opgelost, wat den knaap deed schreien. Het was een dier kleine Savojers, die jaarlijks hun bergachtig land verlaten en tot ons overkomen, om, door het verkoopen van bezems of kramerijen, door het veegen van schoorsteenen of alleen door het vertoonen van mormeldiertjens, hun onderhoud te verdienen. Deze nu - een knaap van niet veel meer dan dertien of veertien jaren - oefende zoo 't my bleek, den laatstgenoemden tak van nijverheid uit, maar helaas! het Alpenbeestjen, dat tot dien tijd zijn trouwe reisgenoot en kostwinner geweest was, had, naar het scheen, de Hollandsche lucht niet kunnen verdragen, en was gestorven. Daar lag het nu, dood aan zijn voeten. Ik voelde innig medelijden met den knaap.
- ‘Wel manneken,’ zeide ik toen ik by hem stond: ‘dat is een droevig verlies.’ -
Hy hief zijn rood gezwollen oogen naar my op, groette even met een hoofdbuiging en ging met weenen voort. Ik zocht hem te troosten. ‘Och heerschap!’ zeide hy eindelijk, in zijn gebroken taal: ‘gisteren was hy nog vrolijk en wel: ik kan het waarachtig niet helpen: ik heb hem nooit gebrek laten lijden en al wat ik had met hem gedeeld.’ - ‘En wat zult gy nu aanvangen?’ vroeg ik hem.

{==209==} {>>pagina-aanduiding<<}

‘Ach!’ antwoordde hy: ‘daarover heb ik nog niet gedacht: nu mijn beestjen dood is, moet ik ook maar sterven.’ - ‘Gy moet er toch over denken,’ hernam ik, ‘en u niet door het leed over uw verlies geheel laten nederslaan. Al die tranen zullen het diertjen toch niet in 't leven terugroepen.’ - De jongen zuchtte; doch langzamerhand schenen mijn redenen ingang by hem te vinden: hy begon over de toekomst te denken. De vooruitzichten waren donker. Door van hetgeen hy met het vertoonen van zijn varkentjen verdiende eenige penningen te sparen, zoude hy zich in 't volgende jaar in staat hebben bevonden, eenige snuisteryen te koopen en die aan de huizen rond te venten. Die hoop was nu vervlogen, en het weinigjen, dat hy byeen gegaard had, zoude naauwlijks toereikend zijn, om hem naar huis te leveren.
De knaap sprak zoo bescheiden en verstandig voor zijn jaren, hy had zulk een innemend gezicht en zulke eerlijke oogen, zijn diepe droefheid over den dood van zijn beestjen had my zulk een goed denkbeeld van zijn hart gegeven, dat ik besloot te beproeven, of ik hem helpen kon. ‘Hoor eens,’ zeide ik, ‘ik wil u een voorslag doen, wy zullen een maatschap aangaan: ik schiet u zooveel geld voor, als gy meent noodig te hebben om een marsjen met krameryen te koopen. Over een jaar komt gy terug, gy vraagt naar den Jonker van Arkel en gy brengt my mijn aandeel in de overwinst.’ -
De groote bruine oogen van den knaap flonkerden van dankbaarheid toen ik tot hem sprak: hy kuste

{==210==} {>>pagina-aanduiding<<}

my de handen en kon naauwlijks spreken, zoo getroffen was hy: ik knoopte mijn beurs los en gaf hem wat hy behoefde, met nog een kleinigheid daarenboven, om zich een nieuw kleed aan te schaffen. Hy ging zijn weg, met het doode beestjen, waarvan hy zich niet had willen scheiden, onder den arm. Een groot jaar naderhand, toen ik het geval byna reeds vergeten was, of althands niet dacht, den Savojer ooit te zullen terugzien, bevond ik my met een talrijk gezelschap edelknapen en vrouwen op de groote weide achter het kasteel, waar wy ons met kaatsspel vermaakten, toen ik mijn vriend Pietro - zoo heette hy - van verre zag aankomen. Hy bleef op een goeden afstand staan, eenigzins beschroomd om my in het byzijn van zoovelen toe te spreken. Ik begaf my naar hem toe: reeds by den eersten opslag zag ik, dat zijn omstandigheden verbeterd waren. Hy was, ofschoon armoedig, zindelijk en warm gekleed, en droeg een mars voor zich, omtrent zoo groot als hy zelf. Zoodra hy my zag, tintelden zijn oogen van genoegen: hy haalde een beursjen van onder zijn kleed van daan en reikte het my toe: ‘Daar Jonker!’ zeide hy, ‘is de zuivere helft van hetgeen wy gewonnen hebben: 't zal, hoop ik, een volgend jaar meer bedragen. Ik had u gaarne de voorgeschoten som geheel terug gegeven; maar daarvoor heb ik my nu een nieuwen voorraad aangeschaft, en gy zult ondervinden, dat het ons goede winst zal aanbrengen.’ -
- ‘Neen! neen!’ zeide ik, de beurs weigerende: ‘behou alles maar: het geld zal in uwe handen beter

{==211==} {>>pagina-aanduiding<<}

rente geven dan in de mijne: en kom eens met my: ik wil wedden, dat ik u terstond in de gelegenheid stel, goede koopmanschap te drijven.’ Ik nam hem mede, stelde hem aan het gezelschan voor en vertelde het geval. Terstond wilde ieder er by wezen, om mijn goede gezindheid jegens den knaap in de hand te werken: ieder beweerde 't een of ander noodig te hebben: en het leed geen honderd tellens, of Pietro had zijn mars byna leêg verkocht. Gelukkiger wezen heb ik zelden gezien dan onzen knaap: hy stelde my nogmaals voor, met hem afterekenen; maar ik bleef zulks, als gy denken kunt, volstandig weigeren. Hy vertrok, en kwam, een jaar later, naar zijn belofte, terug, my op nieuw mijn aandeel in de winsten aanbiedende. Ik gaf hem toen te kennen, dat het nooit mijn voornemen was geweest, eenig voordeel met de zaak te doen, dat ik slechts zijn eerlijkheid op de proef had willen stellen, en hem, als daarvan thands te vollen overtuigd, hoofdsom en rente beide kwijtschold. Nog kostte het my moeite, den knaap te overreden, het geld te behouden. Hy vertrok eindelijk, my duizendwerf zegenende. Ik heb hem sedert niet weder gezien: slechts eenmaal heb ik van een zijner landgenooten vernomen, dat hy, ten gevolge van zijns vaders dood, van alle verdere reizen had moeten afzien om by zijn moeder te blijven, wier eenige steun hy nu geworden was.’ -

Eenigzins meesmuilend keken de meesten van Arkels reisgenooten elkander aan, daar zijn verhaal hun indedaad vrij onbeteekenend voorkwam: en zelfs fluis-
{==212==} {>>pagina-aanduiding<<}
terde Duco zijn buurman in, dat, indien de overigen even korte vertellingen gedaan hadden, men in een halven avond ware rondgeweest. Alleen Roelif van Haarlem en Kees Dirksz. gaven luide hun tevredenheid over het gehooide te kennen, en keurden het schoon en lofwaardig, dat iemand van zoo hooge geboorte het niet beneden zich achtte de deugd te huldigen in het voorbeeld van een armen Savojer: wat de overigen betrof, de eerbied, welken zy voor het karakter en den rang van Arkel koesterde, weerhield hen van eenig ongenoegen te toonen. Na een kort gesprek strekte men zich tot rusten uit, en den volgenden avond begon Peer Eenoog zijn verhaal:

Verhaal van Peer Eenoog.

- ‘Ik heb u reeds meermalen verteld, hoe ik uit de Egyptische gevangenis verlost werd, en zulks door dezelfde gelegenheid, die er den Heiligen Josef in bracht, namelijk door dat een mooi jong vrouwmensch een gunstig oog op my liet vallen. Maar vrij wat merkwaardiger is mijn wedervaren op een tocht, dien ik, van de oostkust van Syriën af, moêrziel alleen onder Kurden en Arabieren, dwars door een vyandelijk land, naar Akkaron deed: - en zoo gy er van begeert te hooren, niemand is in staat u het fijne van de zaak te vertellen dan ik. Gy moet dan weten, dat ik als bootsman voer op de Sinte Geertrui, die welbemand uit Akkaron was afgezonden naar de beroemde vesting Merchab, ten einde die te helpen verdedigen tegen den aanval van den Sultan Kelaoun,

{==213==} {>>pagina-aanduiding<<}

die haar met zijn legerbenden omcingeld had. In den aanvang ging alles voor den wind. Wy hadden een frissche kou uit den Zuidwesten, en waren, de kust langs knijpende, Tyrus en Bayreuth al voorby gevaren, toen wy, door een kwaadaartigen storm overvallen, genoodzaakt werden de open zee te kiezen, al de takelaadje te bergen, en op Gods genade te drijven waar weer en wind ons brengen wilden. Na dat wy verscheidene dagen aldus op het ruime sop nu herdan derwaart gedwaald hadden, hield het onstuimige weêr eindelijk op; maar wy waren geheel van de wijs en wisten niet, welken koers te houden om de plaats onzer bestemming te bereiken. De schipper zat den geheelen dag op de naald te turen......’

- ‘Dacht ik het niet?’ viel Geraert de Roode in: ‘wat deed de vent zich met die gekheid op te houden? en waarom keek hy niet naar de teekenen van lucht en zee, die nimmer bedriegen, zoo als onze vaders en voorvaders gedaan hebben. Gy moest wel buiten westen raken met die malle magneetkast.’ -
- ‘Hy werd er dan ook niet veel wijzer door,’ hernam Peer: ‘en wenschte ten lesten het geheele-kompas naar Joost. Eindelijk, na lang tobben, zagen wy land, en hielden derwaarts aan, in de onzekerheid echter, of wy vriend of vyand vinden, en tien tegen een, dat dit laatste het geval zoude wezen. Maar onze voorraad van water begon schoon op te raken, en de schipper wilde geene gelegenheid verzuimen om zich daarvan te voorzien. Wy gingen alzoo op een behoorlijken afstand van de kust ten

{==214==} {>>pagina-aanduiding<<}

anker en ik werd met zes man in de boot naar wal gezonden op kondschap. By het naderen van de kust kon ik my ongeveer verbeelden, dat wy naar Walcheren stevenden, want het was al zand en duinen, dat wy voor ons hadden: alleen de blaauwe bergen in de verte herinnerden ons, dat wy Aziën voor ons hadden. Wy kwamen aan 't strand: twee van ons bleven by de boot, en ik klauterde met de overigen de duinen op: wy wandelden ongeveer een half uur recht voor ons uit, niets bespeurende, dan een zandige vlakte voor ons, aan den gezichteinder bosschen en bergen, maar te verre om ons derwaart te wagen, en somtijds de vervallen muren of kolommen van een heidensch tempeltjen uit den ouden tijd. Van water was niets in den gandschen omtrek te merken. Eindelijk echter zag ik aan mijn rechterhand de toppen van eenig geboomte over de naakte duinen heen, en begaven wy ons dien kant uit, in de hoop, dat aldaar, vermits er boomen groeiden, ook wel water zoude te vinden wezen. Het was middag: de zon brandde ons loodrecht op 't hoofd; en toen wy aan het boschjen kwamen, waren mijn makkers zoo uitgeput van de warmte, dat zy zich dadelijk onder de schaduw der hooge struiken nederwierpen om uit te rusten, en weldra uit alle toonen lagen te snurken. Wat my betrof, ik leed meer van dorst dan van vermoeidheid, en ging daarom het bosch wat dieper in, hopende, zoo geen water, dan althands eenige wilde vijgen of ander verfrisschend ooft te vinden; - maar ja wel! waar ik ook rondkeek, ik zag niets dan ceders, palmen en ander geboomte,

{==215==} {>>pagina-aanduiding<<}

waar geen vrucht aan te plukken viel. Ten laatsten begreep ik, dat het tijd werd om terug te keeren; maar toen ik weder op de plaats kwam, waar ik mijn kameraden gelaten had, vond ik hen allen verdwenen: ik riep luidkeels, maar bekwam geen antwoord: ik ging het bosch weder uit; maar hoe deerlijk keek ik op mijn neus, toen ik overal en in alle richtingen de sporen van paardehoeven in het zand gewaar werd. Ik beklom het naaste duin: en jawel! langs het strand draafde een bende Kurden, die er alles behalve vriendelijk uitzagen, Ik ging voorzichtig al verder en verder terug naar den kant van waar ik met mijn makkers gekomen was; maar verbeeldt u of ik als malle Jan stond te kijken, toen ik eindelijk de boot in 't gezicht kreeg, die al een goed eind in zee was. De twee matrozen, die wy er by hadden gelalen, hadden zeker insgelijks de ruiters gezien en een goed heenkomen gezocht, Wat mijn overige kameraden betrof, ik heb nooit na dien tijd iets van hen vernomen, en vertrouw, dat zy door de Kurden gevangen genomen en weggevoerd zijn geweest.
- ‘Die zaak is verbroddeld,’ dacht ik by my zelven. ‘Ik dorst het strand niet naderen, uit vrees van door die Satanskinderen te worden opgemerkt. Ik verschool my dus in een van die heidensche celletjens aan 't duin, in de hoop, dat, wanneer zy zich verwijderd hadden, de boot terug zou keeren. Maar dat was rekenen buiten den waard. Na verloop van een paar uur, had het schip de ankers gelicht en was weêr onder zeil.
Daar stond ik nu, alleen op een vreemde kust,

{==216==} {>>pagina-aanduiding<<}

waar my niet veel goeds te wachten viel. Gevangenis had ik meer ondervonden, en daar had ik my waarschijnlijk in getroost; maar er was alle kans, dat men my als verspieder beschouwen, en dadelijk nederfabelen zoude - en dat leek my geheel niet. Ik hield echter goeden moed; en dacht: ‘'t is de eerste maal niet, Peertjen! dat gy met regen en wind hebt te worstelen gehad, en gy zijt er altoos door gekomen: misschien vindt gy deze reis ook wel een uithoek hier of daar: - Of ik hier al in de duinen lig te braden, dat geeft niets: dus, frisch op maar het binnenland in gekuierd en gezocht, zoo lang tot wy proviand vinden.’ - Zoo gezegd, zoo gedaan: ik wandelde weder naar het boschjen toe, al maar recht uit. Eindelijk vond ik een beek: ik dronk en strekte my tot slapen uit, met het voornemen om, zoodra de nacht inviel, verder te gaan. De maan, stond helder aan den hemel toen ik wakker werd, mooi koud en hongerig: ik volgde nu stroomopwaarts de beek, die door een vlakte kronkelde, en kwam, met den morgen in een meer vruchtbaar oord, waar ik eenige olijven en wilde vijgen vond, die my tot ontbijt dienden. Ik liep tot den middag door, zonder eenige ontmoeting te hebben gehad: toen begaf ik my weder een groot bosch in, dat voor my lag, en reisde voort tot het donker begon te worden. Ik had machtig weinig zin om in dat bosch te vernachten, dat misschien vol roofdieren was, toen ik aan een muurtjen kwam, dat om een soort van tuin was gebouwd. Terstond besloot ik binnen die omheining, waar ik veilig hoopte te zijn, de nacht door te bren-
{==217==} {>>pagina-aanduiding<<}
gen. Ik klom over het muurtjen heen, wandelde een poosjen onder het donker geboomte, en ging met het hoofd in de handen zitten overleggen, waar ik toch eindelijk te land zou komen, toen de maan achter my, boven de takken van het geboomte uitkomende, de plaats waar ik my bevond verlichtte en my deed bemerken, dat zich vlak voor my een groote muur bevond, die rechts en links voortliep, zoo ver mijn gezicht maar reiken kon. ‘By mijn baard!’ dacht ik, ‘deze tuin schijnt wel vlak tegen een stad, of voor 't minst tegen een vesting gebouwd, en hier zal mijn avontuur op de eene of andere wijze een eind nemen: men zal my vinden, men zal my voor een Frank herkennen, en dan - goede nacht, Peer! - Op eens kwam het denkbeeld by my op om my van mijn plunje, die my anders verraden moest, te ontdoen, voor Santon te spelen, op die wijze de lichtgeloovige Mohammedanen te soppen en my het noodige te verschaffen. De taal had ik in mijn vorige gevangenschap vlot genoeg leeren spreken: alleen waren mijn baard en hairen niet lang genoeg; doch die zouden, hoopte ik, spoedig groeien. Ik wachtte dan tot de schemering: toen begon ik met mijn baaitjen, mijn borstrok en mijn muts in 't bosch te werpen: en was al van meening ook mijn boks uit te trekken, toen ik eerst op het denkbeeld kwam, eens te onderzoeken, wat soort van plaats het ware, die ik voor my had. Kort by my zag ik een hoogen ceder, die juist tot dat einde gegroeid scheen, daar hy vlak by den muur stond en er zelfs zjn kruin overheen boog.

{==218==} {>>pagina-aanduiding<<}

Ik klauterde er in, en ontdekte, toen ik in de bovenste takken zat, dat ik een vrij aanzienlijke stad voor my had, met verscheidene torens en minarets. De muur was beneden my, en, begrijpende, dat ik my van de moeite ontslaan kon om de poort binnen te gaan, waar men my misschien met lastige ondervragingen gekweld zou hebben, liet ik my langs een der meest vooruitspringende takken afglijden en stond nu op den stadswal. Ik keek rechts en links: tegen den muur aan waren van afstand tot afstand kleine huizen gebouwd, door tuinen of opene plaatsen van elkander gescheiden: de meesten hadden gemeenschap met den muur door middel van trappen, welke van daar op het dak liepen, ‘By mijn trouw,’ dacht ik, ‘dat volkjen schijnt nog in de veeren te leggen, en, zoo wy met ons honderden waren, zou het ons niet veel moeite kosten, die geheele stad leêg te plunderen: nu ik maar alleen ben, wil ik zien of ik niet ten minsten in een van die huizen mijn gading vinden kan: ik ben toch in een vyandelijk land en al wat ik buit kan maken is winst voor de goede zaak: en ik moet mij haasten ook; want de morgenschemering is daar, en dan wacht de dag ook niet lang eer hy doorbreekt.’ Zoo gedacht, zoo gedaan, ik klom den eersten trap af den besten en daar stond ik op een dak. Aan mijn voeten was een valluik: en daar die Mohammedanen slechte slotenmakers zijn, kostte het my niet veel moeitw, het open te breken: ik nam mijn mes tusschen de tanden, mijn schoenen in de hand, en daalde voorzichtig naar beneden. Weldra bevond ik my in een vierkant

{==219==} {>>pagina-aanduiding<<}

vertrek, door twee groote vensters verlicht: maar ik was haast van schrik teruggesprongen, toen ik by het binnenkomen my vlak over een grooten krokodil bevond, die met open muil gereed scheen my te verslinden. Gelukkig bemerkte ik te gelijker tijd, dat het ongure beest in touwen aan de zoldering hing, en dat wijders de geheele kamer rijkelijk gestoffeerd was met slangen, hagedissen, vleermuizen, uilen en andere lieve diertjens, doch die geen van allen eenigzins hongerig waren: en zulks om de zeer goede reden, dat zy sedert lang niet als stroo en hooi in plaats van ingewanden en darmen hadden. Een menigte bekkens, schalen, een vijzel, gedroogde kruiden, een kast vol flesschen en potjens en allerlei andere zaken, welke ik niet met name kan noemen, gaven my duidelijk te kennen, dat ik my by een medicijnmeester bevond. Maar wat my meer vermaak deed dan alle sleschjens en potjens, was het gezicht van een klein taseltjen, waarop een keurige lamsbout stond, met een korst van rijst er om heen en een goed stuk maïsbrood, met een groote kruik er nevens. Dat was een gezicht voor een man, die in geen twee dagen iets geproefd had als wilde vijgen en dadels: ‘Wacht!’ zei ik by my zelven: ‘die lapzalver schijnt gewoonlijk vroeg by de hand en aan 't werk te zijn, dat zy nu reeds zijn ontbijt hebben klaar gezet; maar deze reis zal hy toch ondervinden, dat hy te laat uit de veeren gekropen is.’ Met zag ik nog eens rond, en ziet, daar lagen, op een taboeretjen, een geele samaar, een tulband met een punt als een suikerbrood en een paar roode pantoffels.

{==220==} {>>pagina-aanduiding<<}

‘Kom aan,’ dacht ik ‘laten wy eens zien, of die plunje ons past. Met trok ik den tabbert aan, drukte my den tulband in de oogen, en stak mijn voeten in de pantoffels: toen zette ik my voor het tafeltjen en begon den lamsbout aan te spreken, terwijl ik niet kon nalaten in my zelven te lachen om de gekke figuur, welke de eigenaar van de pantoffels, van den tulband en van de samaar zoude maken, indien hy onverhoeds binnenkwam en iemand in zijn eigen plunje zijn eigen ontbijt zag orberen. Gy kunt denken, of ik mijn kaken werk gaf: weldra was er niets meer op den schotel, dan het afgekloven been, en was er van de rijst noch van het brood zie zoo veel niet te vinden. Toen zette ik de kruik aan mijn mond: en oordeelt of ik in mijn schik was, toen ik die met kostelijken wijn vond gevuld.’ -

- ‘Een leugen! een leugen!’ riep Albert van Haastrecht uit: ‘de volgers van Mohammed drinken geen wijn.’ -
- ‘Vooreerst,’ hernam Peer, ‘hebt gy te weinig onder hen verkeerd, om dat zoo te kunnen beslissen: en ten tweede hadt gy moeten weten, toen ik u vertelde hoe ik een geelen samaar vond, dat de eigenaar van het huis geen Muzelman was. Maar ik ga voort.’ -

‘En nu,’ zei ik, ‘verder gezien: in dit pak kan ik vrij over 's Heeren straten gaan, en niemand zal my voor een Frank herkennen.’ Ik stak even mijn hoofd buiten het vertrek en luisterde: daar hoorde

{==221==} {>>pagina-aanduiding<<}

ik in een kamer daarnevens iemand snurken, wien ik veronderstelde dat de bewoner van het huis zoude zijn: en beneden, stemmen aan de huisdeur praten, waaruit ik opmaakte, dat er al leven in de stad begon te komen, en dat de slaaf of de slavin van den medicijnmeester al boodschappen kreeg voor zijn heer. Ik besloot dus, langs denzelfden weg weder te vertrekken, dien ik gekomen was, stak, uit voorzorg, eenige potjens, doosjens en fleschjens uit de medicijnkast by my en blies den aftocht. Op den muur gekomen, liep ik zoolang voor my uit, tot ik een trap vond, die my op straat bracht, en nam toen de deftige houding aan, welke ik begreep, dat een geneesheer betaamde, terwijl ik al rechts en links omzag naar een snijders winkel, waar ik mijn pak tegen een ander verruilen kon. Naauwelijks was ik echter eenige schreden vooruit gewandeld, of daar kwam my een groote zwarte slaaf aan boord, die schier uit zijn adem geloopen scheen.
- ‘Eilieve!’ vroeg hy, my by mijn kleed houdende: ‘zijt gy niet Samuël ben Jacob de Joodsche Medicijnmeester?’
Toen ik my dien naam van Medicijnmeester hoorde toevoegen, was het my even of mijn rok op eens een lucht van rhubarber en valeriaan uitdampte.
- ‘Die ben ik!’ zeide ik: ‘maar wat begeert gy van my?’ -
- ‘Mashallah!’ riep de slaaf: ‘God is groot! wat geluk, dat ik u ontmoet ben: ik was juist op weg naar uw huis. Sheik Jossof ben Abdul verzoekt u onmiddelijk tot hem te komen.’ -

{==222==} {>>pagina-aanduiding<<}

- ‘Voorzichtig!’ dacht ik by my zelf: ‘eerst vernomen of de Sheik en de Arts met elkaêr bekend zijn. Eilieve! vriend zwartmuil!’ zeide ik: ‘hoe komt de Sheik het oog op my onwaardige te slaan?’ -
- ‘Dat is zeer natuurlijk,’ antwoordde de slaaf: ‘mijn meester heeft vernomen, hoe gy de eerste man van de waereld zijt om alle kwalen te ontdekken, al kan niemand er de oorzaak van raden, en hoe gy de dochter van den Kadi genezen hebt: - en daar hy hier toch aan geen anderen Arts verplichting heeft, heeft hy my naar u gezonden.’ -
- ‘Des te beter! des te beter! zeide ik: ‘wy zullen zien wat wy doen kunnen: bylo!’ dacht ik by my zelven: ‘die Sheik schijnt hier niet bekend in de stad: en ik zal zien of ik hem geen loer voor de oogen draaien en zooveel verdienen kan, dat ik hier vandaan kom.’ -
Met deze troostende gedachten volgde ik den slaaf, die my langs verscheidene straten voorging, tot wy ons bevonden aan eene der stadspoorten. Wy gingen deze uit en kwamen weldra aan een prachtig gebouw, in een aangenamen tuin gelegen, die met fraaie fonteinen vercierd en met uitgelezen boomen en bloemen beplant was: 't welk my gunstige gedachten van den rijkdom des eigenaars inboezemde. Wy traden een ruimen voorhof binnen, waar twee rijk gekleede slaven mijn komst schenen te verbeiden. Een hunner ging dadelijk zijn meester waarschuwen, en het duurde niet lang, of ik werd binnen gelaten by den Sheik, een grooten, deftigen Muzelman, met een breede zwarte baard, en een uitzicht, zoo donker, dat

{==223==} {>>pagina-aanduiding<<}

men er kinderen meê naar bed gejaagd zou hebben. Hy ontfing my echter zoo vriendelijk als ik maar wenschen kon. ‘Vriend Medicijnmeester!’ zeide hy: ‘ik heb u laten komen om u te raadplegen over mijn dochter, die aan een verborgen kwaal lijdt, welke niemand uwer ambtsbroederen nog heeft kunnen genegen.’ - ‘De God van Abraham is groot, antwoordde ik, terwijl ik zooveel mogelijk op de wijze der Oosterlingen trachtte te spreken en my, even als zy doen, van gelijkenissen te bedienen: ‘een wurm kruipt soms door een houten muur heen, waar een olifant zijn kop voor stoot: - uw slaaf zal zien, wat zijn kunst vermag. Waar is de zieke?’ - ‘Volg my,’ hervatte de Sheik: ‘ik zal u by haar brengen.’ Met ging hy my voor, langs een breede gaandery, aan wier beide einden prachtige fonteinen stonden en, na door een voorvertrek getrokken te zijn, waar twee gewapende slaven de wacht hadden, bevonden wy ons in het vrouwentimmer. ‘Amine!’ zeide de Sheik, zich tot een juffer wendende, die op een rustbank lag, terwijl een oude slavin naast haar stond: ‘hier is de geneesheer.’ De juffer hief even het hoofd om hoog, lichtte den sluier op, die haar bedekte, en zag my aan met een paar groote zwarte oogen, die zooveel schenen uittedrukken, als dat zy aan mijn bekwaamheid om haar kwaal te raden slechts weinig geloof sloeg. Ik nam haar klein en poezel handjen, zooveel mogelijk oppassende om mijn grove en bepekte klaauw onder de mouw van mijn samaar verborgen te houden: ik voelde haar pols en schudde bedenkelijk het hoofd: toen verzsocht ik haar met veel deftigheid

{==224==} {>>pagina-aanduiding<<}

de tong uit te steken, en bemerkte by die gelegenheid, dat zy tanden als paereltjens tusschen de roode lippen had zitten; ik schudde nogmaals het hoofd, en verzocht toen te mogen weten, wat zy zoo al gevoelde.
- ‘Imshallah!’ zeide de Sheik, terwijl hy een wenk gaf aan zijn dochter om haar sluier weder te laten zakken: ‘het is niet noodig, dat zy spreke, zoolang ik het zelf kan doen. Het is nu drie maanden geleden, dat wy uit Kairo vertrokken zijn, daar de wil van mijn grooten gebieder my herwaarts naar den machtigen Sultan Kelaoun gezonden heeft. Sedert al dien tijd heeft zy niets gedaan als klagen over zware hoofdpijn, loomheid door de leden en slapeloosheid. Overal heb ik de beste geneesheeren geraadpleegd; maar niemand heeft de oorzaak harer kwaal kunnen opsporen.’ -
Toen schudde ik ten derden male het hoofd. ‘God is groot!’ zeide ik: ‘brand bespeurt nien aan den rook: de bloemen kent men aan den geur: den nachtegaal aan zijn gezang: en de ziekten der menschenkinderen aan de teekenen. Uw dochter zal ik met Gods hulp genezen.
- ‘Indedaad?’ riep Jossof, met een blij gelaat uit: ‘kunt gy my die verzekering geven? - En hoe vele dagen denkt gy noodig te hebben?’ -
- ‘Leef honderd jaar, brave Sheik!’ hernam ik: ‘eer wy nieuwe maan hebben, zal uw dochter frisch en gezond zijn.’ Met een frommelde ik onder mijn samaar en haalde uit mijn tasch een Friesch botjen voor den dag, het eenige muntstuk, dat er

{==225==} {>>pagina-aanduiding<<}

nog in zat: ‘hier,’ zeide ik, het omhoog houdende, is een talisman, die wondere krachten bezit: wees zoo goed my een beker te brengen, half gevuld met zuiver bronwater.’ -
Men bracht my het gevraagde: ik nam een der doosjens, welke ik medegenomen had uit des lapzalvers medicijnkast, ledigde het daarin vervatte poeder in den beker en wierp er toen het botjen by, waarna ik eenige woorden zuiver Duitsch sprak, die zy niet verstonden en stellig voor een machtige tooverspreuk hielden: ‘zie zoo,’ zeide ik: ‘dit laat gy staan tot dat de Muezzim u tot het gebed roept: ondertusschen zal de juffer niet verzuimen, zoovele vaerzen van den Koran op te zeggen, als zy maar onthouden heeft: dan zult gy haar het geldstuk om den hals hangen; zy zal zich warm toedekken en zoovele kruiden drinken als zy maar kan. Tegen den namiddag kom ik terug om de uitwerking van mijn middel te onderzoeken.’ -
De Sheik scheen zeer over mijn vastberaden toon en behandeling te vrede: hy gaf my een stuk gelds en zeide, dat hy my tegen den namiddag verwachten zoude, waarna ik mijn afscheid nam en vertrok. Naauwlijks was ik echter weder op den grooten weg gekomen en ongeveer honderd passen van den tuin verwijderd, toen een jonkman van achter een cypressenboschjen te voorschijn sprong en my met vele dringende gebaren en teekenen toewenkte, by hem te komen. Ik voldeed aan zijn verlangen, nieuwsgierig om te weten, wat die spring-in-'t veld my te zeggen kon hebben.

{==226==} {>>pagina-aanduiding<<}

- ‘Waarde Heer!’ zeide hy, ‘ik moet u over een zaak van groot aanbelang onderhouden: hier op den openbaren weg zoude men ons wellicht bespieden: zal ik met u naar uwe woning gaan, of wilt gy tot mijnent komen?’ -
Ik gaf natuurlijk aan het laatste de voorkeur; want om tot mijnent te gaan, had ik met hem naar Amsterdam dienen te kuieren. Wy wandelden voort: na een geruimen tijd geloopen te hebben, kwamen wy aan een klein deurtjen in een tuinmuur, 't welk hy ontsloot: wy traden een ruimen hof en vervolgens een net gebouw binnen, waar hy my verzocht plaats te nemen.
- ‘Mijn waarde Heer!’ zeide hy toen: ik heb u een groot geheim te vertrouwen; maar vooraf moet ik u verzoeken, my een volstrekte stilzwijgendheid te belooven omtrent hetgeen ik u zal mededeelen: het geldt een zaak, welke u tot groot voordeel zal kunnen verstrekken; maar ingeval gy my verraadt, zoo zweer ik u by onzen grooten Profeet! dat gy het geen etmaal overleven zult.’ -
- ‘Hm! hm!’ zeide ik, ‘bedreigde menschen leven lang. Ik draag altijd een trouwen bondgenoot by my,’ hier liet ik hem mijn mes zien: ‘en zoo ik merkte dat gy kwade bedoelingen jegens my in 't zin hadt, zoude ik u een koorts op 't lijf jagen, die u een jaar voor 't minst te bed hield. Nochthands, daar gy zegt, dat de zaak my voordeel aan kon brengen, wil ik u wel belooven, haar aan niemand te openbaren. Verstaan wy elkander nu?’ -
Ik merkte, dat mijn bluffende taal indruk op hem

{==227==} {>>pagina-aanduiding<<}

maakte: ‘Welaan,’ zeide hy: ‘ik zal my met uwe belofte te vrede houden. Gy zijt by de dochter van Jossof ben Abdul geweest, niet waar? - Welnu, zy is zoo min ziek als gy en ik.’ -
- ‘Zijt gy ook geneesheer?’ vroeg ik.
- ‘Geenszins!’ antwoordde hy: ‘maar, zoo gy eenig verstand van ziekten hebt, moet gy ontdekt hebben, dat zy volkomen gezond is.’ -
Ik haalde de schouders op, als ware ik zeer ontsticht over zijn aanmerking; maar innerlijk was ik niet weinig in mijn schik met de mededeeling; want ik zag reeds in 't verschiet, dat de kennis van dit geheim my voordeel zoude aanbrengen.
- ‘Hoor verder,’ hernam hy, en gy zult begrijpen, waarin gy my van dienst kunt zijn. Jossof ben Abdul woonde vroeger te Kairo, waar hy een der maachtigste bevelhebbers en gunstelingen van den Sultan was. Ik maakte in een winkel kennis met zijn dochter: en kreeg haar lief. Bespeurende, dat zy my van hare zijde genegen was, stelde ik pogingen in 't werk om haar tot mijn vrouw te bekomen. Ik had vrij vermogende vrienden, die zich voor my tot Jossof wendden: maar deze sloeg mijn aanzoek af, uithoofde hy Amine reeds voorlang aan den bevelhebber van Skanderoun, Muley ben Ismaël had toegezegd. Vergeefs waren alle pogingen, door my in 't werk gesteld: de verharde vader was niet van zijn besluit af te brengen. Kort daarna verliet hy Kairo, daar een last des Sultans hem naar de Heilige stad gezonden had. Ik volgde hem niet lang daarna, en kwam mede, doch heimelijk aldaar. Door middel van Amines voedster,

{==228==} {>>pagina-aanduiding<<}

welke ik in mijn belang gewonnen had, gelukte het my, nu en dan tijding van haar te bekomen: weldra vernam ik, dat het huwelijk was vastgesteld; doch dat Amine zich ziek veinsde om uitstel te bekomen. Na zich op verschillende plaatsen te hebben opgehouden, is Jossof eindelijk hier gekomen, waar hy in last heeft, krijgsbenden te verzamelen om tegen de Franken op te trekken. Ik ben hem, altijd ongemerkt, gevolgd, en heb my tot nog toe hier schuil gehouden, terwijl behendige bespieders my bericht geven van wat er voorvalt in het huis van den Sheik. Zijn voornemen is om, zoodra Amine hersteld is, haar naar Skanderoun tot Muley te zenden. De voedster is geworgd om dat hy haar mistrouwde. Ik heb thands geen hoop meer dan in u.’ -
- ‘De Arts,’ zeide ik, ‘geneest de zieken; maar wie gezond is, eischt zijne hulp niet: welke dienst kunt gy van my verwachten?’ -
- ‘Een hoogst gewichtige,’ antwoordde hy,’ en die ik rijkelijk betalen zal. Gy kunt my helpen om Amine aan haars vaders geweld te doen ontkomen en met my van hier te vluchten,’ -
- ‘By onzen Vader Abraham!’ riep ik: ‘wie een schat wil delven neemt een spade by de hand en geen wandelstaf. Hoe kunt gy zulks van iemand van mijne betrekking verwachten?’ -
De jongeling liet zich met dit antwoord niet paaien en herhaalde zijn verzoek, my allerlei beloften doende, de eene nog fraaier dan de andere; doch ik bleef lang weigerachtig om my met de zaak te bemoeien, - in my zelven onderwijl nadenkende, hoe

{==229==} {>>pagina-aanduiding<<}

ik best van deze omstandigheid partij zoude trekken. Langzamerhand hield ik my, als begon ik een gunstier oor aan zijn voorslagen te leenen, en vergenoegde my met allerlei zwarigheden te stellen tegen de door hem gedane voorslagen, tot dat ik eindelijk zeide: ‘hoor, mijn waarde Heer! al die plannen, die gy hebt uitgedacht, zijn onuitvoerlijk: de leeuw gaat in het opene veld op roof uit; maar de sluwe vos weet binnen de omheiningen te dringen: ik wil u een ander voorstel doen: indien ik u de juffer lever, zal zulks niet bedekt blijven: men zal het my wijten, en dan staat mijn dood vast. Ik moet dus met u heengaan: daarby, men zal ons waarschijnlijk najagen: wy moeten het dus zoo inrichten, dat men noch u, noch de juffer, noch my herkenne. Bezorg my een deftig reisgewaad, als hetgeen de kooplieden dragen, en schaf u slavenkleederen aan voor Amine en voor u, dan reizen wy samen weg en niemand heeft erg in ons.’ -
De jongeling vond mijn voorslag zoo vernuftig, dat hy my om den hals viel en zijn redder noemde. Terstond verliet hy my om de noodige bevelen te geven, terwijl hy my intusschen door een zijner slaven een smakelijk maal liet voorzetten. Ik had hier naauwlijks behoorlijke eer aan gedaan, toen ik een grooten zwarten slaaf verschijnen zag, met een pak onder den arm, die zich recht over my plaatste en my met vrij wat onbescheidenheid sterk in 't gezicht bleef zien. Ik werd mooi on verduldig: ‘leelijke zwartmuil!’ zeide ik eindelijk: ‘wat hebt gy my zoo aan te gapen? Heeft uw Heer u hier ge-
{==230==} {>>pagina-aanduiding<<}
zonden, om de stukken, die ik in den mond steek, te tellen?’ - Op dit gezegde begon de zwart hartelijk te lachen, en nu eerst zag ik, dat hy niemand anders was dan Achmet - zoo heette mijn gastheer - in eigen persoon, die zich op deze wijze onkenbaar gemaakt had. ‘Voorwaar!’ zeide ik: ‘die vermomming is u goed gelukt, en Shitan, de Boze, zelf, of uw moeder zouden u niet herkennen.’. ‘En zie hier,’ zeide hy toen, ‘wat ik voor u heb mede gebracht:’ Meteen ontrolde hy het pak, dat hy droeg, en vertoonde my een kostelijk reisgewaad, gelijk ik verzocht had. Ik begaf my naar een ander vertrek; daar trok ik de koopmansplunje aan, verborg den daarby behoorenden tulband onder mijn kleed en trok mijn geneesheers tabbert weder over alles heen. Toen keerde ik by Achmet terug, en wy beraadslaagden te samen hoe wy de zaak best overleggen zouden. Toen alles bepraat was, liet ik een mat komen, hoedanige de Oosterlingen gebruiken om op te slapen, van de grootste soort, en gaf last, dat men een korf vol kruiden zoude plukken, om 't even welke. Het was intusschen reeds laat in den achtermiddag: en nu begaf ik my naar de woning van Jossof, terwijl Achmet my in zijn slavenkleed volgde, de opgerolde mat op het hoofd en de korf aan den arm dragende. Toen wy by den Sheik gekomen waren, vernam ik van zijn slaven, dat hy my verwachtte en dat ik dadelijk by hem komen moest. Ik nam nu de mat en de kruiden van Achmet over, liet dezen in 't voorportaal staan en trad binnen by Jossof.

{==231==} {>>pagina-aanduiding<<}

- ‘Welnu!’ vroeg ik, ‘hebben mijn middelen reeds gewerkt?’ -
De Sheik schudde het hoofd en wenkte my hem te volgen, terwijl hy met eenige bevreemding naar de voorwerpen keek, welke ik by my droeg. Wy kwamen by Amine, die waarschijnlijk geene kruiden gedronken en geene vaerzen van den Koran had opgezegd, terwijl mijn botjen de uitwerking had gehad, welke ik er van verwachtte, namelijk geene. Altijd zy zuchtte en steunde verschrikkelijk. Nadat ik haar weder met veel plechtigheid de pols gevoeld had, zeide ik, my tot Jossof keerende: ‘moge uw huis gezegend worden. Wie zich wijs waant, is een dwaas. Ik had gemeend, dat mijn talisman zijn werking reeds volvoerd zoude hebben; maar wy hebben tegen een sterkeren vijand te kampen, dan ik in den beginne gedacht had. Shitan, een boze geest, heeft uw dochter bezeten: en wy moeten hem uitdrijven. Ten einde op alles gewapend te wezen, heb ik deze mat mede gebracht, die gevlochten is van het riet Knipknap, 't welk in den poel Blikblak groeit, en de macht heeft, alle boze geesten te doen vlieden, benevens deze kruiden, alle onder den invloed van verschillende gesternten geplukt, terwijl de bloem aan den stengel bloeide. Deze moet ik op de mat strooien: dan zal ik uw dochter daarin wikkelen, en ik wil er mijn hoofd onder verbeuren, dat zy geen last meer van den kwelduivel hebben zal. Maar dewijl de tegenwoordigheid van derden aan de bezwering hinderlijk zoude wezen, zoo zult gy, mijn waarde Heer! en deze vrouw, intusschen dit vertrek verlaten.’ -

{==232==} {>>pagina-aanduiding<<}

- ‘Onmogelijk!’ zeide Jossof, my met een wantrouwend oog aanziende. ‘Ik kan mijn dochter niet alleen laten met iemand, dien ik heden voor 't eerst zie.’ -
- ‘Zoo als gy wilt,’ zeide ik, de schouders ophalende: ‘de gevolgen zijn voor uwe rekening: wat u betreft, goede vrouw! ga spoedig heen en haal my een vuurhaard en eenige kolen. -Wacht!’ dacht ik by my zelven: ‘ik zal u wel hier vandaan krijgen.’ -

Terwijl de slavin zich verwijderde om het gevraagde te halen, rolde ik de mat op den vloer open, bestrooide die met de medegebrachte kruiden en verzocht Amine er op te gaan liggen. Ik bemerkte, dat het haar niet aanstond; doch zy moest haar rol van kranke volhouden en zich onderwerpen. Zy stond dus op, als met moeite, en strekte zich op de mat uit, waar ik haar zoo behendig mogelijk inwikkelde. De slavin kwam terug: ik plaatste den vuurhaard aan Amines voeten en smeet er, onder het prevelen van allerlei gekke woorden, eenige der medegebrachte poeders op, welke terstond zulk een walm en stank verspreidden, dat het byna niet was uittehouden. De goede Sheik begon te niezen en te proesten, en kon het eindelijk niet langer in de kamer harden, zoodat hy zich buiten begaf. Toen begon ik nog veel vervaarlijker te schreeuwen en allerlei grimassen te maken, zoodat de slavin zoo benaauwd en bang werd, dat zy, het vertrek niet durvende verlaten, in een hoek op de knieën ging liggen en haar hoofd in de kussens van een rustbed verborg. Zoodra ik dit bemerkte rolde

{==233==} {>>pagina-aanduiding<<}

ik de mat even los, en my over Amine nederbuigende: ‘Achmet wacht u buiten,’ fluisterde ik haar in, ‘laat my begaan en verwonder u over niets.’ -
De slimme feeks knikte met het hoofd; maar zeide niets: ik rolde de mat weder dicht, en begon van nieuws af mijn brabbeltaal te praten: ondertusschen nam ik een fluier, die op het bed lag, en de slavin onverhoeds naderende, sloeg ik haar dien over 't hoofd, en bond hem haar zoo stijf om den mond, dat zy geen geluid kon geven: waarna ik haar in een deken wikkelde en zoo op het bed van Amine smeet. Ik wachtte nog een korte wijl: toen kon ik het zelf niet meer uithouden, zoo dik was de rook en zoo onverdragelijk de stank geworden, die het vertrek vervulden. Ik nam de mat onder den arm, met Amine er in, en trad naar buiten: ‘Heer Jossof!’ zeide ik tegen den Sheik, die in groote ongerustheid voor my stond: ‘ik heb, geloof ik, den Shitan verdreven: uw dochter ligt op haar rustbed in diepen slaap: doch geef thands last, dat men het vertrek behoorlijk luchte, eer de damp haar nadeel doe. Morgen hoop ik vroegtijdig weder hier te zijn.’ - 't Zij dat Jossof my wantrouwde, 't zij dat zijn vaderlijke bezorgdheid hem daartoe dreef, althands hy liep het vertrek binnen, terwijl ik bedaard naar het voorportaal slapte, waar ik mijn last aan Achmet overgaf, die er zich terstond mede verwijderde. Ik bleef nog een oogenblik achter, om geen vermoeden te verwekken; op eens kwam Jossof weer terug: ‘Amine flaapt!’ zeide hy: ‘maar die

{==234==} {>>pagina-aanduiding<<}

gevloekte slavin geeft geen antwoord op mijn geroep: en het vertrek is zoo donker, dat ik niet zien kan waar zy steekt.’ - ‘Zy zal flaauw zijn gevallen,’ antwoordde ik, zeer bedaard: laat haar slechts aan dit fleschjen ruiken, en zy zal wel terstond weder bykomen.’ - Ik overhandigde hem een fleschjen uit de medicijnkast van Samuël ben Jacob, en wandelde zeer bedaard het huis en den tuin uit; maar zoodra ik buiten was, zette ik het op een loopen, alsof ik vleugelen aan de voeten had, naar het cypresseboschjen, waar Achmet my 's morgens ontmoet had, en waar hy my volgens afspraak zoude wachten. Reeds hoorde ik zijn paarden hinniken en dacht in behouden haven te zijn, toen my op eens een oude Jood in 't gemoed kwam, die in zijn onderkleederen liep, en zoodra by my in 't oog kreeg, de handen in elkander sloeg en my met veel drift en beweging aanduidde aan twee gerechtsdienaars, die hem vergezelden; waarop alle drie haastig op my toeliepen. Eer ik er aan gedacht had, om een aanval van hunne zijde te vermoeden en my klaar te houden om van my af te slaan, had my de Jood in de borst en zijn medestanders elk by een arm gepakt. ‘Houdt hem vast, den schelm!’ riep de Jood: ‘zorgt dat hy u niet ontkome: o gy Shitan!’ vervolgde hy, my met de vuist dreigende: ‘zijt gy het, die my in zulke ongelegenheid gebracht hebt? maar boeten zult gy er voor, schavuit die gy zijt!’
- ‘Wat moet gy toch hebben?’ vroeg ik, verbaasd over deze handelwijs: ‘ik ken u niet en heb niets met u uitstaande.’ -

{==235==} {>>pagina-aanduiding<<}

- ‘Niets met my uitstaande, beroerde schelm?’ riep de Jood: ‘zijt gy niet in mijn huis geslopen? hebt gy niet mijn kostelijken lamsbout opgegeten en mijn wijnkan leêg gedronken, dat er geen droppel meer in overig is? is dat niet mijn kaftan, dien gy aan 't lijf, en mijn tulband, dien gy op 't hoofd draagt? en hebt gy niet mijn medicijnkast geplunderd en kostelijke tinkturen er uit; gehaald, die my dagen werks en zakken vol sechinen gekost hebben, eer ik ze bereid had? Dat uws vaders graf bezoedeld worde! En hebt gy u niet hy den Sheik Jossof ben Abdul voor een medicijnmeester uitgegeven, en my om mijn loon gebracht? Dat uw hair met schande grijs worde! en heht gy....’
- ‘Nu ja! hond van een Jood!’ viel ik hem in de reden: ‘dat alles is waar: ik heb uw purgeerjurk aan 't lijf en verlang niets liever dan er van ontslagen te worden; want ik heb een hekel aan myzelven gekregen, sedert ik met al die vunze luchten rondwandel.’ -
- ‘Trekt hem den kaftan uit,’ riep de Jood: neemt hem den tulband van zijn schelmschen kop: ik heb my al genoeg geschaamd voor de lui, gelijk een waterdrager in mijn onderkleed rond te loopen.’ -
De beide gerechtsdienaars voldeden aan het verzoek en trokken my den kaftan van 't lijf, welken de Jood met gezwindheid weder aangordde, terwijl hy zich tevens zijn herwonnen tulband op 't hoofd zette. Op hetzelfde oogenblik scheen het, dat mijn toestand nog verergeren ging; want van den kant

{==236==} {>>pagina-aanduiding<<}

van Jossofs tuin deed zich een geweldig rumoer en geschreeuw hooren: en vijf of zes slaven van den Sheik kwamen met stokken en zwaarden op ons toeloopen. ‘Zie zoo!’ dacht ik: ‘nu is mijn kost gekocht: de pot is ontdekt en zy komen zich wreken.’ Maar wat ik als vermeerdering van gevaar beschouwde, bleek weldra mijn redding te zijn. Zoodra de slaven den Jood zagen, wierpen zy, door het kleed bedrogen, zich allen op hem, overlaadden hem met stokslagen, en maakten zich gereed hem mede te sleuren. De gerechtsdienaars, door deze onverwachte handelwijze verbaasd, wendden zich om en hielden my iets flaauwer vast: ‘Wacht! vriendjens!’ dacht ik: ‘gy zult ondervinden of een Amsterdammer ook vuisten aan zijn lijf heeft.’ Met toonde ik den eenen dat ik, zoo al geen medicijnmeester, dan toch een bol van een tandmeester ware, en onthaalde hem op een muilpeer, die hem een zestal kiezen uit den mond sloeg en, zoo lang hy was, den grond deed meten: en te gelijk mijn been oplichtende, liet ik de maag van den anderen kennis maken met mijn voetzool, zoodat hy insgelijks achterover naar zijn aassem ging zoeken: - waarna ik zonder verder het gezelschap te groeten aan de haal ging en naar het boschjen stevende, aan welks uiteinde Achmet my zoude wachten, niet weinig bezorgd, dat hy het gerucht vernomen en zijn biezen gepakt zoude hebben. En werkelijk was dit het geval: toen ik aan de andere zijde van het boschjen, aan 't begin eener lange laan, was gekomen, zag ik zeer in de verte een stofwolk, die my

{==237==} {>>pagina-aanduiding<<}

deed begrijpen, dat onze twee gelieven het hazepad al gekozen hadden. Doch ik werd een weinigs gerust gesteld, toen ik gewaar werd, dat zy een paard voor my hadden achtergelaten, dat, aan een boom gebonden, zijn kameraden nahinnikte. Ik sprong in den zadel, en maakte den toom los, waarop de wakkere Arabier, zonder te wachten, dat ik er hem toe aanspoorde, zijn vier beenen oppakte en als de wind vooruitvloog, om weder by het gezelschap te komen, zoodat my alles groen en geel voor de oogen werd en ik werk had my in de stijgbeugels te houden. Binnen een paar honderd tellens bevond ik my by Achmet: en geen half uur later waren wy in de bergengten en vooreerst buiten gevaar van achterhaald te worden.
Wy namen die nacht slechts een korte rust: en vroeg in den volgenden morgen zetteden wy onze reis voort. Ons gezelschap bestond uit tien personen, waarvan zes, namelijk Achmet, die nog altijd zijn zwarte tronie en zijn slavenpak behouden bleef, vier zijner slaven en ik, op goede paarden gezeten waren: Amine en een oude slavin van Achmet reden op kemels, die de bagaadje en den voorraad droegen en elk zijn drijver hadden. Volgens de genomen beschikkingen, droeg ik nu den naam van Mustafa, en hadden al de slaven in last my als hun heer te eerbiedigen, en al wie ons ontmoette op my als op den aanvoerder van den tocht te wijzen.
Een paar dagen later kwamen wy aan een Khan, waar wy eenige andere reizigers vonden. Ik trof onder hen een koopman in slaven aan, Abdallah ge-
{==238==} {>>pagina-aanduiding<<}
heeten, die van Aleppo naar Damaskus reisde en een aanzienlijken stoet by zich had. Hy was zeer Verheugd toen ik hem zeide, dat ik mede dien weg uitging, en stelde my voor, te zamen te reizen, vermits de wegen alles behalven veilig waren. Ik verklaarde hem, dit aanbod met welgevallen aan te nemen, en wy besloten alzoo den volgenden morgen gezamentlijk aftetrekken. Het was my die nacht onmogelijk te flapen, uithoofde der hitte, welke in dien satanschen Khan heerschte: waar ten minsten vijftig menschen in een kleine ruimte tusschen vier muren waren op een gepakt. Ik ging naar buiten en strekte my achter een steenen bank op het gras uit. Niet lang had ik daar gelegen, toen Achmet en Amine op die zelfde bank kwamen zitten. Ik zou naar hun verliefde praatjens niet eens geluisterd hebben, had ik niet terstond gemerkt, dat ik het onderwerp van hun gesprek was. ‘Ik herhaal het u,’ zeide de juffer tegen haar lief: ‘gy moet u by de eerste gelegenheid van dien man ontdoen.’ -
- ‘Maar wat hebt gy toch tegen hem, mijn waardste?’ vroeg de jonkman.
- ‘Heb ik het u niet reeds gezegd:’ hernam dat lieve brokjen op een ongeduldige toon: ‘hy heeft my ongesluierd gezien en in zijn armen gehad.’ -
- ‘Welnu! hy is een medicijnmeester,’ zeide Achmet: ‘en genoot daardoor een voorrecht, hetwelk ik hem thands niet meer behoef te benijden.’ -
- ‘Wat medicijnmeester!’ herhaalde Amine: ‘ik

{==239==} {>>pagina-aanduiding<<}

vermoed, dat hy mijn vader omtrent zijn betrekking, als omtrent alles, bedrogen heeft: by is niet eens een Jood, zoo ik wel vermoed; maar een Frank: hy volgt noch de voorschriften onzer wet, noch die der Joodsche op, en zijn tongval is volkomen gelijk aan dien, waarvan de ongeloovigen zich bedienen, wanneer zy onze taal spreken: - ik zeg u alsnog, Achmet! die man moet niet blijven leven.’ -
- ‘Hy zal sterven,’ zeide Achmet: ‘naardien gy het begeert; maar nog kan hy ons van dienst zijn: zoodra wy in de Heilige stad zijn, zal ik my van hem ontslaan.’ -
- ‘Verplicht voor, het uitstel en dank voor de waarschuwing,’ dacht ik by my zelven; ‘dat is een kreng van een meid! maar zy zal ondervinden, dat ik ook geen kat ben om zonder handschoenen aan te vatten.’ - Met hield ik my of ik verbazend snurkte, waarop de beide gelieven verschrikt oprezen en, elk zijn weg gaande, weder naar hunne flaapplaatsen heen slopen.
Ik begreep ondertusschen voorloopig van de aanmerking, die Amine gemaakt had, partij te moeten trekken en my getrouw aan de voorschriften en gebruiken, welke de Muzelmannen volgen, te moeten onderwerpen, ten einde by Abdallah voor een zijner geloofsgenooten door te gaan, De brave koopman scheen my reeds den volgenden dag met veel vriendschap te beschouwen, en weldra bleek my, hoe voordeelig my zijn gezelschap was. Wy reisden namelijk aan 't hoofd onzer nu zeer versterkte karavaan een zandige vlakte door, toen Achmet, die

{==240==} {>>pagina-aanduiding<<}

zich, in de achterhoede, by de slaven bevond, my op zijde kwam gereden:
- ‘Zie eens om,’ fluisterde hy my in: ‘daar is een ruiterbende, die ons op de hielen zit: zoo ik my niet bedrieg, is het volk van Sheik Jossof, uitgezonden om ons te achterhalen.’ -
- ‘Mashallah!’ zeide ik: ‘God is groot: de leeuw vertrouwt op zijn sterkte, de vos op zijn list de vogel op zijn vlerken; en wie door de woestijn rijdt op de vlugheid van zijn paard.’ -
- ‘Maar zy rijden harder dan wy,’ zeide Achmet: ‘wat raadt gy my? Zal ik onze volgers wapenen en hen inwachten?’ -
- ‘Zoo als gy wilt,’ zeide ik: ‘maar zy toonen wellicht een lastbrief, en dan zal Abdallah zich met zijn volk tegen ons vereenigen.’ -
- ‘Wat dan gedaan?’ vroeg Achmet, zich op de lippen bijtende.
- ‘Laat de zaakmaar aan my over,’ hernam ik: ‘ik zal er u wel doorhelpen: zorg slechts dat de kemel, dien Amine berijdt, tusschen die van Abdallah rijde, en verlaat u op my.’ -

- ‘Voorwaar!’ viel hier Duco Hermana in: ‘ik had in uwe plaats eenvoudig den ruiters hun gang laten gaan, en hun de juffer met haar lief overgeleverd; zy hadden niet veel beter aan u verdiend.’-
- ‘Neen! neen!’ antwoordde Peer: ‘dat ware vooreerst te gevaarlijk geweest; want in dat geval zouden zy my meteen wel in de konkels gebracht hebben: en ten tweede had ik een geheel ander

{==241==} {>>pagina-aanduiding<<}

plannetjen uitgedacht; gelijk gy zoo aanstonds zult hooren.

Ik voegde my weder by den koopman van Aleppo en wy vervolgden bedaard onzen weg. Na verloop van ongeveer een half uur hadden de ruiters ons ingehaald. Zy waren ongeveer twaalf in getal en wel gewapend. Hun aanvoerder reed terstond vooruit naar den koopman en my, en ontrolde ons een perkament, hetwelk door Sultan Kelaoun zelven afgeleverd was en de machtiging behelsde om de dochter van Shelk Jossof op te sporen, die met een Egyptischen jongeling en diens gevolg het vaderlijk huis was ontvlucht. De koopman en ik keken elkander vrij nuchteren aan en haalden de schouders op: toen nam Abdallah het woord: ‘Goede vriend!’ zeide hy tegen den ruiter: ‘wy hebben niemand gezien, die aan de beschrijving voldoet. Ik reis hier met mijn gezelschap, en deze koopman met het zijne; doch wy kunnen u niet te recht helpen.’ -
- ‘Wel mogelijk!’ zeide de ruiter: ‘maar ik heb de sporen der vluchtelingen tot aan den naastbygelegen Khan gevolgd, en ik wil toch eens onderzoeken of zy zich ook onder uw gezelschap bevinden.’ -
Dit gezegd hebbende verwijderde hy zich, om zijn gevolg te ontbieden. Terwijl trok ik den koopman op zijde: ‘Mashallah!’ zeide ik tegen hem: deze ruiter is Shitan, de Boze! hy wil, onder voorwendsel van ik weet niet vvelke vluchtelingen te zoeken, waar wy niets van af weten, ons plunderen

{==242==} {>>pagina-aanduiding<<}

en berooven. liet weinige geld, dat ik bezit, ware tot zijn dienst; maar ik heb een slavin, die waard is, den harem van den Khalif te vercieren, en die ik ongaarne zoude missen.’ -
- ‘By onzen heiligen Profeet, gy hebt gelijk!’ zeide de koopman: ‘dat de Engel des verderfs dien ruiter sla! dat de beenderen zijner vaderen verstoord mogen zijn! Wy moeten hem beletten zijn voornemen te volvoeren. Wapen gy uwe slaven, ik zal de mijne wapenen.’ -
Dat was juist wat ik wenschte. Beide gaven wy onze bevelen, en in een oogenblik waren de zwaarden uitgetogen en de yatagans omhoog geheven. Toen de aanvoerder der ruiters onze houding zag, en waarschijnlijk er by in aanmerking nam dat wy eens zoo talrijk waren als zijne bende, koos hy eieren voor zijn geld en liet ons in rust onzen weg vervolgen.
Ik zag, dat mijn woorden indruk op mijn vriend Abdallah gemaakt hadden: nog denzelfden dag bracht hy het gesprek op het onderwerp, dat ik aangeroerd had.
- ‘Imshallah!’ zeide hy: ‘laten mijne woorden u niet vertoornen, vriend Mustafa! Hebt gy indedaad zulk een schoone slavin bij u?’
- ‘Moge ik al mijn leven stof eten, zoo ik onwaarheid spreek,’ antwoordde ik: ‘geene houri in 't Paradijs kan haar overtreffen.’ -
- ‘Ik ben uw slaaf,’ vervolgde hy: ‘wees niet verstoord, zoo ik onbescheiden vragen doe: waar denkt gy haar te verkoopen?’ -
- ‘Door vragen wordt men wijs,’ was mijn ant-
{==243==} {>>pagina-aanduiding<<}
woord: ‘zoude ik daarom toornig zijn? Ik denk mijn slavin naar Kairo te voeren en den Sultan aan te bieden.’ -
- ‘Dat ik genade moge vinden in uw oogen!’ hernam hy: ‘maar de weg is lang; en de onkosten zwaar. Wie zal verre reizen gaan doen om winsten te verkrijgen, welke hy te huis kan doen? - Verkoop my uw slavin, ik zal er u een goeden prijs voor geven, indien zy zoo schoon is als gy zegt: en gy behoeft dan om haar alleen zulk een verre reis niet te doen.’ -
Ik hield my in den beginne als of ik dit voorstel, 't welk zoo goed met mijn inzichten strookte, verre verwierp: langzamerhand echter begon ik het oor te neigen aan de dringende vertoogen, welke hy my deed, en liet my eindelijk een halve toezegging afpersen, dat ik hem, zoodra wy te Damaskus zouden zijn aangekomen, de schoone slavin zoude laten zien.
Ik peinsde nu op een middel om my van Achmet te ontslaan: deze had my gezegd, dat hy te Damaskus vrienden had, en aldaar zijn vermomming zoude afleggen: ik moest dus van hem verlost wezen eer ik in die stad gekomen ware. Ik kwam eindelijk op een gelukkigen inval, welken ik op de navolgende wijs ten uitvoer bracht. Wij waren namelijk te Balbek gekomen, een kluchtige stad, waar meer huizen dan inwoners zijn, en die ongeveer twee dagreizen van Damaskus verwijderd is. Hier kwam ik my 's morgens met een zeer ontsteld gezigt aan Abdallah vertoonen: ‘Vriend Abdallah!’ zeide ik: ‘ik heb

{==244==} {>>pagina-aanduiding<<}

een noodlottige ontdekking gedaan: ik kom uwe hulp inroepen.’ -
- ‘Mashallah!’ riep hy: ‘wat begeert gy: al wat ik heb is tot uw dienst: gy kunt spreken. Ik luister.’ -
- ‘Verneem,’ zeide ik, ‘dat mijn slaven het voornemen hebben opgevat om my van kant te maken en met mijn goed weg te reizen. Ik heb het deze nacht by toeval ontdekt. Die groote zwarte slaaf, Achmet, staat aan het hoofd der samenzwering.’ -
- ‘In waarheid!’ zeide de koopman: ‘dat is een erge zaak! Die goddeloozen! mogen zy al hun leven drek eten! moge het verderf hen slaan! Maar gelukkig is het, dat gy hun doel ontdekt hebt; want wat zegt de wijze: een gevaar dat men voorziet, is geen gevaar meer. Ik zal met u tot den Kadi gaan, en wy zullen hem de zaak ontdekken.’ -
- ‘Voortreffelijk!’ zeide ik: ‘doch kunt gy op uwe slaven staat maken? Wie weet, of zy niet reeds door die booswichten zijn omgepraat.’ -
- ‘Vrees niets,’ zeide Abdallah: ‘de meesten zijn in mijn huis geboren: ik zal hen waarschuwen, zich te wapenen en in onze afwezigheid een wakend oog te houden.’ -
Nadat Abdallah zijn bevelen in stilte gegeven had, gingen wy te samen naar den Kadi, wien ik hetzelfde sprookjen, met verscheidene omstandigheden daarnevens, wijs maakte. De man scheen eerst weinig genegen om zich met de zaak in te laten; doch toen ik hem zeide, dat ik hem de slaven, die ik nu toch

{==245==} {>>pagina-aanduiding<<}

niet langer vertrouwen kon, ten geschenke aanbood, bood hy my zeer gretig zijn hulp aan, en beloofde, my terstond met een deel gewapenden te zullen volgen. Ik keerde met Abdallah terug. In de nabyheid van ons nachtverblijf gekomen, zagen wy Achmet voor de deur zitten, zich in de zon bakerende.
- ‘Hebt gy niets beters te doen?’ vroeg ik: luie vlegel die gy zijt? Zijn de paarden gevoederd en de kemelen gedrenkt? Gy weet, dat wy zoo aanstonds moeten vertrekken.’ -
De jongeling zag my met verbazing aan: ‘Vriend!’ zeide hy toen, oprijzende: ‘de vermomming moet eindelijk ophouden: ik bedank om langer dit kleed te dragen, en...’
Ik liet hem den tijd niet om uit te spreken; maar mijn staf opheffende, onthaalde ik hem, eer hy er nog aan dacht om zich te weer te stellen, op een smakelijk gerecht van rottingolie. Verwoed trok hy zijn dolk; maar ik gaf hem zoo geducht op zijn knokkels, dat het moordtuig hem uit de handen viel. Terwijl hief Abdallah de handen op en schreeuwde als een varken dat gekeeld wordt. Al de slaven schoten toe; maar die van den koopman waren wel gewapend en overmeesterden die van Achmet, eer zy hun meester konden helpen. Op hetzelfde oogenblik kwam de Kadi met een deel gewapenden aan: Achmet en de zijnen werden in een ommezien gebonden en met zweepslagen naar de woning van hun nieuwen meester gejaagd, zonder dat men naar hun woorden wilde luisteren. Zoo had ik hem te voren den my toegedachten dolksteek betaald gezet. Ik moet

{==246==} {>>pagina-aanduiding<<}

nog lachen, als ik bedenk, hoe de Kadi moet hebben opgekeken, toen hy, een paar dagen later, zijn nieuwen slaaf van kleur zal hebben zien veranderen.
Amine, die zich met de slavinnen van Abdallah in een afzonderlijk vertrek bevond, had van dit alles niets gemerkt. Ik liep terstond naar den kemel die de bagaadje droeg, voorzag my van geld, en huurde in de stad een draagstoel met een paar dragers. Toen begaf ik my naar Amine en vertelde haar, dat Achmet, om haar op een min vermoeiende wijze te doen reizen en onopgemerkt binnen Damaskus te brengen, haar een draagstoel verschaft en my verzocht had, haar daarin te helpen. Zy volgde my zonder kwaad vermoeden; maar naauwlijks was zy er in gezeten, of wy gingen op weg, terwijl twee van Ahdallahs slaven, die hy my daartoe bereidwillig geleend had, naast het rijtuig reden, met last om de slavin zorgvuldig te bewaken. Wat de oude slavin van Achmet betrof, ik gaf haar te kennen, dat haar meester, om redenen van voorzichtigheid, een anderen weg was gereden dan dien wy volgden, en zich te Damaskus weder by ons zoude vervoegen.
Te Damaskus gekomen, namen Abdallah en ik in denzelfden Khan onzen intrek. Zoodra wy ons behoorlijk gereinigd en ververscht hadden, nam ik de oude slavin met my en begaf my naar den Bezestein, waar ik haar voor Amine een fraai stel kleederen, benevens eenige kostbare tooisels, cieraden en reukwerken liet koopen, voorgevende, dat zulks op last van Achmet geschiedde: en werkelijk werd alles met zijn geld betaald. Ik zond haar toen met een

{==247==} {>>pagina-aanduiding<<}

gemaakte boodschap weg, en begaf my naar Amine, welke ik in een afzonderlijk vertrek had laten brengen, waarvoor Abdallahs slaven wacht hielden. Mijne komst scheen haar te ontzetten: zy zag my met ongeruste blikken aan:
- ‘Waar is Achmet?’ vroeg zy: ‘en wat doet gy hier?’ -
- ‘Wat Achmet betreft,’ antwoordde ik, terwijl ik bedaard tegen over haar zitten ging: ‘dien kunt gy gerust uit uw zinnen stellen: hy dient op dit oogenblik den Kadi van Balbek, en gy loopt geen gevaar van hem ooit terug te zien.’ -
- ‘Elendeling!’ riep zy uit, met een gil: ‘wat is hem gebeurd?’ -
- ‘Niets byzonders, mijn schatjen,’ antwoordde ik: ‘hy wilde met my loos om loos spelen, en dat is hem mislukt. Gy zijt nu in mijne macht en daar kan niemand u uit redden.’ -
Zy sprong heftig op en overlaadde my met een vloed van verwijtingen, waarover ik my weinig bekommerde: toen begon zy bitter te schreien, waar ik my evenmin om bekreunde: eindelijk, toen zy moede van schelden en huilen was, nam ik op nieuw het woord:
- ‘Hoor!’ zeide ik: ‘gy hebt Achmet bepraat, dat hy my van 't leven berooven zoude, zoodra wy te Jerusalem waren: en ik zoude dus niet meer dan rechtvaardig handelen, indien ik u met gelijke munt betaalde, als die waar mede gy de u bewezen diensten beloonen wilt; - doch ik wil edelmoediger zijn. Ik laat u derhalve de keus om, of morgen op de

{==248==} {>>pagina-aanduiding<<}

markt in 't openbaar verkocht te worden; of u voor mijn vriend Abdallah te ontsluieren, die my voorgesteld heeft, u over te nemen.’ -
Zy bleef een wijl zwijgend zitten en scheen te overdenken. De omstandigheid, dat ik met haar zwarte ondankbaarheid en boze oogmerken ten mijnen opzichte bekend was, had, naar ik wel bemerkte, vrij wat indruk op haar gemaakt: ‘Abdallah reist naar Kairo, niet waar?’ vroeg zy eindelijk.
- ‘Dat doet hy,’ antwoordde ik: ‘en ik twijfel niet, of hy zal u den Sultan zelven voorstellen.’ -
- ‘'t Is wel,’ zeide zy: ‘gy kunt hem by my brengen.’ -
- ‘En gy zult hem niets verhalen van al wat vroeger gebeurd is,’ zeide ik: ‘bedenk, dat, by het minste woord dat gy spreekt, onze overeenkomst vervalt.’ -
- ‘Ik beloof het u,’ zeide zy: ‘maar dit kleed...’ -
- ‘Heb daar geen zorg voor,’ hernam ik: ‘ik zal u in staat stellen, behoorlijk voor hem te verschijnen: ik zelf heb daar te veel belang by.’ -
Meteen opende ik een groot pak, dat ik met my gevoerd had, en 't welk al de gekochte voorwerpen bevatte. Zy wierp zich terstond met zooveel drift op den fraaien opschik, dat ik my vooreerst over de gevolgen van haar droefheid niet bekommerd maakte. Ik verliet haar, en toen ik na verloop van een paar uur met Abdallah terug kwam, vonden wy haar met de meeste zorg uitgedoscht. Zy maakte volstrekt geen zwarigheid om haar sluier op te lichten, en scheen

{==249==} {>>pagina-aanduiding<<}

integendeel alles wat in haar vermogen was in 't werk te stellen, om zich behagelijk voor te doen. Ik zag, dat Abdallah te vrede was, en bemerkte dit des te beter uit de som, welke hy voor haar bood. Gelijk gy denken kunt, hield ik mijn waar op prijs; doch, na veel loven en bieden, werden wy den koop eens: by betaalde my twintig beurzen en voerde haar weg: of hy geen kat in den zak gekocht, en of zy den Sultan, zoo deze haar al in zijn harem een plaats vergund heeft, geen klein Achmetjen geschonken heeft, waar hy niet op gerekend had, is my onbekend. - Wat my betrof, ik begaf my naar de markt, waar ik my ontdeed van al wat aan Achmet behoord had en een paar Christen-slaven kocht, die ik aldaar vond. Ik reisde met hen naar Jerusalem en voorts Palaestina door, tot ik aan de voorposten van het leger der kruisvaarders kwam, waar ik my aanmeldde en met blijdschap ontfangen werd. Ik had een mooi sommetjen byeen vergaderd, waar ik te huis als een rijk man van had kunnen leven: maar de teerling, de wijnkan en de schoone deernen van Akkaron hebben mijn fortuin byna zoo spoedig doen versmelten als zy gekomen was, en er was geen half jaar verloopen, of ik zat weer op een schip te roeien als had ik nooit iets anders gedaan.’ -

- ‘Voorwaar!’ zeide Arkel: ‘ziedaar eene der avontuurlijkste geschiedenissen, welke ik in mijn leven gehoord heb: - en ik moet bekennen, vriend Peer! dat gy u al zonderling uit al die gevaren gered hebt: ofschoon ik niet weet, hoe gy al die bedrie-
{==250==} {>>pagina-aanduiding<<}
geryen goed kunt maken, welke gy u veroorloofd hebt; want zonder nog te spreken van den armen Joodschen medicijnmeester, wien gy bestolen hebt, en die om uwentwille slagen ontfangen heeft, zoo kon het er toch niet door, dien Sheik op zulk een ergerlijke wijs te misleiden.’ -
- ‘Wel! ik deed niet erger dan zijn eigen dochter gedaan had,’ zeide Peer, zijn schouders ophalende.
- ‘En dan die twee jongelieden,’ vervolgde Arkel: ‘gy hebt u waarlijk te streng op hen gewroken.’ -
- ‘Had ik liever moeten wachten, tot Achmet my zelven een mes in de zijde stak?’ vroeg Peer: ‘wat Amine betrof, zy zal er my misschien later nog dank voor geweten hebben, dat ik haar verkocht heb.’ -
- ‘En dien goeden koopman...’ ging Arkel voort.
- ‘O! die zal geen onaartig sommetjen aan den koop verdiend hebben,’ zeide Peer: ‘Ik weet niet, of iemand in mijne plaats anders zoude gehandeld hebben.’ -
- ‘Gy moogt zeggen, wat gy wilt,’ zeide Roelif: ‘maar ik geef den Ridder gelijk, dat er mooi wat bedrog onder geloopen is, meer dan gy verantwoorden kunt. Wat denkt er broeder Steven over?’ -
- ‘Voorwaar!’ zeide de monnik: ‘men moet altijd in aanmerking nemen, dat het slechts ongeloovige heidenen zijn, die onze makker misleid heeft; en dat men jegens dezulken niet verplicht is te handelen als men tegen Christenen doen zoude.’ -
Op deze fraaie redeneering viel niets te antwoor-
{==251==} {>>pagina-aanduiding<<}
den; en nu nam onze kok, na zorgvuldig onderzocht te hebben, of de kolen in zijn vuurhaard niet waren uitgedoofd, en, na aan den dikken Twentenaar de taak te hebben opgedragen om die van tijd tot tijd eens aan te blazen, 't geen hy zelf natuurlijk niet doen kon, zoolang hy praatte, op deze wijze het woord:

Verhaal van Koen van Emmerik.

- ‘Gy moet weten, dat ik geboortig ben van de goede stad Emmerik, welke in de eerste helft dezer eeuw gelijke rechten en poorterschappen verkregen heeft als door Zutfen bezeten werden, en later, toen Graaf Otto de Tweede de stad van den Bisschop van Utrecht eerst in leen, en vervolgens, tegen een jaarlijksche uitkeering van tien pond, in vrijen eigendom verkreeg, met nog aanzienlijker voorrechten werd beschonken. Mijn vader was niet de minst aanzienlijke onder de poorters; immers hy hield de voornaamste, zoo niet de eenige deftige herberg, die, ik zeg niet te Emmerik, maar in geheel het omliggende land op tien mijlen verre te vinden was. Algemeen bekend was het, dat geen herbergier in Veluwe of Lymers, in Betuwe of Gelre, in Zutfen of Kleef, zulke goed voorziene kelders en keuken had, en zoo op een prik wist, waar alles van daan te halen: Doesburgsch bier voor dagelijksch gebruik: Haarlemmer voor den lekkerbek: Rijnwijn, die hem een koopman van Keulen bezorgde: Franschen wijn, die met de zeeschepen aankwam: - van alles had

{==252==} {>>pagina-aanduiding<<}



hy overvloed. - De Veluwe bezorgde hem schapen: en de Betuwe runderen: uit Harderwijk liet hy zeevisch komen: en snoek uit het Udeler meir: aan kreeften had hy nooit gebrek: de Grafelijke jager van den Hardenberg zond hem zwijnsvleesch, de tolgaarder te Lobith wist hem druiven en fruit, en de ontfanger der landpacht hoenders te bezorgen. Wat mijn moeder betrof, geene vrouw was er in het gandsche Rijk, die beter de kookkunst verstond: zoodat het niemand wonder geven moet, indien de my aangeboren neiging tot het vak zich spoedig ontwikkelde en goede vruchten voortbracht. Reeds als kind had ik geen grooter genoegen, dan wanneer mijn moeder my vergunde onder haar opzicht gehakt vleesch tot balletjens te kneeden, of warmoes te snijden, en ik weet niet, dat ik in mijn leven blijder dag heb gehad, dan toen de goede vrouw my voor 't eerst een voorschoot ombond, en na my met de vereischte bestanddeelen voorzien te hebben, gelastte mijn krachten aan het vervaardigen eener korst te beproeven. 's Ochtends was ik nimmer buiten de keuken en 's avonds verliet ik den gemeenen haard niet, waar het mijn post was, de gasten van ververschingen te bedienen: ja gewis, gy zoudt van hier tot Genua kunnen blijven doortellen, zonder het getal te bereiken der kannen, welke ik in die blijde avonden mijner jeugd al getapt heb.
Ik werd langzamerhand grooter en kon van meer dienst zijn: somtijds werden my geheele schotels toevertrouwd: ja, sedert ik eens, dat mijn moeder ongesteld was, een kiekepastei geheel alleen bereid

{==253==} {>>pagina-aanduiding<<}

had, waaraan de Heer van Wisch, die het maal by ons gebruikte, hoogen lof had toegezwaaid, verwierf ik het volle vertrouwen mijner ouders, en heerschte in de keuken naar welgevallen. Ik had dus reeds vroeg als kok een naam verkregen: en niet weinig aanzien by mijn medepoorters, wien ik ook in andere opzichten een orakel was. In een herberg hoort men veelerlei: ons huis was altijd vol: want Emmerik ligt, zoo gy 't weet, aan den Rijn: geen vaartuig, dat op- of afvaart, of 't legt er aan: wy hadden dus altijd gezelschap by ons uit allerlei plaatsen: en zoo de groote Heeren, zoo lang zy nuchteren zijn, zich weinig over de zaken uitlaten, de paadjens en dienstlui praten des te meer. Zoo wist ik al vroeg wat er in de waereld omgaat, en kreeg ondervinding van allerlei zaken, waar een ander niet van droomt; maar tevens wekte by my het gehoorde een geweldige eerzucht op: ik begon, misschien dwaaslijk genoeg, te gelooven, dat de herberg mijns vaders een te beperkte kring was voor mijne bekwaamheden, en dat ik een grooter veld behoefde om die in al haar luister te doen schitteren. Helaas! het heeft my later genoeg berouwd, aan de inblazingen van den hoogmoed gehoor te hebben gegeven, en het rustig lot, dat my als een rijken poorter van Emmerik verbeidde, aan de zorgen van een zwervend en moeivol leven te hebben opgëofferd; - doch ter zake.
Het gebeurde eens op een avond - ik was toen ongeveer twintig jaar oud - dat geheel Emmerik in opschudding was: ik bevond my juist by den

{==254==} {>>pagina-aanduiding<<}

slachter, die aan de poort woonde, en bezig was een onzer varkens te hakken, toen wy vier Edellieden te paard, elk met zijn schildknaap achter hem, de poort zagen binnenrijden. Zy waren zoo rijkelijk uitgedoscht en de paarden zoo fraai opgetuigd, dat het niet te zeggen is: elk liep uit om hen te zien: ja geen oud wijf bleef aan het spinnewiel: Jorijnen, de slachter, liet zijn hakmes van verbazing uit de hand vallen, en bleef de ongewone vertooning met een open mond aangapen: ik was ook op straat gekomen: en juist op het oogenblik, dat een dier Heeren vroeg, waar de herberg ware. Ik haastte my, mijne diensten aan te bieden, en hen by mijn ouders te brengen, waarna ik, vernemende, dat zy vooreerst by ons vertoeven zouden, als de wind weder naar Jorijnen liep, om, behalve het varken, nog een paterstuk en een kalfskop te bestellen. Toen ik terugkwam, vond ik de Edellui reeds aan den gemeenen haard by elkander, waar zy, van hun overkleed ontdaan, onder het genot van een kan Haarlemmer, met mijn Vader zaten te keuvelen. Ik vervoegde my by de schildknapen om den oven, en vernam van hen de reden hunner komst. Onze Graaf had namelijk zijn dienst en goede geldsommen bovendien (wel drieduizend mark zilver, zoo men zeide) aan Koning Willem verstrekt, en daarvoor van hem het Rijk van Nijmegen, zoo als men 't noemt, in pand bekomen; maar het was nog onzeker, of de stad, welke, gelijk men wist, Willems tegenstander Koenraad was toegedaan, zich wel genegen zoude toonen om de poorten voor den

{==255==} {>>pagina-aanduiding<<}



Graaf te openen: en dien ten gevolge was er bepaald, dat, tot tijd en wijle Nijmegen de banier des Graven voerde, vier edele Ridders te Emmerik leisting zouden houden. Gy kunt denken, of dit in onze kraam te pas kwam! Vier Ridders, elk met zijn schildknaap, en dat voor een onbepaalden tijd! - want, naar men de Nijmegenaars kende, zouden zy zich niet dan door dwang aan Graaf Otto onderwerpen, terwijl deze, als bekend was, op dit oogenblik geen macht tegen hen te velde kon brengen: - en dan nog wel waren zy - onze Edellui meen ik - gehouden en verplicht goede cier te maken: - nu zy lieten het zich ook aan niets ontbreken, en aten en dronken ten minsten voor vier tornooische stuivers daags. Zoo iets was te Emmerik nooit gehoord: mijn moeder en ik hadden geen uur rust; want niet alleen moest er gedurig, en van 't beste, worden opgeschaft; maar elk had weêr zijn byzonderen smaak. Daar was de Heer van Falckestein, zoo goedhartig en vrolijk een man als immer wijn geproefd heeft, die uit een land kwam, waar de ossen niet veel grooter noch vetter zijn dan by ons de flachtershonden, die kon zich maar niet genoeg verzadigen aan het heerlijke rundvleesch: en at op een maal een gandsche rib voor zijn hoofd op: - de oude Heer van Mulkhoven, die vroeger met lazary was gekweld geweest en sedert geen verken- of schapenvleesch verdragen kon; maar daarentegen dagelijks een half dozijn kuikens orberde: de Jonker van Dulmen, die nooit geen zeevisch geproefd had, en alle dagen om tarbot riep: de dikke Heer van Hul-
{==256==} {>>pagina-aanduiding<<}
deren, die in warme landen was geweest, en noch boter noch honig lustte, maar alles met suiker wilde toebereid hebben: 't welk geen kleintjen kostte. - Maar ik had ieders smaak weten te raden, en was diensvolgens niet weinig in hun gunst: daarby was de Heer van Hulderen zelf een eerste kenner van spijzen en deelde my menige nuttige les en onderrichting mede, waarmede ik best mijn voordeel gedaan heb. - En dan, als het amelaken was weggenomen, dan kwam 't verkeerbord voor den dag en rolden de steenen tot laat in de nacht. - Dat was een leventjen! - Niet zelden ook kwamen Edellui uit den omtrek, of wel de Kapittelheeren uit het klooster, onze gasten bezoeken, en dan behoef ik u niet te zeggen, dat er dubbel moest worden opgeschaft: zoodat ons karretjen op een zandweg reed en mijn ouders dagelijks de goede heiligen baden, dat Nijmegen nog lang de zijde van Koenraad houden en aan het gezach van Graaf Otto onttrokken mocht blijven. Het was echter anders in den Hemel besloten.
Onze gasten waren ongeveer eene maand by ons geweest, toen wy, eens op een middag, dat zy aan den disch zaten, paarden voor de deur hoorden stil houden. Ik liep naar voren, en zag twee ruiters, beide op fraaie rossen gezeten, doch met de kaproenen zoo dicht over de oogen gedrukt en den rijmantel zoo hoog om de kin geslagen, dat men naauwlijks meer dan de punten hunner neuzen gewaar kon worden. De eene, die de Heer scheen, verzocht my den Jonker van Dulmen af te roepen, dien hy wenschte te spreken. Het kostte my niet weinig moeite

{==257==} {>>pagina-aanduiding<<}

onzen gast, die juist bezig was een zware schol door de saus te halen, te bewegen aan het verzoek te voldoen: eindelijk toch begaf hy zich naar de voordeur, en naderde het paard van den eenen ruiter die, zich vooroverbuigende, hem een paar woorden aan 't oor zeide. Het gelaat van den Jonker drukte geen geringe verbazing uit: ja ik geloof, dat hy het uitgeschreeuwd zoude hebben, zoo niet de ruiter, door den vinger op den mond te leggen, hem stilzwijgen geboden had. Zy fluisterden toen nog een poosjen met elkander, waarna de vreemdeling afsteeg en met den Jonker naar boven ging, terwijl de dienaar de paarden naar stal bracht. Na den staljongen geroepen te hebben om hem zijn hulp te verleenen, begaf ik my weder naar de etenszaal, waar ik den onbekende reeds met de Edellieden gezeten zag en terstond last bekwam, een schoon teljoor en een schoonen nap te brengen. De nieuwaangekomene viel dadelijk mede aan 't eten en drinken, als of hy zijn leven lang niet anders gedaan had; doch sprak weinig: en in 't geheel was het gesprek sedert zijne komst begonnen te verflaauwen, zoo dat ik al vermoeden kreeg, dat ik te veel was. By gelegenheid dat ik naar den kelder was gegaan om een versche kan te halen, vroeg ik den bediende, wie zijn Heer ware. ‘Gy zijt wel nieuwsgierig,’ zeide deze - en daar bleef het by. Nu! nieuwsgierig was ik: en ik had gaarne op dat oogenblik mijn geheim om bessewijn voor 't gisten te bewaren voor een prijsjen verkocht aan hem, die my eenige inlichting omtrent den vreemdeling had willen geven, zoo had my

{==258==} {>>pagina-aanduiding<<}

's mans voorkomen getroffen. Hy was nog jong, immers op 't best van zijn leven: zeker zoo lang als de Heer van Arkel: en vrij gezet bovendien; en hoewel men niet kan zeggen dat hy een schoon man ware, had hy toch een van die gezichten, die men, wanneer men ze eenmaal gezien heeft, nooit weêr vergeet, zelfs in een herberg niet, waar men er dagelijks zoovele ziet. Men kon dadelijk aan hem bespeuren dat hy in hooge kringen te huis was en meer gewoon was tot zijn minderen dan tot zijn meerderen, ja zelfs tot zijn gelijken, te spreken. Ook was het my niet ontgaan, dat onze gasten hem met een onderscheiding behandelden, welke zy, in mijn byzijn, nog aan niemand in die mate betoond hadden, en dat hy zich zulks liet aanleunen als iemand, die niet anders verwacht, en begrijpt dat het hem toekomt.
Mijn verlangen om zijn naam en stand uittevorschen werd spoediger bevredigd dan ik had durven hopen. Toen ik den disch geruimd en het verkeerbord daarop had geplaatst, kreeg ik last om het vertrek te verlaten: ik ging naar beneden; maar naauwlijks was ik daar, of twee personen traden binnen, die ik terstond, daar zy wel meer ten onzent geweest waren, voor poorters van Nijmegen herkende.
- ‘Wy moeten uw vader spreken,’ zeide een van hen, zekere Hans Hessels, een hoovaardige, koppige vent, die als Overman der wollewevers en Schepen der stad, zich niet weinig liet voorstaan, ja zich den Keizer byna gelijk achtte. Nu, hy besloeg zijn plaats wel waar hy kwam; want hy had een buik als

{==259==} {>>pagina-aanduiding<<}

onze vriend Machiel, met een gezicht als een volle maan en een gang als een paauw.
- ‘Mijn vader is naar Lobith,’ zeide ik: ‘doch ik ben hem ieder oogenblik te wachten.’ -
- ‘Dat is lastig,’ hernam de Overman: ‘want wy hebben weinig tijd: - nu! wy zullen toch een oogenblik wachten: breng maar een kan bier boven: - van den besten, hoor!’ -
- ‘Goed!’ zeide ik: ‘maar onze gasten zitten boven, en ik zal u even gaan aanmelden.’ -
Niet ontevrede van een reden te hebben om binnen te gaan, liep ik naar onze Edellieden, en kondigde hun het bezoek der poorters aan: ik bemerkte terstond, dat mijn boodschap eenige verlegenheid by hen verwekte.
- ‘By Sint Lieven!’ zeide de vreemdeling: ‘zy moeten my niet hier zien. Kunt gy hen niet op een andere plaats brengen, knaap?’ -
- ‘Wat zal ik zeggen?’ zeide ik, de schouders ophalende: ‘'t Is hier een open herberg en vrij gelag; - zy zullen zich niet laten terughouden van hier te komen; - maar gy zult niet lang last van hen hebben.’ -
- ‘'t Is te laat om weg te komen, zonder ontdekt te worden,’ zeide de Jonker van Dulmen: ‘er is hier slechts eene deur, en daar zoudt gy hen ontmoeten.’ -
- ‘Geen nood!’ zeide ik: ‘zoo deze Heer niet gezien wil wezen, kan hy zich immers hier in de kast verbergen.’ -
Er bevond zich namelijk een groote kast in den

{==260==} {>>pagina-aanduiding<<}

muur, met dubbele deuren voorzien, waarin de roemers, bekers en kannen geborgen werden, en tevens plaats genoeg was voor vier menschen om in te staan: ik opende eene der deuren, en de onbekende trad binnen zonder zich langer te bedenken: op hetzelfde oogenblik stapten onze beide Nijmegers binnen.
- ‘God ten groete, mijne Heeren! zeide Hans Hessels, het gezelschap met een beschermenden hoofdknik groetende: ‘ik hoop, dat het den Heeren hier by voortduren wel gevalt.’ -
- ‘Uitmuntend!’ antwoordde de Heer van Dulmen.
- ‘Dat is gelukkig!’ hernam de wollewever, op een spotachtigen toon: ‘want gy hebt kans, hier eenige meimaandjens te slijten: althands zoo gy hier blijven zult, tot de Graaf van Gelre binnen Nijmegen wezen zal.’ -
- ‘Indedaad?’ vroeg de Heer van Falckestein.
- ‘Zoo is 't!’ zeide de andere poorter, een kort dik ventjen, met een gezichtjen, zoo rond en zoo gerimpeld als een graauwe reinet, die een half jaar op zolder gelegen heeft: ‘Hans van Edingen bewaart de burcht voor onzen rechten Koning Koenraad, en wat de stad betreft, wy poorters hebben vast besloten, de poorten niet te openen: en wy weten te goed, dat de Graaf niet by machte is om ons te dwingen: Ik zoude u dus maar raden, Heeren! u hier te Emmerik van een graf te voorzien,’ en hy zette een gezicht als een kikker, terwijl hy zijn best deed om over deze gewaande geestigheid te lachen.

{==261==} {>>pagina-aanduiding<<}

- ‘Neen neen!’ hernam de wollewever: ‘wy weten genoeg, hoe volhandig het Graaf Otto tegenwoordig heest: en hoe ledig zijn kas is, die hy, dwaas genoeg, aan zijn buurman van Holland heeft ten beste gegeven. Bovendien, Nijmegen is een vrije rijksstad, die van geen Heer wil weten. Maar hoe is 't, vriend Koen! waar blijft de kan Doesburger? 't is nu lastig, dat uw vader niet te huis is.’ -
- ‘Die zal zich niet laten wachten,’ zeide ik: ‘ik heb de voordeur hooren opengaan, en het zoude my niet verwonderen zoo hy het ware geweest.’ -
- ‘Tot uw dienst,’ zeide mijn vader, die juist binnentrad: ‘wat is er van uw believen?’ -
- ‘Ha, juist van pas, vriend Jasper!’ zeide Hans: ‘wy hadden al naar u verlangd! Daar staat Loef Hermans de voller, die over acht dagen mijn schoonzoon wordt: nu zijn wy voornemens, te dier gelegenheid, feest te vieren als het rijken Nijmegenaars betaamt: en daar wy weten, dat niemand zich er beter op verstaat om goed op te schaffen dan gy, zoo hebben wy bepaald, dien dag hier te komen doorbrengen en eens lekker te smullen. Geld maakt geen zwarigheid, dat weet gy;’ - en meteen sloeg de verwaande gek op zijn beurs, als droeg hy er al de schatten der waereld in met zich rond.
- ‘By mijn trouwe!’ zeide mijn vader: ‘gy kost het niet beter bedenken. En op hoevele gasten moet ik rekenen?’ -
- ‘Laat zien!’ antwoordde Hans, terwijl hy by zich zelven uitrekende: ‘daar zijn de schepenen, Joris Jorisz met zijn vrouw en Klaas Bakker met zijn

{==262==} {>>pagina-aanduiding<<}

dochter - en de wollewevers, elk met een vrouw of een meisken - en de vollers van 's gelijken - en mijn drie dochters en de zusters van Loef - en broêr Geeraert met zijn kinderen - en de Pater - dat zal zoo wat veertig in al zijn, behalve de speel-lui en de schipper met zijn roeiers, die ook wel wat lusten zullen. - Wij zullen het stadsvaartuig nemen.’ -
- ‘Veertig personen!’ herhaalde mijn vader, by zich zelven overleggende: ‘ik hoop, dat ik ze zal kunnen bergen.’ -
- ‘Wel!’ zeide Hans, rondziende: ‘my dunkt, in deze kamer is plaats genoeg.’ -
- ‘Ja maar,’ hernam mijn vader: ‘dit is de gemeene haard, en ik kan deze Heeren er niet uitjagen.’ -
- ‘O wat!’ zeide de Schepen, een verachtenden blik op de Edellui werpende: ‘die Heeren zullen zich voor eenen dag wel willen schikken! - De zaak blijft dus afgesproken: op den bepaalden dag ziet gy ons terug.’ -
Na een korte woordewisseling en een nog korter groet, vertrokken beide met mijn vader, en de vreemdeling kwam weder uit zijn schuilhoek.
- ‘Die onhebbelijke dorpers!’ riep de Jonker van Dulmen uit: ‘ik zou bykans lust gevoelen, hen te plunderen wanneer zy hier komen, en hun vrouwen weg te rooven.’ -
- ‘Wat wilt gy?’ zeide de Heer van Mulkhoven: ‘de tijd van den adel is voorby, en die lompe dorpers spelen den baas.’ -

{==263==} {>>pagina-aanduiding<<}

Op hetzelfde oogenblik - ik weet nu zelf niet meer hoe het kwam - viel my een kluchtig denkbeeld in: ‘Voor den drommel!’ zeide ik, ‘indien onze Graaf de lucht had van de partij, dan zoude 't hem niet veel moeite kosten, zich van Nijmegen meester te maken.’ -
- ‘Wat bedoelt gy?’ vroeg de onbekende, my onverwachts bij den arm nemende, terwijl zijn oogen flonkerden: - ‘op welke wijze zoudt gy dat aanleggen?’ -
- ‘Dat zal ik u voorwaar niet zeggen,’ hernam ik lachende: ‘men moet geen koren van den molen zenden: als Nijmegen in handen van den Graaf raakt, verlaten ons deze edele Heeren, en daar zouden wy slecht onze rekening by vinden.’ -
- ‘Daarvoor geef ik u mijn woord als Edelman dat uw vader schadeloos gesteld zal worden, zoo gy my.... zoo gy Nijmegen in 's Graven handen levert,’ zeide de vreemdeling.
- ‘Hm!’ zeide ik: ‘de Graaf zoude dit kunnen doen zonder dat het hem veel kostte, ja zelfs op een wijze, dat hy er dagelijks genot van had.’ -
- ‘Wat meent gy?’ vroeg de vreemde Edelman.
- ‘Indien hy my tot zijn kok aanstelde,’ antwoordde ik.
- ‘My dunkt, voor iemand van uwe jaren, hebt gy geen kleinen dunk van uw bekwaamheden,’ zeide de vreemdeling, glimlachende.
- ‘Wat zal ik zeggen?’ hernam ik: ‘ik heb trek om vooruit te komen en ik voel dat ik voor een

{==264==} {>>pagina-aanduiding<<}

hooger werkkring geboren ben dan om hier te Emmerik te muffen.’ -
- ‘By Sint Urfel!’ zeide de Heer van Hulderen: ‘men zoude slechter kunnen treffen: onze vriend Koen hier heeft den voortreffelijksten aanleg van de waereld, en hy heeft niet vele lessen meer noodig, om een Alexander in zijn vak te worden.’ -
- ‘Welnu dan!’ zeide de onbekende Heer: ‘ik beloof het u: gy zult 's Graven kok worden, zoodra uw plan met een goed gevolg bekroond is.’ -
- ‘'k Wil 't gelooven!’ hernam ik: ‘maar liever had ik, dat my zulks zwart op wit gegeven werd.’ -
- ‘Schavuit!’ riep de vreemdeling: ‘mistrouwt gy mijn woord! dat is de eerste maal, dat daaraan getwijfeld wordt.’ -
- ‘Wat zal ik zeggen,’ hernam ik, de schouders ophalende: ‘onbekend maakt onbemind: en ik had liever, dat de Graaf zelf my die belofte gaf.’ -
- ‘Welnu!’ hernam hy, my naderende en met een gesmoorde stem: ‘het is de Graaf zelf die tot u spreekt.’ -
Ik deed van verbazing een stap achterwaarts: een oogenblik twijfelde ik en zag de vier Edellieden aan; maar toen ik in hunne oogen de bevestiging las van 's Graven woorden, haastte ik my, naar plicht, op beide knieën te vallen en vergeving te vragen voor mijn stoute taal.
- ‘Gy hebt die, gy hebt die,’ zeide de Graaf, ‘en ik zal mijn woord houden bovendien, zoo uw

{==265==} {>>pagina-aanduiding<<}

plan slechts uitvoerbaar is. Maar by uw plicht als onderzaat bezweer ik u, aan niemand een woord van mijne aanwezigheid te openbaren. Ik was juist naar Zutfen gegaan om middelen te beramen ten einde Nijmegen in mijn bedwang te krijgen, en wilde in 't voorbygaan deze Heeren bezoeken; - maar men behoeft in de Waalstad niet te weten, dat ik zoo dicht in de nabyheid ben: men waant my te Aken by den Keizer; - doch genoeg? - laat hooren welk plan gy hebt uitgedacht.’ -
Ik ontwikkelde mijn ontwerp, 't geen door den Graaf niet dan met een ongeloovig hoofdschudden en herhaald gelach werd aangehoord. ‘By Sint Lieven!’ zeide hy, toen ik uitgesproken had: ‘'t is te dol! dat kan nooit gelukken.’
- ‘Vergun my, met uw Genade van gevoelen te verschillen,’ zeide de Heer van Falckestein: ‘'t is hier misschien: hoe doller hoe beter! en in alle gevalle! 't kan beproefd worden.’ -
- ‘Ik ben van 't zelfde gevoelen,’ zeide die van Mulkhoven: ‘'t is een waagstuk; maar een stad als Nijmegen is waard, dat men iets voor haar wage.’ -
- ‘Ik vind het plan te fraaier,’ zeide de Jonker van Dulmen, ‘omdat het volkomen strookt met den wensch, dien ik zoo straks gëuit heb.’ -
- ‘En ik keur het mede goed,’ voegde er de Heer van Hulderen bij: ‘al betreur ik het, dat wy, zoo het gelukt, er onze goede tafel te Emmerik door missen zullen.’ -
- ‘Dat zult gy niet, mijne Heeren!’ zeide Graaf Otto: ‘immers, 't zij wy in onze onderneming sla-
{==266==} {>>pagina-aanduiding<<}
gen of niet, er zal altijd aan mijn disch een plaats voor u openstaan, en zoo vaak gy dien met uw byzijn vereeren zult, zal onze vriend hier, hoop ik, zijn beste beentjen vooruitsteken en zorg dragen, u de Emmeriksche maaltijden in 't geheugen terug te roepen. - Welaan! daar gy allen van gevoelen zijt, dat de zaak gelukken kan, zal ik my onderwerpen. En nu nog eens alles bedaard overwogen.’ -
Ik haalde een paar versche kannen en wy bleven de zaak bepraten. De noodige beschikkingen werden gemaakt: de Graaf vertrok weder, ons te kennen gevende, dat hy zijn bezoek hernieuwen zoude op den bepaalden dag, die nu met ongeduld werd verbeid. Ik verzweeg, als natuurlijk was, de zaak voor mijn ouders, die er misschien schade en gevaar in zouden gezien hebben, en ik wist by mijn vader te bewerken, dat my de voornaamste beschikkingen voor het feest werden opgedragen, waardoor ik de handen vrij kreeg om alles voortebereiden ter bereiking van ons opzet.
De week was om: de groote kamer was als een feestzaal opgetooid met bloemen en kransen: twee keurige kroontjens van maagdepalm, met linten en zilverdraad doorvlochten, hingen boven de zitplaatsen, voor Bruidegom en Bruid bestemd: en de geheele vloer was met bloemen bestrooid. Het mag ongeveer zeven uren geweest zijn, toen wy de schuit zagen aankomen, waar de verloofden en genoodigden in zaten: het wapen van Nijmegen en de banieren der gilden vercierden de mast: de roeiers waren keurig uitgedoscht en de speellui hieven vrolijke

{==267==} {>>pagina-aanduiding<<}

deuntjens aan, toen zy de kaai genaderd waren. Weldra kwam het gezelschap aan wal, waar de geheele bevolking van Emmerik was samengekomen om het schouwspel te zien, en de kinderen bloemen strooiden voor hunne voeten.
Nadat zich het gezelschap eenige uren in den hof met verschillende spellen vermaakt had, begaf men zich naar de groote gelagkamer: ‘By mijn trouw!’ zeide de Overman der wollewevers, na rond gezien te hebben, tegen mijn vader: ‘gy hebt hier volks genoeg om ons te bedienen.’ -
- ‘Dat is mijn zoons bestier,’ antwoordde mijn vader: ‘die was bang, dat een minder getal het niet zoude afkunnen.’ -
En in de daad, ik had de zaak beschikt, en aan mijn vader gezegd, dat de schildknapen der vier edelen, wenschende de partij by te wonen, verzocht hadden in gewone poorters kleedij achter tafel te mogen dienen; terwijl ik hem bovendien eenige knapen had voorgesteld, op wie ik wist te kunnen rekenen.
Men plaatste zich aan den disch, die weldra onder luidruchtige vrolijkheid een aanvang nam. Nadat men een poos had aangezeten, zeide Klaas de Bakker, een der genoodigden, zich tot den Overman keerende: ‘by mijn H. Patroon! vader Hans! indien de Graaf van Gelre er de lucht van had, dat wy ons hier bevonden, zoude hy toch een aartigen slag kunnen doen.’ -
- ‘Hy zoude ons wel met vrede laten, al wist hy het, antwoordde de wollewever, de schouders ophalende: ‘indien hy ons dorst oplichten, zoude er

{==268==} {>>pagina-aanduiding<<}

dan niet dadelijk een dubbel getal welgeboren mannen uit zijn graafschap door onze poorters worden aangehouden, die zich nu in Nijmegen bevinden? - Drink gy uw bier in vrede, gevader! en stel die zorg gerust uit uw hoofd.’ -
- ‘Zeg my liever,’ zeide de Bruigom tot mijn vader, ‘waar zijn uw Ridders gebleven? hebt gy hun voor van daag verlof gegeven om een buitenluchtjen te gaan scheppen?’ -
- ‘Zy zijn reeds vroeg ter jacht uitgereden,’ antwoordde mijn vader: ‘maar zy hebben my by hun vertrek gezegd, dat zy rekenden, mede hun aandeel van 't maal te hebben.’ -
- ‘Dat zal hun buiten den gis gaan,’ zeide Hans Hessels, terwijl hy zijn knijf in een kalfsbout stak: ‘want wy zijn voornemens hun alleen de beentjens over te laten om die af te kluiven.’ -
Hy had het woord naauwlijks uit den mond, toen de deur openging en onze vier Edellieden binnentraden.
- ‘Er is toch, hoop ik, een klein plaatsjen voor ons opengelaten?’ vroeg de Jonker van Dulmen, terwijl hy, na het gezelschap op 't minzaamst gegroet te hebben, zich naar de Bruid begaf: ‘voorwaar! vriend voller! of wat gy wezen mocht,’ vervolgde hy, ‘dat is een aartig wijfjen, dat gy daar voor u hebt uitgezocht.’ -
- ‘En wat hebt gy daarmede uitstaande?’ zeide Loef Hermans, hem schuins aanziende.
- ‘Niet het minste,’ antwoordde de Jonker, altijd op een even hoffelijken toon: ‘althands voor

{==269==} {>>pagina-aanduiding<<}

het oogenblik niet. Ik zal alleen verlof verzoeken, met mijn vrienden eenen beker op hare gezondheid te ledigen. Hier vriend Jasper! breng wijn.’ -
- ‘Niet voor onze rekening,’ zeide de Overman der wollewevers half luid tegen mijn vader: ‘wy zijn hier niet gekomen om die vreemde snoeshanen te onthalen. Laten zy op rekening van hun schijnkoning drinken en zie gy dan, dat gy 't geld van hen krijgt.’ -
- ‘Gekheid!’ riep de Jonker wederom, terwijl hy den beker nam, dien een der dienaars zich gehaast had hem aan te bieden: ‘het gaat op kosten van ongelijk! Heil alle mooie dochters van Nijmegen!’ riep hy, zijn beker ledigende: ‘en nu, een kusjen van de Bruid.’ -
- ‘Is hy dronken?’ vroeg de Bruigom, zijn Bruid naar zich toetrekkende, en zijn mes van de tafel nemende: ‘gooit hem de deur uit, dien twistzoeker!’ -
- ‘'t Is waar,’ hernam de Jonker, zeer bedaard: ‘ik zal al den tijd hebben: Koen! nog eenen beker! ik dank u voor vleesch, vriend Hans! ik heb nog geen honger, en zal straks op mijn gemak eten.’ -
- ‘Wie duivel denkt er om, u iets aan te bieden?’ vroeg de wollewever, hem wrevelig aanziende.
- ‘Recht zoo!’ hervatte de Jonker: ‘gy zijt een toonbeeld van beleefdheid, vriend Hans!’ -
- ‘Houdt u toch even of zy er niet waren,’ zeide Hans, tot de dischgenooten: ‘dat zal het beste zijn om hen te doen zwijgen: wat hebt gy hen toch aan te kijken, Jenne! hebt gy nooit een edelman

{==270==} {>>pagina-aanduiding<<}

meer gezien. Zie voor u heen: die onbeschaamde vlegels zullen wel van zelve heengaan.’ -
De vermaning van den wollewever miste echter haar uitwerking, en was niet in staat de vrolijkheid weder terug te roepen, welke voor de komst der edellieden aan den disch had geheerscht. De mannen zagen strak voor zich en wierpen nu en dan een norschen blik op de vier Ridders, die, tegen de ramen geleund, nu en dan lachend een beker ledigden, De vrouwen waren deels bëangst, deels nieuwsgierig naar den afloop van de zaak; doch menige jonge deerne kon niet nalaten, ondanks de waar schuwing van den Overman, by wijlen steelswijze naar den Jonker van Dulmen te zien, wiens vrolijk gelaat en fraai gestalte gunstig genoeg afstak tegen de leelijke tronie en ingedrongen figuur des Bruigoms.
Was het echter stil geworden in de zaal, buiten deur was het des te luidruchtiger: de inwoners van Emmerik schenen by deze gelegenheid feest te willen houden: althands er was geen eind aan het geschreeuw, gejoel en gedraaf op straat, dat integendeel al gedurig sterker en luider werd.
- ‘Hoor eens, welk geweld daar buiten!’ zeide een der gasten: ‘zoude men niet zeggen dat de stad werd ingenomen.’ -
- ‘Wat gaat het ons aan?’ zeide Hans Hessels: ‘laten zy Emmerik bestormen en innemen, zoo veel zy willen: zy zullen Nijmegen toch niet krijgen.’ -
- ‘Misschien!’ zeide de Heer van Mulkhoven, hem met een donkeren blik aanziende.

{==271==} {>>pagina-aanduiding<<}

- ‘En wie zoude het wagen?’ vroeg de Overman: ‘de stad is te wel bewaard, en Gelre heeft geen volk genoeg om het ooit te wagen.’ -
- ‘En ik wil wedden, dat de stad binnen vierentwintig uren in zijne macht is,’ zeide de Jonker Van Dulmen.
- ‘'k Zal 't gelooven als ik 't zie,’ zeide Koen, de schouders ophalende.
- ‘Of gy 't zien zult weet ik niet,’ hernam de Jonker: ‘maar in alle gevalle, hier komt iemand die u er meer van kan vertellern’ -
Al de blikken wendden zich nu tot den man, die de zaal binnentrad en op wien hy gewezen had: en niet gering was de verbazing van Hans Hessels, toen by den Graaf van Gelre herkende.
- ‘De Graaf!’ riep hy.
- ‘De Graaf!’ herhaalden allen: - en, als lag er betoovering in dat woord, niet een der aanwezigen was er, die zich verroerde, en elk bleef met open mond en strakken blik afwachten, wat er gebeuren zoude.
- ‘Zoo, mijn maats!’ zeide de Graaf, terwijl hy zich naar het boveneinde der tafel begaf, gy wilt my niet in uwe stad toelaten en gy komt zonder vergunning feest houden in de mijne? maar deze reis moet elk zijn beurt hebben en heb ik u een ander verblijf beschikt. Alles is vaardig.’ -
Deze woorden gaven het sein. Elk der Ridders en der zoogenaamde bedienden haalde een strik voor den dag, smeet dien om den hals van den dichtst by zittende poorter en trok hem achter over eer tegen-
{==272==} {>>pagina-aanduiding<<}
weer mogelijk was. Op hetzelfde oogenblik traden eenige gewapenden binnen: en in een amery waren al de mans onder de feestgenooten gekneveld: gedurende het rumoer zag ik even uit het raam en bemerkte dat de Nijmeger schuit insgelijks door volk van den Graaf was bezet, terwijl al de overige vaartuigen aan de kaai werden vastgelegd, ten einde geen tijding van het gebeurde naar Nijmegen zoude gebracht worden.
Ik behoef u niet te zeggen, welke opschudding al het gebeurde had te weeg gebracht, en hoe de vrouwen kermden en gilden, terwijl zy haar vaders, vrijers of broeders voor haar oogen zagen binden; het was een geweld, dat hooren en zien verging.
- ‘Stilte!’ riep Graaf Otto met een stem als een onweer: ‘niemand zal eenig leed overkomen! - Voort met de gevangenen, sluit hen in den toren! de vrouwen kunnen hier blijven!’ -
De arme Hans Hessels, die rood was als een kalkoensche haan van kwaadaartigheid, zijn aanstaande schoonzoon, die de benaauwdste gezichten ter waereld trok en al uitkeek naar zijn Bruid, en de overige genoodigden, die nu tegen den wollewever vloekten, dat hy hen in 't verderf gebracht had, en dwaaslijk gesteund had op de echtheid der tijdingen, volgens welke de Graaf te Aken zijn zoude, werden door 't krijgsvolk weggevoerd: korten tijd daarna kwam een van 's Graven Edellieden binnen.
- ‘Welnu Bylandt?’ vroeg de Graaf.
- ‘Al de bevelen uwer genade zijn volbracht,’ zeide de Edelman.

{==273==} {>>pagina-aanduiding<<}

- ‘Zijn de stadspoorten gesloten?’ -
- ‘Geen muis kan er uit, om tijding te geven van wat hier geschied is.’ -
- ‘En de roeiers en speellui?’ -
- ‘Zijn hier beneden in veilige bewaring.’ -
- ‘'t Is wel! dan kunnen wy gaan zitten en op den goeden uitslag onzer onderneming drinken. Goede vrouwtjens en vrijsters, neemt plaats! gy hebt voor niets te schroomen, en ik vlei my, dat gy uw vrienden spoedig terug zult zien. In hunne afwezigheid zult gy ons gezelschap wel voor lief willen nemen.’ -
Onze schoonen konden wel niet anders doen dan 's Graven uitnoodiging als een last aan te merken: zy gingen dus, ofschoon mooi pruilende, en schoorvoetende, weder zitten, terwijl de plaatsen der poorters alsnu door den Graaf, zijn bevelhebbers, en de vier Edellieden vervuld werden. De Jonker van Dulmen had het zoo weten te bestieren, dat hy naast de Bruid te land kwam, aan welke hy by kris en by kras zwoer, dat zy haar beminnelijken Loef Hermans binnen kort ongedeerd zou terugzien: en daar hy een vrolijke geestige Jonkman was, geloof ik, dat zy zich voor's hands wel in de ruiling troostte. Gekker maaltijd heb ik in mijn leven niet gezien: de meer bedaagde vrouwen bleven zuur genoeg kijken; maar de jonge deernen waren al spoedig geneigd om de geheele zaak als een grap aan te merken en snapten en lachten weldra of er niets gebeurd ware.
Eindelijk, toen allen genoeg gesmuld hadden, oordeelde de Graaf, dat het tijd was om de onderneming

{==274==} {>>pagina-aanduiding<<}

voort te zetten. Hy had aan de Nijmeger poorters hun bovenkleederen laten ontnemen, welke hy zelf en de Edellieden, na zich gewapend te hebben, boven hun harnassen aantrokken. Zoo vermomd scheepten zy zich in de, Nijmeegsche schuit, nadat mijn vader goed betaald was geworden. De vrouwen en speelluiden gingen insgelijks mede, terwijl een deel van 's Graven knapen, de witte buizen der roeiers aangegord hebbende, de plaatsen van deze laatsten vervulde. Ik was mede by het gezelschap, als goed te Nijmegen bekend, om aldaar den weg te wijzen. Zoo staken wy van wal, terwijl de Heer van Bylandt met een deel krijgsvolk in een paar andere schuiten van verre volgde. Wy roeiden langzaam aan, ten einde eerst met den avond aan de stad te zijn, waar de duisternis onzen intocht begunstigen moest. Het was dan ook reeds laat en volslagen donker, toen wy voor Nijmegen aan wal kwamen en de speellui last ontfingen, eens te blazen en te vedelen dat het een aart had. De wachters, de schuit, welke zy 's morgens hadden zien vertrekken, zoowel als de vrouwen, roeiers en speellui herkennende, hadden geen erg, en ontsloten de Waterpoort; maar niet weinig vreemd zagen zy op, toen het gezelschap binnen kwam, en zy zich door hun gewaande medepoorters onverwachts overmand, ontwapend en in de wachtkamer zagen opgesloten. Nu werd de Heer van Bylandt met de zijnen ingewacht, die weldra aankwam en zijn volk liet binnenrukken, 't welk zich dadelijk verspreidde en van de overige poorten meester maakte. Toen het dag werd, zagen de Nijmegers tot hun groote ver-
{==275==} {>>pagina-aanduiding<<}
wondering, en zonder te raden hoe het geschied was, de banier des Graven op alle hoofdgebouwen wapperen. De burcht bood nog een zweem van tegenstand; maar de Graaf deed terstond weten, dat, door een onmiddelijke overgave alleen, de bevrijding der in Emmerik gevangen gijzelaars, zoowel als der onder opzicht van den Jonker van Dulmen in de hal gesloten vrouwen, te koopen was: en daarmede was ook die zwarigheid overwonnen: - zoodat de stad in 's Graven macht kwam, zonder dat er een droppel bloeds gestort was geweest. De Bruid kon reeds den volgenden dag het genoegen hebben, haar lieven Loef te omhelzen - of zy hem al de zoetigheden heeft oververteld, welke de Jonker van Dulmen haar gezegd heeft, durf ik nog betwijfelen; - doch wat daar van ook zij, de zaak liep volkomen gelukkig af: ik werd 's Graven kok, en ben in zijn dienst gebleven, tot die ongelukkige slag by Luik my van hem gescheiden heeft.’ -

- ‘Een welbedachte krijgslist, vriend Koen! en met schranderheid ten uitvoer gebracht,’ zeide Arkel, terwijl onze kok, als om de loftuitingen zijner reisgenooten te ontgaan, zich zediglijk weder naar zijn vuurhaard begaf, en eenige schuimende vochtdeelen, welke over den rand van het pannetjen heenborrelden, met de schuimspaan weder naar binnen bracht.
- ‘Wat moeten die verwaande poorters gek hebben opgezien,’ zeide Albert van Haastrecht: ‘en hoe zullen zy hun oogen hebben uitgewreven,

{==276==} {>>pagina-aanduiding<<}

en zich afgevraagd, of zy wel wakker waren, toen zy 's morgens dien Leeuw van Gelre op den toren bemerkten.’ -
- ‘Al zacht, al zacht, Jonker!’ zeide Roelif: ‘gy moogt er vrij om lachen, en ik wil niet onderzoeken, of de Graaf van Gelre een goede Heer is geweest voor die van Nijmegen; maar ik zeg toch, dat het hard moet vallen aan vrije poorters, die altijd schot en lot betaald hebben, te worden weggegeven, alsof zy een hoop dienstlui waren: en dat er misschien eerlang een tijd zal komen, dat zulks by ons even min zal gelukken als in Vlaanderen, waar de steden vrij wat stouter op hun voorrechten zijn.’ -
- ‘Gy zult toch Koning Willems recht om de stad te verpanden niet willen tegenspreken,’ zeide Broeder Steven.
- ‘Voorwaar!’ antwoordde Roelif: ‘ziedaar een onderzoek, dat ik aan wijzer lieden overlaat dan ik ben: en wat Koning Willem betreft, hy was een goede Vorst, wien ik al mijn leven van harte ben toegedaan geweest, en van wiens rechtvaardigheid ik de blijken gezien heb, gelijk ik u straks verhalen zal. Zeker zal ik het dien beroerde Friezen nooit vergeven, die hem zoo onbarmhartig op het ijs hebben doodgeslagen, niet anders of hy een dolle hond ware geweest.’ -
- ‘Gy hebt Koning Willem gekend?’ vroeg Eelco, met belangstelling.
- ‘Hm! daar is niet veel vreemds aan,’ mompelde Machiel van Goor, de zweetdroppelen afvee-
{==277==} {>>pagina-aanduiding<<}
gende, welke de bette van den vuurbaard en de inspanning, waarmede hy de kolen glimmende had gehouden, op zijn gelaat hadden doen paerelen: ‘Koning Willem was gemeenzaam genoeg, en er is er meer dan Roelif, die hem hebben gezien en gesproken.’ -
- ‘Of ik hem gekend heb!’ herhaalde Roelif: ‘en onder vrij zonderlinge omstandigheden ook, dat beloof ik u. Luistert slechts, en gy zult licht beseffen, dat ik den man genegen was:

Verhaal van Roelif Meeuwisz.

Welke verplichtingen Holland aan dien Vorst moge gehad hebben, grooten dank vooral is men hem aldaar verschuldigd voor de zorg, welke hy aan de dijken en waterkeeringen besteedde, en omdat hy het was, die de Heemraadschappen op een vasten en geregelden voet bracht, en de aanmatigingen der Edelen tegenhield, wanneer deze, op grond van willekeurige en somtijds uit de lucht gegrepen aanspraken, de dijkbesturen dwarsboomden en het algemeene welzijn wederstreefden. Onder andere werken, welke gedurende zijne regeering gemaakt zijn, mogen in de eerste plaats wel genoemd worden de dam en het spui aan het Sparen, waardoor vrij wat land, deels gewonnen, deels tegen overstrooming beveiligd werd, en de vaartuigen een goede en zekere bergplaats bekwamen. Daar ik van dijkwerkers geslacht ben en van kindsbeen af dien arbeid had bygewoond, was het geen wonder, dat ik onder de bazen behoorde, aan wie het opzicht

{==278==} {>>pagina-aanduiding<<}

over dat werk werd toebetrouwd: en drie jaren heb ik er by doorgebracht, niet altijd met even veel genoegen en voorspoed, 't is waar; maar toch ten slotte, met groote voldoening. Gy allen, mijn reisgenooten! hebt, even als ik, gevaarlijke en moeilijke dagen doorgeworsteld, en in ruime mate aan de lasten en bezwaren van krijgs- en reistochten uw deel gehad; - maar nog kunt gy u geen denkbeeld maken van den arbeid en de beslommeringen, welke den opzichter by zoodanig werk ten deel vallen. Lange en vermoeiende tochten, veldslagen en schipbreuken zijn gewis weinig verkwikkelijk; maar zy komen, zelfs in een kruisvaardersleven, niet dagelijks voor: en wanneer zy voorby zijn, beletten zy den wapenknecht niet te slapen: men heeft niet alle dagen met vyanden, stormen of ongemakken te worstelen: soms brengt men maanden lui en gemakkelijk door: - en al wordt nu en dan het lichaam wat afgetobt, de geest blijft er wakker en onbezorgd by. Maar geheel anders is het met den armen bouwmeester of werkbaas: hy heeft nooit gedaan, en zijn strijd duurt bestendig; want al wat hem omringt heeft hy tot vyand: en die vyand rust nooit. Nu eens is het de storm, die in weinige uren zijn arbeid van maanden te schande maakt: dan weder het water, dat uit den grond welt, waar men zulks het minst verwachtte, dat door de grondslagen op komt borrelen, het houtwerk rotten en de palen wijken doet: dan is het de weeke bodem, die wegzakt en scheuren in de muren te weeg brengt: dan zijn het derriekorsten, waar men onverhoopt op stuit, terwyl men licht bewerkbaar

{==279==} {>>pagina-aanduiding<<}

zand verwacht had: dan aanhoudende regens midden in den zomertijd, terwijl men op warmte gerekend had om de verf te droogen: dan is het felle zonnebrand, die het hout doet krimpen en splijten. En ware het nog maar de natuur alleen, waarmede men te strijden had, men kon zich niet met recht beklagen: immers daarin bestaat juist de kunst des bouwmeesters, dat hy hare tegenwerking weet te voorzien, te voorkomen of te overwinnen; - maar hy heeft erger vyanden dan haar: - het hooge belang der hem toevertrouwde zaak noodzaakt hem, allen, die met hem in aanraking zijn, te wantrouwen: en zelfs gestadige, onafgebroken werkzaamheid en oplettendheid kunnen hem naauwlijks waarborgen tegen bedrog: tegen bedrog van den koopman, die hem vervuurd en wurmstekig hout zendt: van den kalkbrander, die hem ondeugdzaam cement zoekt aan te smeeren: van den metselaar, die turf enkrullen stopt, waar steenen behoorden te zijn: van den mede-opzichter, die een domkop of een schelm is, en het leveren van slechte materialen door de vingeren ziet of zelfs aanmoedigt, omdat hy de winst met den afleveraar deelt: van de werkbazen, die hun plicht verwaarloozen, zoodra hy zijn hielen licht: van de arbeiders, die dagdieven, of het lood en ijzer wegstelen: - in een woord, de opzichter heeft nimmer rust: zelfs in den slaap niet: en hy mocht ook wel honderd oogen hebben, gelijk zekere veehoeder, waarvan ik de Sprekers en Vinders wel heb hooren verhalen: - ofschoon ook dat niet belette, dat men hem zijn beste koe ontstal.

{==280==} {>>pagina-aanduiding<<}

Maar nu tot mijn verhaal. Wat vooral mijn dienst aan den dam verdrietelijk en lastig maakte, was de omstandigheid, dat onze hoofdopzichter in de eerste plaats door my gewantrouwd werd. Deze was zekere Ary van Akendam, een slimme gaauwdief, die door zijn vrij gunstig voorkomen en gladde tong de Heemraden had weten in te nemen, zoo dat zy geen kwaad van hem wilden hooren: hy bezat overigens gevatheid en kunde; maar de zoodanigen, die hem van naderby kenden, trokken zijn eerlijkheid zeer in twijfel: en mijn medeopzichter en ik waren van zijn schelmery overtuigd. Deze - mijn medeopzichter, over wien ik voornamelijk te spreken heb, was een man van middelbare jaren, die zich eerst sedert kort binnen de muren van Haarlem als timmerman nedergezet en er zijn recht als poorter gekocht had. Waar hy van daan kwam wist niemand; alleen aan zijn tongval, en aan zijn naam van Walram, die by ons in Kennemerland niet in zwang is, hield men het er voor, dat hy uit Brabant of althands van over de Maas van daan ware. Ofschoon hy eenigzins stroef en afgetrokken in vorm en omgang ware, had hy zich gëacht weten te maken by al wie hem kende; want hy verstond zijn werk in de volkomenheid, was altijd bereidwillig om een ieder ten dienste te staan, werkte onvermoeid van den ochtend tot den avond, hielp zijn kalanten doorgaands al zoo spoedig als een ander doen kon, en rekende minder. Hy was dan ook geen der minst gëachte leden van het Sint Josefs gilde, dat, kort na zijne komst, krachtens het Koninklijk Privilegie werd ingesteld: ja zelfs sommigen

{==281==} {>>pagina-aanduiding<<}

onder zijn gildebroeders, die eerst zich tegen zijne mede-opname verklaard hadden, uit hoofde hy nog zoo korten tijd maar het recht van poorterschap bezeten had, moesten aldra erkennen, dat hy in kunde en werkzaamheid de meesten hunner overtrof. Weldra bleek het, nadat hy by sommige Edelluiden uit den omtrek geroepen was geweest om aan poort, valbrug of schoejing eenige hersteliingen te doen, dat hy meer dan gewone handwerkers bekwaamheden bezat, en een voortreffelijk waterbouwkunstige was: en zoo geschiedde het dan ook, dat hy by de Heemraden in aanmerking kwam en tot onder-opzichter van de werkzaamheden aan het Spaarne benoemd werd.
Baas Walram had een dochter, een deerne als melk en bloed, met een paar vrolijke kijkers in, 't hoofd en twee rijen hagelwitte tanden, 't Was een lief-hebbery haar te zien, zoo knap en keurig zy voor den dag kwam: en geen jong gezel, die voor of in den winkel aan 't werk stond, of hy lei hamer of schaaf een oogenblik uit de hand, om mooi Maartjen na te kijken, als zy de deur voorby huppelde. Haar huif was wel niet met kant behangen, maar het witte linnen was altijd even helder en het gitzwarte hair stak er zoo wonder wel tegen af: haar kleed was slechts van grof wadmer of sergie; maar het sloot haar zoo proper om het lijf en deed haar ranke gestalte in elke wending zoo cierlijk uitkomen: haar tasch was niet met zilver beslagen; maar door de vlijt van Baas Walram goed met zilver gevuld: - en 't was een lust om haar 's achtermiddags onder den luifel aan 't spinnewiel te zien zit-
{==282==} {>>pagina-aanduiding<<}
ten en met een stemmetjen als een lijster het lied van Hertog Jan van Braband te hooren zingen van

harba, harba lorifa!

Al de knapen uit de stad wenschten zich een vrouw als Maartjen, en al de moeders prezen haar heur dochters als een voorbeeld aan. Menig jongeling had al by Baas Walram aanzoek gedaan om haar hand; - maar hy had tot nog toe alle partijen afgeslagen, onder voorwendfel, dat zy nog te jong was, en dat hy haar in 't bestier van zijn huishouden niet kon missen. Eindelijk deed zich een vrijer op, hoedanig een zy er naar veler begrip geen beteren had kunnen wenschen: - en deze was geen minder persoon dan onze hoofdopzichter Ary van Akendam; maar tot ieders verwondering wees Walram ook zijn aanzoek van de hand, en dat wel niet eens met byvoeging der gewone redenen van verschoning, welke nog altijd eenige hoop gaven. Neen, hy sloeg de partij glad af, en zeide ronduit aan Ary, dat deze de zaak uit zijn hoofd moest zetten, want dat hy Maartjen nimmer tot vrouw bekomen zou.
Nu riepen al wie van de weigering hoorden, dat Walram, wien men tot nog toe als een voorzichtig en verstandig man had aangemerkt, deze reis al vrij dwaas gehandeld, ja zijn fortuin met voeten getreden had. Ary van Akendam, dit wist een ieder, was toch een knappe en vlugge borst, die een aartig sommetjen byeen had, een goed bestaan bovendien, en een witten voet by de Heemraden: - een man,

{==283==} {>>pagina-aanduiding<<}

die Walram, aangezien deze onder hem stond, naar verkiezing helpen of den voet kon dwars zetten.
Wat my betreft, ik wist de reden zeer goed, waarom Walram zijn dochter niet aan den hoofdopzichter geven wilde: ik wist, dat hy Ary door en door kende, dat deze hem meermalen aan boord was geweest om hem over te halen, dat hy in zijn kwade praktijken deelen zoude: en dat Walram om lief noch leed geen schoonzoon wilde hebben, dien hy verachtte. Maar, behalve dat de zaak my niet verwonderde, zoo verblijdde zy my bovendien; want - ik mag het hier wel zeggen - ik zelf had Maartjen hartelijk lief: en het was alleen schroomvalligheid, welke my had wederhouden, hare hand te vragen. Toen ik vernam, dat Ary was afgewezen, schepte ik nieuwen moed: wel durfde ik niet zoo dadelyk by mijn konfrater met de deur in huis vallen; maar toch ik liet tusschen beide zoo in de verte iets van mijn hoop en verwachtingen in onze gesprekken doorschemeren: en weldra kwam het my voor, als of hy mijne woorden niet ongunstig opnam: ja zelfs geloof ik, zonder grootspraak, te kunnen zeggen, dat hy op dat tijdstip niemand liever dan my tot schoonzoon gehad zoude hebben; - doch het was my niet om zijne toestemming alleen te doen: ik wilde ook weten of Maartjen geen tegenzin in my had: en ik besloot de eerste gelegenheid de beste waar te nemen, om haar over dat onderwerp te polsen.
Nog heugt het my als de dag van gisteren: ja beter; - want hier op zee gelijkt de eene dag zoo volkomen op de anderen, dat men er naauwlijks

{==284==} {>>pagina-aanduiding<<}

onderscheid tusschen maken kan. - Sedert het werk vorderde, waren Walram en ik verplicht den geheelen dag aan het spui door te brengen: - en nu en dan, als er boodschappen aan den winkel gedaan waren of werk besteld was en de zaak moeilijk uitstel leed, kwam Maartjen haar vader wel opzoeken om zijn goedvinden te vernemen. Zoo gebeurde het dan eens op een fraaien zomerschen dag, dat Maartjen met een roeischuitjen van Haarlem gekomen was om haar vader te spreken, en daar ik juist in de stad te doen had, verzocht ik de gelegenheid te baat te mogen nemen en met haar terug te varen. Het verzoek werd gereedelijk toegestaan: of vader Walram aan mijn stem en houding bespeurde, dat ik van zins was, by die gelegenheid een aanval op het hart zijner dochter te doen, weet ik niet; zooveel is zeker, dat hy glimlachte, toen hy my de vraag hoorde doen: dat hy nogmaals glimlachte, toen hy aan den steiger asscheid nam en een dubbelen nadruk op de woorden: ‘goeden dag samen!’ leide: dat hy ons een geruime poos in 't oog bleef houden, en by 't heengaan het hoofd schudde en voor de derde reis glimlachte.
Toen wy ons nu met elkander alleen op 't water bevonden, werd het my zonderling te moede: en ofschoon ik by my zelven al een zeer welsprekende en aandoenlijke toespraak had gereed gemaakt, ik was glad vergeten wat ik voorgenomen had te zeggen, en wist nu niet, hoe ik het gesprek zou aanvangen: zoodat ik met een mond vol tanden over haar zat en Maartjen my eindelijk vroeg, welke

{==285==} {>>pagina-aanduiding<<}

muizenissen ik in 't hoofd had, dat ik zoo druiloorig voor my keek. Ik greep dan moed en ontlastte mijn hart; maar wat ik zei weet ik niet, 't was of my de woorden in de keel waren vastgeschroefd: en ofschoon ik anders niet bang ben als 't er op aankomt, ik dorst de oogen niet opslaan en beefde als een juffershondjen. Toen ik eindelijk opzag, was ik ontzet en verslagen van te zien, dat Maartjen al zoo bleek was als ik, dat zy ook beefde, en zelfs, dat er traantjens over haar wangen liepen: - ik drong stotterende op eenig antwoord aan. ‘Roelif!’ zeide zy, met een diepe zucht: ‘ik mag u goed lijden; want gy zijt een brave, eerlijke borst: en ik weet, dat mijn vader van harte gaarne zien zoude, dat ik uw vrouw werd, daar gy toch zijn gildebroeder en mede-opzichter zijt en goed uw brood hebt: ja, ik ben overtuigd, dat, zoo gy er hem slechts een woord over spreekt, hy dadelijk zal toeslaan - en dan moet ik wel uw vrouw worden; - maar ik bid u,’ - en hier begon zy bitter te schreien - ‘doe toch geen aanzoek om my.’ -
Ik zag haar verwonderd en verlegen aan: ‘Maartjen!’ zeide ik eindelijk, ‘liever verdronk ik my hier terstond in 't Spaarne, 't geen een zondig stuk zou wezen, dan dat ik u eenig verdriet aandeed; - maar ik mag niet zien, dat gy schreit: zeg my dus gerust, wat u op 't hart ligt: en ik beloof u als een eerlijk man, ik zal 't aan niemand overbrengen.’ -
- ‘Och!’ zeide zy eindelijk, terwijl zy haar traantjens wegveegde: ‘'t is waar, gy zijt eerlijk, en ik durf het u wel vertrouwen; - gy zult my niet

{==286==} {>>pagina-aanduiding<<}

verraden: maar ik mag, ik kan uwe vrouw niet worden.’ -
Dit zeggende haalde zy een koord voor den dag, die onder haar halsdoek verborgen was, en aan het einde waaraan een half doorgesneden muntstuk was vastgehecht. - Aan dat gezicht had ik genoeg: ik zuchtte, en kon toch niet nalaten te vragen, wie de gelukkige knaap ware, die met de wederhelft van dat minnepand door de waereld klungelde. ‘Och!’ vraag het my niet,’ antwoordde zy: ‘ik zelve, ik weet het niet; hy is verre van hier en onbewust, waar wy ons bevinden, maar wy hebben elkander eenmaal by de kapel van O.L.V. trouw beloofd en dit stuk gelds gebroken: en er is iets in mijn binnenste, 't geen my zegt dat ik hem zal terugzien; - maar, om alles wat u waard is, laat mijn Vader er nimmer iets van vernemen. Hy heeft reeds zorg genoeg, en indien hy dit hoorde, het zoude hem van zijn rust, mij misschien van zijn genegenheid berooven.’ -
Nu, gy beseft, daar viel niets op te antwoorden: ik moest zwijgen, hoe leed het my ook deed; want schoon ik Maartjen innig lief had, ik zou het een slechte daad gerekend hebben, haar te trouwen tegen haar zin. Ik beloosde haar dus, te zullen zwijgen en haar voortaan als een zuster te zullen beschouwen. - Haar vader keek my wel wat raar aan, den volgenden dag; doch daar bleef het by, en Maartjen toonde my dagelijks door het gulle en hartelijke in haar omgang, hoezeer zy mijne handelwijs ten haren opzichte op prijs stelde.

{==287==} {>>pagina-aanduiding<<}

Intusschen was Ary van Akendam niet weinig over de weigering van Walram geraakt geworden, en, naar zijn aart te oordeelen, voedde ik geen twijfel of hy zoude pogen zich deswegens te wreken waar hy maar kon. De eerste bewijzen van zijn wrok bespeurde Walram reeds in den koelen, ja bitsen toon, welken sommige Heemraden tegen hem aannamen, en uit welken ik opmaakte, dat Ary hem in hunne oogen zwart had gemaakt. Walram trok zich dit alles echter niet aan; althands hy bleef er uiterlijk kalm en welgemoed onder, en verrichtte zijn werk even rustig als te voren: misschien was hy van gedachten, dat de wrok van den hoofdopzichter met den tijd wel slijten zou. En werkelijk, na verloop van een paar maanden, werd hy plotseling zoo vriendelijk en voorkomend jegens Walram, als hy vroeger stuursch, en onhebbelijk geweest was. Mijn vriend geloofde nu, dat de man de zaak reeds uit het hoofd gezet had; maar ik, die Ary langer kende, ik wantrouwde die groote vriendelijkheid, en hield my overtuigd, dat onder dat momaangezicht een boosaartig opzet schuilde. Een schijnbaar onbeduidende omstandigheid bevestigde my in mijn vermoeden. - Onder onze werklieden telden wy er uit alle plaatsen, niet slechts uit Holland, maar ook van elders gekomen: zoo had zich daarby ook een Limburger aangemeld, Rombout geheeten, een man van een ongunstig voorkomen, doch die zijn werk goed verstond. Hy werkte by eene der ploegen, waarover ik het opzicht had, zoodat hy Walram niet dan zelden te zien kreeg. Toen zulks voor de eerste reize plaats had, merkte

{==288==} {>>pagina-aanduiding<<}

ik op, dat hy mijn vriend sterk aankeek, en dat Walram, hem ontwarende, zelf iets verlegens in zijne houding kreeg, 't geen ik nimmer te voren by hem had bespeurd, en zich spoedig verwijderde. Ik vroeg by die gelegenheid aan Rombout, of by Baas Walram vroeger gekend had, en ofschoon de Limburger zulks ontkennend bëantwoord de, liep het echter in 't oog, dat sedert dien tijd Walram vermeed op de plaatsen te komen waar by werkte, en maakte ik uit een en ander op, dat er tusschen hen beide een geheimenis bestond. Met dezen Rombout nu zag ik kort daarna den hoofdopzichter, in druk gesprek gewikkeld, langs den dijk loopen: zy merkten my niet op; maar het scheen my toe, dat hun gesprek belangrijker wezen moest, dan een gewoon onderhoud over het werk. Juist toen kwam Walram hen van de andere zijde in 't gemoet: de werkman verwijderde zich terstond en Ary deed van 't zelfde, doch met een spotachtigen lach op 't gelaat, welken ik zeker was, dat niets goeds voorspelde. Het bleek weldra, dat mijn vermoedens op goeden grond steunden.
Eenigen tijd later zaten op een avond Ary, Walram, eenige werkbazen en ik voor een naby den dam gelegen herberg onder ons gelag. Op eens zeide Ary, zich tot my wendende:
- ‘Voorwaar! indien ik dat vrachtschip met hout niet wachtende was, ik reed morgen eens naar Leyden: het zal daar gewis vrolijk toegaan.’ -
- ‘Te Leyden?’ vroeg ik.
- ‘Wel zeker! hernam hy: ‘hebt gy het groote nieuws niet vernomen?’ -

{==289==} {>>pagina-aanduiding<<}


- ‘En wat is er dan aan de hand?’ vroegen wy.
- ‘Weet gy het niet?’ zeide Ary: ‘onze Graaf, Koning Willem, zal van daag of morgen daar zijn. Gisteren was hy te Utrecht, zoo als my door een schipper, die hem gezien heeft, is verhaald. - Hy heeft een talrijken stoet by hem van Hollandsche Edelen, Stichtsche, Zeeuwsche, ja allerlei.’ -
- ‘Eilieve!’ vroeg ik: ‘weet men, wie alzoo by hem zijn?’ -
- ‘Enkelen heeft men my genoemd,’ hernam Ary: ‘als b. v. Willem van Teylingen.’ -
- ‘Zijn kwade geest, die hem nog eens ten verderve zal brengen,’ merkte een uit den hoop aan.
- ‘Herman van Woerden - Aert van Benskoop’ - vervolgde Ary.
- ‘Slechte raadslieden beide,’ zeide een ander: ‘vyanden van de poorters en onderdrukkers van hun volk.’ -
- ‘De Heer van Zuylen,’ ging Ary voort: ‘Pelgrim van ter Leede.’ -
- ‘Boe! die heeft een verbond met den Boze gesloten,’ zeide een derde.
- ‘Costijn van Renesse.’ -
- ‘Mede niet te vertrouwen; een vriend van Zwarte Griet, die haar alles overbrieft wat in 's Konings raad besloten wordt,’ merkte een ander aan.
- ‘Ulrich van Dalem.’ -
- ‘Dien ken ik niet: wat is dat voor een landsman?’ riepen allen, uitgenomen Walram.
- ‘Kent niemand hem?’ vroeg Ary, zich ver-
{==290==} {>>pagina-aanduiding<<}
wonderd houdende: ‘zelfs gy niet, vriend Walram, die toch uit die streken geboortig zijt?’ -
Ik had Walram op den naam van Dalem zien verbleeken; maar by de tot hem gerichte vraag aller oogen op zich gevestigd ziende, scheen hy zich te herstellen, en antwoordde, met een bedaarde, doch eenigzins bevende stem:
- ‘Ulrich van Dalem is een Limburgsch Edelman; maar dat heldert de vraag nog niet op, wat hy hier komt zoeken.’ -
- ‘Wel!’ zeide Ary, op een sarrenden toon: ‘wat zoekt men al zoo? de een zoekt een vrouw: de ander een schat: een derde een weggeloopen hond: - soms ook wel een weggeloopen slaaf.’ -
Ik zag, dat Walram rood werd tot over de ooren toe; maar hy sprak geen woord: hem uit den brand willende helpen, zeide ik:
- ‘Ik heb gehoord, dat Koning Willem de stad Duisburg voor twaalfhonderd mark aan den Hertog van Limburg heeft verpand: misschien staat de komst van den Heer van Dalem daarmede in verband.’ -
- ‘Misschien,’ zeide Ary, zijn nap aan den mond zettende: ‘maar hoe is het, Walram? gy drinkt niet, man!’ -
- ‘Het bier smaakt my niet,’ zeide Walram.
- ‘Niet? 't Is toch goed Haarlemsch bier, door Joost den Blaauwe gebrouwen. - Hy is er gelukkig aan toe, die Joost. Er zijn nu juist vijf jaren verloopen, sedert hy, die vroeger een dienstman des Heeren van Heusden was, zich te Haarlem heeft

{==291==} {>>pagina-aanduiding<<}

nedergezet: - en nu kan hy vrij overal met opgeheven hoofd rondgaan.’ -
- ‘Waarom juist nu?’ vroeg een der bazen.
- ‘Weet gy het niet?’ hernam Ary: ‘kent gy de verordeningen van onze Privilegiën niet? - Zoodra een weggeloopen lijfeigene gedurende vijf achtereenvolgende jaren in een bewalde stad poorters diensten heeft gedaan en poorters rechten heeft genoten, is hy vrij als een vogel in de lucht, en zijn Heer heeft geen aanspraak meer op hem. Eischt zijn Heer hem echter op, vóór dat de vijf jaren om zijn, dan helpt hem zijn poorterschap niet, en al ware hy een broeder, ja zelfs een overman van 't gild, zijn Heer mag hem zonder opspraak voor de neus van schepenen en overlieden weghalen, met zijn kinderen en have.’ -
- ‘Dat is een harde wet,’ zeide ik.
- ‘Hard moge 't zijn,’ zeide Ary: ‘maar 't is zoo: en vraag het aan Baas Walram, die 't bevestigen zal. - Maar 't is voor de Heeren ook hard, dat zy hun eigen lieden moeten missen, die of ten kruistocht gaan of poorters worden: - in beide gevallen raken zy ze kwijt.’ -
Hiermede liep het gesprek af: ik ging 's avonds met Walram naar stad. Hy wandelde voort als een ter dood verwezene: van tijd tot tijd keerde hy het gelaat naar my toe en opende den mond, alsof hy iets zeggen wilde; maar er kwam niets. Ik, van mijne zijde, wist ook niet, hoe het gesprek aan te vangen. Eindelijk waagde ik het te zeggen:
- ‘Ik weet niet, vader Walram! maar my dunkt,

{==292==} {>>pagina-aanduiding<<}

onze hoofdopzichter had dezen avond een zonderlingen luim. 't Was my even of er in zijne woorden een geheime bedoeling lag opgesloten.’ -
Walram zag my een geruimen tijd strak in 't gezicht, eer hy iets zeide. Toen stond hy stil en vatte my by de hand:
- ‘Roelif!’ zeide hy: ‘wilt gy my een dienst bewijzen?’ -
- ‘Tien als gy wilt,’ zei ik.
- ‘Wilt gy mijn dochter tot vrouw nemen?’ vroeg hy.
Ik stond stijf van verbazing: hy ging voort:
- ‘Veel kan ik haar niet meêgeven; maar toch mijn winkel, mijn kalanten....’
- ‘Even als of Maartjen niet op zich zelve schats genoeg ware,’ zeide ik.
- ‘Maar neen...’ hernam hy: ‘ik mag het u niet vergen... ik mag niet als een bedrieger handelen.’ -
- ‘Gy moet een poortersdochter trouwen, vervolgde hy met een zucht: ‘of althands een vrijgeborene.’ -
- ‘En is Maartjen dan niet?...’
- ‘Neen!’ antwoordde hy: ‘maar 't is beter, dat ik u alles zegge: - hoor dan: ik ben een lijfeigene van den Heer van Dalem.’ -
- ‘Ik twijfelde er reeds aan,’ zeide ik, glimlachende: ‘doch ik acht er u geen hair te minder om.’ -
- ‘Gy twijfeldet er aan,’ hernam hy: ‘maar Ary wist het zeker: en hy heeft de macht, misschien

{==293==} {>>pagina-aanduiding<<}

ook den wil om my te verraden. - Welnu! het zij zoo: ik zal my aan Gods beschikking onderwerpen: maar mijn arme dochter!’ -
- ‘Wel!’ hernam ik: ‘gy kunt u immers voor een wijl uit Haarlem verwijderen, en wachten tot die Ulrich van Dalem weêr uit Holland vertrokken is. Hy zal hier wel niet eeuwig blijven.’ -
- ‘My verwijderen?’ zeide hy: ‘ik mag immers niet: ik heb mijn arbeid den Ileemraden verkocht: ik weet, dat ik hier nuttig ben en veel kwaads voorkom: - neen, ik mag het werk niet in de steek laten en hen misleiden, die my vertrouwen.’ -
- ‘By mijn trouwe!’ zeide ik: ‘uw werk zal zeker goed vlotten, indien de Heer van Dalem u opeischt en wegvoert.’ -
- ‘Wat door dwang geschiedt, kan ik niet beletten,’ hernam hy: ‘maar vrijwillig ga ik niet heen. Gy hebt het gehoord: de vrachtschipper, Roode Feiko van Stavoren, wordt dagelijks hier verwacht met het hout voor de schoejing: ik vertrouw, dat er weder knoeiery schuilt, en ik moet by de ontlading zijn om het hout te keuren.... maar dat daargelaten. Ik ben u met een zonderling voorstel op het lijf gevallen; doch eer gy het aanneemt of verwerpt, moet gy alles weten. Ja, ik ben een eigenhorige op het land des Heeren van Dalem geboren: mijn vader had het echter zoo goed als eenige vrije het hebben kan: de oude Heer Wolfram van Dalem was hem genegen en behandelde hem met achting: eenigen aanleg in my meenende te bespeuren, stelde hy my in staat, my in mijn handwerk

{==294==} {>>pagina-aanduiding<<}

te volmaken, en bebalve het gebruik van hamer en beitel, ook werktuig- en waterbouwkunde te leeren. Ik reisde rond als gezel, en kwam te huis, voorzien met de noodige kundigheden om het meesterschap te verkrijgen; maar daartoe moest ik vrij zijn. Wolfram van Dalem had my mijn vrijdom beloofd; maar hy stierf, eer hy zijn gelofte gestand kon doen: en zijn zoon Ulrich was van geheel andere gezindheid. Ik was ondertusschen getrouwd; mijn goede vrouw stierf, kort nadat zy de geboorte aan Maartjen geschonken had. Het meisjen wies op, schoon en lief, gelijk gy ze kent: - en ik bleef mijn dagen op Dalem slijten, wel niet ongelukkig, maar toch altijd hunkerende naar de vrijheid en 't meesterschap. - Den Heer van Dalem zag ik zelden: hy was veel uitlandig en in menigen krijg gewikkeld. Eindelijk kwam hy terug: en hoe meer ik hem thands van naby leerde kennen, hoe meer my het groote onderscheid bleek, dat er tusschen hem en zijn vader bestond. Niet, dat ik my persoonlijk over hem beklagen kon: integendeel, hy was heuscher en minzamer jegens my dan jegens iemand anders; - maar te ras ontdekte ik de reden tot die groote vriendelijkheid: - hy had een oog op Maartjen geslagen, en weldra werd het my duidelijk, dat ik mijn vrijdom zou kunnen koopen voor de schande mijner dochter. - Meenigeen zou de zaak in mijn geval geheel anders hebben ingezien als ik, ja die als een dubbele eer beschouwd: - niet ik: - met angstvallige zorg poogde ik Maartjen te huis te houden en voor zijn blikken te verbergen, in de hoop, dat, wanneer hy

{==295==} {>>pagina-aanduiding<<}

haar niet meer zag, zijn neiging slijten zou; - maar mijn voorzorgen waren vruchteloos. Eens gebeurt het, dat ik, te huis komende, een geweldig rumoer vernam, en de stem van mijn kind hoor, die angstig om hulp riep. Ik snel toe, en vind haar worstelende met den Heer van Dalem, die mijne afwezigheid tot het bereiken zijner misdadige oogmerken wilde te baat nemen. Ik verweet hem zijn onridderlijk gedrag: er vielen harde woorden: en eindelijk, mijn drift niet meester en onze wederzijdsche betrekking vergetende, hief ik de hand tegen hem op en sloeg hem in 't aangezicht. Ik deed verkeerd; want hy was mijn Heer; - maar de klokhen zelve zal haar meester aanvliegen, wanneer deze haar kiekens najaagt.
Het eind van mijn verhaal,’ vervolgde Walram, ‘is kort. De Heer van Dalem had zich in woede verwijderd: en ik begreep, dat straf mijn misdrijf wachtte. Willig had ik die ondergaan; maar mijn arm kind aan zijn willekeur over te laten, dat ging toch niet. - Ik had eenige gereede penningen by elkander gespaard om vee te koopen: en dezelfde nacht waren Maartjen en ik de Maas over en verre van het gebied des Heeren van Dalem verwijderd. Ik trof reizigers aan, die naar Haarlem trokken, en daar het my vrij onverschillig was, waar ik my nederzette, sloot ik my by hun gezelschap aan en kwam zoodoende hier: - nu weet gy alles. Verlangt gy nog mijn dochter te trouwen?’ -
- ‘Of ik het verlang?’ herhaalde ik, en had er schier bygevoegd, dat het mijn vurigste wensch

{==296==} {>>pagina-aanduiding<<}

was; maar ik herinnerde my, wat ik aan Maartjen had beloofd: en hield mijn gedachten voor my: ‘hoor eens, vader Walram!’ zeide ik eindelijk: ‘indien de nood aan de man is, en gy oordeelt, dat er geen ander middel overblijst, ben ik altijd bereid te doen, wat gy en wat Maartjen verlangt. Maar ik zou ongaarne een meisken tegen haar zin nemen: zeg my dus oprecht, vader Walram! hebt gy nooit opgemerkt, of Maartjen ook genegenheid had voor dezen of genen knaap?’ -
- ‘Nooit,’ antwoordde Walram, na zich een oogenblik bedacht te hebben: ‘'t Is waar, ik wil niets voor u verheelen: er is eens een jonge jager geweest, die van over de Maas kwam, en, zoo ik my niet bedrieg, aan den Heer van Lichtenberg behoorde. Er was toen een twist tusschen den Heer van Dalem en dien van Valkenburg, waarby de Lichtenbergers de zijde van onzen Heer hielden. De knaap was gewond geraakt en in onze woning verpleegd geworden: ik waande toen, dat Maartjen een goed oog op hem had; - maar hy ging weg, en sedert hoorde ik niet meer van hem: - nu! zy waren beide kinderen en zy is hem vast sedert lang Vergeten.’ -
Ik hield my van het tegendeel overtuigd; maar wachtte my wel, zulks aan Walram te openbaren: ik gaf dus een andere wending aan 't gesprek, zeide hem, dat de geheele geschiedenis betreffende de overkomst van den Heer van Dalem misschien slechts een sprookjen was, door Ary uitgedacht om hem schrik aan te jagen, en poogde hem by 't schei-
{==297==} {>>pagina-aanduiding<<}
den zooveel moed in te spreken, als maar mogelijk was.
Twee dagen daarna lag ik nog te bedde, toen Walram half ademloos by my kwam. ‘Roelif!’ riep hy: ‘het moet heden nog gebeuren: de Koning is deze nacht te Haarlem gekomen - hy heeft zich slechts kort te Leyden opgehouden - en de Ileer van Dalem is met hem.’ -
- ‘Te drommel mocht hy!’ riep ik: ‘dat is een vervloekt geval!’ -
- ‘Hoor my,’ vervolgde Walram: ‘alles is geschikt: ik heb den Priester van Sint Gangolf reeds gesproken: dezen avond wachtte hy u in de kleine kapel om het huwelijk in te zegenen. Ik heb er hem op voorbereid, dat ik er wellicht niet by zou wezen; - doch tevens zorg gedragen, dat mijne plaats vervuld werd. - Blijft gy nu nog by uw belofte?’ -
- ‘Ik herzeg het,’ antwoordde ik: ‘ik ben bereid haar te trouwen; - maar ik wensch, zoo 't wezen kan, vooraf nog een kort onderhoud met haar te hebben.’ -
- ‘Niets billijker,’ zei Walram: ‘zy zelve heeft zulks verlangd: ga dus by haar: zy is t' huis. - Ik ga naar den dam.’ -
Ik kleedde my aan en begaf my naar Maartjen, niet weinig verlegen over de wijze hoe zy my ontsangen zoude. Zy was alleen en wachtte my.
- ‘Roelif!’ zeide zy: ‘mijn vader heeft my alles verhaald: gy zijt een braaf mensch: en ik bemerk, dat het my toch is opgeleid, uwe vrouw te worden, in weêrwil dat gy getrouw aan uw belofte

{==298==} {>>pagina-aanduiding<<}

zijt gebleven en daartoe geene poging hebt aangewend. Zie, ik wil dus om het vroegere niet meer denken, en zal beproeven, u al zoo lief te hebben als ik u hoog acht. Meer kunt gy toch van my niet vergen.’ -
- ‘Maartjen!’ zeide ik, terwijl my de tranen in de oogen kwamen: ‘gy moet my uit vrijen wil nemen, of ik poog nog uw vader te bepraten, dat hy een ander middel te baat neme.’ -
- ‘Uit vrijen wil neem ik u,’ zeide Maartjen: ‘en om u te bewijzen, dat het my ernst is, scheur ik van dit oogenblik af alle banden los, die my aan 't verledene hechten. Zie daar!’ -
Meteen haalde zy het snoer voor den dag, dat om haar hals zat, en reikte my den doorgehakten penning over. Zy had zich goed willen houden; maar in weêrwil daarvan berstte zy in tranen uit, toen ik het muntstuk in de hand nam.
- ‘Maartjen!’ zei ik: ‘bedenk wel wat gy doet: - nog kunt gy terug treden.’ -
- ‘Ik treed niet terug,’ zeide zy: ‘deze aandoening moet gy nog verschonen: zy zal de laatste zijn: - en thands, laat my alleen: ik zal my in den gebede begeven en u heden avond, zoo ik hoop, met een vrij gemoed voor 't altaar ontmoeten.’ -
- ‘Die Lichtenberger jager moet haar naauw aan 't hart gezeten hebben,’ zeide ik by my zelven, toen ik met looden schoenen de poort uitwandelde om my naar 't werk te begeven: ‘maar kom!’ dacht ik weder: ‘zy: is jong, en als zy recht merkt, hoe

{==299==} {>>pagina-aanduiding<<}

lief ik haar heb, en eens met een kind op de schoot doedijnt, zal zy die oude vrijaadje wel vergeten.’ -
Terwijl ik zoo mijmerende over het smalle pad voortging, dat langs het Spaarne kronkelt, hoorde ik iemand achter my roepen. Ik stond stil, en zag een jongeling (die zich, naar 't scheen, even te voren had afgezonderd van een gezelschap welgekleede lieden, dat weder stadwaarts ging), met een verhaasten slap naar my toekomen.
- ‘Goede vriend!’ zeide hy - 't was een knaap van ongeveer twintig jaar, naar ik giste - ‘leidt dit pad naar de sluiswerken aan den dam?’ -
- ‘Ik ga er heen,’ antwoordde ik: ‘en zoo gy daar een boodschap hebt, kunnen wy samenwandelen.’ -
- ‘Dus zijt gy daar mede aan 't werk?’ vroeg hy.
- ‘Ik ben een der opzichters,’ antwoordde ik.
- ‘Wel! dat valt uitmuntend,’ hernam hy: ‘ik ben met Koning Willem te Haarlem gekomen, en al zoo vragende, wat er te zien was, raadde men my de werken aan het spui eens te gaan bezichtigen: zoo dat, ik ben recht in mijn schik, iemand aan te treffen, die der zake kundig is: en hoe gaat het, vordert het werk braaf?’ -
Ik antwoordde hem, en nu deed hy my een aantal vragen, welke my overtuigden, dat, zoo hy al geen deskundige in 't vak ware, hy er toch meer over gedacht en gehoord had, dan de meeste lieden doen. Hy wist op een prik, hoe de raming der kosten was, uit welke kassen de gelden gevonden moesten worden, welke tijd er voor het werk gesteld was, en zoo al meer: zoodat ik langzamerhand schik

{==300==} {>>pagina-aanduiding<<}

in het onderhoud kreeg en hem meer en openhartiger vertelde dan ik anders aan een wild vreemd mensch zou gedaan hebben. Somtijds hinderde het my wel, dat hy iets meesterachtigs en beslissends in zijn toon had; - maar, dacht ik, dat ziet men in onze eeuw wel meer, dat de jonge lieden 't hoogste woord voeren: en ik liet dat dan maar ongemerkt voorbygaan; want in allen gevalle, de jonkman was knap, en 't is altijd een genoegen, wanneer men over zijn vak kan spreken met iemand die er belang in stelt.
Al pratende waren wy eindelijk aan den dam gekomen, en gingen nu overal rond: de jonkman moest alles zien en naar alles vernemen: en ik verzeker u, dat ik werk had, al zijn vragen naar eisch te bëantwoorden. Wy hadden op onze rondwandeling noch Ary, noch Walram ontmoet; maar toen wy aan de haven kwamen, hoorde ik een groot rumoer, en zag hen beide met een schipper by een houtstapel staan en harde woorden met elkander wisselen. Straks vermoedde ik, dat Walram het aangevoerde hout had afgekeurd, en dat daarover twist gerezen was. My dacht, de vreemdeling had daarby niet noodig, en zoo wenkte ik hem, dat wy liever een anderen weg uit zouden gaan. De jongeling scheen echter geen verlangen te hebben om aan mijn wensch gehoor te geven: alleen deed hy een stap terug, zoodat de hooge houtstapel hem geheel voor de oogen der twistende partijen bedekte, en bleef daar, met de armen over de borst gekruist, aandachtig luisteren; terwijl hy my te gelijker tijd een paar blikken toewierp, die

{==301==} {>>pagina-aanduiding<<}

zooveel te kennen gaven, als dat hy niet verkoos van de plaats te gaan, en dat ik wel zou doen, nevens hem te blijven staan toehooren. Ik weet niet, hoe het kwam; maar het was my, of hy my met zijn donkere oogen betooverde: en ik bleef, als in den grond genageld, naast hem staan. Echter beken ik, dat ik zelf nieuwsgierig was te hooren, wat er gaande was. -
- ‘En ik zeg u nogmaals, Ary!’ zeide Walram, met zijn krachtige stem: ‘dat het hout vervuurd is: en zoo gy my niet gelooven wilt, laat het dan voor de Heemraden komen, of door scheidsmannen beslist worden.’ -
- ‘Scheidsmannen!’ herhaalde Ary, met een honenden lach: ‘scheidsmannen tusschen ons beide? - Maar luister, Walram! - en gy, schipper! ga zoo lang wat terug, ik zal hem wel reden doen verstaan.’ Meteen trok hy Walram dichter by de balken, waar hy waande veiliger te spreken, en weinig vermoedde, dat hy door twee personen beluisterd werd.
- ‘Hoor eens, Walram!’ vervolgde hy, met een kort afgebroken, heesche stem: ‘gy moet kiezen of deelen: - gy zijt van nu af in mijne macht: - gy weet, dat de Heer van Dalem te Haarlem is: het kost my maar een woord, eene boodschap door uw gewezen buurman Rombout, en hy eischt u op, u en uw dochter. Ik heb u dus slechts dezen raad te geven, in uw eigen belang: - gy schenkt my het meisjen tot vrouw - en wat ik voortaan goedkeur, dat keurt gy ook goed - verstaat gy?’ -

{==302==} {>>pagina-aanduiding<<}

- ‘Gy zijt een verachtelijke schurk,’ zeide Walram, hem de rug toekeerende: ‘en ik wil met u niets uitstaand hebben.’ Met die woorden verwijderde hy zich.
- ‘Wel loop dan in den val, eigenzinnige stijfkop!’ riep Ary hem achterna: ‘gy zult my niet lang meer hinderen,’ en meteen ging hy een anderen kant uit.
- ‘Ik bid u,’ zeide ik tegen den jonkman, terwijl wy ongemerkt teruggingen: ‘gy zult toch geen misbruik maken van hetgeen het toeval u hooren liet.’ -
- ‘Hoe!’ riep hy, terwijl hy my wederom een dier selle arendsblikken toewierp, waar een mensch voor terugdeinsde, ‘denkt gy, dat ik dien schelm zijn gang zal laten gaan, die - ik weet niet onder welke voorwendselen - zijn mede-opzichter tot een bedrieger wil maken? - of behoort gy mede tot 't gespan?’ -
- ‘Neen voorwaar niet,’ antwoordde ik, eenigzins geruster: ‘en ik heb er niets tegen, dat Ary aan de kaak, gesteld worde; maar het ware te erg, zoo die goede Walram het slachtoffer werd van zijn eerlijkheid.’ -
- ‘Nu verstaan wy elkander,’ hervatte de jonkman: ‘maar zeg my eens, wat beteekende de bedreiging van den hoosdopzichter? en wat heeft Ulrich van Dalem met de zaak te maken? Zeg my alles; want ik heb genoeg gehoord, om een gedeelte te raden; misschien ben ik in staat den man van dienst te wezen; maar dan moet ik alles weten.’ -

{==303==} {>>pagina-aanduiding<<}

Ik begreep dit ook, en bovendien, de toon en het uitzicht van den knaap boezemden my vertrouwwen in, zoodat ik hem de gandsche toedracht der zaak vertelde, alleen de afspraak betreffende het huwelijk verzwijgende.
- ‘Nu weet ik genoeg,’ zeide hy, toen ik gedaan had: ‘en ik beloof u, dat gy nader van my hooren zult. Vaarwel! - uw naam is...?’ -
- ‘Roelif Meeuwiszoon,’ was mijn antwoord.
- ‘Nu, goeden dag, Roelif!’ zeide hy: ‘wy zien elkander spoedig weder.’ -
Hy schudde my de hand en vertrok. Ik oogde hem een wijl na: - maar terwijl ik langs den weg keek, daar zag ik op eens Rombout, die op een drasjen naar de stad liep.
- ‘Nu is alles verloren,’ dacht ik: en meteen zocht ik Walram op, om hem te waarschuwen. Ik spoorde hem aan, zich te verwijderen; maar dit bleef hy volstandig weigeren: ‘er kome van wat wil,’ zeide hy: ‘ik heb mijn plicht gedaan.’ -
- ‘Wie weet,’ zeide ik: ‘de poorters van Haarlem zullen op hunne vrijheden staan en zich tegen den eisch verzetten.’ -
- ‘Neen! neen!’ hernam hy, het hoofd schuddende: ‘dat moet niet gebeuren: Ulrich van Dalem is in zijn recht: en de poorters hebben de bescherming des Konings te veel noodig, om hem in dit geval door een inbreuk op zijne verordeningen te tergen: - mits Maartjen slechts gehuwd zij eer hy aanspraak op haar maken kan, laat het dan met my afloopen zoo als het wil.’ -

{==304==} {>>pagina-aanduiding<<}

Al mijn praten was vergeefs: en ik ging recht verdrietig aan mijn werk. In den namiddag kwam een arbeider naar my toeloopen, met de boodschap, dat er gewapend volk aan het spui, en dat Baas Walram ontboden was. Ik snelde derwaarts: het werkvolk stond by hoopen samengeschoold: en in het midden van den kring stond een herout, met vier wapenknechten achter hem, Walram tegenover hem en, op een afstand, Ary, die zich van blijdschap de handen wreef.
- ‘Walram Hendriksz!’ zeide de herout: ‘gy wordt aangeklaagd van uw ban te hebben verbroken en uw meester ontvlucht te zijn. Ik daag u in, om my te volgen en u te verantwoorden.’ -
- ‘Ik gehoorzaam,’ zeide Walram: ‘wat God beschikt, is my wel.’ -
Dit zeggende, wenkte hy my met de hand vaarwel en volgde den herout, terwijl Ary hen nazag met een boosaartigen lach.
- ‘Lach niet te spoedig, Ary van Akendam!’ zeide ik: ‘gy hebt er u over gewroken, dat Walram al te eerlijk was; maar wees behoedzaam: en zorg, dat gy zelf niet in de kuil valt, die gy voor anderen graaft: er is er meer dan hy, die uw voorstel van heden morgen gehoord hebben.’ -
Ary verbleekte, en had my, geloof ik, wel willen opvreten. Ik deed spoedig af, wat ik moest, en haastte my toen naar Haarlem. Zoodra ik te huis was, trok ik mijn beste plunje aan, om naar Sint Gangolf te gaan, waar Maartjen my, volgens de afspraak, wachten zou. Juist zoo als ik op den dor-
{==305==} {>>pagina-aanduiding<<}
pel mijner woning stond, kwam my een Edelknaap ih 't gemoet, op 't cierlijkst in hoflivrei uitgedoscht, en vroeg my, of mijn naam niet Roelif Meeuwiszoon ware. Op mijn toestemmend antwoord, zeide hy, dat ik op staande voet by den Koning moest verschijnen.
- ‘Onmogelijk!’ riep ik uit, alleen om het gevaar denkende, dat Maartjen boven 't hoofd hing: ‘ik kan niet, ik moet...’
- ‘Onmogelijk?’ herhaalde hy, my verbaasd aanziende: ‘gy vergeet, dat het een Koninklijk bevel is, 't welk ik u overbreng, en waar alles voor zwichten moet.’ -
- ‘Och mijn waarde Jonker!’ zeide ik: ‘indien gy wist... ik moet trouwen, ik moet...’ -
- ‘Kom! kom! dat trouwen zult gy wel een paar uren kunnen uitstellen,’ zeide hy lachende: ‘gy wilt toch niet, dat ik met die gekke boodschap by den Koning terugkeer?’ -
- ‘Het trouwen uitstellen!’ riep ik: en op dat oogenblik kwam het my voor als of men de lucht van ons plan gekregen had en de oproeping slechts diende om het te verijdelen. Ik zag den Edelknaap scherp in 't gezicht; maar hy had zulk een welwillend, openhartig gelaat, dat het my toescheen, als kon hy onmogelijk deelgenoot in eenig boosaartig opzet wezen. Terwijl ik hem aankeek, viel mijn oog op iets, dat op zijn borst schitterde: ik deed een stap voorwaarts en beschouwde het van naderby: het was een doorgesneden muntstuk: Ik voelde in mijn tasch, haalde er het stuk uit, dat Maartjen my gege-
{==306==} {>>pagina-aanduiding<<}
ven had, vergeleek beide: - er was geen twijsel aan: het was de wedergade.
De Edelknaap scheen by mijn eerste beweging te denken, dat ik krankzinnig was; maar toen hy de wederhelft van het muntstuk in mijne hand zag, scheen hy zelf door krankzinnigheid aangetast: hy sprong op my los, greep my in de borst, en riep uit:
- ‘Wat is dat? - Ben ik betooverd? hoe komt gy aan dat stuk?’ -
- ‘By mijn trouw, Jonker!’ antwoordde ik: ‘zoo gy my de keel toeknijpt kan ik u slecht ten antwoord staan. Ik heb dat stuk eerlijk van Maartjen Walrams dochter ontfangen.’ -
- ‘Van Maartjen!’ riep hy: ‘is zy hier? zou ik haar terugvinden, haar, die ik overal vergeefs heb gezocht en voor eeuwig verloren waande? Maar wat zeg ik? Is zy niet voor my verloren? Is dit stuk, in uwe hand, my niet het kennelijk bewijs van haar ontrouw?’ -
- ‘Zy is hier,’ zeide ik, zuchtende: ‘en zy is u maar al te getrouw gebleven. Zoo zijt gy dan die Lichtenberger jager, die...’
- ‘Ik ben Alberik van Lichtenberg,’ hernam hy: ‘maar o! zeg my, waar ik haar vinden kan?... doch ik vergeet, dat de Koning u wacht; ga dan met my, en zeg my onderweg...’
- ‘By mijn hamer!’ zeide ik: ‘Maartjen wacht ook: en zoo wy haar niet een van beiden onder onze bescherming nemen, wordt zy door Ulrich van Dalem opgevorderd. - Hou u dus niet op laat my naar den Koning gaan en baast gy u naar Sint Gangolf:

{==307==} {>>pagina-aanduiding<<}

dan zal zy u wel vertellen hoe de zaken staan: - 't Is Gods beschikking, die u hier zendt.’ -
- ‘Hoor ik wel?’ vroeg hy, terwijl zijn oogen van blijdschap vonkelden, ‘gy zijt haar verloofde en gy staat haar aan my af.’ -
- ‘Wat wil ik anders doen?’ vroeg ik met een zucht: ‘zy heeft u lief en my niet:... doch haast u toch: een oogenblik verwijl kan de zaak voor altijd bederven.’ -
- ‘Vaarwel dan!’ riep hy, my met drift aan zijn borst drukkende: ‘reken op my in leven en dood:’ en als een pijl uit den boog was hy de straat ten einde gesneld.
Wat my betreft, ik trok naar 't Koningshof, half onbewust of ik wel dan kwalijk gehandeld had; maar toch, sedert de verschijning van Maartjens vroegeren minnaar, dacht het my, dat ik een dwaasheid, ja een schelmstuk zou begaan hebben, haar te trouwen. Ik kwam aan het Hof, werd aangemeld, wachtte een poos, en werd toen in de hofzaal binnengelaten. Daar wemelde het van rijk uitgedoschte Heeren en hofbedienden: zoodat ik eerst rondzag, zonder te weten, hoe ik 't had, en zonder iemand te herkennen. Toen mijn eerste verlegenheid zoo wat over was, ontdekte ik tot mijn blijdschap mijn vriend Walram, die tusschen een paar krijgsknechten stond: de man zag my vragende aan, als wilde hy in mijn oogen lezen, of het huwelijk al voltrokken was: ik haalde de schouders op, en een diepe zucht welde uit zijn boezem. Toen keek ik wat verder, en zag Ary van Akendam en al de Heemraden, met den

{==308==} {>>pagina-aanduiding<<}



Baljuw van Rijnland by hen. Toen boorde ik een stem, die my by mijn naam noemde: ik zag op, en - voor my op den zetel, in 't midden van den hofstoet, zat dezelfde jongeling, die 's morgens met my aan den dam geweest was. Ik keek of ik behekst ware; maar er was geen twijfel aan. 't Was Koning Willem zelf, die, verlangd hebbende met eigen oogen den boel eens op te nemen, zich aldus zonder gevolg en onbekend daar heen begeven had.
- ‘Vrees niets,’ ging de Koning voort: en vertel eens openhartig aan de Heemraden, wat heden morgen tusschen die beide opzichters daar is voorgevallen.’ -
Ik trad nader en gehoorzaamde. De Heemraden, die altijd veel vertrouwen in Ary gehad hadden, zagen vry zonderling op: en hy zelf was alles behalve op zijn gemak.
- ‘Gy hoort het,’ zeide de Koning, toen ik gedaan had, tegen de Heemraden: ‘Ary van Akendam! Hebt gy iets ter uwer verschoning in te brengen?’ -
- ‘'t Is een opgedicht verhaal,’ zeide deze, allenks zijn gewone onbeschaamdheid terugkrijgende: ‘wat Walram betreft, zijne getuigenis geldt niets; want een eigenhoorige kan tegen geen vrijman getuigen: en deze Roelif spreekt niet anders dan gelijk hem door Walram is in den mond gegeven. Zy beiden zijn 't lang samen eens geweest, om my den voet dwars te zetten.’ -
- ‘Gy ontkent dus, dat gy die woorden tegen Walram gebezigd hebt?’ vroeg de Koning.

{==309==} {>>pagina-aanduiding<<}

- ‘Ik ontken het,’ zeide Ary.
- ‘Wat hebt gy hierop te zeggen?’ vroeg my de Koning: ‘en welke getuigen kunt gy bybrengen om uw gezegde te staven?’ -
- ‘Er was nog iemand by my, die het mede gehoord heeft,’ antwoordde ik.
- ‘Deze of gene van uw werklui,’ zeide Ary, op een schamperen toon, ‘die voor een kan bier alle leugens vertellen zal, die gy hem voorpraat.’ -
- ‘By Sint Japik, mijne Heeren!’ zeide de Koning, lachende: ‘die beschuldiging is wat grof; want de man die naast Roelif stond, en wien geen woord van het gesprek ontsnapt is, was niemand anders - dan ik zelf. - Gy ziet nu, mijne Heeren!’ vervolgde hy tegen de verwonderde Heemraden, ‘dat de aanklacht tegen uwen opzichter niet uit de lucht gegrepen is. Laat het hout onderzoeken, en handelt naar bevind van zaken. En nu, voort met den schelm, en van wat anders gesproken. Deze Walram is door zijn voormaligen Heer, onzen getrouwen Ulrich van Dalem, opgëeischt.’ -
Daar trad hy aan de rechterzijde des Konings vooruit, die gevreesde Heer van Dalem: en in de daad, toen ik zijn hooge gestalte en donkeren blik gewaar werd, kon ik zelf niet nalaten eenige huivering te gevoelen, al had ik niets met den man te schaffen.
- ‘Maar,’ vervolgde de Koning: ‘aangezien wy beseffen, dat gezegde Walram ons nog van goede dienst kan zijn, hebben wy den Heer van Dalem verzocht, zijn recht jegens hem niet te laten gel-
{==310==} {>>pagina-aanduiding<<}
den: - en hy heeft onze verwachting niet te leur gesteld.’ -
De Heer van Dalem boog zich; maar er speelde toch een boosaartig lachjen om zijn mond, dat my eenige ongerustheid baarde.
- ‘Heer Koning!’ riep Walram vol blijdschap uit, terwijl hy beide knieën boog: ‘en gy, mijn Heer van Dalem! ontfangt de betuiging mijner erkentelijkheid: - Al mijn bloed is u toegewijd, voor de gunst, die gy my en mijn dochter bewijst.’ -
- ‘Gy dankt te vroeg, Walram!’ zeide de Heer van Dalem: ‘ik heb aan 's Konings verzoek gehoor gegeven, en zal jegens u mijn aanspraak niet doen gelden; - maar gy blijft daarom niettemin mijn lijfeigene, tot de vijf jaren van uw poorterschap verloopen zijn - en omtrent uwe dochter heb ik niets beloofd.’ -
- ‘Heer Ulrich!’ zeide de Koning, terwijl hy hem met een verstoorden blik aanzag: ‘zoo was het niet gemeend.’ -
- ‘Ik eisch mijn recht, en niets meer,’ hernam de Heer van Dalem, met fierheid: en uwe Hoogheid zal de eerste zijn, om dat recht te handhaven.’ -
- ‘Mijne dochter! in zijne magt!’ riep de radelooze vader uit: ‘wat zal er van haar worden?’ -
- ‘Zy is in de Sint Gangolfs kapel gegaan,’ hernam Heer Ulrich: ‘ik ben goed onderricht, en men wacht haar by 't uitgaan.’ -
- ‘Wel! dat zy voor ons verschijne,’ zeide de Koning: ‘misschien zult gy in hare tegenwoordigheid minder stijf op uw stuk blijven staan.’ -

{==311==} {>>pagina-aanduiding<<}

Eenige dienaars gingen heen om 's Konings last te volbrengen. Het zoude een steenen hart gebroken hebben, den bedrukten vader op dat oogenblik aan te zien: groote zweetdroppelen liepen hem langs het aangezicht, en by wijlen zag hy my aan met een droevigen blik, als verweet hy my, dat ik daar ter plaatse en niet in de Sint Gangolfs kapel, by zijn dochter, ware. De Koning zelf keek ook vrij mistroostig voor zich heen; maar wat kon hy doen? de eisch van den Heer van Dalem was op de wet gegrond, en het hoofd des Rijks moest wel de eerste zijn om die wet te doen eerbiedigen, althands in een tijd, dat de adel zich te veel en te dikwerf in zijn rechten verkort waande.
Spoediger dan wy verwacht hadden, ging de deur der hofzaal weder open: met zedige beschroomdheid trad Maartjen binnen, door een hofjonker geleid: ik was eenigzins gerust, toen ik in dezen den Lichtenberger herkende.
- ‘Is deze uw dochter, vriend Walram?’ vroeg de Koning, terwijl hy haar medelijdend aanzag, en toen een ontevreden oog op den Heer van Dalem sloeg, wiens blik gelijk was aan dien, waarmede de havik zijn prooi aanstaart.
Zoodra Maartjen haar vader bespeurde, snelde zy naar hem toe, en verborg haar gelaat in zijn boezem.
- ‘Onze goede dagen zijn over, mijn kind!’ zeide Walram, haar aan zijn hart klemmende: ‘men wil u van my afscheuren; maar ik verwerp een vrijdom, dien gy niet met my deelen zoudt.’ -
Ondertusschen was de Jonker van Lichtenberg tot

{==312==} {>>pagina-aanduiding<<}

voor den zetel des Konings genaderd, waar hy zich op de eene knie nederliet:
- ‘Mijn Koning!’ zeide hy: ‘ik heb eene bede aan u: bekrachtig met uwe goedkeuring het huwelijk, door my in de Sint Gangolfs kapel met de dochter van Walram Hendriksz. gesloten.’ -
- ‘Hoe zegt gy,’ vroeg de Koning, terwijl hy verbaasd van zijn zetel opsprong: ‘gy gehuwd met Walrams dochter? By Sint Japik! ziedaar een streep door uw rekening, Heer Ulrich!’ - en de goede Vorst begon te lachen, dat hy schudde.
- ‘Onmogelijk!’ zeide de Heer van Dalem: 't is een kunstgreep: Alberik van Lichtenberg is van te goeden huize, en weet te wel wat hy aan zijn eer verschuldigd is, om de dochter van een lijfeigene te huwen.’ -
- ‘Alberik van Lichtenberg weet te wel wat hy aan zijn eer verschuldigd is,’ zeide de Jonker, opstaande en hem met fierheid aanziende, ‘om niet eener eenmaal afgelegde gelofte gestand te doen. Toen deze vrome dochter in mij slechts den armen boschjager meende te aanschouwen, schonk zy my haar hart en haar trouw; maar de dwaling, waarin zy omtrent mijn stand verkeerde, kan my niet van het haar gegeven woord ontslaan. En zie haar aan, Heer Koning!’ voegde hy er by, terwijl hy Maartjen by de hand nam en haar aan hem voorstelde; ‘zal zy uw hofzaal oneer aandoen?’ -
- ‘Neen, voorwaar niet!’ riep de Koning, recht verheugd, dat hy door de onverwachte wending welke deze zaak genomen had, zich in staat bevond,

{==313==} {>>pagina-aanduiding<<}

de inspraak van zijn hart te volgen: ‘en,’ voegde hy er by, ‘zoo haar vader niet van adelijken huize is, hy draagt een eerlijk hart in den boezem rond; wat er aan faalt, zullen wy er byvoegen: en zoodra de sluiswerken onder zijn opzicht voltooid zijn, zal hy een blazoen van ons bekomen, waar zijn laatste nakomelingen nog trotsch op zullen zijn.’ -

- ‘En verhief hem de Koning indedaad tot den adelstand?’ vroeg Broeder Steven, na een poos gewacht te hebben of Roelif er iets by zoude voegen.
- ‘Ik geloof niet, dat er iets van gekomen is,’ antwoordde de Haarlemmer: ‘den Lichtenberger kon het toch weinig baten, daar hy Maartjen al getrouwd had, en Baas Walram begreep zeer goed, dat het hem slechts tot een voorwerp van nijd en spotterny by zijn gildebroeders maken zou, zonder dat hy er iets by won, als hebbende hy geen mannelijk oir, dat er voordeel uit kon trekken.’ -
- ‘Hm!’ bromde Gerlach: ‘'t ware ook fraai geweest! een timmerman onder de Edelen opgenomen!’ -
- ‘En waarom hy niet even goed als de zilversmid, wien Filips van Frankrijk brieven van adeldom schonk?’ vroeg Arkel, lachende.
- ‘Lach zooveel gy wilt, Jonker Jan!’ hernam Gerlach: ‘uw vader zou er niet om lachen - en de tijd zal eens komen, dat al die dorpers, die als paddestoelen uit den grond opschieten, aan den adel ten verderve zullen strekken. Ik heb reeds te Akkaron gehoord, hoe onze jonge Graaf, even als zijn

{==314==} {>>pagina-aanduiding<<}

vader, de boeren en huislieden uit het slijk heft, en de Edelen tegen zich inneemt. Hy zal zich die onbezonnenheid eens beklagen.’ -
- ‘Zwijg Gerlach!’ zeide Arkel: ‘het betaamt u niet, een vorst te bedillen: denk liever over het geen gy ons morgen te vertellen zult hebben; want ik bedrieg my zeer, zoo gy niet aan de beurt ligt.’ -
- ‘Heb daar geen zorg voor,’ hernam de oude grompot: ‘ik zal u een verhaal doen, dat ik wel honderdmaal in uws grootvaders keuken gehoord heb, en 't welk altijd zulk een indruk maakte, dat de meiden niet te bedde dorsten gaan, wanneer het uit was.’ -

Verhaal van Gerlach.

Niet verre van Gorcum, staat nog heden ten dage aan de Waal een steenen gebouw, 't welk om, zijn kleur de graauwe Huizinge geheeten wordt, en waarvan de bewoners van oudsher leenmannen des Heeren van Arkel geweest zijn. Daar leefde, nu misschien honderd jaar geleden, een welgeboren man, met name Redbald. Hy had drie zonen, waarvan de oudste even als hy, Redbald, en de twee anderen Gozewijn en Herbert geheeten waren. By zijn dood liet hy, gelijk trouwens van zelf sprak, de huizinge met het daarom gelegen land aan zijn oudsten zoon, en aan de anderen zijn stier en zijn paarden. Daar

{==315==} {>>pagina-aanduiding<<}

echter, Redbald van nature goedaartig en minzaam was, vergunde hy aan zijn broeders by hem te wonen. Gozewijn verliet hem echter weldra om in 't huwlijk te treden met een weduwe, die te Gorcum woonde en eenige middelen bezat, zoodat Herbert alleen by hem bleef. Na eenigen tijd begon ook Redbald aan trouwen te denken, en nam tot vrouw een weeze, Badeloch genaamd, wier broeder wapenknecht was by den Jonker van Botersloot. Het wijfjen was lief en aartig, en Redbald leefde recht gelukkig niet haar: alleen treurden beide, dat hun huwelijk kinderloos bleef, terwijl daarentegen dat van Gozewijn met kinderen overvloedig gezegend werd. Maar ziet! daar, kreeg weldra de jonge vrouw erger stof tot treuren: er was tusschen de voogden van den jongen Hertog van Brabant en de Heeren van Grimbergen een zware oorlog omstaan, en de Heer van Arkel zoude met zijn strijdbare mannen den Brabanders hulp gaan bieden. Beide Redbald en Herbert werden opgeroepen om hun Heer in den strijd te volgen. Nu kunt gy denken of er ook tranen gestort werden op de Graauwe Huizinge, en of Badeloch met een beklemd hart haar lieven Redbald zag vertrekken. Wel vleide hy haar, dat de krijgstocht niet lang duren en dat hy spoedig weder by haar zoude terug wezen; doch dat waren slechts woorden en beloften, waar niet op te bouwen viel, en de uitkomst bewees er ook de ijdelheid van. Een rond jaar verliep, eer de wapenknechten van Arkel terug keerden: en ofschoon zy er mede het hunne toegedaan hadden, om den Brabander te doen zegevieren, het was ten

{==316==} {>>pagina-aanduiding<<}

koste van hun wakkeren Heer geweest, die in den slag gebleven was.
Het laat zich begrijpen, dat Badeloch zich onder de toeschouwers bevond, die de krijgslieden kwamen zien binnentrekken, en dat haar oog overal haar beminden Redbald zocht; - maar helaas! hoe zy keek en waar zy zag, nergens ontdekte zy hem onder de gewapenden. Eindelijk werd zy haar zwager Herbert gewaar; maar de sombere blik, waarmede deze haar aanzag, de zucht, dien hy loosde, en zijn medelijdend schouder-ophalen deden haar de treurige maar reeds vermoeden, welke hy, weinige oogenblikken later, haar bevestigde, dat haar man gesneuveld was in dien zelfden strijd, waarin de Heer van Arkel den dood had gevonden.
Ofschoon by den rouw, welken men over den Burchtheer bedreef, en by de verliezen welke schier ieder huisgezin in eenen of meer zijner leden ondergaan had, de dood van Redbald schier onopgemerkt had kunnen blijven, zoo werd toch de arme Badeloch by al wie haar kende zeer beklaagd, te meer dewijl haar echt onvruchtbaar geweest was, en alzoo de nalatenschap van Redbald aan zijn broeders, en de Graauwe Huizinge in 't bijzonder aan Gozewijn, als den oudsten, vervallen moest. Dan, tot ieders verbazing gaf zy te kennen, dat zy- zwanger was: en daarby, dat Redbald de wettige vader was van het kind, dat zy onder 't hart droeg.
Gy kunt denken, hoe men praatte en lachte: niemand sloeg geloof aan hetgeen zy verhaalde: en allerminst de broeders van Redbald, die integendeel

{==317==} {>>pagina-aanduiding<<}

heftig tegen haar uitvoeren, zeggende, dat zy reeds schandelijk genoeg gehandeld had door in de afwezigheid van haar man een verboden liefdehandel te drijven, maar dat het de onbeschaamdheid zelve was, de echtheid van het kind te willen staande houden om hen uit hun wettig erf te houden. Zy lieten het dan ook niet by deze uitboezemingen van gramschap, maar namen van de Graauwe Huizinge bezit en dreven er Badeloch met geweld buiten.
De arme vrouw bevond zich nu in een kommervollen toestand. Eigen middelen bezat zy niet, en haar broeder, die anders haar natuurlijke beschermer geweest ware, bevond zich met den Heer van Botersloot in Drenthe, om den Bisschop van Utrecht tegen zijn oproerige onderzaten hulp te bieden. De eenige, die zich harer aantrok, was een arme moei, by wie zy opgenomen werd en na drie maanden een zoon ter waereld bracht.
Had zy tot nog toe slechts geleden en gezucht, de liefde voor het onnoozele wicht dat zy voedde, en de zucht om haar eer te zuiveren en de rechten van haar kind te handhaven, boezemden haar thands den moed in, om haar beide zwagers voor het landgericht in te dagen en de nalatenschap van haar echtgenoot voor haar zoon te eischen.
Ten dage dienende verschenen de partijen voor den Schout, en verhaalde Badeloch de navolgende omstandigheden. Het was nu omtrent tien maanden geleden, dat zy, aan haar venster zittende by donkeren avond, zich door iemand, die buiten stond, zachtkens by haar naam had hooren roepen. Zy

{==318==} {>>pagina-aanduiding<<}

had het hoofd buiten gestoken, en, tot haar vreugd en verbazing tevens, de stem van haar echtgenoot herkend, dien zy verre van daar in 't leger waande, en die haar, altijd op een fluisterenden toon, verzocht, hem ongemerkt binnen te laten. Zy was hierop naar beneden gegaan en had de achterdeur voor hem ontsloten. Met haar in het binnenvertrek gekomen zijnde, had hy haar verhaald, dat hy slechts kort kon blijven, doch dat niemand van zijn bezoek iets weten mocht, daar het zonder voorkennis van den Heer van Arkel plaats had. Deze namelijk had hem en zijn broeder Herbert uit Brugge, waar hy zich toen by den Grave van Vlaanderen bevond, naar Vilvoorde gezonden, om aan den Maarschalk van Brabant een brief ter hand te stellen en onmiddellijk met het antwoord terug te keeren. De broeders waren op reis gegaan; maar, te Vilvoorde gekomen, hadden zy vernomen, dat de gemelde Edelman zich niet aldaar bevond, maar naar de Meiery vertrokken was, en zich ophield in het jachthuis van den Hertog. Zy hadden hierop hun weg vervolgd, en waren in den verloopen dag te dier plaatse gekomen, waar zy ook werkelijk den brief aan den Maarschalk hadden ter hand gesteld. Deze had verklaard, hun onmogelijk terstond antwoord te kunnen geven, maar hen tegen den volgenden morgen na noen terugbescheiden: en nu, zoo dicht by huis zijnde en eenige uren vrij hebbende, had Redbald de gelegenheid niet kunnen laten voorbygaan om zijn vrouwtjen te komen omhelzen. Hy had, met voorkennis van zijn broeder, een paard gehuurd, waarmede hy vliegens ver-
{==319==} {>>pagina-aanduiding<<}
trokken was, en 't welk hy aan de overzijde van de Waal aan 't veerhuis had laten staan. - Zijn bezoek had verder slechts een paar uren geduurd, waarna hy op een even geheime wijze vertrokken was. ‘Zoo Herbert de waarheid sprak,’ voegde Badeloch er ten slotte bij: ‘moest zijne verklaring haar verhaal bevestigen.’ -
Herbert, alsnu gehoord zijnde, begon met de schouders op te halen over het listig uitgedachte sprookjen, waarmede Badeloch haar schande zocht te bedekken. Wel erkende hy, met den Heer van Arkel te Brugge te zijn geweest; maar wat de zending naar Vilvoorde betrof, daaraan was, volgens hem, geen woord waar.
Noch van de eene, noch van de andere zijde kon eenig bewijs ter voorlichting des Rechters worden bygebracht: de Heer van Arkel, die de boodschap zoude gegeven hebben, leefde niet meer: de veerman, by wien men het paard zoude gestald hebben, was ook sedert kort overleden: en uit de Meiery of van Vilvoorde waren bezwaarlijk getuigenissen te halen. De Schout en zijn byzitters zaten met de zaak verlegen, en besloten ten hoofde te varen en de zaak voor den nieuwen Heer van Arkel te brengen. Deze zag nog minder kans om het kluwen te ontwarren: hy raadpleegde geleerde Doctoren en geestelijken, en kreeg wel verscheidene langdradige vertoogen over de vraag, in hoeverre een zwangerschap boven 't jaar kon duren, - en berekeningen, in hoeveel tijd een ruiter den weg van 's Hertogenbosch naar Gorcum kon afleggen, met inbegrip van het overtrekken der

{==320==} {>>pagina-aanduiding<<}

rivieren, - en rechtsbeschouwingen over de kracht van getuigenissen; maar dat alles spreidde geen meer licht over de zaak. Eindelijk werd de Heer van Arkel het moede, en besliste, dat Gozewijn by voorraad in 't bezit van de nalatenschap blijven, en het kind van Badeloch als onecht beschouwd zoude worden, tot zy betere en krachtiger bewijzen aanbracht om haar voorgeven te staven.
Bitter ter neêr geslagen was Badeloch over deze uitspraak, welke niet alleen haar en haar kind van alle vooruitzicht beroofde, maar ook haar goeden naam aan bespotting ten prijs gaf; en wellicht ware zy onder haar leed bezweken, indien niet haar broeder Wermhold juist van pas met den Heer van Botersloot uit Drenthe ware teruggekeerd. Wat ook anderen dachten, en hoe algemeen de volkstem Badeloch beschuldigde, hy ten minsten sloeg geloof aan hare woorden, en zwoer, dat hy niets onbeproefd zoude laten, om haar eer van smet te bevrijden. Dan hoe dit aan te vangen? Ziedaar waar de zwarigheid lag: verscheidene middelen waren reeds door hem uitgedacht, en even snel weder verworpen geworden, tot hy eindelijk op het denkbeeld kwam, naar Herbert te gaan, en dezen, met de wapenen in de hand, te dwingen, voor de waarheid uittekomen. Maar op den dag zelven, waarop hy dit voornemen zoude ten uitvoer brengen, vernam hy, dat Herbert, by duisteren avond terugkomende van Heukelom, waar hy eenig jong vee verkocht had, in de Linge geraakt en dood was opgehaald geworden.
Van dien kant was dus niets meer te hopen; maar

{==321==} {>>pagina-aanduiding<<}

nog gaf Wermbold alle verwachting niet op, en reeds den volgenden dag begaf hy zich naar Arkel, waar zijn Heer zich bevond, ten einde dezen verlof te vragen om naar Brabant te gaan en zoo mogelijk bewijzen op te zamelen van Redbalds verblijf in 's Hertogenbosch. De Heer van Botersloot schonk hem de gevraagde vergunning; maar gaf hem tevens te kennen, dat hy van den uitslag zijner reis weinig goeds verwachtte: ‘By mijn zaligheid, Jonker!’ zeide Wermbold: ‘ik zal de bewijzen der onschuld mijner zuster gaan zoeken, al ware het midden uit de hel.’ -
- ‘Voorwaar!’ zeide de Heer van Botersloot, glimlachende, ‘ik hoop, dat gy niet zooverre zult behoeven te gaan; want men beweert, dat wie daar eenmaal aanlandt, niet zoo licht terugkeert.’
Nu, Wermbold nam verlof, en keerde weder naar Gorcum. Het was een stikdonkere avond, en van tijd tot tijd vielen regenbuien, zoodat het pad mooi doorweekt was. Na eenigeri tijd met behoedzame schreden zijn weg vervorderd te hebben, kwam hy aan de Linge: en nu begon hy nog voorzichtiger te loopen, ten einde niet, even als Herbert, zijn graf in de rivier te vinden. Ondertusschen stak de wind met hernieuwde selheid op, en joeg duizend zwarte onweerswolken door de lucht: zware hagelsteenen kletterden onzen wandelaar in 't gezicht, en slechts nu en dan verlichtte een bliksemstraal de landstreek, om die een oogenblik daarna weder even. duister als te voren te laten. Wermbold wist bykahs niet meer welken weg hy gaan moest, en hield meer dan eens

{==322==} {>>pagina-aanduiding<<}

stil om met zijn stok den grond te peilen en zich te overtuigen, dat hy nog op vasten bodem stond. Op eens, en by gelegenheid dat het weerlicht de voorwerpen rondom hem weder zichtbaar maakte, zag hy een grooten zwarten kaerel voor hem op het pad staan, en werden deze woorden hem toegevoegd:
- ‘Zijt gy niet Wermbold, de wapenknecht van den Heer van Boterlloot? en hebt gy niet gezegd, dat gy des noods naar de hel zoudt gaan, om de bewijzen der onschuld uwer zuster te halen? -
Wermbold zag een oogenblik beteuterd naar de plaats waar de stem vandaan kwam. Het was weder stik donker; maar toch kon hy de oogen van den spreker onderscheiden, die als karbonkels in de duisternis glommen. Hy vermande zich, en de stem verheffende: ‘ik ben de man dien gy noemt,’ zeide hy: ‘en wat ik eenmaal gezegd heb, houd ik vol.’ -
- ‘Dat is als een man gesproken,’ hernam de onbekende, met een hoorbaren lach: ‘en als gy moeds genoeg hebt om my te volgen, dan zal ik u brengen ter plaatse waar gy dat bewijs kunt vinden.’ -
- ‘Aan moed heeft het my nooit ontbroken,’ hervatte de wapenknecht: ‘en, vriend of vyand, zoo gy uw woorden goed kunt maken, volg ik u.’ -
- ‘'t Is wel gezegd,’ zeide de gedaante: ‘wy zullen de reis dan maar niet uitstellen: geef my de hand.’ -
Wermbold aarzelde een oogenblik; maar hy achtte te ver gegaan te zijn om terug te keeren, en, terwijl hy echter de voorzorg nam om by zich. zelven een

{==323==} {>>pagina-aanduiding<<}

pater te prevelen, reikte hy de hand aan den vreemdeling, die haar vastkneep met hetgeen hem toescheen, niet eens menschen vuist, maar de klaauw van een wolf te zijn. Op hetzelfde oogenblik opende zich de grond en zag Wermbold een trap voor zijn voeten, die tot aan het middelpunt der aarde scheen te reiken. Hy gevoelde nu wel eenig berouw over zijn onberadenheid; maar hy was te hooghartig om terug te treden; zoodat hy, zich nogmaals inwendig der bescherming Godes en zijner Heiligen aanbevelende, zijn leidsman naar beneden volgde. Hoe lager zy afdaalden, hoe sneller het ging, zoodat Wermbold ten laatsten een soort van lichtheid in 't hoofd gevoelde en omtrent de aandoening ondervond van iemand, die droomt, dat hy van een toren valt. Eindelijk stonden zy beneden, en nu bespeurde Wermbold, dat hy zich in een groot portaal bevond, 't welk tot vereenigingspunt strekte aan een honderdtal onafzienbare gangen, die naar alle richtingen heenliepen. Zijn leidsman had hem losgelaten, en Wermbold, om zich heen ziende, bemerkte dat hy zich alleen bevond, en was juist bezig met te overleggen, wat hem nu te doen stond, toen zich iemand voor hem vertoonde, zonder dat Wermbold kon zeggen waar hy van daan kwam, maar in wien hy tot zijn grootste verbazing zijn oude kennis Rolf, in leven poortier aan 't Minnebroeders klooster, herkende:
- ‘Wie duivel heeft u hier gebracht, vriend Rolf?’ vroeg Wermbold: ‘en waart gy de man, die zoo even met my was?’ -

{==324==} {>>pagina-aanduiding<<}

- ‘Stil!’ zeide Rolf: ‘men komt hier niet om onbescheidene vragen te doen: dit alleen mag ik u zeggen, dat het zeker geen Engel was, die u of my hierheen voerde; - maar zeg my kort en goed, wat komt gy hier zoeken?’ -
- ‘Het bewijs der onschuld mijner zuster,’ antwoordde Wermbold, zonder zich te bedenken.
- ‘'t Is wel,’ hernam Rolf, terwijl hy met een groote sleutelbos rammelde, dien hy by zich droeg: ‘ik zal u brengen by den man, die 't u geven kan. Wees slechts zoo goed, my te volgen.’ -
- ‘Maar vertel my toch, gevader!’ hernam Wermbold, terwijl hy Rolf langs eene dier lange galeryen volgde: ‘zijt gy nu poortier in de hel geworden, na het zoolang by de goede vaders geweest te zijn?’ -
- ‘En waarom niet?’ vroeg Rolf, met een boosaartigen grimlach: ‘ik ben van ouds gewend, de deur voor vrij wat ongerechtheid te ontsluiten. Maar hou u stil, en doe geen ontijdige vragen meer. Wy gaan eerst ter kerke, en als gy u behoorlyk van de vereischte plechtigheden gekweten hebt, zult gy verder aan uw verlangen zien voldoen.’ -
Wermbold zweeg en ging met zijn leidsman verder; ofschoon 't hem vreemd genoeg voorkwam, dat men in de hel ter kerke ging. Daar kwamen zy aan een hooge deur, welke Rolf ontsloot. Beide traden een vrij ruim voorportaal binnen, als dat eener kerk, en Rolf wees Wermbold op een bak met wijwater, die aan den muur hing. Onze wapenknecht was echter voorzichtig genoeg om eerst het daarin

{==325==} {>>pagina-aanduiding<<}

vervatte vocht van naby te beschouwen, en bemerkte terstond, dat het geen water, maar kokende olie was, - en hy liep alzoo vooruit zonder er van te gebruiken. Een tweede deur bracht hem in de kerk, waar hem zijn voormalige buurman Peter de dorpel-wachter tegen trad, met zijn staf in de hand en zijn bonten tabbert aan, juist gelijk hy hem by zijn leven had gekend: ja zijn aangezicht was even purperkleurig: en zijn neus, met puisten bezet, scheen aan te toonen, dat hy steeds een even groote minnaar van de kroes was, als toen hy nog op aarde rondwandelde. Alleen was er een sterke zwavellucht aan zijn kleed, en de staf, waarmede hy op de kerk wees, bleek, van naby beschouwd, van gloeiend ijzer te zijn.
Wermbold liet zijn oogen eens rondgaan langs het kerkgebouw, dat hem voorkwam onmetelijk in ruimte en omvang te zijn. Het hooge gewelf scheen op pilaren van graauwen steen te rusten; maar by nadere beschouwing ontdekte Wermbold, dat hetgeen hy voor pilaren hield, niet anders waren dan zware rookkolommen, welke uit den vloer opstegen en zich van boven vereenigden om het gewelf te vormen. In stede van wierookgeuren, vervulde een benaauwde zwavellucht het ruim, 't welk opgepropt was met lieden van beider kunne en van allen stand en jaren, die op de knieën lagen, schijnbaar in aandachtige gebeden verzonken; maar naderby tredende, zag Wermbold, hoe hun gelaatstrekken van pijn vertrokken waren: en geen wonder; want de vloer was daar ter plaatse zoo heet, dat men 't er niet

{==326==} {>>pagina-aanduiding<<}

harden kon. Een groot hek, met allerlei wanstaltige figuren vercierd, sloot het koor af: en langs de wanden, welke zonder vensters waren, bevonden zich talrijke kapelletjens, mede allen van gedrochtelijke beelden voorzien.
Wermbold volgde nu Peter langs een der vleugels van het gebouw en kwam weldra aan een biechtstoel, waar de dorpelwachter hem wenkte neder te knielen, er met een grijnzenden lach byvoegende, dat de Priester reeds wachtte, en hem absolutie geven zou voor al de goede daden, die hy in zijn leven gepleegd mocht hebben: - en werkelijk, Wermbold zag een slip van het geestelijk gewaad onder uit het gestoelte te voorschijn komen; maar daar hy tevens een gekloofde hoef bespeurde, die er uitstak, en daaruit opmaakte, met welk slach van priester hy te doen zou hebben, haastte hy zich verder te gaan. Peter en Rolf schudden het hoofd, en gingen hem voor naar het koor, waar een geestelijke in plechtgewaad de mis vierde, by het licht, niet van waskaarsen, maar van pektoortsen: en boven op het altaar stond de beeldtenis van den bozen Vyand in een onhebbelijke houding. Wermbold wachtte zich dan ook wel, het voorbeeld te volgen van zijn leidslieden, die zich nederwierpen en het heeld aanbaden: hy verbeidde echter het einde van die gruwelijke dienst, en toen, zich tot zijn geleiders wendende: ‘ik kom hier niet,’ zeide hy, ‘om uw Heer te aanbidden, met wien ik niets te schaffen heb, maar om het my beloofde bewijs te ontfangen.’ -

{==327==} {>>pagina-aanduiding<<}

Al de omstanders zagen hem met gramstorigheid aan; maar toch rees Rolf op en voerde hem door een achterdeur de kerk weder uit, en zoo naar een groote zaal, waar lustig seest gehouden werd, en waar velen van Arkels gezellen en anderen meer, die Wermbold in hun leven als rauwe gasten gekend had, by de wijnkroes samenzaten. Een wijl stond Wermbold onzeker, tot wien zich te wenden; toen hy onder de aanwezigen de gelaatstrekken van Herbert herkende.
- ‘Zijt gy het, Herbert!’ vroeg hy, ‘die my het bewijs van Badelochs onschuld bezorgen zult?’ -
- ‘Dat zal ik, gevader!’ antwoordde Herbert, schamper lachende: ‘maar eerst zullen wy, als oude makkers, te samen een beker drinken.’ En meteen reikte hy hem een vollen nap toe.
Maar Wermbold was leep genoeg om niet van 's duivels brouwsel te proeven, en de kroes afwijkzende, zeide hy, dat hy een gelofte gedaan had, om niets te gebruiken, eer hy hetgeen hy zoeken kwam had gevonden.
Herbert trok een wrevelig gezicht; maar hy maakte een sleutel van zijn gordel los en stak dien aan Wermbold toe; ‘ziedaar!’ zeide hy: ‘deze sleutel zal u het beste bewijs van Badelochs onschuld leveren; neem aan; maar verlies hem hier niet; want dan kon ik hem u niet weêr terug bezorgen.’ -
Wermbold stak de hand uit om den sleutel aan te nemen; maar, den spotachligen lach bemerkende, die om de bleeke lippen des afgestorvenen zweefde, bedacht hy zich en ontsing hem op de punt van

{==328==} {>>pagina-aanduiding<<}

zijn stok, welken hy door den ring heen stak. En gelukkig voor hem, dat hy het deed; want de sleutel was in het vuur heet gemaakt en zoude hem ongetwijseld ontvallen en dan verloren geweest zijn, indien hy dien met den bloote hand had aangevat.
- ‘En op welke deur past deze sleutel?’ vroeg hy vervolgens.
- ‘By onzen patroon!’ zeide Herbert, hem gramstorig aanziende: ‘ik heb u het werktuig verschaft: het is aan u, te onderzoeken, hoe er gebruik van te maken.’
- ‘God helpe my,’ zeide Wermbold: ‘hoe wil ik het weten?’ -
Naauwlijks had hy den Heiligen Naam uitgesproken, of de vloer begon te bewegen en op en neder te golven als de baren van de zee: al de gedaanten, die om den disch zaten, vingen aan te trillen en op de tanden te knarsen: het licht werd uitgedoofd: Wermbold gevoelde een hevigen schok en werd bewusteloos tegen den grond geslagen. Toen hy weder bykwam lag hy aan de oever der Linge in 't natte gras: de zon stond vrolijk aan den hemel en de zwaluwen zwierden dartel om hem heen, als wilden zy hem zijn traagheid verwijten.
Wermbold rees op, koud en van de vochtigheid doortrokken: hy wreef zich de oogen uit, schudde zich het slijk van de kleederen en vroeg zich af of hy gedroomd had. Maar toen hy zijn stok, die naast hem in de modder stak, er uit wilde halen om zijn weg te vervolgen, viel zijn oog met ontzetting op den sleutel, welken hy van Herbert ontfangen had,

{==329==} {>>pagina-aanduiding<<}

en door welks ring de stok nog heen was gedreven. Daaruit bemerkte hy, dat zijn nedervaren ter helle werkelijk had plaats gehad, en hy dankte God en zijn Heiligen, dat hy er zoo was afgekomen. Toen nam hy den sleutel op, die nu, waarschijnlijk door de nattigheid van den grond en de koude nachtlucht, geheel bekoeld was, en haastte zich naar Gorcum, in zich zelven al peinzende, wat hem te doen stond. Toen hy by zijn zuster kwam, wachtte hy zich echter haar iets te verhalen van 't geen hem overkomen was, maar toonde haar den sleutel, welke zy terstond herkende als dien van een der kelders in de Graauwe Huizinge. Deze omstandigheid deed de hoop by hem geboren worden, dat de sleutel tot een belangrijke ontdekking leiden zoude; doch, bezorgd of hy wel gebruik mocht maken van een middel op deze wijze verkregen, begaf hy zich naar den Priester, wien hy het gebeurde mededeelde. De Priester kruiste en zegende zich herhaalde reizen by 't verhaal; maar besloot toch met te zeggen, dat, dewijl Wermbold den bozen Vyand geen hulde geboden, noch eenige belofte gedaan had, hy, behoudens behoorlijke boetedoening en aalmoessen, voor zijn ziel geen vrees behoefde te voeden. Toen begaven zy zich te samen naar den Schout, wien zy mede kennis gaven van het gebeurde mirakel. De Schout, insgelijks oordeelende, dat een sleutel, op zulk een wijze verkregen, tot een belangrijke ontdekking leiden moest, trok met den Priester, Wermbold, Badeloch en eenige dienaars naar de Graauwe Huizinge. Gozewijn stond niet weinig verwonderd over dit onver-
{==330==} {>>pagina-aanduiding<<}
wachte bezoek; maar toen men hem te kennen gaf, dat men de kelders wilde doorzoeken, werd hy zoo bleek als een laken. Hy vermande zich echter, en, het gezelschap voorgaande, opende hy den eenen kelder voor, den anderen na, tot zy voor den laatsten kwamen, waar hy zich verontschuldigde, met te zeggen, dat de sleutel niet in zijn bezit was, maar door zijn broeder Herbert, die er eenige hem toebehoorende goederen in geborgen had, medegenomen, en op diens lijk niet teruggevonden was.
- ‘Dat geloof ik wel,’ zeide Wermbold: ‘hy had hem met zich naar de hel genomen; maar hy heeft de heuschheid gehad, hem my ter hand te stellen: en zie, hier is hy.’ -
Zoodra Gozewijn den sleutel zag, begon hy over het geheele lijf te beven, zoodat allen de overtuiging bekwamen, dat het in dien kelder niet richtig was. De deur ging open: het was stikdonker daar binnen; maar zoodra men licht gebracht had, ontdekte men op het koude vloersteen het lichaam van een man, die geen teeken meer gaf van leven. Men haastte zich, het daar buiten te brengen; en naauwelijks had Badeloch een oog op de bleeke en vermagerde gelaatstrekken geslagen, of zy viel in onmacht. Het was Redbald zelf, dien men in Brabant gesneuveld waande.
Veel moeite kostte het, den ongelukkige, die niet dood, maar van gebrek aan lucht en voedsel schier bezweken was, weder by te brengem. Toen hy langzamerhand het besef teruggekregen en zich met eenige lavende spijs en drank verkwikt had, gaf hy het

{==331==} {>>pagina-aanduiding<<}

volgende verhaal van zijn wedervaren: Hy was op het slagveld aan Herberts zijde gevallen; doch de slag, die hem getroffen had, had hem slechts doen duizelen en niet gewond. Later weder op de been geraakt, was hy in de handen der vyanden gevallen en gevankelijk weggevoerd. Ruim veertig dagen geleden, was hy ontsnapt en teruggekeerd. Hy was by nacht aan de Graauwe Huizinge gekomen, waar hy zijn vrouw hoopte te vinden, doch door Gozewijn ontfangen was, die zeer ontsteld scheen hem te zien. Hy zelf was mede van zijn stuk geraakt en had gevraagd, of aan Badeloch eenig ongeluk was overkomen, dat hy haar niet zag. Gozewijn was weder naar binnen gegaan, zeggende, dat hy haar zoude afroepen; doch in de plaats daarvan, was hy teruggekomen met Herbert, die hem (Redbald) onverhoeds met een houten hamer op het hoofd geslagen had, dat hy bewusteloos was nedergezegen. Weder bygekomen, had hy zich in den kelder bevonden; waar hy nu sedert drie dagen zonder voedsel gelegen had.
De verklaring van Gozewijn, die, gelijk zich denken laat, terstond in verzekerde bewaring genomen was, bevestigde het verhaal van zijn broeder. Zich van Redbalds dood overtuigd houdende, was hy vrij wat te leur gesteld geweest, toen hy hem zoo onverwachts voor zich zag: hy was Herbert gaan halen, die terstond den raad had gegeven, zich van dien ontijdigen bezoeker te ontslaan. Hem dood wanende, hadden zy bem in den kelder geworpen, waarvan Herbert den sleutel had medegenomen. Later bekende Gozewijn

{==332==} {>>pagina-aanduiding<<}

nog, dat Herbert hem gedwongen had, de helft der nalatenschap van hun broeder te samen te deelen, hem dreigende, zoo hy zulks naliet, de waarheid van het verhaal van Badeloch, nopens het geheim bezoek van haar echtgenoot, te bevestigen.
Redbald getuigde nu ook opentlijk, dat zijn vrouw valschelijk van echtbreuk beticht, en dat het kind, waarvan zy bevallen was, werkelijk het zijne was. Hy nam wederom bezit van de Graauwe Huizinge en leefde daarop nog lang zeer gelukkig met zijn huisvrouw. Gozewijn ontfing zijn welverdiende straf, en Wermbold, getroffen door de zichtbare tusschen-komst der Goddelijke hand, welke zich van hem bediend had om de boosheid te ontmaskeren, begaf zich in het Minnebroeders klooster, waar hy een vreedzaam en godzalig leven leidde. Er waren met dat al ongeloovige lieden, die beweerden, dat er niets bovennatuurlijks in het geval te vinden ware. Volgens hen zoude Wermbold, by zijn nachtwandeling langs de Linge, juist ter plaatse zijn gekomen, waar Herbert verdronken was, en zijn stok gestoken hebben door den ring van den sleutel, die daar by het ophalen van het lijk zoude zijn blijven liggen. Al wat hy overigens van zijn reis naar de hel verteld had, zoude niets dan een droom zijn geweest, veroorzaakt door het zware bier, dat hy voor zijn vertrek van den burg te Arkel had gedronken. - Maar deze verklaring, welke een opeenstapeling van toevalligheden veronderstelde, vond by de vrome lieden geen ingang, en ik haal dien alleen aan tot een bewijs, hoe genegen sommige menschen zijn,

{==333==} {>>pagina-aanduiding<<}



om zelfs wat boven hun bevatting gaat, op hunne wijze uit te leggen.

- ‘Ziedaar indedaad een zeer merkwaardige geschiedenis,’ zeide Agge.
- ‘Dat komt my ook zoo voor,’ zeide Albert: ‘het eenige, wat ik jammer acht, is, dat die Wermbold in een klooster ging. By mijn trouw! hy zoude een wakker krijgsman geweest zijn, van wien men met recht kon zeggen, dat hy voor geen duivel vervaard was.’ -
- ‘Het laat zich met dat al beseffen,’ merkte Arkel aan, ‘dat hetgeen hy ondervonden had, hem tot ernstige gedachten leiden moest. - Maar kom, wie moet nu verhalen? deze avond zal, zoo ik onzen schipper gelooven mag, vermoedelijk de laatste zijn, dien wy aan boord doorbrengen, en wy moeten dien wel besteden, zal ieder zijn beurt krijgen.’ -
- ‘Daar ik elf pitten in mijn tasch heb,’ zeide de dikke Machiel, ‘en er tien voor my gesproken hebben, begrijp ik, dat het aan my is, als spreker op te treden: en alzoo zal ik u vertellen, hoe het gebeurd is, dat Goor van een heerlijkheid een vrije stad is geworden.

Verhaal van Machiel van Goor.

Gy moet weten, dat, van overoude tijden af, de hooge burcht van Goor de aanzienlijkste was van Twente. De Graven van Goor - want zij droegen geen minderen tytel - waren de machtigste Heeren

{==334==} {>>pagina-aanduiding<<}

uit den omtrek: zy bekleedden sints eeuwen de bediening van Advokaat der St. Maartens kerk te Utrecht en vaandrager des Bisschops, terwijl zy in den krijg of by andere plechtige gelegenheden de banier van Sint Maarten voerden. De laatste reis, dat een uit dat Huis van dit voorrecht gebruik maakte, was, toen, voor ruim vijstig jaren, Rolf van Goor, met den bloem van den Twentschen en Sallandschen adel, in de moerassen van Drenthe het leven verloor. Nu ongeveer twintig jaar geleden woonde op de burcht een nazaat van dezen, mede Rolf geheeten, een ruwe kaerel, die noch God noch zijn gebod vreesde. Hy was een dwingeland voor zijn onderzaten en een plaag voor zijn naburen; terwijl bovendien het Holtrichterschap in de Marke, 't welk mede erfelijk was in zijn geslacht, hem in staat stelde, zich op allerlei wijzen ten koste der Ersgenamen te verrijken, zonder dat iemand gezach of moed genoeg bezat om er zich tegen te verzetten. De Schotters toch, wier plicht het ware geweest, voor de rechten der Marke te waken, waren doorgaands op zijne hand: en de meesten onder de Gewaarden, al erkenden zy, dat de Holtrichter de eerste overtreder was in de Marke, hadden deels nog te veel ontzach voor den naam van Goor, deels te weinig kracht van geest, om er opentlijk over te klagen.’ -

Tot dus verre had Machiel gesproken, toen al de toehoorders, die elkander al een poos meesmuilend hadden aangezien, in een schaterend gelach uitberstten.

{==335==} {>>pagina-aanduiding<<}

- ‘Wel mijn goede Machiel!’ zeide broeder Steven: ‘of wy zoo log van geest zijn als gy van lichaam, weet ik niet; maar wel, dat wy van al wat gy daar vertelt, geen woord verstaan.’ -
- ‘Indedaad,’ voegde Roelif er by: ‘gy hebt daar eenige woorden gebezigd welke nadere opheldering behoeven: en ik zoude u wel willen vragen, wat een Marke is, en wie gy Holtrichters, Schotters en Gewaarden noemt.’ -
Machiel zag den monnik en den Haarlemmer met verbaasde blikken aan; want hy kon niet begrijpen, hoe iemand ter waereld met zulke eenvoudige zaken onbekend kon zijn. Toen krabde hy zich een wijl het hoofd; want hoe duidelijk hem de beteekenis ware dier woorden, hy zag niet zoo licht kans om die ook aan zijn reisgenooten duidelijk te maken. Na echter eenige oogenblikken nagedacht te hebben, hervatte hy op deze wijze:

- ‘Gy moet weten, dat de gronden in Twente nooit, gelijk elders, het uitsluitend eigendom van den grooten adel zijn geweest; maar dat de uitgestrekte velden en bosschen, welke men er aantreft, van oudsher in 't gemeen behoord hebben aan de hoofden der huisgezinnen, die er op wonen. Zulke gemeene weiden en bosschen noemt men marken: en zy, die van ouds het recht bezitten om er hun groot en klein vee op te weiden en mest te winnen of hout te hakken, heeten Erfgenamen of Geërfden. Het bestuur der Marken berust by de Gewaarden: dat zijn zy, die vier mansen of morgen gronds in

{==336==} {>>pagina-aanduiding<<}

eigendom hebben: die minder bezitten, worden Kotters of Koveners genoemd, en zijn uitgesloten van het bestuur. Jaarlijks wordt er een vergadering of holting gehouden, waarop al de Gewaarden by elkander komen, om over de belangen der Marke te handelen, en daar worden zy, die meer hout gehakt hebben, dan zy vermochten, of zich op een andere wijze vergrepen hebben, gewroogd (of aangeklaagd) door de Schotters, dat zijn dezulken, die voor de rechten der Marke zorgen; - terwijl de Holtrichter uitspraak doet. Nu werd, als ik u gezegd heb, die bediening door Rolf van Goor bekleed; maar onwaardiger richter hebben zy nooit gehad, want, zoo als ik reeds zeide, hy zelf was de eerste en voornaamste overtreder van de wetten der Marke, en hakte rechts en links van het zwaarste hout weg, zonder zich aan iemand te stooren. 't Is waar, tegen derden had hy de rechten der Marke altijd wakker verdedigd, en, zoo door geweld van wapenen, als door het ontzach dat zijn macht inboezemde, menig betwistbaar stuk gronds voor haar verworven of behouden: 't welk dan ook misschien de reden was, dat hy nog altijd velen onder de Gewaarden op zijne hand had.
Maar zoo hy aan de Erfgenamen soms groote redenen tot klagen gaf, vrij wat onbeschaamder nog gedroeg hy zich jegens zijn Leenheer, den Bisschop van Utrecht. Hy scheen ook te denken: wie dichtst by 't vuur zit warmt zich het best: hy eigende zich de landerijen toe, die aan Sint Maarten behoorden, en zond cijns noch tiende meer. Wel daagde hem

{==337==} {>>pagina-aanduiding<<}

eerst de Bisschop, vervolgens koning Willem zelf ter verantwoording; maar daar stoorde hy zich niet aan: ‘de oude man woont verre af,’ dacht hy, ‘en zal my hier niet komen moeien.’ Daarby was zijn burcht zoo sterk, dat hy voor geen aanval vreesde:, terwijl hy in de Heeren van Almelo en van Voorst, die niet veel beter waren dan hy, een paar machtige bondgenooten had.
Doch zoo Rolf van Goor noch buur noch Bisschop vreesde, daar was toch een mensch, waarvoor hy ontzach toonde, en dat was mijn overgrootmoeder Hinna. Gy moogt er om lachen, en denken, dat ik u een loer draai, wanneer ik u vertel, dat zulk een machtig Heer voor een oude vrouw bang was; maar de zaak is waar; en niet hy alleen, de gandsche omtrek koesterde vrees voor Hinnemoêr. En zy was ook wel geschikt om indruk te verwekken. Zy telde in den tijd, waarvan ik spreek, diep in de zeventig jaren, en was nog zoo recht als een kaars, en zoo rijzig, dat zy zich met Agge Jelles daar had kunnen meten. Voorts had zy, behalve dat zy blind was, geen van de gebreken des ouderdoms, stapte als de beste speerman over het veld, zonder van vermoeidheid te weten, had een stem als een klok, en wist altijd al wat er gebeurd was, ja soms wat gebeuren zou. Zy schroomde niet om by nacht en ontijde langs plaatsen te gaan, waar geen priester zich zou hebben gewaagd: ja nog meer, dikwijls gebeurde het, dat zy zich aan den rand van een Belt, waar de Witte Wijven spoken, of op een ouden offersteen nederzette, en er tot na het eerste hanengekraai bleef

{==338==} {>>pagina-aanduiding<<}

zitten. Waar zy dan over dacht, weet niemand: en velen hielden haar voor een tooverkol; maar toch zy nam haar kerkplichten trouw waar, ging ter biecht en ter misse zoo goed als de beste, en niemand kon iets tegen haar inbrengen: ja meer dan eens had de Priester gezegd, hy wilde, dat al de lieden van zijn kerspel zoo vroom en godvreezend waren als Hinna.
Maar terwijl ik u over mijn grootjen spreek, mag ik de overige leden van ons huisgezin niet vergeten. Het hoofd daarvan was Hinnaas oudste zoon, mijn grootvader Derk, wiens broeder vroeg gestorven was en slechts eene kleindochter had nagelaten, Agnietjen geheeten: mijn vader heette Ootmar: had zeven kinderen, waarvan ik de jongste was, en twee broeders: de een, Freerik, had een zoon, Zweder genaamd, die naar den krijg was gegaan en by Aken gevangen geraakt: de andere heette Steven, en was nog ongehuwd.
Wy woonden nu allen te samen....’ -

- ‘Met de koeien, de honden, de verkens, de ganzen en de kippen, niet waar?’ vroeg Duco Hermana: ‘ik weet, hoe die hoven in Twente er uitzien.’ -

- ‘Wy woonden niet in een hove,’ zeide Machiel, eenigzins geraakt: ‘maar in een whare. Mijn grootvader bemeierde twaalf bebouwde mansen, en wanneer hy ter landweer werd opgeroepen, trok hy met paard en wapen op en bracht drie man met zich. Ja onze whare was misschien de grootste van

{==339==} {>>pagina-aanduiding<<}

het Oversticht, liggende aan den ingang van het bosch, met een gaardeken er achter, een fraaie esch er nevens en een uitgestrekte pottebrink er by, alles wel door de bergen beschut.’ -

- ‘Maar mijn goede vriend Machiel!’ zeide Arkel: ‘spreek toch een taal, die iemand verstaan kan. Wie heeft ooit van een esch of van een pottebrink gehoord?’ -
- ‘Ik meende,’ zeide Machiel, rood wordende tot achter de ooren toe, ‘dat gy wist, dat wy met esch bouwland bedoelen, en dat een pottebrink of telgekamp een brink, of kamp is, waar jong gewas, of telgen, gepoot worden tot onderhoud van de Marke. Nu ik wilde maar zeggen, dat onze whare by uitstek fraai gelegen was, en ruim genoeg van binnen ook; want behalve het woonvertrek, hadden wy nog een grooten spijker en een katerstede daarbij... doch al beschrijf ik u dat alles, wat verscheelt het u? Ik zou zoo doende de halve nacht kunnen doorpraten, zonder tot mijn verhaal te komen:

Mijn oom Steven, die tot dien tijd ongehuwd was gebleven, zoude eindelijk een vrouw nemen, en te dier gelegenheid werd voor onze woning een duchtig bier gehouden, waar al de buren op genoodigd waren: nu, niet een, voor zooverre hy gezonde leden had, bleef er 't huis; want niemand brouwde beter scharrebier dan wy: en ik heb later te Utrecht en te Dordrecht aan de brouwers, by wie ik gewerkt heb, nog menige les gegeven. Doch dat daargelaten.

{==340==} {>>pagina-aanduiding<<}

Mijn vader en mijn broeders waren al den geheelen dag te voren aan den gang geweest om hout te hakken ten einde tafels en zitbanken te vervaardigen, en ik, die nog een knaap was, zat er by en bond de afgestroopte takjens en twijgen in bossen by elkaar. Juist was mijn vader bezig, een beukestam om te houwen, toen Weender de Schotter aankwam, en hem wroogde, voorgevende, dat de boom zwaarder was dan dat hem twee ossen met een juk hadden kunnen overbuigen, in welk geval hy wroogbaar was, dat wil zeggen, dat hy niet dan ten algemeenen nutte der Marke mocht geveld worden.
- ‘Laat dat maar blijven,’ zeide mijn grootvader: ‘den boom heb ik voor jaren zelf geplant en een kalf zou hem omgehaald hebben.’
- ‘En al ware het hout wroogbaar,’ zeide grootmoeder Hinne, die naby den ingang zat en de aanmerking gehoord had: ‘wordt heden het hakken daarvan niet gewettigd door het gebruik, dat wy er van maken? Ga uw weg, Weender! en zoo gy wroogen wilt, wroog dan liever den Holtrichter zelf, die jaar op jaar het bosch beschadigt en de beste eiken laat vallen in den akertijd.’ -
De Schotter haalde de schouders op: ‘laat dat aan my over, Hinnemoêr! indien ik den Holtrichter betrappe, zal hy zoo min als een ander gespaard worden; maar wat u betreft, vriend Derk! onthou gy uw dag en denk om u op de Holting te verantwoorden, die wy morgen laten verkerkenspraken.... dat is (voegde Machiel er by, de scheve gezichten der toehoorders ziende) in de kerk aankondigen.’

{==341==} {>>pagina-aanduiding<<}

Hiermede ging de Schotter zijn weg, en liet mijn grootvader mooi wrevelig achter. Ja hoe vrolijk ook de jonge lieden waren, toen er den volgenden dag bier gehouden werd, de meer bejaarden, en vooral onze bloedverwanten, waren alles behalve in hun schik en klaagden over Rolf van Goor, die, in stede van zich den beschermer der Marke te toonen, dagelijks meer en meer inbreuk op haar rechten maakte, zonder dat zich iemand opdeed, die hem staan dorst; want dat Weender de Schotter woord zoude houden en hem aanldagen, daaraan bleef iedereen niet reden twijfelen. Sommigen sloegen wel voor, dat, zoo de Schotters het niet deden, een ander de taak op zich nemen zoude; maar niemand was er, die er den moed toe had: 't was als in de fabel van de rotten, toen er een voorstelde, de kat een bel aan te hangen: allen vonden 't mooi en nuttig; maar niet een wilde er zich mede belasten. Terwijl zy zoo spraken, daar stond de oude Hinna eensklaps op, en strekte haar langen, mageren arm uit, als om stilte te gebieden. Allen zagen op en luisterden naar 't geen zy zeggen zoude: ‘Zijt gy gerust,’ zeide zy, ‘gy klemmoedigen! en bekommert u niet! Rolf van Goor zal gewroogd worden door hen, die meer bevoegd zijn dan gy: ik zie hen van hier; een grijzaart en een jongeling zijn het, die tegen hem getuigen zullen: en hy zal de breuke vergelden, zoo dat er een geroep van zal opgaan door heel liet land.’ -
Al de genoodigden zagen vreemd op, toen zy die taal hoorden, en onderhielden zich fluisterend met el-
{==342==} {>>pagina-aanduiding<<}
kander, wie de bedoelde personen toch wel zouden wezen; want niemand twijfelde aan de vervulling van hetgeen Hinna had voorspeld. ‘Vermoeit u niet,’ hernam zy toen, ‘met hun namen uit te vorschen; want zy zijn niet op de Marke geboren en hun aangezichten zijn er niet bekend. Maar toch zullen zy er hun stem op uitbrengen gelijk zy er toe gerechtigd zijn: en de woorden, die zy spreken zullen, zullen niet ydelijk op den grond vallen; maar als godspraken worden aangehoord.’ -
De woorden van de oude vrouw brachten al de aanwezigen in een ernstige stemming, welke een geruimen tijd aanhield. Ook had, weinigen tijd geleden, een voorval op de Marke plaats gehad, dat veel indruk verwekt had: een aartige deerne, die in de wandeling roode Barta geheeten werd, en vader noch moeder had, zoodat zy als 't ware als het kind van de Marke beschouwd werd, was plotslings verdwenen, en, in spijt van alle nasporingen, niet teruggevonden. Dit voorval kwam ook nu wederom ter sprake, daar sommigen wilden weten, dat er naricht van haar gekomen was, als zoude zy door de wolven verscheurd zijn geweest; hoewel anderen dit gerucht tegenspraken. Deze stof van onderhoud was niet geschikt om de gasten op te vrolijken, en de meesten zagen somber en ernstig voor zich heen, toen mijn vader den blinden speelman last gaf een luchtig deuntj en te vedelen, waarop de jonge lieden zich tot den dans begaven. Vrolijk en dartel sprongen zy rond op het gras, onder het luidkeels aanheffen der liederen welke de blindeman speelde. Maar wie er

{==343==} {>>pagina-aanduiding<<}

danste en zong, mijn nichtjen Agnietjen alleen weirgerde deel te nemen in de algemeene pret, en ik bemerkte, zoo jong als ik was, (want ik telde toen naauwelijks twaalf jaren), dat haar nu en dan een traantjen langs de wangen liep, wanneer zy de overrige deernen, elke met haar knecht, zag rondhuppelen. Niet, dat het haar aan een vrijer ontbroken zoude hebben, om haar ten dans te leiden; want zy was buiten tegenspraak het liefste en mooiste meisjen van de geheele Marke; maar zy wilde met geen jonkman op den tril, in de afwezigheid van haar neef Zweder, die met haar verloofd was, en, gelijk ik u reeds gezegd heb, by Aken gevangen was genomen, sedert welken tijd hy niets van zich had laten hooren. Gy moet echter niet denken, dat zy daarom als een onnut meubel in een hoek zat te kniezen: integendeel hield zy zich onverpoosd bezig met de gasten te bedienen, de ledige kannen weder te vullen, en de koeken aan te brengen, welke byna zoo snel in de magen der dischgenooten verdwenen als mijn moeder die bakken kon.

Ik zoude u nog heel wat kunnen vertellen van het feest; maar dat doet eigenlijk niets tot de zaak: en ik zal dus maar dadelijk overspringen tot hetgeen een paar dagen later gebeurde. Wy waren met ons drieën alleen te huis, ik, mijn oude grootmoeder, en Agnietjen. Mijn grootvader en al de andere mannen waren op 't land aan het werk: mijn oudste zusters met de koeien en verkens uit, en de jongste met de ganzen. Ik was anders ganzenjongen; maar ik had mijn voeten met heet water gebrand, zoodat ik naauw-
{==344==} {>>pagina-aanduiding<<}
lijks staan kon: en zoo was ik te huis gebleven, terwijl Agnietjen met grootmoeder zat te spinnen. Daar gaat op eens de deur open, en loopen een paar ruige honden binnen, van een jager gevolgd. Ik herkende hem terstond: 't was Rolf van Goor, de Holtrichter. Hy zeide ons, dat hy van zijn volk was afgedwaald en vroeg om een teug waters, die Agnietjen hem bracht, terwijl zy hem tevens, als zy wel niet andera doen kon, een bank aanschoof, en hem uitnoodigde, een oogenblik te rusten. Nu, hy liet zich niet bidden, maar ging dadelijk zitten, en begon Agnietjen vrij wat schoons te vertellen, van zijn burcht, en hoe gemakkelijk en lustig men er leefde, terwijl hy eindigde met haar schertsende te vragen of zy ook geen zin zoude hebben, zijn verblijf eens te komen zien. Nu, ons Agnietjen lachte en boertte er wat mede, maar hoewel het alles kortswijl werd, zoo kon ik, wanneer ik zag hoe wonderlijk hy haar in de oogen keek, niet nalaten van om een wolf te denken, die een schaap beloert. Wat grootjen betrof, die sprak geen woord, en ook scheen Rolf niet genegen met haar in 't gesprek te treden; want, behalve een korte groet by 't inkomen, had hy zich niet met haar ingelaten, en vermeed zelfs den kant op te kijken, waar zy zat. Eindelijk stond hy op om zijn afscheid te nemen, en gaf te kennen, dat hy zijn jachtgezellen weder ging opzoeken, tevens aan Agnietjen vragende, of zy hem op den rechten weg wilde brengen, daar hy in dit gedeelte minder bekend, en bang was om af te dwalen; - maar van achteren geloof ik, dat het hem alleen te

{==345==} {>>pagina-aanduiding<<}

doen was, om haar mede te troonen; want de dijk lag op geen boogscheuts afstand van onze Whare: en als Hol trichter diende hy toch den weg te weten. Nu, Agnietjen, die de gedienstigheid zelve was, had zich al bereid verklaard om hem te vergezellen; maar op eens daar rees de oude Hinna op en plaatste zich tusschen beide: ‘gy kunt hier blijven, Agnietjen!’ zeide zy: ‘ik zal den Holtrichter geleiden, waar hy wezen moet.’ -
- ‘Gy!’ zeide Rolf, zich op de lippen bijtende: ‘gy, die blind zijt, en zelve eerder een geleider behoeven zoudt?’ -
- ‘Maar grootjen!’ zeide Agnietjen: ‘wat behoeft gy u te vermoeien? ik kan dat immers gemakkelijk doen.’ -
- ‘Of ik zal 't wel beproeven,’ zeide ik: ‘een eind weegs kan ik wel gaan.’ -
Grootjen antwoordde niets; maar zy wenkte met de hand, dat zy 't niet verkoos: toen trad zy de deur uit en stapte flink den weg op, dien zy gaan moest, terwijl Rolf haar volgde, als zelf voor haren invloed zwichtende.
- ‘Machiel!’ zeide toen Agnietjen tegen my: ‘ik maak my waarlijk verlegen, dat grootjen iets overkomen mocht.’ -
- ‘Och! waar zijt gy bang voor?’ vroeg ik: ‘grootmoeder zoude des noods alleen haar weg vinden naar alle hoeken der Marke; maar ik wil wel langs 't gaardeken sluipen en haar in 't oog houden.’ -
Met liep ik de achterdeur uit en kroop op handen en voeten achter de heining voort, terwijl de oude

{==346==} {>>pagina-aanduiding<<}

vrouw met Rolf aan de andere zijde een weinig voor my uitgingen. Aan den uitersten hoek van het gaardeken gekomen, stond Hinnemoêr op eenmaal stil, en, de hand op den arm van den Holtrichter leggende: ‘Rolf van Goor!’ zeide zy, op een toon, welken ik nooit vergeten zal, al leef ik honderd jaar: ‘gy weet, zoogoed als ik, dat gy, dit pad ter linkerhand volgende, op den dijk komt, die u brengt, waar gy heen wilt. Het was ook niet den weg, waar gy naar verlangdet, het was het gezelschap van Agnietjen. Maar wees voorzichtig, Rolf van Goor! reeds tweemalen hebt gy Holting gehouden, en verzuimd u te wroogen; over zes dagen is het exaltatie, en de Gewaarden komen weder by elkander. Wees dan op uw hoede! Ik zie twee lieden, die u wroogen zullen: een grijzaart en een jongeling. Zoo de Erfgenamen u afvallen, is het met u gedaan: dus, ik herhaal het u, wees voorzichtig! en terg de Marke niet meer: denk aan roode Barta!’ -
Rolf van Goor zag haar met verbazing aan en werd bleek: ‘wat weet ik van roode Barta, moeder?’ vroeg hy: ‘gy hebt gehoord zoo wel als ik, dat zy door de wolven verscheurd is.’ -
- ‘Ik ken den wolf, die haar verscheurd heeft,’ zeide Grootjen: ‘en al mis ik mijn oogen, ik zoude bykans zeggen, dat ik hem zie; maar zoo het roofdier tot nog toe de pijlen en het net des jagers heeft weten te ontkomen, de kuil is voor zijn voet gegraven, en hy hoede zich, daar in te Horten.’ -
- ‘Wijf!’ riep de praaf, terwijl hy van kwaad-
{==347==} {>>pagina-aanduiding<<}
heid op de tanden knerste: ‘gy zult toch niet beweeren, dat ik....’ -
- ‘Wat helpen mijne beweeringen?’ viel Hinna in: ‘zy kunnen u onverschillig zijn: het is geen oude, blinde vrouw, van welke de machtige Graaf van Goor iets kan te duchten hebben; maar onderzoek u zelven, of ik wel dan kwalijk heb gesproken: - en nu, vaarwel! zoo gy weder jaagt, zoo jaag een anderen weg uit. De klokhen kan haar kiekens niet beschermen tegen den vos, die rondwaart; doch haar geluid kan de waakzame doggen ter hulp doen toespringen: en wee den vos, die in hun macht raakt.’ -
- ‘Vrouw! gy zijt ijlhoofdig,’ zeide de Graaf, en haalde de schouders op: ‘ik ben zelf wel dwaas van hier langer naar uw raadsels van wolven en vossen te blijven luisteren: en meteen, zijn honden roepende, ging hy zijn weg. Nog een geruimen tijd bleef grootjen naar het verwijderd geluid zijner voetstappen luisteren; terwijl ik, zoo behoedzaam als ik kon, ten einde niet door haar te worden opgemerkt, weder naar huis kroop.
De dag der Holting was gekomen, en ofschoon die eerst in den achtermiddag begon, waren alle onze mannen reeds vroeg in den morgen naar de heilige Linde gegaan, waar de vergadering plaats had; want men nam er de gelegenheid waar om over allerlei zaken te spreken. Ik was met Agnietjen op de heide om honden te steken, (dat zijn plaggen, om te branden), en wy lachten en schertsten en zongen by ons best, toen wy langs den dijk een viertal

{==348==} {>>pagina-aanduiding<<}

ruiters zagen aankomeu: ‘Zie eens,’ zeide ik: ‘zouden dat knapen van Goor zijn?’ -
- ‘Ik geloof het niet,’ antwoordde Agnietjen: ‘de dienstknechten van de burcht dragen roode kasakken met witte mouwen, en deze mannen zijn zonder livrei of onderscheidingsteeken, ik denk eerder dat het Erfgenamen zijn, die zich naar de Holting begeven.’ -
- ‘Droomt gy?’ hernam ik: ‘dat zijn voorwaar geen boerepaarden, daar zy op zitten; - maar wy zullen het wel gewaar worden; want zie, zy rijden den dijk af en komen hier na toe?’ -
En in de daad, wy kwamen spoedig genoeg te ontdekken, wat die ruiters in hun schild voerden. Naauwelijks waren zy Baby ons gekomen, of twee hunner sprongen van 't ros, en eer Agnietjen nog gedacht had om zich te verweeren, grepen zy haar om 't lijf, en sleurden haar met zich naar de paarden. Ik sprong, zoo klein ik nog wezen mogt, op een dier schelmen toe, hechtte my aan zijn buis, en beet en krabde hem uit al mijn vermogen, tot dat een geduchte trap, dien hy my voor de maag gaf, my achterover deed vallen en de bewustheid voor een wijl ontnam. Toen ik weer tot myzelven keerde, was niets meer van Agnietjen noch van haar schakers te bespeuren.
Huilende en schreeuwende begaf ik my op weg naar huis om het noodlottige voorval te vertellen, toen ik, tot mijn verbazing, Hinnemoêr van verre over de heide zag aankomen, langzaam en statig vooruit wandelende, en slechts nu en dan den bodem even

{==349==} {>>pagina-aanduiding<<}

met haar staf aanrakende, om zich te verzekeren, dat zy 't goede pad hield. Terwijl ik nog by myzelven overleidde, hoe ik haar het gebeurde zoude mededeelen, en naauwlijks beginnen dorst - want Agnietjen was haar lieveling - herkende zy my aan het gerucht mijner voetstappen: ‘Machiel!’ riep zy my toe: ‘is er iets gebeurd? waar is Agnietjen? een onrust, als ik in jaren niet gekend heb, heeft my hierheen gedreven.’ -
- ‘Ja wel is er iets gebeurd,’ antwoordde ik, snikkende, en verhaalde haar het geval, voor zooveel ik er namelijk van gezien had. Ik verwachtte my op bittere tranen en verwenschingen van hare zijde; maar tot mijn verwondering bleef zy kalm en bedaard naar my luisteren: alleen zag ik, dat zy bleeker werd dan gewoonlijk en dat haar lippen beefden.
- ‘Gy weet dus niet,’ vroeg zy, toen ik gedaan had, ‘waar zy heen zijn gereden? - Maar wat behoef ik dit te vragen: de havik brengt het geroofde kieken naar zijn nest en de wolf sleept het lam naar zijn hol! - Voorwaar, wel hebben zy hun kans waargenomen, nu alle weerbare mannen van het veld zijn en zy geen tegenstand hadden te schroomen. - Ik wist, dat zoo iets eenmaal gebeuren moest; - maar de maat is vol, en de dag der vergelding is gekomen. Voort, voort naar de Holting: daar zal ons recht gedaan worden.’ -
En zonder verder te spreken begaf zy zich op weg; ik ging nevens haar, zeer nieuwsgierig om te vernemen, welk voornemen zy koesterde, maar my wel

{==350==} {>>pagina-aanduiding<<}

wachtende, daarnaar te vragen, als bewust, dat ik zulks toch niet van baar zoude te weten komen. Wy hadden een goede twee uren te gaan, en de weg was hobbelig en ongelijk; zoodat wy slechts langzaam vorderden. Op eens, nadat wy de grootste helft van den weg hadden afgelegd, daar zie ik achter ons een stofwolk rijzen, en daaruit een ruiterbende te voorschijn komen.
- ‘Grootjen!’ riep ik vol schriks: ‘daar zijn zy weêr: - nu komen zy u ook weghalen,’ voegde ik er in mijn onnoozelheid by.
- ‘Ruiters!’ herhaalde Hinnemoêr, luisterende: ‘en wat komen zy verrichten? het zijn krijgsknechten,’ vervolgde zy, met die fijnheid van gehoor, welke de blinden over 't geheel, en haar in 't byzonder onderscheidde: ‘ik hoor het metaal der zwaarden tegen de zadels kletteren.’ -
Toen zy ons naderby gekomen waren, reed een der ruiters vooruit en, zijn paard inhoudende toen hy zich by ons bevond: ‘moeder!’ zeide hy, ‘is deze de weg naar de heilige Linde?’ -
- ‘Gaat gy naar de Holting?’ vroeg grootjen, met eenige verwondering: ‘ook wy gaan derwaarts heen. - Maar wie kunt gy zijn? gy behoort niet tot de Marke: en de wapenknechten van Goor dragen hun zwaarden aan lederen riemen, niet aan kettingen als gy.’ -
De ruiter gaf geen antwoord, maar reed tot de zijnen terug en sprak een paar woorden met een ander, die 't hoofd van de bende scheen, en nu zelf naar ons toe kwam.

{==351==} {>>pagina-aanduiding<<}

- ‘Hoe nu?’ vroeg hy op een minzamen toon: ‘gaat gy ook naar die vergadering of Holting, zoo als gy ze noemen wilt, goede vrouw? - ik meende, dat daar alleen mannen op verschenen.’ -
Hinnemoêr hief verbaasd het hoofd op: ‘Machiel!’ zeide zy, my in den arm knijpende: ‘dat is de jongeling, wiens stem ik in den droom vernomen heb: hy is blond, niet waar? en zijn gelaat is blanker dan dat van onze knapen?’ -
Ik keek den ruiter aan, en, in de daad, zelden heb ik later, en op dat oogenblik had ik stellig nooit iemand gezien, wiens uiterlijk voorkomen my zoo trof. Wel is waar, ten opzichte van zijn kleeding, had hy niets, dat hem van een gewonen krijgsknecht onderscheidde: een eenvoudige wapenrok verborg zelfs het borstkuras: en, terwijl de overige ruiters, op eenen na, in 't harnas waren, zware strijddegens aan de heup, en stormhoeden op het hoofd droegen, had hy geen ander wapen dan een knijf, en waren zijn fraaie blonde hairvlechten, die in weelderigen overvloed hem in den hals vielen, slechts door een klein rood kapjen bedekt, op hetwelk een enkele lange reigersveer prijkte. Zijn gelaatstrekken waren jeugdig en voor een man misschien te bevallig; maar de levendige en siere opslag der donkere oogen nam alle denkbeeld van verwijfdheid weg en gaf aan het geheel een treffende uitdrukking van majesteit en kracht.
- ‘Hoe!’ zeide hy, getroffen door de vraag van Hinnemoêr: ‘gy kent my dan?’ -
- ‘Ik ken u niet,’ antwoordde grootjen: ‘alleen in den droom heb ik gezien, dat gy den Holtrichter

{==352==} {>>pagina-aanduiding<<}

zoudt komen wroogen; maar gy zoudt niet alleen komen: daar moest een grijzaart met u zijn.’ -
Meer en meer verbaasd wendde de jongeling den blik naar de bende, welke op een kleinen afstand had stil gehouden: en nu zag ik, dat een der ruiters een reeds bejaard man was, en in geestelijk gewaad gekleed.
- ‘Nader dan toch, mijn waarde oom!’ riep de ruiter hem toe: ‘zie hier een oude vrouw, die ons in den droom gezien heeft, en ons een goeden uitslag op onze pogingen schijnt te voorspellen.’ -
- ‘Ik had haar voorspelling niet noodig,’ zeide de grijzaart, ‘om my verzekerd te houden, dat die uitslag voordeelig wezen moest, zoodra mijn belangen door u behartigd werden.’ -
- ‘Hy is het,’ riep Hinnemoêr, terwijl een straal van vergenoegen haar gelaat verlichtte: ‘de oude man uit mijn droom!’ -
- ‘Voorwaar!’ hernam de vreemde jongeling: ‘wy vermoedden niet, oom! dat, terwijl wy onze plannen beraamden, wy tevens de gedachten dezer oude vrouw bezig hielden. Maar zoo men 't vragen mag, moeder! wat hebt gy gezien, dat wy met uw Holtrichter deden?’ -
- ‘Ik weet anders niet,’ antwoordde Hinnemoêr, terwijl zy de wenkbraauwen samentrok, als om zich de omstandigheden van haar droom te herinneren, ‘dan dat gy opstondt van tusschen de Gewaarden, en Rolf van Goor wroogdet: niet slechts wegens de overtredingen der Markewet, maar ook wegens het wegvoeren van twee jonge dochters uit de Marke en

{==353==} {>>pagina-aanduiding<<}

het zich toeeigenen van de goederen van Sint Maarten.’ -
De ruiter schudde het hoofd: ‘of deze vrouw heeft verspieders in onzen raad gehad,’ zeide hy tegen den grijzaart, ‘of zy is werkelijk met een buitengewoon gezicht begunstigd geworden. Maar in allen gevalle hebben wy dubbele reden om voorzichtig te handelen en de tijding af te wachten, die Zweder brengen zoude: hy heeft ons by een vierkanten steen bescheiden, die hier ergens op een heuvel wezen moet, - maar de Satan moge al die vreemde namen onthouden.’ -
- ‘Is het ook de lake op den Brinkzettersberg?’ vroeg Hinnemoêr.
- ‘Recht zoo,’ hervatte de vreemdeling: ‘een steen, of een lake, zoo als gy die noemt, die zich ongeveer vijf voet boven de heide verheffen moet.’ -
- ‘Gy zult hem zoo dadelijk aan uw rechterhand zien,’ zeide Hinne: ‘het kan kwalijk vier boogscheuten hier van daan zijn.’ -
- ‘Voortreffelijk,’ zeide de ruiter: ‘wy komen dan in tijds en behoeven ons niet te overhaasten.’ -
En nu gingen wy weder voorwaarts, terwijl de ruiters hun paarden lieten stappen en gelijken tred met ons hielden. Wy kregen weldra de lake in 't oog, en zagen werkelijk iemand, als een landman gekleed, die tegen den steen gezeten was; maar hoe verwonderd keek ik op, toen ik, by 't naderen, in hem mijn neef Zweder herkende, den vrijer van Agnietjen, dien wy nog afwezig en in de gevangenschap waanden.

{==354==} {>>pagina-aanduiding<<}

- ‘Grootjen!’ riep ik: ‘daar staat hy, onze Zweder! hemel! wat zal hy bedroefd wezen, wanneer hy hoort, dat zy hem Agnietjen geroofd hebben.’ -
- ‘Wat zegt gy, knaap?’ vroeg de jongste ruiter: ‘wie is er geroofd geworden?’ -
- ‘Het is mijn kleindochter,’ antwoordde Hinnemoêr; ‘die zy een paar uur geleden van 't veld gehaald hebben: en zoo ik naar de Holting ging, het was om Rolf van Goor van den roof te beschuldigen; maar zoo het in de daad Zweder is, die teruggekomen is, dan past het hem, zijn verloofde terug te eischen.’ -
De ruiter glimlachte, en, zich tot den geestelijke wendende: ‘voorwaar!’ zeide hy, ‘dan hebben wy den goeden Zweder een verrassching bewaard, waar hy niet op was voorbereid, en de dienst vergolden, welke hy ons bewezen heeft: hoor eens, moeder! alles zal zich ten beste schikken; maar meld den knaap niets van hetgeen met die deerne heeft plaats gehad. - Ik moet hem nog over zaken van hooger belang ondervragen, en zoo hy thands vernam, dat zijn liefste in verkeerde handen gevallen was, zoude hy niet in staat wezen my behoorlijk bescheid te geven op hetgeen ik hem te vragen heb. - Welnu, Zweder?’ - vervolgde hy, zich tot mijn neef wendende, die ons inmiddels genaderd was, en die, in stede van, gelijk ik verwacht had, de oude vrouw om den hals te komen vliegen, zich vergenoegde met ons eventjens met eenige bevreemding aan te zien, en vervolgens de oogen weder met eerbied naar den spreker wendde.

{==355==} {>>pagina-aanduiding<<}

- ‘Ik ben op de Holting geweest,’ antwoordde Zweder: ‘zy keken allen wonder op, dat ik zoo uit de lucht kwam vallen, en mijn grootvader...’
- ‘Laat uw grootvader daar,’ zeide de jongste ruiter: ‘en verhaal my, hoe de gemoederen ten opzichte van den Graaf van Goor zijn gestemd.’ -
- ‘Ja! wat zal ik zeggen,’ antwoordde Zweder: ‘sommigen zijn wel ontevreden op hem; maar niemand durft hem nog aan: - intusschen, zy denken voor 't oogenblik minder aan zijne overtredingen der Markerechten als aan een andere omstandigheid, die heden morgen heeft plaats gevonden. Men heeft namelijk het lijk eener arme kovenersdochter, die sedert lang vermist en waarschijnlijk vermoord is, teruggevonden; doch men weet nog geen spoor te ontdekken van den misdadiger.’ -
- ‘En de Graaf van Goor?’ vroeg de ruiter.
- ‘Die zit nog met zijn Kornooten en met de Schotters in een afzonderlijke kove te brassen,’ antwoordde Zweder.
- ‘Heeft hy gewapenden by zich?’ -
- ‘Een tiental knechten, die hem altijd vergezellen; - maar die mogen niet op de Brink komen.’ -
- ‘Dan zullen onze ruiters er ook niet worden toegelaten,’ zeide de jongeling, glimlachende; ‘maar alzoo betaamt het ook, en men moet alle vrijheden en voorrechten eerbiedigen. - Zal deze knaap, uw neef naar ik hoor, ons ongemerkt haar de Holting kunnen brengen?’ -
- ‘Gy hebt grootjen by u,’ antwoordde Zwe-
{==356==} {>>pagina-aanduiding<<}
der: ‘en niemand in de gandsche Marke is beter met den weg bekend dan zy.’ -
- ‘Zy!’ herhaalde de ruiter, verbaasd: ‘een blinde vrouw!’ -
- ‘O! laat dat u niet verwonderen,’ zeide Zweder: ‘zy is de beste gids, die gy vinden kunt.’ -
- ‘Ik dacht niet, dat gy uw grootmoeder nog kendet, Zweder!’ zeide de oude vrouw, eenigzins geraakt, dat hy zoo weinig oplettendheid jegens haar betoond had. - ‘Maar 't is waar,’ voegde zy er terstond by, als bedacht zy zich: ‘dit oogenblik eischt gewichtiger bemoejingen, alzoo laat my en gehoorzaam hem, die de macht heeft om over u te gebieden.’ -
- ‘'t Is wel gesproken,’ zeide hy met de reigersveer: ‘welaan! het is niet noodig, dat men ons gewaar worde of kennen leere voor het tijd is, en het zal best zijn, waarde oom! dat wy te voet onzen weg vervolgen. Gy, Zweder, keer met de overigen terug, tot gy den Heer van Zuylen ontmoet: gy weet mijn verderen last, en het sein dat ik geven zal, zoo ik hulp behoefde.’ -
Dit gezegd hebbende, steeg hy af, welk voorbeeld door den ouden Priester gevolgd werd. Zweder zette zich op een der paarden en nam het andere by den teugel, waarop hy en de overige ruiters in vollen draf weder terug reden langs den weg dien zy gekomen waren. De jongeling, de Priester, Hinnemoêr en ik, vervolgden nu onzen weg, totdat wy den kerktoren in 't gezicht kregen, die boven 't geboomte uitstak. Wy sloegen nu een weinig begaan pad in, dat

{==357==} {>>pagina-aanduiding<<}

door het bosch slingerde en niet verre van de kerk uitliep. Weldra hoorden wy, eerst op een afstand, en eerlang meer van naby, terwijl wy ons met moeite een weg baanden over het dichtbegroeide en met takken overhangen pad, een verward gedruisch van stemmen, waaronder ik zelfs nu en dan die van mijn bloedverwanten of bekenden onderscheiden kon. Eindelijk waren wy zoo dicht by de vergaderplaats genaderd, dat een stap verder ons in 't gezicht der Markegenooten zoude gebracht hebben; maar Hinnemoêr had haar berekening met juistheid gemaakt en bleef eensklaps staan: ‘gy wilt,’ zeide zy zachtjens tegen den ruiter; ‘vooreerst onopgemerkt blijven, niet waar?’ -
De jongeling bevestigde zulks.
- ‘Dan moeten wy nog wachten met ons te vertoonen,’ hernam zy, ‘en het juiste oogenblik waarnemen. - Ziet gy hier niet ergens een pad ter linkerzijde?’ vervolgde zy, met haar staf tusschen de struiken voelende.
- ‘Het is er nog,’ antwoordde hy met de reigersveer, terwijl zijn gelaat verwondering uitdrukte over het geheugen der oude vrouw: ‘maar het schijnt grootendeels dicht gegroeid?’ -
- ‘Ik herinner het my,’ hernam zy: ‘het loopt achter de kerk om, naar een plaats, waar wy verborgen kunnen blijven tot onze verschijning noodig is.’ -
Dit zeggende nam zy my by de hand en wy kropen met ons vieren het pad op, dat, langs een heuvel slingerende, ons, achter de kerk om, naar de

{==358==} {>>pagina-aanduiding<<}

tegenovergestelde zijde der vergaderplaats heen moest leiden. ‘Het is een harde zaak,’ mompelde de oude vrouw onder 't voortgaan: ‘de voorvaderen van dezen Rolf van Goor zijn sedert eeuwen richters geweest in de Marke; maar hy heeft zich zelven dat leed berokkend, en zijn tijd is gekomen. Zoo hy slechts een zoon had? - dan het is daarboven beslist, dat zijn stam met hem zoude eindigen en het Holtrichterschap in andere handen overgaan. - Niet verder Machiel! wy moeten hier stil houden.’ -
Wy waren nu, altijd door het kreupelhout heen sluipende, ter plaatse gekomen, waar het pad weder benedenwaarts op de Brink voerde. Hier ging de oude vrouw op een omgehouwen boomstam zitten, en wenkte onzen tochtgenooten, zich nevens haar te plaatsen, zoodat alle drie buiten het gezicht der vergadering waren, doch naby genoeg om alles te hooren wat er voorviel. Wat my betreft, ik was te nieuwsgierig om bloot voor toehoorder te spelen, en klauterde dus in een berkestruik, hoog genoeg om, tusschen de dichte bladeren, welke my verborgen, een uitzicht over de Brink en het kerkhof te hebben, zoo mooi als ik verlangen kon.
Even buiten het kerkhofmuurtjen, en nog altijd onder de schaduw van een overouden lindeboom, die op het kerkhof zelf groeide, en dien onze voorvaderen zoowel als wy altijd als heilig beschouwd hebben, staat de Markesteen, den vorm hebbende eener groote tafel, en op twee andere, ruim drie voet van elkander verwijderde, steenen rustende. Achter dien steen was Rolf van Goor, als Holtrichter, op een

{==359==} {>>pagina-aanduiding<<}

groote zoodebank gezeten, met zijn twee Kornooten, door hem uit de aanwezige Gewaarden gekozen, ter wederszijden. Om hem zaten de Buren, die, gelijk men 't noemde, in de bank gegaan waren, dat is, die met hem de vierschaar moesten spannen: de Schotters stonden by den Markesteen: en verder op, zoo op het groene gras van de Brink als op de zerken van het kerkhof, zaten of lagen Gewaarden, Kotters, en Koveners, door en nevens elkander. Nu spitste ik beide mijn ooren om te luisteren, en verdiepte my in gissingen over hetgeen die twee vreemdelingen toch wel op de Holting zoude te verrichten hebben.
Reeds hadden de Schotters een begin gemaakt met te wroogen wat wroogbaar was, en menige Markebewoner, zoo Gewaarde als Kotter, was reeds schuldig verklaard aan de overtreding van wroogbaar hout gehakt, of onbehoorlijke toeslagen gemaakt, of in den akerentijd ingebernd, of zich als een slechte nabuur gedragen te hebben, en diensvolgens in ettelijke maten biers veroordeeld geworden; - want by gebrek aan geld, wordt by ons elke breuke met bier vergoed. De laatste overtreding waarvan gewag gemaakt werd, was die mijns grootvaders, wegens het houwen van den beukeboom voor stoelhout als men 't noemde: - en geen klein rumoer veroorzaakte de beraadslaging over deze breuke. Immers zy, die mede op 't bier geweest waren, hielden, met mijn grootvader, vol, dat het hout niet wroogbaar geweest ware; terwijl zy, die niet tot de genoodigden behoort hadden, luide het tegendeel beweerden. Onder het over en

{==360==} {>>pagina-aanduiding<<}

weder praten werd men al warmer en warmer, en de Roode Roê - gelijk men by ons den veldwachter noemt - had werks genoeg om te beletten, dat men van woorden tot dadelijkheden overging. Eindelijk gelukte het den Holtrichter, die mede zijn krachtige stem verhief, een weinig stilte te verkrijgen.
- ‘Luister!’ zeide Hinnemoêr met een gesmoorde stem: ‘Rolf van Goor gaat het woord opvatten: hy zal het oordeel over Derk uitspreken.’ - Maar deze reis had de oude vrouw mis geraden, en was de uitspraak des Holtrichters geheel anders dan iemand verwacht had. ‘Goede mannen en buren!’ zeide hy: ‘wy hebben niet te onderzoeken, of de beukeboom, dien Derk geveld heeft, al dan niet wroogbaar ware. Volgens de oude gewoonte der Marke, welke voor ons kracht van wet moet hebben, bestaat er een uitzondering op den algemeenen regel, zoodra het stoelhout voor trouw of begrafenisfeesten geldt: - en zoolang die gewoonte niet is afgeschaft, kan ik mijne stem er niet toe verleenen, om hem te veroordeelen, die haar ter goeder trouw gevolgd heeft.’ -
Ik zag grootjen aan: de verwondering was op haar gelaat geschilderd: ‘hy is voorzichtig,’ mompelde zy: ‘hy wil zich vrienden maken in de Marke.’ -
En indedaad, de uitspraak was door een algemeene toejuiching gevolgd geworden, en zelfs zy, die zich tegen Derk verklaard hadden, prezen luide de toegevendheid, welke de Holtrichter betoonde. Doch spoedig bleek nog nader, hoezeer deze, die waarschijnlijk, by gelegenheid van zijn twist met den Bisschop, zich medehelpers begreep te moeten ver-
{==361==} {>>pagina-aanduiding<<}
werven, het er op toelegde om de gemoederen der Markeburen te zijnen voordeele te winnen. ‘Goede mannen en buren!’ zeide hy, nadat hy weder stilte verkregen had: ‘het is nu het derde jaar, dat de Schotters, 't zij uit bescheidenheid, 't zij door verzuim, hebben nagelaten, my te wroogen. En echter moet ik bekennen, dat ik myzelven menige overtreding der Markewetten te wijten hebbe. Wel is waar, het hout, dat ik liet hakken, moest meestal dienen ter versterking van mijn burcht te Goor, en alzoo eenigzins ten nutte der Marke; want hoe vaster mijn burcht is, hoe beter ik in staat ben om u te beschermen; maar met dat al, een breuke blijft een breuke, en de Holtrichter moet daaromtrent met den minsten kovener gelijk staan. Ik wroog my alzoo voor twee tonnen biers, die ik na afloop der Holting, aan allen die hier opgekomen zijn, ten beste geve.’ -
- ‘Hoezee! Rolf van Goor boven! Leve de Holtrichter!’ schreeuwden al de aanwezigen onder een oorverdoovend gejuich en een handgeklap, dat niet scheen op te houden. Ik zag den grijzen Priester verbleeken en de trekken van den jongeling met de reigersveêr een uitdrukking van teleurstelling aannemen. ‘Zijn list gaat ver,’ mompelde Hinnemoêr: ‘maar wy zijn nog niet aan 't einde.’ -
- ‘En nu,’ hernam de Holtrichter, na den arm uitgestrekt en stilte geboden te hebben, ‘nu rust nog een zware en droevige plicht op my. Gy hebt het gehoord, goede mannen en buren! men heeft heden morgen, aan de Westzijde van Jan Tonnijsens

{==362==} {>>pagina-aanduiding<<}

pottebrink, geen half uur van mijn slot, een lijk gevonden, dat in der haast onder 't zand scheen gestopt, en 't welk men vermoedt dat van de roode Barta te zijn, welke sedert lang vermist werd. Ik heb last gegeven, dat men het naar mijn burcht zoude voeren, en een ernstig onderzoek instellen naar de plegers van dat feit.’ -
- ‘Die ellendeling!’ zeide Hinnemoêr, terwijl zy oprees: ‘hoe listig weet hy den schijn van zich af te werpen.’ -
- ‘Ik wenschte dat ons volk hier ware,’ fluisterde de Priester tegen zijn makker: ‘die lieden hebben zich door hem laten paaien en wy zullen by hen geen ondersteuning vinden.’ -
- ‘Ontzinkt u de moed, grijzaart?’ vroeg de oude vrouw, op een toon van verwijt.
- ‘My zal hy nooit ontzinken,’ zeide de jongeling, wiens oogen vonkelden, ‘zoolang ik voor recht en billijkheid moet spreken.’ -
- ‘Welaan dan,’ hernam Hinnemoêr: ‘het oogenblik is daar, wy moeten ons vertoonen.’ -
- ‘Luister!’ zeide de ruiter: ‘daar neemt iemand het woord.’ -
- ‘Het zal moeielijk zijn, de daders van het schelmstuk te ontdekken,’ zeide een der Gewaarden: ‘de zaak is al zoo lang geleden.’ -
- ‘Om 't even!’ hernam de Holtrichter: ‘ik wil een aanzienlijke belooning uitloven aan al wie ze aan den dag brengt! Maar wat beteekent dit?’ -
De oorzaak van des Holtrichters verwondering was het plotselings verschijnen by den Markesteen van

{==363==} {>>pagina-aanduiding<<}

Hinnemoêr, die, my by de hand genomen hebbende, met rassche schreden derwaarts heen was gestapt.
- ‘Loof geene belooning uit, Rolf van Goor,’ zeide zy, haar van licht beroofde oogen op hem richtende: ‘u kan het geen moeite kosten, den roover en moordenaar voor den dag te brengen.’ -
Al de aanwezigen staarden met verbaasde blikken de oude vrouw aan, wier woorden hun duister waren: wat den Graaf van Goor betrof, hy stond als van den donder geslagen: zijn gelaat werd bleek als dat van een doode, en groote zweetdroppelen paerelden op zijn voorhoofd.
- ‘Wat bedoelt gy?’ vroeg hy eindelijk met een afgebroken stem.
- ‘Wat veinst gy, my niet te verstaan?’ hernam zy: ‘weet gy dan niet, dat de roover der roode Barta dezelfde is, die heden morgen mijn kleindochter Agnietjen van 't veld heeft doen wegvoeren?’ -
- ‘Agnietjen weggevoerd!’ riepen onze bloedverwanten, met hevigheid opspringende: en al de aanwezigen sloegen een vragenden blik op den Holtrichter.
- ‘Die vrouw is ijlhoofdig!’ zeide Rolf, trillende van ontsteltenis en woede.
- ‘Ik ben niet ijlhoofdig,’ hernam Hinnemoêr: ‘ik weet te wel, dat ik waarheid spreke. Rolf van Goor! het is niet met een paar ellendige tonnen bier, dat gy het onrecht kunt goedmaken, 't welk de Marke van u geleden heeft. Ik heb het u voorspeld, dat twee mannen u op de Holting zouden komen wroo-
{==364==} {>>pagina-aanduiding<<}
gen, een grijzaart en een jongeling. En ziet, daar komen zy.’ -
Meteen strekte zy haar staf uit naar het pad, 't welk zy waren uitgekomen, en de verbazing der aanwezigen vermeerderde, toen de Priester verscheen en met langzame schreden den Markesteen naderde. Het gedrag van Hinnemoêr had hem zijn moed terug gegeven. Met kalme waardigheid trad hy voor den Holtrichter, die van verrassching verstomd scheen.
- ‘Rolf van Goor!’ zeide hy op een plechtigen toon: ‘tweemalen heeft uw Leenheer, de Bisschop van Utrecht, u ingedaagd u te verantwoorden, dat gy aan uw leenplicht niet voldeedt: en gy zijt niet opgekomen.’ -
Het was licht te bespeuren - ofschoon ik toen, gelijk gy denken kunt, nog die opmerking niet maakte - dat de Graaf, hoe onverwacht de komst van den grijzaart ook ware, niet ontevreden was, dat deze beschuldiging van een nieuwen aart tot een soort van afleiding kon strekken, welke de aantijging van Hinnemoêr op den achtergrond bracht: hy kreeg dan ook de onbeschroomdheid terug, welke hy een oogenblik verloren had, en, den Priester barsch aanziende: ‘Zijt gy door den Bisschop gezonden?’ vroeg hy: ‘zoo kom morgen op mijn burcht te Goor: de Marke heeft niets met de aanspraken van Sint Maarten te schaffen.’
- ‘Daarin bedriegt gy u,’ hervatte de grijzaart: ‘indien gy het Holtrichterschap bekleedt, het is als leenman van het Bisdom: en uw tytel daartoe vervalt, zoodra de Bisschop het leen terugneemt.’ -

{==365==} {>>pagina-aanduiding<<}

- ‘Ik erken die gevolgtrekking niet,’ zeide de Graaf: ‘Eilieve ziet eens, goede mannen en buren!’ vervolgde hy, zich tot de Markegenooten wendende: ‘hoe verre die Kerkvoogd de onbeschaamdheid van zijn eischen drijft. Heden beweert hy, dat ik in zijnen naam mijn Holtrichterschap uitoefene: morgen zal hy wellicht van de Marke zelve hulde en manschap, cijns en tienden komen afvorderen.’ -
Deze woorden lieten niet na den indruk te maken, dien Rolf er zich van had beloofd; indedaad hadden reeds vroeger de Bisschoppen zich niet met het geestelijk oppergezach vergenoegd, maar ook tijdelijke heerschappy pogen uit te oefenen over sommige naburige Marken, welke altijd als het vrij en onafhankelijk eigendom der Markegenooten waren beschouwd geworden, waarvoor zy alleen den Keizer manschap schuldig waren. Welk gewicht men dus, een oogenblik vroeger, aan de beschuldiging van Hinnemoêr gehecht mocht hebben, in deze zaak vielen de Gewaarden den Holtrichter toe, en menige blik van argwaan en toorn was reeds op den Priester gericht. Maar deze, een minzamen blik om zich heen werpende: ‘Verontrust u niet,’ zeide hy, ‘Erfgenamen dezer Marke! op uwe eigendommen maakt de Bisschop geen aanspraak. Maar u, Rolf van Goor!’ ging hy voort, met verheffing van stem, ‘die, vergetende al wat gy en uw voorvaderen aan den Bisschop en aan het eerwaardig kapittel van Sint Maarten verschuldigd zijt, en welke waardigheden gy bekleeddet, u niet ontzien hebt, u gewelddadig meester te maken van de goederen van het Sticht,

{==366==} {>>pagina-aanduiding<<}

met vyanden van het Bisdom samen te spannen, en alle aanmaningen of oproeping in den wind te slaan, u verklaar ik van uw bediening als Advocaat en Vaandrager van Sint Maarten, en van alle de goederen en bezittingen, onder welken naam ook verkregen en bezeten, welke gy van het Bisdom ter leen houdt, van dit oogenblik, zoo wat u zelven als uw erven betreft, te zijn vervallen.’ -
- ‘Onbeschaamde!’ riep de Graaf uit, terwijl hy opsprong van gramschap: ‘wie zijt gy, die hier, zonder machtiging of lastbrief te vertoonen, u zoo vermetel een toon jegens my durft aanmatigen? En hoeveel man hebt gy met u gebracht, om kracht by te zetten aan uw ijdele bedreigingen?’ -
- ‘Ik heb nog niet uitgesproken,’ hernam de grijzaart, altijd dezelfde kalme deftigheid bewarende: ‘ten einde voor te komen; dat niet de rechten van het Bisdom op dezelfde wijze als door u door een nieuwen leenman mochten worden verkort, verklaar ik allen, die zich, onder welken naam ook, onder de banne van Goor mochten bevinden, van dit oogenblik af ontslagen van hun dienstplicht jegens u, en bevoegd om als vrije en onaf hankelijke poorters zoodanige voorrechten en vrijheden te genieten, als hun by opene brieven zullen worden verleend.’ -
- ‘Vermetele!’ brulde Rolf: ‘dat gaat te ver! nog eenmaal: wie zijt gy?’ -
- ‘De Bisschop zelf,’ hernam de grijzaart, ‘wiens recht om dien toon te voeren wel niemand hier zal weêrspreken.’ -

{==367==} {>>pagina-aanduiding<<}

Algemeen was, als gy denken kunt, de verwondering der omstanders. Rolf van Goor stond een poos sprakeloos van verbazing, maar, weldra zich herstellende: ‘Roode Roe!’ zeide hy: ‘haast u! roep mijn knapen uit gindsche kove, dat zy dien grijskop knevelen, die zich voor den Bisschop durft uitgeven en my straffeloos waant te honen.’ -
- ‘Niet van uwe plaats, Roode Roê!’ zeide Hinnemoêr, zich voor den Markebode stellende: ‘de banvloek der kerk zoude hem treffen, die zich aan den vromen Bisschop dorst vergrijpen.’ -
De Roêdrager stond besluiteloos, zoo groot was de invloed, welken de oude vrouw uitoefende op al wie haar hoorde: ook de Markegenooten keken elkander met verlegenheid aan, niet wetende, wiens partij zy kiezen zoude; maar de Bisschop, altijd even kalm blijvende: ‘gy veinst aan mijne woorden geen geloof te hechten,’ zeide hy tegen Rolf: ‘maar nog wil ik geduld met u hebben, en bied u aan, ons geschil aan den Roomsch Koning te onderwerpen.’ -
- ‘Een fijn voorstel!’ zeide Rolf met een schamperen lach: ‘alsof ik dwaas genoeg zoude wezen, naar Utrecht te reizen en my in den mond des leeuws te begeven. Neen, oude! gy zult mijn gevangen blijven, en afwachten of de Koning zelf zal hier komen om voor u te getuigen.’ -
- ‘Dat zal hy,’ riep op eenmaal de jongeling met de reigersveêr, door de menigte dringende, en zich naast den Bisschop plaatsende: ‘gy kent my, Rolf van Goor! op uw knieën, man! en uw euveldaden beleden!’ -

{==368==} {>>pagina-aanduiding<<}

- ‘De Koning!’ riep Rolf, onwillekeurig, en van schrik terugdeinzende.
- ‘De Koning!’ herhaalden al de Markgenooten.
- ‘Ja mijn vrienden!’ zeide Koning Willem, want hy was het zelf - ‘ik ben het, die in uw midden verschijn om recht te verleenen aan hen die het behoeven. Gy zult het niet euvel opnemen, zoo ik my voor een oogenblik het ambt van richter onder u eigene.’ En, met minzaamheid rechts en links de Markgenooten groetende, trad hy, met een even vrijmoedige ongedwongenheid als of hy zich in zijn hof bevond, Rolf van Goor voorby, en zette zich op de plaats, welke deze verlaten had en waarvan ook de Kornooten uit eerbied waren opgestaan. ‘Oom!’ zeide hy toen tegen den Bisschop: ‘gy zult van onzen tocht vermoeid zijn, zet u nevens my: gy, mijne vrienden, Gewaarden dezer Marke! herneemt uwe plaatsen: en thands, Rolf van Goor! luister toe naar de aanklagt, die tegen u zal worden ingebracht.’ -
- ‘Ik wenschte eerst te weten,’ zeide deze, allenkskens weder moed vattende: ‘of ik my hier als vrij moet beschouwen, ja dan neen?’ -
- ‘Dat zal van den uitslag des onderzoeks afhangen,’ zeide de Koning.
- ‘In dat geval verkies ik my daaraan niet bloottestellen,’ hernam Rolf, ‘en gy kunt my op mijn burcht te Goor komen zoeken. Hier knapen! mijn paard!’ riep hy, de stem verheffende, terwijl hy zich eenige stappen verwijderde.
- ‘Blijf!’ riep de Koning: ‘gy zoudt vergeefsche

{==369==} {>>pagina-aanduiding<<}

moeite doen. De burcht van Goor is sedert dezen morgen door onze benden ingesloten: en zoo gy u naar een uwer bondgenooten van Almelo of Voorst dacht te begeven, beide zijn reeds in onze boeien en wachten hun vonnis af.’ -
- ‘Vervloekt!’ zeide Rolf, terwijl hy op het hooren dezer tijdingen bleef staan: ‘het is een strik die my gespannen is; maar by den hemel! zoolang mijn burcht nog staat, en deze arm een zwaard kan opheffen, zal ik my niet vrijwillig aan u overleveren? komt herwaarts, mijn dienaars! brengt mijn paard! En gy, Markegenooten! zult gy uwen Holtrichter afvallen, nu hy u meer dan immer noodig heeft?’ -
De wapenknechten, de stem van hun meester gehoord hebbende, kwamen reeds van verre toeschieten, en ik zag het oogenblik, dat de Markegenooten, althands de meesten hunner, partij gingen kiezen voor den Holtrichter, wiens voorouders hen zoo lang bestuurd hadden, tegen den Koning, dien zy niet kenden en aan wien zy geene verplichting hadden.
- ‘Markegenooten!’ riep Hinnemoêr: ‘zult gy den van God gezalfden Koning afvallen om den booswicht te beschermen, die uw dochters rooft en onteert?’ -
- ‘Weder die uit de lucht gegrepen beschuldiging!’ zeide Rolf, een grimmigen blik op haar werpende.
- ‘Uit de lucht gegrepen?’ herhaalde de Koning: ‘dat deze brave lieden er over oordeelen, en daarna, zoo zy het nog verlangen, zich ten uwen voordeele, en tegen ons verklaren. Hier knaap!’ ver-
{==370==} {>>pagina-aanduiding<<}
volgde hy, my aanziende: ‘kom voor ons, en vertel, wat u heden morgen overkomen is.’ -
Al de Markegenooten traden met nieuwsgierige blikken nader en vormden daardoor een zoo dicht gesloten kring om Rolf heen, dat deze de mogelijkheid moest opgeven om zich te verwijderen, en dat zijn dienstmannen, die buiten den kring stonden, evenmin tot hem konden doordringen, althands zonder geweld te gebruiken, waartoe zy, als niet recht wetende wat er voorviel, geen oorzaak zagen, en 't welk zy ook, uit aanmerking van hun gering getal, niet durfden ondernemen.
Ik trad nu voor den Markesteen en gaf ten aanhooren van de omstanders een omstandig verhaal van Agnietjens ontvoering.
- ‘En welk bewijs moet de verklaring van dit kind tegen my opleveren?’ vroeg Rolf, toen ik gedaan had, terwijl hy met minachting de schouders ophaalde.
- ‘Verlangt gy nadere overtuiging?’ vroeg de Koning: ‘welaan! wy zullen u voldoening verschaffen:’ en meteen, een hoorn van onder zijn wapenrok halende, blies hy een paar schelle noten, welke terstond van zeer naby uit het bosch beantwoord werden.
- ‘Verraad!’ riep Rolf: ‘nog eenmaal, Markegenooten! roep ik uwen bystand in. Onze rechten en vrijheden worden geschonden.’ -
- ‘Vreest niet voor uw vrijheden, vrome lieden!’ riep de Koning: ‘niet een onzer gewapenden zal, buiten uwe toestemming, de Brink betreden; ik heb

{==371==} {>>pagina-aanduiding<<}

my alleen onder u begeven, omdat ik wist op uw getrouwheid te kunnen rekenen. - Maar ziet slechts om u, daar komen onze getuigen reeds aan.’ -
En nu wendden alle oogen zich naar het groote pad door het bosch, langs 't welk een aanzienlijke ruiterbende in vollen draf kwam aangereden. Aan den ingang van de Brink hield zy stil; - maar niet weinig vreemd zagen de Markegenooten, toen zy in het eerste gelid Zweder herkenden, die Agnietjen by zich op het paard had.
- ‘Gy allen ziet die jonge deerne daar,’ zeide de Koning: ‘toen wy, heden morgen de burcht omeingeld hebbende, vernamen, dat Rolf van Goor zich hier bevond, besloot ik, hem te komen opzoeken en begaf my met den Bisschop en een deel gewapenden op weg. Dan, naauwlijks op de heide gekomen, stuitten wy op een viertal ruiters, die het arme kind met zich voerden, maar, ons ziende, zich poogden te verwijderen. Op haar geschreeuw toeschietende, verlosten wy haar uit de handen der roovers, die straks ter hunner verschooning bybrachten, dat zy gehandeld hadden op last van hunnen Graaf. Gelieft het u hen te hooren?’ -
Op een wenk van den Koning werden de vier gevangenen voorgebracht. Het zoude bykans noodeloos geschenen hebben, hen te ondervragen; want op het eerste gezicht werden zy voor dienstluiden van Goor herkend; doch de verontwaardiging steeg ten top, toen een der schelmen, na zich voor den Koning nedergeworpen en beloofd te hebben, dat, zoo hem 't leven geschonken werd, hy een nieuwe ontdekking

{==372==} {>>pagina-aanduiding<<}

zoude doen, beleed, dat hy, eenigen tijd vroeger, op 's Graven last, de roode Barta op de burcht had weten te lokken, en, nadat zy van hartzeer over 't verlies van haar eer bezweken was, haar lijk in de pottebrink van Jan Tonnijsen onder de aarde gestopt had. Zoo hevig was de woede der omstanders by het aan 't licht komen dezer gruweldaad, dat, had niet het ontzach voor den Koning hen wederhouden, zy den maagderoover terstond met geweld hadden aangerand.
- ‘Gy ziet het,’ zeide de Koning, zich tot Rolf wendende, die in machteloozen spijt op de tanden stond te knersen: ‘als ongehoorzaam leenman, als muiteling en als vrouweroover, hebt gy driedubbele straf verdient. Leg het wapen af, dat gy onwaardig zijt te dragen, en geef u in de handen onzer dienaars over. De Bisschop moge over uw lot beslissen. En thands, mijne vrienden!’ vervolgde hy, nadat Rolf ontwapend en gevangen was weggevoerd: ‘wie uwer wil my het slot te Goor helpen winnen?’ -
- ‘Wy, wy allen!’ riepen uit eenen mond de Markegenooten, de handen omhoog heffende.
- ‘Hebt dank!’ zeide de Koning, blijkbaar getroffen: ‘en als eerste bewijs onzer erkentenis, zullen wy al de breuken voldoen, die heden verbeurd waren, en de kosten dezer Holting dragen. Zoo langt my dan een kroes, dat ik het welzijn dezer Marke drinke.’ -
Twintig kroezen voor eene waren in een oogenblik voor den dag gehaald, en onder blijde juichkreten

{==373==} {>>pagina-aanduiding<<}

den Koning en den Bisschop aangeboden. Spoedig werden nu ook de biervaten op de Brink gerold en de paarden aan de boomen gebonden, waarna allen, Markegenooten en ruiters, zich aan de uitbundigste vrolijkheid overgaven, en Zweder nog herhaalde malen vertellen moest, hoe hy, na een paar maanden in gevangenschap te hebben doorgebracht, door 's Konings benden verlost, en sedert in diens onmiddelijke dienst gekomen was. Wat Agnietjen betrof, zy had zich uit maagdelijken schroom uit het gezelschap der mannen terug getrokken en met my nevens Hinnemoêr, in een hoek van 't kerkhof, plaats genomen; maar het trof ons beiden, dat de oude vrouw niet meer opgeruimdheid toonde over een gebeurtenis, waartoe zy zelve niet weinig had bygebracht. Integendeel zat zy stil en met gebogen houding, als in zich zelve gekeerd, en mompelde nu en dan slechts enkele woorden, welke meer van een beklag dan van zelfsvoldoening getuigden. Eindelijk, toen de Koning zich met den Bisschop zoude verwijderen en met minzaamheid afscheid van haar nemen kwam, hief zy het bovenlijf weer overeind, zonder echter op te staan: ‘Koning Willem!’ zeide zy toen - en het scheen my waarlijk, als had zy op dat oogenblik haar gezicht terug gekregen: ‘gy hebt uw doel bereikt, en de naam der Graven van Goor zal voortaan in Twente niet meer dan ter herinnering aan vroegere dagen genoemd worden. Gy wreekt de verdrukte landlieden op een trotschen en overmoedigen adel, en gy doet wat gy uw plicht acht; maar wees op uw hoede: de steen, dien gy uitwerpt,

{==374==} {>>pagina-aanduiding<<}

zal op uw hoofd en dat uws zoons wederkeeren; en als de tweede na u zijn hoofd zal nederleggen, zal het Hollandsche Huis even als dat van Goor voor eeuwig te niet zijn gegaan.’ -
- ‘Vrouw!’ riep de Koning ontzet: ‘wat bedoelt gy? wat beteekent deze vreemde voorspelling?’ -
Maar Hinnemoêr gaf geen antwoord meer: haar oogen sloten zich weder, zy zakte achterover, en toen Agnietjen en ik verschrikt haar wilden opbeuren, had de doodskleur haar gelaat bedekt, en was het leven uit haar geweken.
Huiverend verliet ons de Koning; maar waarschijnlijk vergat hy den volgenden morgen, - toen de belegerden, op het hooren der gevangenneming van den Graaf, en op het gezicht van den talrijken hoop, die de burcht bestormen kwam, zich dadelijk op genade overgaven, - in zijn vervoering over den voorspoedigen uitslag van zijn krijgstocht, de treurige voorspelling van Hinnemoêr.’ -

- ‘Hebt gy het gehoord, vrienden?’ zeide Duco Hermana, toen Machiel gëeindigd had: ‘daar wil ons die Twentenaar wijs maken, dat zijn grootjen een profetes was: misschien zullen wy een volgende reis vernemen, dat hy zelf voor een profeet door wil gaan.’ -
- ‘In allen gevalle was haar voorspelling ontzettend genoeg,’ zeide Arkel, ‘en ik zoude u niet raden, vriend Machiel! daarmede in Holland voor den dag te komen.’ -
- ‘By Sint Aldgillus!’ riep Duco: ‘zoudt gy denken, dat iemand er aan hechten moest? Dat oude

{==375==} {>>pagina-aanduiding<<}

wijf was mal: of wel, wat ik nog eerder geloof, heeft hy die praatjens, die hy haar in den mond legt, zelf bedacht: en ik stem er voor, dat hy, in stede van een dubbele portie te bekomen, zelfs van zijn gewoon aandeel verstoken blijve.’ -
- ‘Foei Jonker!’ zeide Broeder Steven: ‘zoudt gy zulk een lichaam als het zijne van voedsel willen berooven?’ -
- ‘Voorwaar!’ zeide Duco: ‘hy heeft het minder noodig dan wy; want hy kan nog lang genoeg teeren op zijn vet.’ -
- ‘Ik weet niet, of de geschiedenis waar of verdicht is,’ zeide Albert: ‘maar wel, dat ik dien armen Rolf van Goor van harte beklaag.’ -
- ‘Hoe dat?’ vroeg Arkel: ‘had hy dan niet samengespannen tegen zijn rechten Heer?’ -
- ‘By mijn trouwe!’ antwoordde Albert: ‘indien men al de Leenmannen, die zich tegen hun Heer verzetten, zoo gestreng straffen moest, zouden er weldra geene gevangenissen meer zijn. - En hoe liep het met hem af? dit hebt gy vergeten ons te melden, vriend Machiel!’ -
- ‘Hy stierf van hartzeer en spijt in den kerker te Utrecht,’ antwoordde Machiel.
- ‘Zie, dat was immers te hard,’ zeide Duco: ‘ik stem met den Jonker, en ik geloof, dat men noch in het Oversticht, noch in Friesland, noch waar het zij, een Edelman vinden zal, die, zoodra hy er slechts gelegenheid toe heeft, zal nalaten zich tegen die verregaande aanmatigingen van het Bisdom te verzetten. - Die Graaf van Goor deed niets

{==376==} {>>pagina-aanduiding<<}

dan wat elk onzer in zijne plaats zou gedaan hebben.’ -
- ‘En het rooven dier beide onschuldige deernen?’ vroeg Roelif.
- ‘'t Is zeker wat schoons, om daarover zooveel geweld te maken,’ zeide Duco: ‘kon hy het helpen dat die roode Barta - in 't voorbygaan gezegd, een rare smaak van dien Graaf van Goor - dat, zeg ik, die roode Barta het zoo zwaar opnam? En wat Agnietjen betreft, die had zich dunkt my ook niet te beklagen gehad, al had zy die kove - ik meen die whare - van den ouden Derk tegen een kamer op het slot te Goor verruild.’ -
- ‘Zy verruilde de whare tegen een goed huis in de stad Goor,’ zeide Machiel, ‘waar neef Zweder en mijn vader gingen wonen, toen de burcht gesloopt en het dorp stadsrechten ontfangen had, en zy is er, zoo ik hoop, nog altijd als eerlijke vrouw hooger gëacht, dan zy als byzit van den Graaf zoude geweest zijn.’ -
- ‘Een heerlijke uitkomst,’ zeide Albert lachende.
- ‘Zwijg, Albert!’ zeide Arkel op een ernstigen toon: ‘ik hoop, dat Jonker Duco zoo even schertste; en hy is meester te zeggen wat hy wil; maar u kan ik gelasten, de lichtvaardigheid van uw tong te bedwingen. - Indien het in 't algemeen de plicht eens Edelmans is, de zwakkere kunne te beschermen, indien elke beleediging, door hem aan een vrouw gedaan, strafwaardig is, zoo verdient hy de rechten zijner geboorte te verliezen, wanneer hy

{==377==} {>>pagina-aanduiding<<}



zich zoo verre vergeet om de eer te belagen van arme deernen, die niets buiten die eer bezitten.’ -
De paadje werd bloedrood en boog het hoofd onder deze bestraffing: Duco beet zich op de lippen en, om de zijdelingsche les, welke hy ontfangen had, te doen vergeten, verzocht hy Geeraert de Roode zijn verhaal te beginnen, die zich dan ook niet bidden liet.

Verhaal van Geeraert de Roode.

- ‘Ik behoef aan niemand uwer als iets nieuws te vertellen, hoe vele jaren achter elkander Vlaanderen en Holland te samen in krakeel zijn geweest. De grootvader van Kees Dirksz wist er al van mêe te praten: en onze achterkleinzonen zullen er waarschijnlijk nog het eind niet van zien; want al leven zy misschien voor 't oogenblik als goede buren, er is slechts een zuchtjen winds noodig om 't vuur weêr aanteblazen en als een brandenden berg te doen blaken. Die twisten en oorlogen golden, als gy weet, voornamelijk het bezit van Zeeland: dat was de bruid, daar elk mêe dansen wou; maar, wat gy niet weet, is, dat zoo heden ten dage Graaf Floris van Holland in onze eilanden als Graaf en Heer wordt erkend, hy zulks misschien in de eerste plaats - gy moogt er om lachen of niet - aan my te danken heeft. Maar, helaas! wat hem een Graafschap bezorgde, heeft my mijn bestaan gekost.
Gelijk ik u by vroegere gelegenheden verteld heb, ben ik van kindsbeen af by de visschery geweest:

{==378==} {>>pagina-aanduiding<<}

by mijner ouderen dood had ik zooveel overgegaêrd, dat ik een goede schuit in eigendom had, waarmede ik niet bloot op de vangst uitging, maar ook hier en daar, zoo het uitkwam, voordeelige negotie dreef. Wy hebben afgesproken, de waarheid te zeggen, en dus mag ik hier ook niet verzwijgen, dat mijn handel niet altijd van dien aart was, waar men openlijk voor uit komt, en dat ontfangers noch tolgaarders veel reden hadden om over my te vrede te zijn; want de Boze haal my, indien een van beide ooit een penning van my heeft te zien gekregen, voor al de koopmanschap die ik in mijn leven aan boord heb gehad. Ook vroeg ik er weinig na of ik aan Vlaming of Hollander verkocht: zy waren my even na, en ik bleef tusschen hen beide volkomen onpartijdig. Zoo ik vandaag aan de galeien van Zwarte Griet krijgsbehoeften verkocht om den Hollanders afbreuk te doen, ik leverde den volgenden dag proviand aan de schepen van Koning Willem om zee te kunnen houden, en maakte zoo altijd de rekening effen. Maar, wie kon het my kwalijk nemen? ik had immers het voorbeeld voor my van zoovele aanzienlijke Edelen, die het zeker beter moesten weten dan een gemeene visscher, en die toch mede niet anders handelden dan de vleêrmuis uit het sprookjen, welke zich by de muizen voor een muis en by de vogels voor een vogel liet doorgaan. En dan bleef ik nog getrouwer mijn rol volhouden dan die groote Heeren; want deze hielden zich er slechts zoolang aan, als zy er gunsten mede konden verwerven; maar wanneer het er op aankwam, manschap te leveren of gelden op

{==379==} {>>pagina-aanduiding<<}

te brengen, veranderden zy terstond van wit tot zwart: kwam de Graaf van Holland hun diensten opeischen, dan verontschuldigden zy zich met den eed, aan Vlaanderen gedaan; en riep Vlaanderen hun hulp in, dan gaven zy voor, dat zy onder Holland stonden.

Ik was dan met beide partijen wel en mijn zaakjens gingen voor den wind. Wat my echter het meeste voordeel aanbracht was een akkoord, 't welk ik gemaakt had met zekeren Razo van Duinkerke, die zijn beroep niet, gelijk ik, op de binnenwateren, maar in open zee dreef, als eigenaar zijnde van een scherpzeilend, boosaartig krengetjen van een vaartuigjen, met een twintigtal koppen bemand; allen lieve jongens, die van het land niet wilden afweten, wegens ettelijke kleine oneenigheden, die zy met de Heeren van den gerichte hadden gehad, en met wie men des noods tot voor de poorten van de hel gevaren zou hebben. Met deze manschap nu boegkruiste vriend Razo op de Noordzee, ongenoodigd bezoeken afleggende by de koopvaarders, die hy, uit loutere bezorgdheid voor hun welzijn, van hun overlast, en soms van een beetjen meer bevrijdde: ja, enkele reizen gebeurde het wel, dat hy, om zeker te wezen, dat de schipper of een van zijn volk het niet aan de klok zouden hangen dat hy by hen geweest was, hen aan de visschen prijs gaf, of hun schip voor lekkaadje bewaarde, door er een Sint Maartens vuurtjen van te stooken; maar dat gebeurde alleen wanneer men wat na aan de kusten was of dat er gewapende galeien in 't gezicht waren; -

{==380==} {>>pagina-aanduiding<<}

want in den grond was Razo een goed kalf van een vent, die geen kind gemoeid zou hebben. Dezen Razo nu wist ik doorgaands waar op zee te vinden, en dan kocht ik zijn lading van hem af, welke ik naderhand met goede winst weder ter markt wist te brengen.
In den tijd, waar ik van spreek, waren Koning Willem en de Gravin van Vlaanderen - Zwarte Griet, gelijk zy in de wandeling genoemd werd - geducht aan 't haspelen. Er was namelijk, voordat de eerstgenoemde nog Graaf was, een verdrag aangegaan, waarby Holland Zeeland van Vlaanderen ter leen hield, en nu begeerde Griet, dat Willem haar voor Zeeland hulde zou komen doen. Maar Willem, die in dien tusschentijd Roomsch Koning geworden was, gaf daar mooi den brui van: ‘Zoo gek niet,’ zeide hy, ‘om aan mijn eigen onderdaan hulde te gaan doen van 't geen my als Koning rechtens toekomt,’ en hy weigerde 't glad af. - De Hertog van Brabant, die een goedhartige ziel was en geen krakeel tusschen buren zien mocht, zocht het geschil te vereffenen en stelde aan partijen voor, te Antwerpen te komen om de zaak door zijne bemiddeling te vinden. Koning Willem scheen ook van de leer te zijn, dat een mager vergelijk beter ware dan een vet proces, en reisde naar Antwerpen, waar die slimme feeks van haren kant gezanten zond. Maar zy voerde wel wat anders in haar schild: en terwijl zy tegen Willem: ‘schipper wat hebje een mooi wijfjen!’ spelen liet, ging zy stilletjens haar eigen gang, zoo als gy zult komen te hooren.

{==381==} {>>pagina-aanduiding<<}

Het was in de maand July van 't jaar drie en vijftig, en ik was met mijn schuit naar Waterduinen gegaan, dat een zeedorpjen is aan de Vlaamsche kust; want gy moet weten, ik zocht zelden groote havens op, waar men door tolgaarders en zulk slach van volk wordt lastig gevallen; doch Waterduinen was een stil en afgelegen plaatsjen, waar my nooit iemand was komen moeien of lastige vragen naar mijn lading doen, en waar ik altijd mijn waar goed kon slijten. Het was met den avond, dat ik er aankwam - en reeds had ik vreemd opgekeken, van meer zeilen langs de kust te zien, dan ik daar anders verwachtte; maar nog had ik geen erg wat zulks te beduiden kon hebben, en ik liet in alle gerustheid mijn anker vallen. Maar toen ik den volgenden morgen uit mijn kooi kroop en rond keek, wreef ik wel honderdmaal mijn oogen uit; zulk een vloot had ik om my heen: zoo oud ik was, nooit had ik zulk een aantal schepen by elkander gezien, zy waren van alle grootte en makelei, en telkens vertoonden zich nieuwe zeilen aan den gezichteinder, die zich by de overigen kwamen voegen. Nu, dacht ik, ik zal er wel meer van hooren, en zoo ging ik aan wal naar de tapperij, om den waard te zoeken, die my doorgaands mijn waren afkocht; maar jawel, zijn huis was vol, en noch hy noch iemand anders had ooren voor my. Men stond my kwalijk te woord, en het was in en uitloopen en roepen en schreeuwen en snateren, dat ik een wijl dacht, of de menschen van 't dorp allen krankzinnig waren geworden. En wat my nog het minst aanstond, was dat er naast

{==382==} {>>pagina-aanduiding<<}

den tap een groote zwarte kaerel gezeten was, met een gemalieden kolder aan 't lijf en een geduchten knijf in den gordel, die den hoogsten toon voerde en nu links dan rechts bevelen gaf, zoo aan de visscherslui als aan enkele gewapenden die er zich mede bevonden. Ik dacht al by myzelven: ‘dat loopt hier mis, zoo ik langer blijf,’ en ik wandelde weêr naar buiten, te eerder, daar ik had opgemerkt, dat gezegde kaerel my van 't hoofd tot de voeten opgenomen en toen een paar woorden met den waard gewisseld had, welke ik vermoedde dat my golden. Ik kuier dus het strand weêr langs, van meening om naar mijn vaartuig te keeren, wanneer ik zware stappen achter my hoor, en, omziende, dien raauwen gast uit de herberg ontdek, die my op de voeten volgt.
- ‘Holla, makker!’ riep hy uit al zijn macht: ‘waar moet dat zoo heen?’ -
- ‘Al voorwaart uit,’ antwoordde ik: ‘dan val ik over de huizen niet: regelrecht naar boord, man, en dan met de eb weg.’ -
- ‘Dat heeft zulk een haast niet,’ zeide hy: ‘wy hebben uw schuit noodig.’ -
- ‘En ik dan?’ vroeg ik, ‘denkt gy altemet, dat ik lust heb om naar Zeeland te zwemmen?’ -
- ‘Geen praatjens!’ hernam hy met een barsch gezicht: ‘of gy zwemmen wilt of niet, is onze zaak niet: wy hebben uw schuit noodig, en daarmede uit.’ -
Ik keek mooi zuinig: er hadden zich, in den tijd dat die korte woordenwisseling geduurd had,

{==383==} {>>pagina-aanduiding<<}

al eenige dorpelingen by ons gevoegd, en, wat my minder beviel, ook eenige gewapenden, die als konijnen uit de duinen voor den dag schenen te komen. Ik zag rond of ik niemand vond, die mijn voorspraak by dien barschen hopman wezen mocht, en ziedaar, daar werd ik zekeren Fobert gewaar, een schipper uit Sluis, met wien ik meermalen zaken gedaan had: ‘eilieve, Fobert!’ zeide ik: ‘bedui toch eens aan dien hopman, dat ik volstrekt met mijn schuit hier vandaan moet.’ -
Ik dacht my tot den rechten man gewend te hebben; maar ja wel! zoodra de schavuit my herkende, begon hy te lachen: ‘by Sint Niklaas, hopman!’ zei de hondsvot, ‘dat is Geeraert de Roode uit Arnemuiden: en geschikter kaerel kunt gy niet vinden om voor loods te dienen: hy kent alle banken en slaken tusschen hier en Geervliet.’ -
- ‘Uit Arnemuiden!’ herhaalde een ruiter, die juist naar ons toe was komen rijden: ‘en is het lang geleden, vriend! dat gy die haven verlaten hebt?’ -
- ‘Niet later dan gisteren morgen lag ik er nog aan de palen,’ antwoordde ik.
- ‘Uitmuntend!’ zeide hy: ‘zoo volg my: wy moeten een oogenblik onderhoud hebben met elkander.’ -
Wat zoude ik doen? Ik volgde den ruiter, die ten minsten een geschikter toon voerde en er minder barbaarsch uitzag dan de hopman. Terwijl ik naast hem het pad volgde, dat binnenwaarts over 't duin liep, had ik den tijd van hem op mijn gemak

{==384==} {>>pagina-aanduiding<<}

op te nemen. Hy was nog in den bloei van zijn jaren, en zat met byzonderen zwier op een prachtigen witten hengst, wiens voorhoofd en breede borst met punten van glinsterend staal voorzien waren, terwijl de nek en het lijf met een schitterend karmozijnen kleed overtogen waven, waar het staal en het goud op blonken. De jongeling zelf was blootshoofds; alleen een klein geel mutsjen, waarvan een zwarte pluim nederhing, met een kostbaar juweel vastgemaakt, beveiligde zijn hoofd tegen het branden van de zonnestralen, en bedekte het pikzwarte hair, dat kort en overal gekruld was. Het gelaat was bruin van verf, en de donkerbruine oogen schenen van fierheid en verwachting te glinsteren. Overigens was hy van den hals tot aan de voeten in 't harnas, waarboven hy een zwarten wapenrok droeg, die met fijn goud was geboord.
Toen wy boven op het duin waren gekomen, hielden wy beiden een oogenblik stil, om het prachtige schouwspel te bewonderen, dat zich aan ons opdeed. De geheele vlakte voor ons was met tenten en paviljoenen bedekt, voor welke van afstand tot afstand standerts geplant waren, van wier top veelkleurige banieren wapperden, de aanwezigheid verkondigende, niet slechts van al wat Vlaanderen edels opleverde, maar ook van de poorterschappen en gilden der goede steden, wier wapens en blazoenen niet weinig vertooning maakten. Zoo ver het oog reiken kon, zag men versche benden oprukken, zoo te voet als te paard, en allen met schitterende wapenen bedekt. Het was heerlijk om te zien, hoe de lanspunten

{==385==} {>>pagina-aanduiding<<}

flikkerden en hoe de breede schilden, de gladgeschuurde helmen en harnasplaten overal de stralen der morgenzon terug kaatsten. Alles was leven en beweging: hier renboden, die elkander in alle richtingen kruisten: daar zwaar geladen karren met mondbehoeften en wapentuig: verder geestelijken, in hun ordekleeding, langzaam en statig optrekkende, en eindelijk, voor het grootste paviljoen, waar de groote banier van Vlaanderen woei, een bonte klomp menschen, waar men naauwlijks het oog op houden kon, zoo blonk het daar van goud en van staal, welke klomp het middelpunt scheen, dat leven en beweging gaf aan het geheel.
- ‘Niet waar?’ vroeg de ruiter, half tot my, half tot zich zelven: ‘dat is schoon: - en dat niet minder,’ voegde hy er by, omziende, en op de blaauwe zee wijzende, welke met witte zeilen bedekt was: ‘maar vooruit! wy hebben geen tijd te verliezen.’ -
Ik daalde met hem in de vlakte, en de eerbiedige houding, welke niet slechts de legerwachten, maar ook de Edellieden, die wy nu en dan tegenkwamen, op het zien van mijn leidsman aannamen, overtuigde my, dat deze, gelijk ik reeds dadelijk vermoed had, een Jonker van hooge geboorte wezen moest. Intusschen was het vrij heet en de weg door 't zware zand niet gemakkelijk: ik had werks genoeg om te voet mijn medgezel by te houden, zoodat ik hartelijk verlangde dat de wandeling een einde name, en by elke tent, die wy in 't gezicht kregen, al hoopte, dat deze het doel van onze reis zoude zijn.

{==386==} {>>pagina-aanduiding<<}

Maar ik vond my telkens te leur gesteld, en de Jonker bleef voor zich uit rijden, tot wy ten laatsten het gezelschap weder in 't oog kregen, dat ik voor den standert van Vlaanderen by een had gezien, en naar 't welk hy zich nu begaf.
- ‘Gy hebt ons lang laten wachten, Gwy! wy waren schier ongerust over u, en misten u in onzen raad.’ -
Deze woorden werden tot mijn leidsman gesproken door een groote en schoone vrouw, welke op een edel Spaansch paard gezeten was. Haar houding en gestalte waren indedaad vorstelijk, en haar vuurkleurig gewaad, dat byna tot op den grond afhing, schitterde in 't zonnelicht met zulk een hellen gloed, dat men er de oogen naauwlijks op kon houden, ofschoon zy die kleeding niet behoefd had om de menschen de oogen te doen neêrslaan; want de koenste had haar ter naauwernood durven aankijken, zooveel hoogheid was er in haar blik. Een kostbare wrong, rijk met edelgesteenten bezaaid, sloot haar om het hair, dat in twee dikke zwarte vlechten aan weêrszijden van 't aangezicht nederviel. Haar zwarte oogen waren overschaduwd door zwarte wenkbraauwen, die geheel in elkander liepen, en de bovenlip was met een zwarten knevel bedekt, waarvan de hairen opstonden als de borstels van een kat. Maar haar trekken waren regelmatig, haar tanden wit als ivoor, en het vel, hoe bruin ook, had die fraaie doorzichtigheid, welke aan de Vlaamsche vrouwen eigen is. Al de Edellieden en Heeren, die haar omringden, waren blootshoofds, zelfs Jonker Gwy had by 't naderen zijn muts afgeno-
{==387==} {>>pagina-aanduiding<<}
men, en men behoefde de gezichten der aanwezigen slechts aan te zien, om zich overtuigd te houden van den eerbied en de vrees, welke zelfs haar getrouwste dienaars en naaste betrekkingen koesterden voor Zwarte Griet.
Wat my betreft, ik was alles behalve op mijn gemak, en toch kan ik niet ontkennen, dat het my eenigzins streelde, zoo in de tegenwoordigheid dier beruchte Gravin te worden toegelaten. ‘Wel Geeraert, man!’ dacht ik al by my zelven: ‘wel mag men zeggen: verdrink je kinderen niet, je kunt nooit weten wat er nog van wordt. Hadden mijn vader en moeder ooit kunnen droomen, dat ik nog eens aan Zwarte Griet zoude worden voorgesteld, zy hadden my wel wat minder op stokkebrood onthaald!’ -
Terwijl ik zoo in my zelf praatte, had de Gravin een korte woordenwisseling met haar zoon gehad, die my nu een wenk gaf om te naderen. Vrouw Margriet vestte haar donkere kijkers op my, als had zy in mijn binnenste willen lezen, waarna zy op deze wijze begon:
- ‘Gy komt van Arnemuiden?’ -
Ik knikte van ja.
- ‘Was onze neef Floris daar, toen gy de stad verliet?’ -
Ik gaf weder teeken van ja, zoo als ook de waarheid was; want Koning Willem had, uit voorzorg, zijn broeder gelast het oog op Zeeland te blijven houden.
- ‘Hoeveel volks heeft hy by hem?’ -
- ‘Dat zal niet veel zijn,’ gaf ik ten antwoord: ‘ongeveer een duizend man of vijf.’ -

{==388==} {>>pagina-aanduiding<<}

Het gelaat der Gravin helderde op: ‘en ligt er bezetting te West Kappelle?’ -
- ‘Niet een muis,’ antwoordde ik.
- ‘En te Domburg?’ -
- ‘Evenmin.
- ‘En te Vlissingen? - antwoord dan en laat u de woorden niet uit de keel halen.’ -
- ‘Zoo als ik uw Genade zeg, heel Walcheren zal op zijn best een duizend man vijf zes opbrengen.’ -
- ‘Wat heb ik u gezegd, mijne Heeren!’ zeide zy, zich met een zegepralenden blik tot de omstanders wendende: ‘ik wist wel, dat men geen vermoeden van onze onderneming hebben kon.’ -
- ‘Zoo deze man de waarheid spreekt, dan zeker niet,’ zeide een deftig man, wiens zwarte tabbert en wrong vreemd afstaken tegen de ijzeren wapenrustingen der overigen.
- ‘Deze man bedriegt ons niet, Heer Schatmeester!’ zeide de Gravin, op een toon, die geen nieuwe tegenspraak uitlokte: ‘en wee hem, zoo hy 't wagen dorst: hy zoude het eerste slachtoffer van zijn bedrog worden. En gy kent alle banken en slaken?’ vroeg zy, my weder aanziende.
Ik had gaarne gëantwoord, dat ik zoo veel van de zeevaart afwist als een speenvarken van vedelen, want ik rook al waar het heen zou; maar ik zag te wel dat Zwarte Griet geen wijf was om zich iets te laten wijs maken: en wat zou het ook gebaat hebben? Ik gaf dus een toestemmend antwoord.
- ‘'t Is wel,’ zeide zy, ‘gy zult aan de voorhoede den weg naar West Kappelle wijzen.’ -

{==389==} {>>pagina-aanduiding<<}

- ‘Op mijne schuit?’ vroeg ik.
- ‘Ten einde u uit de gaten te maken, zoo ras gy in zee waart? Neen dat niet. Uwe schuit zult gy terug hebben en goede betaling bovendien - zoo ras Zeeland ons is.’ -
Zy draaide my den rug toe: er viel geen tegenspreken en er bleef niet over dan om my in mijn lot te schikken. Ik kreeg een paar wapenknechten by my om op te passen dat ik niet wegliep, geloof ik, en welhaast trokken wy naar strand, waar zich nu langzamerhand de afdeelingen van het leger heen begaven, terwijl men een aanvang maakte met eerst den voorraad en vervolgens de paarden aan boord te brengen, waarna de eerste afdeeling zich scheep begaf. Ik stond, wel bewaard tusschen mijn geleiders, nog op het strand en sloeg nu en dan een droevigen blik op mijn schuit, welke men, zonder my verlof te vragen, van waren ontledigd en met wapenknechten gevuld had - en welke ik sedert nooit weêrom heb gezien, - en ik was getuige van het afscheid tusschen Gwy van Dampierre en zijn moeder. ‘God geleide u, mijn zoon!’ sprak de Gravin, toen de Jonker in de boot stapte, ‘doch verschijn nooit weêr onder mijn oogen, dan als overwinnaar van Zeeland.’ - ‘Moeder!’ antwoordde de Jonker: ‘ik zal overwinnen of sterven.’ - Al de omstanders riepen, ‘hoezee!’ en ik dacht by myzelven, terwijl ik naar boord geroeid werd, dat het een wijf was uit duizend, maar dat wie haar tot vrouw had ook geen God-straf-me behoefde te zeggen.
Spoedig was nu het anker gelicht en raakten wy

{==390==} {>>pagina-aanduiding<<}

onder zeil. My was mijn post op het voorste van het schip by den stuurman aangewezen, doch zoolang wy nog langs de Vlaamsche kust bleven, waar de man zoo goed te huis was als ik, had ik niet veel te doen en al den tijd om te overpeinzen hoe het met mijn schuit wel zou afloopen. Ik moet er echter byvoegen, dat ik nu en dan over mijn arme landgenooten dacht, die zeker niet weinig last zouden lijden, wanneer zulk een leger - het waren wel honderdduizend man by elkander - in Walcheren viel, en hoe Jonker Floris op zou kijken, wanneer hy zoo onverwachts werd aangetast. In den grond hinderde my het geval zeer; want, ofschoon ik wel was met de Vlamingers, zoo was ik toch, en de meeste Zeeuwen met my, meer Hollandschgezind, en had ik wel om een lief ding gewenscht dat de Koning op de eene of andere wijze lucht van de onderneming had mogen krijgen. Doch het was met my in den volsten zin des woords: wie in de schuit is moet meêvaren.
De gelegenheid was heerlijk en het weer was mooi, echter weinig wind, zoodat wy slechts luttel vorderden, en geweldig heet. Tegen den avond werd het zelfs drukkend, en zware donderkoppen, die zich hier en daar vertoonden, voorspelden een roesterig weer. Met het vallen van de nacht kwam de bui, met het noodige gezelschap van hagel regen en bliksem, uit het Zuiden aanzetten. Ik had nu de leiding van het vaartuig genomen en was zoo voorzichtig geweest om een goeden ankergrond te zoeken, waar wy geen gevaar liepen om in 't zand vast te raken en aan

{==391==} {>>pagina-aanduiding<<}

lager wal te komen: en alles liet zich ook aanzien, dat de bui kort van duur zou zijn. Wij lieten dan het anker vallen en het geheele smaldeel met ons. Daar er vooreerst niets te doen viel, was ik naar beneden gegaan en zat er met het zeevolk een biertjen te drinken op het welslagen der onderneming, zonder ons te stooren aan het gebulder van het weer, en terwijl wy al op en neder reden, dat het een lust was. Maar net zoo als wy daar zitten te praten, daar hoor ik een geluid naast my als of er honderd slangen gesist hadden, en zie ik een blaauwen straal, die, zonder verlof te vragen, door het rookgat naar binnen wandelt, twee bootslui die er voor zaten van de bank gooit, een eind weegs over den vloer heenschuift, een kan en een paar tinnen kroezen smelten doet, die als kokend lood weg loopen, een gat in de planken maakt en met een slag zich naar onderen begeeft, een rook en een stank achter zich latende om de menschen te doen stikken. In een oogenblik waren allen op de been, voorzooverre zy niet door den bliksem dood of lam geslagen waren, en ik de eerste op het dek. Ik zag de vlam naast my tusschen de reeten uitslaan, en dacht niet anders of het geheele schip zou spoedig als een vuur branden. Dat is hier: ‘bergje lijf!’ dacht ik: en zoo liep ik, zonder my lang te bedenken, naar de achterplecht, pakte een touw beet en liet my in de jol glijen, van meening om daar rustig af te wachten wat er gebeuren zou. 't Was nog altijd helsch donker en men kon niet anders onderscheiden dan de zwarte vormen der schepen, die op en neder dansten, terwijl het vast regenen

{==392==} {>>pagina-aanduiding<<}

bleef of het met bakken van den hemel gegoten werd. Wat ik echter verwacht had, gebeurde niet. 't Zij, dat de vlam van zelve weêr uitgedoofd was, 't zij dat men haar dadelijk had weten te blusschen, de galei bleef rijzen en dansen en sloeg niet uit elkander. Toen begon ik te begrijpen, dat het zaak ware, weder binnen te komen, en haalde de lijn naar my toe; maar denkt eens, hoe ik gesteld was, toen ik bemerkte, dat ik met al mijn inpalmen niet dichter by het schip kwam, en eindelijk geen tegenstand meer vond, maar het touw met het end in zee hoorde plompen, terwijl ik zelf half omver in de jol rolde. Hoe 't los geraakt is, weet ik niet; maar daar lag ik in de jol zonder riem of stuur, en eer ik tien kon tellen, was ik wel tien vademen van de galei afgedreven. Wat zou ik doen? Daar lag ik te dobberen, heisch op heisch neêr, terwijl my de hagel in 't gezicht sloeg en half blind maakte en de stort-zeeên my in den nek sloegen. De jol was vol water, dus, gy behoeft niet te vragen, of ik op mijn gemak was. Ik riep mijn Patroon al aan; maar dacht ondertusschen: wie zich zelven niet helpt, verdient niet, dat de Heiligen zich over hem bekommeren: en zoo ging ik met my zelven te rade, hoe ik eenigen stuur in de jol zou krijgen. Er ging nog wel wat eb, maar de wind begon uit te schieten, en ik berekende, dat, wanneer het hoog water werd, de jol naar binnen, misschien wel op de kust van Walcheren aan zoude drijven: de groote zaak was maar te zorgen, dat ik, eer 't zoover kwam, niet met de jol naar den kelder ging om tot klokspijs voor de visschen te die-
{==393==} {>>pagina-aanduiding<<}
nen. Ik tastte om my heen, tot ik den hoos vond, en, nadat ik de jol van het overtollige water ontlast had, ging ik verder aan 't onderzoeken en voelde dat een van de dwarslatten nagenoeg los was: ik brak die geheel uit, bond die met een eind garen aan den hoos wel stevig vast: trok mijn buis uit en wond er dat om heen, en nu, op mijn knieên in de jol liggende, scharmaaide ik met deze nieuwe soort van riem in 't water, zoo goed ik kon, zorg dragende, dat de jol met haar neus oost bleef houden. De bui begon al van lieverleede te bedaren, zoodat ik nu en dan een ster te zien kreeg, om mijn koers te richten; maar de groote ketel bleef nog koken. Langer is my een nacht nooit toegeschenen, ofschoon het een der kortste van het jaar ware: ik was stijf van de koude: mijn knieën waren door, en mijn armen lam; maar toch gaf ik den moed niet op en werkte lustig voort. Eindelijk begon de morgen aan te breken; maar tot mijn groot verdriet werd het nu zoo mistig, dat ik niets om my heen kon zien: mijn krachten raakten uitgeput, en ik merkte, dat de beweging, welke ik maakte, niet meer baatte: ten laatsten moest ik het opgeven: ik kreeg in 't hoofd, eens te peilen: en waarachtig, ik voelde grond: daar was ik in bittere angst dat ik boven een bank ware geraakt en zoo met een in de branding zoude omslaan; ik gaf het op en ging ten einde raad in de jol liggen, mijn ziel Gode aanbevelende; maar o wonder! daar hoor ik op eens stemmen vlak in mijn nabyheid: ik roep; maar zeker had my de schrik op de luchtpijp geslagen: althands niemand

{==394==} {>>pagina-aanduiding<<}

heeft mijn geluid gehoord. Dan ziet - daar komt een zuchtjen: de mist scheurt: ik kijk rond: en verbeeldt u! ik kon mijn oogen naauw gelooven: ik was recht in de haven van West Kappel aangeland en lag tusschen de schepen.
Men had in 't eerst geen erg in my; maar op eens hoor ik een stem boven mijn hoofd: ‘wel Roode Dit en Dat! hoe komt gy hier vertuid?’ Ik kijk op: daar staat mijn vriend Razo in eigen persoon over zijn scheepsboord te kijken. Ik had de kracht niet om antwoord te geven en wenkte hem, my een lijn toe te smijten, 't geen hy deed; maar ik was zoo stijf, dat ik het eind naauwlijks vatten kon. Toen sprongen een paar van zijn maats by my over en ik werd by hen binnen geboegseerd, Daar stond ik op het dek te beven als een juffershondjen, en moest wel een half uur gewreven worden eer er wat tinteling in mijn leden kwam.
- ‘De droes! Razo!’ zei ik, zoo ras ik spreken kon: ‘wilt gy geld verdienen?’
- ‘Dat is een vraag!’ zei hy: ‘en wat moet ik daarvoor doen?’ -
- ‘U haasten,’ antwoordde ik: ‘met allen spoed naar Arnemuiden gaan en aan Jonker Floris bericht brengen, dat een Vlaamsche vloot hier, binnen een paar uren, een honderdduizend man zal ontschepen.’ -
- ‘Is 't u in 't hoofd geslagen?’ vroeg Razo.
- ‘Neen voorwaar niet,’ hernam ik: ‘verlies maar geen tijd.’ En ik gaf hen een kort verslag van het gebeurde.

{==395==} {>>pagina-aanduiding<<}

- ‘Voorwaar!’ zeide hy: ‘dat verdient overweging. Aan de eene zijde heb ik reeds genoeg gewaagd, met de bui in deze haven te komen ontschuilen, en loop ik kans, dat my de diefleiders aan 't lijf pakken eer ik te Arnemuiden ben: - van den anderen kant ware er een goede beloning te verdienen en heerlijke buit daar te boven: - alles wel beschouwd! het kan gewaagd worden.’ -
Hy begaf zich aan wal, terwijl ik in zijne kooi kroop; want ik was nog te lam om op mijn beenen te staan. De schout, by wien Razo zich terstond aanmeldde, was niet weinig ontsteld van de mededeeling, doch liet dadelijk een paar knapen opzitten, die met Razo naar Arnemuiden reden, terwijl intusschen alarm geluid werd: - een nuttige voorzorg; want Jonker Floris was reeds aan boord om naar Antwerpen te gaan, waar de Koning hem ontboden had: en ware hy niet, op het hooren der noodklok, welke nu door geheel Walcheren aan 't beieren ging, aan wal terug gekeerd, Razo had hem niet meer gevonden. Niet weinig was Floris door de tijding verrascht, doch hy nam dadelijk de beste maatregelen; welke de nood vorderde, zond boden naar Beveland, Schouwen en Duiveland, om volk op de been te brengen, en trok zelf naar Middelburg met al de benden die hy verzamelen kon, ten einde zich van daar naar de bedreigde punten te kunnen begeven. Weldra bevond hy zich aan 't hoofd van een tamelijke macht; want alles wat de handen roeren kon had zich gewapend, en de yver om tegen de Vlamingen op te trekken was algemeen. Intus-
{==396==} {>>pagina-aanduiding<<}
schen, behalve deze weinige omstandigheden, welke ik 's avonds vernam, en den uitslag van het gevecht, weet ik weinig betreffende het gebeurde van dien dag te zeggen, daar ik dien byna geheel in mijn kooi doorbracht, waar ik, geloof ik, zoude hebben doorgeslapen, al waren zy boven mijn hoofd handgemeen geweest.’ -

- ‘Maar ik weet er des te meer van te vertellen,’ zeide Arkel, wiens oogen van krijgsvuur glinsterden: ‘ik, die den geheelen slag heb bygewoond: en zeker, roemruchtiger wapenfeit is nimmer in Holland noch Zeeland bedreven. Wy telden naauwelijks drie honderd mannen van wapenen, toen wy in Middelburg kwamen: en de voetknechten en boogschutters daarby rekenende, gis ik dat wy in alles ongeveer vierduizend koppen zullen hebben uitgemaakt; - maar wy hadden onder ons de wakkerste en edelsten van Holland. Daar waren, behalve Jonker Floris, zijn zwager de Graaf van Hennenberg, de Graaf van Kleef, de Heeren van Heusden en van Alblas; mijn neyen van Leerdam, van Botersloot en van Heukelom, de Burggraaf van Leyden en Dirk van Wassenaar, Arent van Heemskerk en Huygen van Akersloot, en, uit Zeeland, Hendrik van Borsele en de Heer van Soutenlande. Het was ongeveer middag, toen de torenwachter de eerste afdeeling der Vlaamsche vloot in 't gezicht kreeg, en nu gaf Willem van Brederode, die als veldheer ons legertjen besturen zoude, den last om voorwaarts te rukken. Wy begaven ons den weg op naar de West Kappelsche

{==397==} {>>pagina-aanduiding<<}

duinen, waar men vermoedde, dat de landing plaats zoude hebben: er was in den krijgsraad begrepen, dat het onmogelijk zoude wezen, den Vlaming te beletten zijn benden aan wal te zetten, en dat wy, door hem op het strand af te wachten, slechts noodeloos de geringheid van ons aantal zouden verraden. Er werd dus besloten, list te baat te nemen en hem, zoo mogelijk, in een strik te lokken. De ruiters en speermannen, onder het bevel van Jonker Floris zelven, werden achter een boschjen geplaatst, dat zich, ten noorden van de landingplaats, tot aan den duinkant uitstrekt: de licht gewapenden, onder den Graaf van Hennenberg, stonden aan den Zuidkant: de boogschutters en slingeraars met het landvolk, dat nu ten getale van byna zesduizend man was samengekomen, aan den voet zelf der duinen, ter plaatse waar men den vyand verwachtte. Er was ongeveer een half uur verloopen, toen de eerste afdeeling geland was en wy de Vlamingen op de duinen verschijnen zagen, die geen tegenweer verwachtten; de onzen stonden gereed, en in een oogenblik deed een hagelbui van steenen en pijlen de eersten die zich vertoonden van de duintoppen storten. Zy die volgden, ondergingen hetzelfde lot; maar langzamerhand groeide hun aantal aan. Gwy van Dampierre, vernomen hebbende, wat er gaande was, kwam zelf het duin op gereden, en den kleinen hoop slecht gewapend volk ziende, die zich beneden toonde, moedigde hy de zijnen aan om zich te haasten, en kwam spoedig met zijn ridders en speermannen als een waterval van de duinen afrennen,

{==398==} {>>pagina-aanduiding<<}

niet anders wanende of hy zou een spoedigen zegepraal behalen over de ongëoefende bende, welke hy voor zich zag. Maar deze beweging was door de onzen voorzien geweest: en op hetzelfde oogenblik kwam Jonker Floris, met zijn ruiters, onder trompetgeschal van achter het boschjen te voorschijn en stortte zich op den vijand. Wy waren naauwelijks een tegen zes; maar een plotslinge schrik sloeg in de Vlaamsche bende: en ofschoon enkelen, waaronder Gwy zelf, moedig stand hielden, de meesten wendden den teugel en renden weder tegen het duin op. Maar daar was de Graaf van Hennenberg hun reeds voor geweest, wiens voetknechten hier een groot voordeel hadden boven de vyandelijke ruiters, wier zwaarbeladen paarden in de konijnsholen trapten of in 't gulle zand zonken. Beneden was de strijd kort van duur. Gwy van Dampierre stortte gewond van 't paard en geraakte in onze handen: en nu vlood alles wat vlieden kon weêr naar 't strand terug, waar juist de tweede afdeeling bezig was voet aan wal te zetten. Maar eer zich deze met het overschot der eerste vereenigd had, was Floris, die van zijn voordeel en de ontstane verwarring gebruik wilde maken, met zijn ruiters de duinen overgereden en had den strijd op het strand zelf voortgezet. De Vlamingen vluchten naar hun schuiten terug; waarvan velen, te vol geladen, onder het overwicht zinken: een deel van hun volk vliedt langs het strand, de wapenen van schrik van 't lijf smijtende, om verder op in de handen der Zeeuwsche vrouwen te vallen, die hen doodslaan en plunderen. Intusschen

{==399==} {>>pagina-aanduiding<<}

komt ook het derde smaldeel en zet zijn troepen aan wal, door den Graaf van Baar geleid, en voornamelijk uit Fransche hulpbenden bestaande. Ook deze afdeeling was driemalen zoo talrijk als het geheele leger van Floris, in weêrwil der versterking, welke hy gaande weg verkreeg; maar de schrik was eens onder de vyanden geslagen, en wat enkele dappere aanvoerders ook mochten uitrichten, de groote hoop kwam niet dan flaauwhartig tot den strijd. Ook over deze benden zegevierden wy, toen eindelijk de vierde en grootste afdeeling, waarover de jongste zoon der Gravin het bevel voerde, haar krijgsmacht ontscheepte. De onzen waren van het strijden en bloedvergieten uitgeput, en nog hadden al de reeds behaalde voordeelen niet gebaat, indien de vyand slechts zijn overmacht gekend had. Brederode, vreezende dat onze verzwakte en verstrooide benden niet tegen dien nieuwen aanval bestand zouden zijn, gelast, zich te herzamelen en in slagorde te stellen.
- ‘Zullen wy hier moeten bezwijken?’ vraagt Floris: ‘en ons den behaalden zege weder zien ontnemen?’ -
- ‘Nog niet!’ zegt de Graaf van Kleef: ‘houd hen slechts bezig: ik verlaat u een oogenblik; doch om terstond weder by u te zijn.’ -
Dit zeggende rijdt hy met zijn ruiters de duinen weder in: Floris oogt hem verbaasd na: ‘hoe!’ zegt hy: ‘zoude Kleef my thands verlaten, na zich zoo dapper gekweten te hebben?’ Hy had echter weinig tijd om lang over de zaak na te denken;

{==400==} {>>pagina-aanduiding<<}

want de Vlamingen rukken in talrijke menigte aan om de nederlaag hunner strijdgenooten te wreken. Wy rennen op elkanderen in; maar op hetzelfde oogenblik komt Kleef met de zijnen de duinen weder afstuiven en valt den vyand in de zijde, onder het oorverdoovend geschreeuw van: ‘slaat dood! slaat dood! de Koning komt!’ -
- ‘De Koning komt!’ roepen al de onzen, als uit eenen mond: en de Vlamingen, door dien kreet misleid, en wanende dat Koning Willem zelf met versche hulpbenden op hen aanrukt, houden besluiteloos stand. Te gelijker tijd heft ons volk een nieuwen juichtoon aan, en keeren alle blikken zich naar zee, waar een aantal vaartuigen, uit de havens van Schouwen en Beveland in der ijl toegesneld, de van manschap ontbloote galeien van Margareta aantasten en bemachtigen. Dat gezicht sloeg den moed onzer tegenpartij geheel ter neder en besliste den slag.’ -

- ‘Neen! dat besliste den slag niet,’ zeide Gerlach, het hoofd schuddende, terwijl zich op zijn gelaat iets vertoonde, dat men bykans voor een glimlach had kunnen houden.
- ‘Gerlach!’ zeide Arkel ontevreden: ‘wat beteekent dit?’ -
- ‘Ja Jonker!’ vervolgde de oude wapendrager: ‘of gy al boos ziet en my teekenen maakt, ik moet aan onze vrienden vertellen, hoe alles nog had kunnen misloopen, zonder zekeren Jonker van Arkel, die wakker op dien dag zijn riddersporen verdiende. Gy moet dan weten,’ vervolgde hy, terwijl zijn

{==401==} {>>pagina-aanduiding<<}

tochtgenooten nieuwsgierig luisterden, ‘dat toen onze Jonker, die zich - met my achter hem, als van zelf spreekt - naast den veldheer bevond, de Vlamingen zag aankomen, hy zijn paard de sporen gaf en alleen op hen toereed. Een Vlaamsen Ridder zet zich schrap en komt met gevelde lans hem in 't gemoet. De Jonker ontwijkt den stoot, geeft den Vlaming met zijn strijdkolf een slag op 't hoofd dat hy suizebolt, en rijdt op den Graaf van Guines aan, die de eigenlijke veldheer over die afdeeling was. Deze, eenen man alleen ziende, denkt, dat het slechts om een boodschap te doen is, houdt zijn paard in, en zoo doen ook de overigen met hem. ‘Geef u over, Graaf!’ zeide de Jonker: ‘de Koning is in aantocht: alle tegenstand is nutteloos en zoude slechts het verlies van meerdere dapperen ten gevolge hebben.’ De Graaf keek vrij nuchteren op; maar op dat oogenblik was het, dat Kleef met zijn geschreeuw aankwam, 't welk de waarheid van 's Jonkers gezegde scheen te bevestigen. Guines was overbluft, en, na een kort beraad met degenen die meest naby hem waren, wierp hy zijn lans neêr, en, zijn degen aan den Jonker overreikende: ‘de dag is de uwe,’ zeide hy: ‘ik ben uw gevangene.’ - Toen de zijnen dat zagen, was er niemand meer, die vechten wilde.’ -

- ‘Dat was een heldenfeit!’ riep Albert in verrukking uit: en al de overigen bestemden het.
- ‘Het was een gelukkige inval, meer niet,’ zeide Arkel met zedigheid, ‘en waarvan den Graaf

{==402==} {>>pagina-aanduiding<<}

van Kleef de meeste eer toekomt. Maar zeker, de overwinning was zoo volkomen, als er zelden eene behaald is. De beide zonen van Margaretha, de Graven van Guines en van Baar, en tweehonderd en dertig Ridders waren in onze handen gevallen. Geene stad in Vlaanderen was er, die niet duizenden van haar poorters betreurde: de macht der trotsche Gravin was in weinige uren tijds voor altijd geknakt, en toen Koning Willem te Arnemuiden aankwam, om zijn vijanden te bestrijden, was het om de verzekering te ontfangen, dat hy niets meer van hen te vreezen had. - Maar genoeg hiervan: wy hebben reeds te lang vriend Geeraert belet, zijn verhaal te vervolgen.’ -

- ‘Wat ik verder te zeggen heb, beduidt weinig,’ zeide Geeraert: ‘ik had, terwijl men elders vocht, blijven doorslapen als of er de hemel mede te verdienen ware geweest, en werd niet wakker dan toen de nacht weder voorby was. Ik stond op: het vaartuig was verlaten: al de makkers van Razo waren mede naar het slagveld getrokken om te vechten en te plunderen. Ik wandelde er ook heen: het was voorwaar een droevig schouwspel, die duizenden van naakt uitgeschudde lijken te zien, waar de kraaien en roofvogels om heen vlogen om er zich op te vergasten: en al die ongelukkige vluchtelingen, die met erwtebladen hun naaktheid bedekten en kermende door de duinen dwaalden, of aan de woningen om een teug water smeekten. Daar kwam ik eenigen van Razoos volk tegen, met rijken buit beladen, die my

{==403==} {>>pagina-aanduiding<<}

verhaalden, dat hun hoofdman door een pijl getroffen en gesneuveld was. Ik zocht Jonker Floris op en vroeg om eenige schadeloosstelling voor de schuit die ik verloren had; maar niemand sloeg geloof aan mijn verhaal: Razo was dood, de eenige, die van de waarheid had kunnen getuigen, aangenomen, dat hy het had willen doen. Van achteren kan ik de Oversten niet beschuldigen; want zy moesten my wel voor een logenaar en bedrieger houden; maar op dat oogenblik was ik woedend over het vermeende onrecht, my aangedaan. Wat zoude ik doen? ik was mijn schuit kwijt en had geen uitzicht meer: ik nam dus het aanbod der makkers van Razo aan om my by hen te voegen, en zoo werd ik zeeroover, ja zelfs, toen hun een jaar omgang met my vertrouwen in mijn bekwaamheid gegeven had, aanvoerder van de bende. Ik heb veel op mijn rekening,’ voegde Geeraert er ten slotte by, terwijl hy zuchtende voor zich zag: ‘maar ik heb nooit in koelen bloede gemoord en altijd gespaard wie zich niet verdedigen kon. Zoo ik kwaad heb gedaan, dan hoop ik dat al de ellende, die ik sedert geleden heb, my daarvoor verschoning zal doen vinden.’ -

- ‘Twijfel er niet aan,’ zeide Broeder Steven: ‘gy hebt immers den kruistocht gedaan, en daardoor vergeving voor alle uwe ongerechtigheden bekomen.’ -
- ‘En verdiend ook,’ voegde Arkel er by; ‘want van een vrijbuiter die hy te voren was, is hy een eerlijk man geworden, wien ik gaarne een schuit

{==404==} {>>pagina-aanduiding<<}

terug zal bezorgen, zoo wy behouden in ons land komen en hy my naar Arkel volgen wil. Er is er zoovelen, die goede en stille lieden waren eer zy ter kruisvaart gingen, en die bare duivels zijn, wanneer zy terugkomen: en ik wilde wel dat deze of gene geleerde Doctor in de Theologie my eens uitleide; hoe dat te rijmen is met hetgeen de monniken prediken, als zouden die tochten naar 't Heilige Land de zielen behouden. - Maar dat daargelaten: de tijd snelt voort, en wy moeten Jonker Duco nog hooren.’ -

Verhaal van Duco Hermana.

- ‘Wel,’ zeide Duco, ‘neef Eelco heeft, eer wy aan 't vertellen geraakt zijn, zekere vrij onedele vermoedens opgeworpen ten aanzien van het waarachtige mijner woorden: en ik heb daarom voorgenomen, u een voorval medetedeelen, waarvan hy de waarheid niet zal mogen betwisten, daar hy er voor een groot gedeelte by tegenwoordig is geweest. Alleen spijt het my, u vooraf te moeten waarschuwen, dat mijn verhaal, even als dat van den Jonker Tan Arkel, de nieuwsgierigheid slechts ten deele bevredigen kan, daar er evenzeer het slot, of zoo als de geleerden zeggen, de catastrophe, aan ontbreekt. Maar zoo het u hinderen zal, dat uw begeerte naar een zoogenaamde ontknooping onvoldaan moet blijven, gelooft vrij, dat ik er in allen gevalle erger aan toe ben, daar het al zoovele jaren geleden is, dat my de nieuwsgierigheid naar den afloop kwelt. -

{==405==} {>>pagina-aanduiding<<}

Doch wat praat ik van den afloop, wanneer het tijd is, dat ik my bezig houde met het begin.
De gebeurtenis waarvan ik spreek, vond voor tien jaren plaats, toen wy te samen, Eelco en ik, aan de Hoogeschool te Padua studeerden: namelijk - want ik wil, ondanks alle hatelijke aanmerkingen, der waarheid hulde doen - hy in de geschreven boeken, en ik in de ongeschreven wetenschap, welke men, in het gezelschap van schoone vrouwen en schrandere vernuften, by wijnkroes en teerling, verkrijgt. Wy woonden te samen ten huize eener brave weduwe: dat wil zeggen, wy hadden eene kamer met ons beide, welke wy te samen betaalden, ofschoon hy er naar alle billijkheid alleen de huur van had moeten bekostigen; want het mag veel geweest zijn, zoo ik er eens in de drie weken gebruik van maakte, terwijl hy er dag en nacht over zijn perkamenten zat te blokken.
Wy waren ongeveer drie maanden te Padua geweest, toen ik my op een avond op weg begaf naar een schoone juffer, die my niet ongenegen was en waarmede ik had voorgenomen de vermaken van den Vastelavond te gaan bywonen. Mijn naaste weg. liep door een stille en eenzame straat, langs muren van tuinen en achtergevels van paleizen, aan de voor naamste geslachten der stad behoorende. Terwijl ik onbezorgd voor my uit ga en halfluid een vrolijk liedjen neurie, daar hoor ik op eens achter my een deur opengaan en een vrouwestem, die, zoo ik my verbeelde, my by mijn naam Duco roept. Verwonderd keer ik om, en zie onder den boog van een

{==406==} {>>pagina-aanduiding<<}

poortjen, dat op eenen der tuinen uitkomt, een vrouwelijke gestalte, in een dichten sluier gewikkeld.
Ik nader, verwonderd dat men my kent, en zeer nieuwsgierig naar den afloop van dit avontuur. Daar legt my die vrouw een pakjen op de armen, er op een overhaasten toon byvoegende: ‘daar - breng het spoedig weg, en wanneer gy het veilig hebt overgebracht, haast u dan om terug te komen.’ - En, eer ik naar verklaring dezer woorden kan vragen, bang! daar gaat de deur voor mijn neus dicht. In de eerste oogenblikken dacht ik aan een blooten Vastelavonds grap, hoedanigen er ten koste van al wie er niet op voorbereid is, by die gelegenheid in menigte plaats hebben; maar de grap kwam my toch wat erg voor, toen ik, het pak losmakende, gewaar werd, dat ik een levend kind op mijn armen had. Wat zoude ik doen? - Aankloppen en opheldering vragen? - Maar al kwam er iemand, 't geen verre van zeker was, het zoude wellicht de verkeerde geweest zijn, en ik had op die wijze misschien een belangrijk geheim verraden, 't welk my, willens of niet, maar zeker uit nood was toevertrouwd geworden. Naar Leonora gaan, en haar de zaak vertellen? - Maar het dacht my een slechte aanbeveling te zijn by een juffer, waaraan men zijn hof maakt, er met een pasgeboren kind te verschijnen. Terugkeeren was dus het beste, en hetgeen, waar ik toe besloot: ik begaf my weder naar mijn kamer, en tot groote verbazing van onzen vriend Eelco, leide ik het schepseltjen vlak voor hem tusschen een halfdozijn kerkvaders op de tafel neêr. Hy keek vrij wat nuchteren

{==407==} {>>pagina-aanduiding<<}

op; maar toen ik hem mijn avontuur verhaald had - 't geen ik wel tienmalen doen moest eer hy er iets van verstond - was hy het met my eens, dat er andere hulp en raad moest worden ingeroepen, en dat wy met ons beiden slechte voedstervaders voor een zuigeling zouden wezen: wy riepen dus de vrouw van den huize boven, een goede gedienstige ziel, op wier geheimhouding wy staat konden maken. Zy keek wel vreemd op, en betuigde vrij wat verwondering, dat ik, naauwelijks drie maanden in Padua, reeds een geschenk van dien aart bekomen had; maar toch, zy toonde vrij wat medelijden met het schaap, dat blijkbaar van vermogende ouders was, daar het in kostbaar lijwaat gewikkeld was - en zy beloofde, er alle zorg voor te zullen dragen.
Het kind haar alzoo hebbende toevertrouwd, nam ik afscheid van Eelco en haastte my weder op weg naar Leonora, toen ik in dezelfde straat, waar ik het kind ontfangen had, een welgekleed man zag, die, met zijn rug tegen een muur staande, zich tegen den aanval van onderscheidene gewapenden verdedigde, wien hy tevens luidkeels hun lafhartigheid verweet. Dat schouwspel maakte mijn verontwaardiging gaande: ik had een goeden, met ijzer beslagen staf by my, en wierp my daarmede zonder hei te zeggen in den hoop, rechts en links van my afslaande, dat het een lust ware geweest om het te zien. Terwijl wy dus aan 't schermen waren, werden er aan 't eind van de straat voetstappen vernomen en toortslicht bespeurd, waarop de aanvallers, met bebloede koppen zoo ik vermeen, het hazen-
{==408==} {>>pagina-aanduiding<<}
pad kozen. De onbekende, die mede, zoo ik my niet bedrieg, een paar wonden bekomen had, bedankte my zeer voor mijn tijdigen bystand, waarvoor hy my eenmaal, naar hy zeide, hoopte te beloonen, hoewel hem voor het oogenblik de omstandigheden verboden zich bekend te maken. Hy sloeg ook alle verdere hulpaanbieding af, te meer zoo, daar de personen die nu met licht aankwamen, zijn eigen dienaars bleken te zijn. Ik wenschte hem wel t' huis en zette mijn wandeling voort naar Leonora; maar niet weinig vond ik my te leurgesteld, toen ik vernam dat mijn schoone, zeker over mijn lang wegblijven verstoord, een anderen leijonker genomen en met hem op het pad was gegaan. Mooi verdrietig begaf ik my naar een herberg, waar de studenten gewoon waren by elkander te komen, en ziet, de eerste persoon, dien ik daar ontdekte, was die huichelaar daar, dien ik by zijn boeken en perkamenten had achtergelaten.’ -
- ‘Wat zal ik zeggen?’ zeide Eelco: ‘het geschreeuw van dat kind belette my te werken: en bovendien mijn hoofd stond er niet naar.’ -
- ‘Geene verschoningen,’ hervatte Duco: ‘semel insanivimus omnes, zegt de dichter: en gy mocht ook op Vastelavond wel een uitzondering op den gewonen regel maken; - ik ga voort:
Zoodra was ik de herberg niet binnengetreden, of er ontstond een algemeen gelach, waarvan ik de oorzaak niet bevroedde, tot dat Eelco, die grinnikte als

{==409==} {>>pagina-aanduiding<<}

een baviaan, my op de muts wees welke ik op het hoofd droeg. En werkelijk in het gevecht was de mijne my van 't hoofd geslagen en ik had een verkeerde in de plaats opgezet, die met een juweelen band van groote waarde voorzien was. Op de ondervragingen, hoe ik aan dat fraaie hoofddeksel gekomen was, gaf ik slechts ontwijkende antwoorden, en, de ware toedracht der zaak alleen aan Eelco wenschende toe te vertrouwen, beduidde ik hem, na een kort verwijl, met my huiswaarts te keeren. Maar het scheen dat onze avonturen van dien avond nooit gedaan zouden hebben. Terwijl wy, niet verre van dezelfde straat, waar ik reeds van gesproken heb, al pratende voortliepen, daar zagen wy een donkere gedaante, die langzaam en wankelende, voor ons uitliep en onder een gewelf verdween. Daar voorbygaande hoorden wy een akelig gesteun, en, meenende dat het iemand ware, die ons zocht bang te maken, begaven wy ons naar het gewelf, waar wy diezelfde zwarte gedaante ontdekten, op den grond uitgestrekt liggende. Het was een vrouw, in een zwarten sluier gewikkeld, en geheel buiten westen. Wy achteden ons gehouden, haar onzen bystand te verleenen en droegen haar, altijd in denzelfden wezenloozen toestand, naar huis, waar onze getrouwe Laura haar te bedde bracht, en lang werk had eer het gelukte haar weder by te brengen. Eindelijk scheen de onbekende, die schoon als een engel was en niet veel meer dan zestien jaren oud kon zijn, weder tot eenig besef van haren toestand terug te keeren, vooral toen zy zich door het gebruik van eenigen drank had verkwikt; maar

{==410==} {>>pagina-aanduiding<<}

naauwelijks deed zy haar mond op om te spreken, toen zy mijn muts met de juweelen in 't oog kreeg, en met een angstigen kreet weder op het bed terugzonk. Zy vond echter kracht om my te vragen, hoe ik aan die muts gekomen was en scheen eenigzins gerust gesteld, toen ik haar meldde, dat ik die op straat gevonden had - gelijk ook de letterlijke waarheid was. Intusschen weigerde zy voor 't oogenblik eenige opheldering te geven omtrent de omstandigheden, welke aanleiding gegeven hadden, dat wy haar dus alleen en in zulk een toestand op de straat hadden ontmoet.
Wy gingen ter ruste, en den volgenden morgen gaf de oude Laura ons bericht, dat de vreemde nog zeer zwak was en voor alles rust en stilte behoefde. Hoe verlangend wy ook waren om te vernemen naar de omstandigheden welke een juffer, zoo jong, zoo bevallig, en van voornamen staat, als uit haar kleeding bleek, in zulk een verlaten toestand, gebracht hadden, zagen wy ons gedwongen, onze nieuwsgierigheid tot een gelegener tijdstip te verschuiven. Alle aanbiedingen om de hulp eens geneesheers in te roepen werden standvastiglijk afgeslagen, en zy hield niet af om te smeken, dat al wat tot haar betrekking had, zoo geheim mogelijk mocht gehouden worden, daar zy anders het ergste te vreezen had. De twee volgende dagen bleef zy even zwak en onvatbaar om verplaatst te worden, en daarby, altijd even ongeneigd om haar geschiedenis te vertellen. Op den derden dag bracht Laura, hetzij om haar wat verstroojing te bezorgen, hetzy omdat zy eenig

{==411==} {>>pagina-aanduiding<<}

vermoeden koesterde, gedurende onze afwezigheid, het aan my toevertrouwde kind hy haar binnen. Naauwelijks had de juffer het gezien, of zy scheen het te herkennen, nam het in haar armen, bedekte het met kussen, en viel toen, onbekwaam om zich langer in te houden, bitter aan 't schreien. Een weinig later kwamen wy terug en deelden haar mede wat wy gehoord hadden, dat namelijk de zuster van den Graaf Milani eenige dagen te voren verdwenen was, en dat haar gezin, na vruchtelooze pogingen om haar terug te vinden, kennis van de zaak gegeven had aan de regeering, die overal de ernstigste nasporingen in 't werk stelden. Toen de juffer dit vernam, gaf zy ons onder bitter angstgeschrei te kennen, dat zy de persoon was, die men zocht, en smeekte ons, voor haar veiligheid te zorgen, daar zy verloren zoude wezen, indien zy haar vertoornden broeder in handen viel: en nu verhaalde zy ons in weinige woorden de reden, waarom zy het ouderlijk huis verlaten had. Zy had zich ongeveer een jaar geleeden by eene harer betrekkingen te Genua bevonden, en zoude aldaar by gelegenheid van een watertochtjen, waar de boot omsloeg, waarin zy gezeten was, den dood hebben gevonden, indien niet een jong koopman, die zich in een ander vaartuig in de nabyheid bevond, in het water ware gesprongen, en haar, met gevaar van zijn eigen leven, had gered. De jongeling was sedert herhaalde reizen naar haar welstand komen vernemen: welhaast had zy de overtuiging verkregen, dat hy haar beminde: de dankbaarheid had by haar wederliefde verwekt en het

{==412==} {>>pagina-aanduiding<<}

verschil van rang doen vergeten. Alleen hun hartstocht gehoor gevende, hadden de onbezonnen jongelieden, zonder na te denken waartoe die stap zoude voeren, een geheim huwelijk aangegaan; dan, kort daarna was de Graaf Milani zelf te Genua gekomen en had zijn zuster, eer deze gelegenheid had haar echtgenoot van zijn komst te verwittigen, weder met zich naar Padua teruggevoerd. Welhaast werd zy tot haar schrik gewaar, dat zy zich in een toestand bevond, die, zoo hy ontdekt werd, de noodlottigste gevolgen voor haar kon medebrengen. De angst, waarin zy gedurende de laatste maanden verkeerd had, ging alle beschrijving te boven. Alles had zy te vreezen: openbare schande in 't oog der waereld: den toorn van een verontwaardigden broeder, wiens trotsche ziel zy te wel kende, om hem haar geheimen echt te durven bekennen; den ontrouw van haar gemaal, die sedert hun scheiden niets van zich had laten hooren. Eindelijk werd deze laatste reden van bekommernis weggenomen want de Genuees verscheen onder een valschen naam te Padua en zy vond gelegenheid hem in 't geheim te ontmoeten. Zy kwamen overeen, dat zy het ouderlijk huis, waar zy niet langer veilig was, zoude verlaten en met haar gemaal de vlucht nemen. De waakzaamheid van haar broeder, die eenigen argwaan voedde, dat alles niet ware als 't behoorde, verplichtte hen, hun vertrek van dag tot dag uit te stellen. Eindelijk begon de nadering van zekere verwachte gebeurtenis elke verdere vertraging gevaarlijk te maken. De nacht, waarin al de door my straks vertelde gebeurtenissen

{==413==} {>>pagina-aanduiding<<}

voorvielen, werd alzoo tot de vlucht bestemd, wanneer, naar zy vertrouwde, haar broeder zich naar een maskerfeest zoude begeven en diens afwezigheid aldus konde te baat genomen worden. De koopman zoude, om min bekend te zijn, in een vermomming komen, welke zy meer gezien had en dus herkennen moest.
Maar, eer de avond daar was, hadden de angst en ontroering, welke het voorgenomen plan en de gedachte om haars vaders huis voor altijd te verlaten by haar te weeg brachten, diezelfde gebeurtenis doen plaats hebben, de vrees waarvoor dien stap noodzakelijk had gemaakt. De verlossing vond plaats in het vertrek der kamerjuffer en alles werd met zoo veel overleg beschikt, dat geen der overige huisgenooten eenigen argwaan dienaangaande opvatte. Dadelijk werd de koopman van het gebeurde verwittigd, die onmiddellijk te kennen gaf, dat een getrouwe dienaar, Luca genaamd, het kind, zoodra het avond was, zoude komen halen, terwijl voor de vlucht nadere maatregelen zouden worden genomen. Hoe ik, door de gelijkluidendheid der namen bedrogen, het wicht bekwam, heb ik u gemeld. De juffer wachtte tot op het bepaalde uur, wanneer zy een gerucht van wapenen op straat hoorde, en kort daarna, haar broeder gewond werd binnen gebracht. Wat van den koopman geworden was, kon zy niet zeggen, daar zy sedert niets van hem vernomen noch een zijner dienaars gezien had, zoo dat zy reeds begon te duchten, dat hy, alles ontdekt wanende, den moed opgegeven en Padua verlaten had. Haar broeder, woedend over zijn wonde, en

{==414==} {>>pagina-aanduiding<<}

vermoedende, dat de man, dien men sedert eenigen tijd om het huis had zien zwerven, een geheime betrekking met zijn zuster had aangeknoopt, deed aan deze zulke bittere en scherpe verwijten en bedreigingen, dat zy, zelfs in den staat waarin zy zich bevond, voornam een poging te wagen om te ontsnappen, eer het eene of andere toeval de geheele waarheid aan den woestaart mocht ontdekken. Naauwlijks had zy den drempel van het ouderlijk huis overschreden, onbewust wat weg te volgen, en van zwakheid schier onmachtig om voort te gaan, toen zy ons zag naderen, en onder het gewelf terugweek, waar de krachten haar begaven, en zy wezenloos nederviel.
Wy deden ons best om haar moed in te boezemen, en boden aan, den koopman op te zoeken, en hem tijding te brengen waar zy zich bevond. Er was geen tijd te verliezen en wy gingen dus onmiddellijk op weg. Naauwlijks hadden wy de juffer verlaten, of de oude Laura kwam haar met grooten ophef vertellen, dat geheel Padua in opschudding was, en dat de regeering last had gegeven, alle woningen, waar zich scholieren in bevonden, te doorzoeken, daar die knapen altijd worden beschouwd als gemoeid in al wat er voorvalt. Op deze tijding geraakte de jonge vrouw in bittere verlegenheid en beschouwde zich reeds als verloren. Wat zoude zy doen? Langer te blijven waar zy was zoude tot een onmiddellijke ontdekking leiden en haar aan al de toorn van een verbolgen broeder blootstellen. Zy had gelukkig eenige juweelen by haar gestoken: en toen zy dit aan de oude vrouw te kennen gaf, zeide deze, waar-
{==415==} {>>pagina-aanduiding<<}
schijnlijk berekenende, dat zy haar voordeel met de zaak kon doen, dat men liever alles wagen moest, dan haar aan de woede van den Graaf Milani bloottestellen, en nam aan, een kar te huren, waarmede moeder en kind naar een naburig dorp zouden vervoerd worden, waar Laura een bekende had, by wien de vluchteling zoo lang verborgen zoude kunnen blijven, tot haar echtgenoot van zich hooren liet. De juffer, geen anderen uitweg ziende, aanvaardde gretig het gedane voorstel: de kar werd gehuurd en weldra waren de fel geschokte moeder, het kind en de oude Laura in de kar en buiten de stad.
Terwijl dit gebeurde, hadden wy ons begeven naar de herberg, waar zich de Heer Andreas ophield (onder welken naam de koopman zich te Padua bevond); en welke op eenigen afstand buiten de stad gelegen was. Maar tot onze groote teleurstelling vernamen wy, dat die vreemdeling, die eenige avonden vroeger gewond was te huis gekomen, en twee dagen te bed had doorgebracht, voor weinige uren, waarschijnlijk ten gevolge van een naricht, dat Luca, zijn dienaar, hem gebracht had, onaangezien zijn zwakheid, plotsling vertrokken was, zonder te zeggen waarheen.
Met deze onaangename tijding keerden wy naar huis; doch hoe groot was onze verwondering, toen wy ook aldaar het nest ledig vonden. Gelukkig echter was voor ons die omstandigheid: daar, kort na onze komst, eenig gewapend volk, op last der overheid, de woning kwam doorzoeken. Wy begrepen nu eenigzins, wat aanleiding tot het overhaast ver-
{==416==} {>>pagina-aanduiding<<}
trek onzer huisgenooten gegeven had, en vonden onze vermoedens dienaangaande den volgenden dag door de terugkomst van Laura bevestigd. Na verloop van eenige dagen begaven wy ons naar het dorp, waar de zuster des Graven Milani was heengevlucht; ten einde naar haar welstand te vernemen; - maar een nieuwe teleurstelling wachtte ons: zy was met haar kind den avond na haar komst verdwenen - en niemand heeft sedert iets meer van haar vernomen. Of zy zich met haar echtgenoot vereenigd, of zich van 't leven beroofd, of zich aan haars broeders genade heeft overgeleverd, is ons alles onbekend gebleven: en het eenige wat ik nog aan de geschiedenis weet by te voegen, is, dat de Graaf Milani; die de partij der Guelfen was toegedaan, korten tijd voor ons vertrek van Padua in een strijd tegen de Gibellijnen gesneuveld is.’ -

- ‘Wel vriend Duco!’ zeide Albert, toen het verhaal uit was, ‘indien die koopman zich te Genua bevindt, zoude het dan geen zaak zijn, hem op te zoeken? Wellicht stelt hy ons, ter wedervergelding der door u aan zijn vrouw bewezen dienst, in staat om naar het vaderland terug te keeren.’ -
- ‘Dat ware ongetwijfeld voortreffelijk,’ zeide Duco: ‘indien ik hem persoonlijk kende of zijn naam slechts wist; maar ik heb hem niet gezien, dan op den avond van het gevecht: en toen zelfs niet duidelijk genoeg om hem te herkennen; terwijl ik hem niet dan met den aangenomen naam van Andrea heb hooren noemen. Het zoude dus al zeer

{==417==} {>>pagina-aanduiding<<}

toevallig zijn, indien wy in staat waren, hem uittevorschen. - Intusschen - het is te beproeven.’ -
Op hetzelfde oogenblik naderde Stefano onze reisgenooten, en met den vinger wijzende naar een flaauw lichtjen, dat, door het nachtfloers heen flikkerende, zich boven de donkere baren verhief: -
- ‘Ziedaar Genua!’ zeide hy.

{==418==} {>>pagina-aanduiding<<}

Het ware hier een schoone gelegenheid, (en een romanschrijver zoude die niet laten voorbygaan), om de opgetogenheid onzer reizigers te schilderen by het invaren van de haven van Genua, en een welgestoffeerd tafereel op te hangen van die koningin der zee, die mededingster van Venetiën, met haar paleizen van marmer en van goud, haar kerkgebouwen en tuinen, haar rijkdom en bedrijvigheid, haar ligging en luchtgesteldheid. Maar wat in een werk van loutere vinding natuurlijk en gepast zoude schijnen, voegt daarom niet in een bundel als dezen, meer bepaaldelijk gewijd aan het schetsen van voorvallen, zeden en gebruiken, op den aelouden vaderlandschen grond te huis behoorende: en waarin wy van het vreemde slechts zooveel te pas brengen als duidelijkheid vordert of met de avonturen onzer helden in onmiddelijke betrekking staat; terwijl bovendien dit deel reeds tot een genoegzame dikte is aangegroeid, om het vermijden van alle wijdloopigheid tot plicht te maken. - Wy zullen ons dus vergenoegen met te veronderstellen, dat Arkel en zijn tochtgenooten voet aan wal gezet en afscheid genomen hebben van Stefano, die, nu eenigzins met hun toestand bekend geraakt, hun den raad heeft gegeven, zich aan een der kloosters te vervoegen, waarin behoeftige vreemdelingen, en in de eerste plaats Kruisvaarders, opgenomen en geherbergd werden, en waar zy ongetwij-
{==419==} {>>pagina-aanduiding<<}
seld eenige aanwijzingen zouden bekomen omtrent de beste wijze om hun tocht verder voort te zetten.
In het derwaarts gaan, kwam men voorby onderscheidene paleizen, aan edele en vermogende Genueezen toebehoorende, en wier prachtige bouworde niet naliet, de opmerkzaamheid onzer wandelaars te wekken en hen menigmaal tot stilstaan dwong. Op eens voelt Arkel zich by den mouw trekken, en zich omwendende, ziet hy Albert, op wiens gelaat de verbazing geschilderd staat. -
- ‘Wat deert u?’ vraagt de Ridder.
- ‘Wel! het is, dat.... maar zie liever zelf, Jonker!’ - stamelt de knaap, en wijst met den vinger naar den gevel van een der deftige paleizen, waarvoor zy zich bevinden. - Arkel ziet op, en hyzelf kan zijn oogen naauwlijks gelooven. In de kroonlijst, boven de hooge poort, daar prijkt, tusschen zwierige arabesken en cierlijk beeldhouwwerk, in zuiver marmer gehouwen, het wapen van Arkel! Het waren wel de gekantelde balken van keel op het zilveren veld: er was geen miskennen aan.
- ‘Wat onbeschaamdheid is dit?’ riep Geslach uit, met verontwaardiging nu eens het wapen, dan weder zijn verbaasden meester aanschouwende: ‘wie durft zich hier vermeten, het wapen van Arkel te voeren? Gewis, hy is waardig, dat uwe Edelheid hem in 't krijt daagde, gelijk uw wakkere voorvader, Jan de Tweede, te Veneliën, dien Tyroolschen Ridder deed, die zich gelijke stoutmoedigheid had veroorloofd, en wien 't zijn leven kostte.’ -
- ‘Helaas, mijn goede Gerlach!’ zeide Arkel,

{==420==} {>>pagina-aanduiding<<}

met een zucht: ‘gy vergeet, dat ik voor 't oogenblik niet meer ben dan een arme bedelaar, die my erger beleediging dan deze zal moeten getroosten: en dat ik zelfs geen zwaard bezit om een uitdaging vol te houden. Of gelooft gy, dat de eigenaar van dat prachtige paleis, zoo ik mijn wapen by hem kwam opvorderen, eenig ander antwoord zoude geven, dan dat hy my door zijn dienaars de deur liet uitwerpen?’ -
- ‘De zaak is toch vreemd,’ zeide Eelco, ‘en verdient dat men haar onderzoeke. Eilieve, vriend!’ vervolgde hy, zich tot een voorbyganger wendende: ‘aan wie behoort dit fraaie gebouw?’ -
- ‘Per Bacco,’ antwoordde de Genuees: ‘men kan wel zien, dat gy vreemdelingen zijt; anders zoudt gy niet onbekend zijn met het paleis van den rijken handelaar Boccanera, den voormaligen Kapitein der Republiek, en thands nog den meest gëeerden onzer medeburgeren.’ -
- ‘Ik begrijp er niets van,’ zeide Arkel, de schouders op halende, en zijn wandeling voortzettende. De overigen volgden, allerlei gissingen makende, doch allen van 't zelfde gevoelen, dat men eenige opheldering van dit vreemde raadsel diende te bekomen.
In het klooster der Barmhartigheid gekomen, werden indedaad, overeenkomstig Stefanoos voorspelling, onze tochtgenooten met welwillendheid ontfangen: en ofschoon het ontbijt, dat hun in den refter werd voorgezet, uiterst eenvoudig was, konden zy zich daarover niet beklagen, wanneer zy in aanmerking namen, hoevele nooddruftigen hier dagelijks gespijsd

{==421==} {>>pagina-aanduiding<<}

en gelaafd moesten worden. De Pater Provisor, een eerwaardige en schrandere grijzaart, gewoon sedert jaren menschen van allen stand en betrekking zich te zien aanmelden, bad terstond bespeurd, dat zich onder zijn gasten mannen van adelijke geboorte bevonden: de waardige houding van Arkel, de fijne trekken van Albert van Haastrecht, het edel gelaat van Eelco en de losse zwier van Duco, zoo wel als de scherpzinnige uitdrukking der wezenstrekken van den Haarlemmer poorter, waren hem, in, weêrwil hunner slechte kleeding, niet ontgaan: en hy had dan ook spoedig met de voormalige scholieren van Padua een gesprek aangeknoopt en geloof geslagen aan het verslag, dat zy hem gaven nopens de namen en wederwaardigheden der bezoekers. In den loop van het gesprek deelde Duco hem de byzonderheid mede, welke op de wandeling hun verwondering had verwekt. ‘Indedaad,’ zeide de geestelijke: ‘de overeenkomst is vreemd, en ik kan u geene oplossing van dit raadsel geven. Boccanera, ofschoon de hoogste waardigheden bekleed hebbende, behoort niet tot den Genueeschen adel, en is een vreemdeling: de oorsprong van zijn wapen is ons hier niet bekend. Maar hy heeft den naam van minzaam en liefdadig te zijn jegens allen: en wellicht kan deze toevallige gelijkenis van zijn wapen met dat van het Huis van Arkel zijn hart tot u neigen en u tot voordeel strekken: ik raad u dus ten sterksten aan, u by hem te vervoegen en hem de zaak mede te deelen: ja, ik stel voor vast, dat hy u niet ongetroost uit zijn woning zendt.’ -

{==422==} {>>pagina-aanduiding<<}

Na eenige bedenkingen, by Arkel uit een edele schaamte gerezen, doch welke hy aan het algemeen belang ten offer bracht, werd besloten aan den raad des vromen Vaders gehoor te geven, en de beide scholieren begaven zich naar den vermogenden handelaar op weg. Met niet weinig ongeduld en nieuwsgierigheid werd hun terugkomst afgewacht; maar het bericht, dat zy, na een vrij lang uitblijven, met zich brachten, overtrof ook de hoogst gespannen verwachting. Zy hadden den Hofmeester van den Signor Boccanera gesproken, die, na met blijkbare belangstelling hun verscheidene vragen gedaan te hebben, zijn Heer van hun bezoek was gaan verwittigen; en vervolgens, teruggekeerd zijnde, hen uit diens naam verzocht had dadelijk hun reisgenooten te gaan afhalen, en met hen, zoo als zy waren, aan het paleis te komen, als kunnende zy zich verzekerd houden, dat zy zich niet over het bezoek zouden te beklagen hebben.
Men raad pleegde nu met den Pater, die van oordeel was, dat men vooral van de uitnoodiging gebruik moest maken: en na een dankbaar afscheid van de vrome monniken te hebben genomen, begaven zich al de tochtgenooten weder naar het paleis van den handelaar. Aan de poort gekomen, vonden zy een paar zwarte slaven, wier witte kleeding schitterend afstak tegen de donkere kleur hunner gelaatstrekken, en die blijkbaar reeds op den uitkijk stonden; want zy spoedden zich terstond naar binnen om den Hofmeester te waarschuwen. Deze verscheen weldra, een wakkere grijzaart, deftig uitgedoscht, en met de tee-
{==423==} {>>pagina-aanduiding<<}
kenen zijner waardigheid, een gouden keten om den hals en een ebbenhouten, met goud beslagen staf in de hand dragende. Hy heette het gezelschap beleefdelijk welkom, en, vergunning verzocht hebbende de gasten te geleiden, ging hy hun voor, de marmeren trappen op, en vervolgens zijn weg nemende door een hooge gaandery, waarvan het verguld gewelf op Moorsche kolommen rustte, van Parisch marmer gehouwen, en tusschen welke zich beurtelings antieke standbeelden vertoonden en kostbare vazen, met uitheemsche bloemgewassen gevuld.
- ‘Het begin belooft,’ zeide Duco, zich tot Arkel wendende.
- ‘Gewis,’ antwoordde deze: ‘het schijnt een betoovering, als die, waarvan de Arabische vertellingen gewagen.’ -
- ‘Gy hebt ongetwijfeld dezen of genen vermaarden toovenaar tot neef,’ zejde Duco: ‘maar waar voert men ons nu heen?’ -
De vraag was vrij natuurlijk; want de Hofmeester, in plaats van op de groote deur aan 't einde der gaandery af te gaan, sloeg rechts af, en weder eenige trappen afdalende, deed hy hen binnengaan in een plaats, die by den eersten aanblik hen van opgetogenheid verstomd deed staan. Het was een rond vertrek, tot badkamer ingericht, en door middel van gekleurd glas, in den koepel aangebracht, met een zachte rozeroode tint verlicht. De kroonlijst rustte op eenvoudige doch prachtvolle pilasters, tusschen welke zich zitbanken bevonden, met donzige kussens bedekt. In het midden zag men een groep, Nep-
{==424==} {>>pagina-aanduiding<<}
tunus voorstellende, staande op een schelpwagen met zeepaarden bespannen. De Zeegod was omringd van Tritons en Dolfijnen, die, gene uit hun kinkhoornen, deze uit hun neusgaten, waterfonteinen opwaarts spoten, welke, nedervallende, een diepen vijver vormden, in welken men aan vier zijden langs marmeren trappen nederdaalde.
- ‘Gy zult ongetwijfeld, na de vermoeiende zeereis, verlangen in een verkwikkend bad nieuwe krachten op te doen,’ zeide de Hofmeester.
In onzen tijd zoude men, tenzij men een inboorling ware van Weenen of van Pesth, een zoodanig gezelschapsbad weinig verkieslijk vinden; maar in die dagen was men minder verfijnd of althands minder preutsch: en dankbaar namen onze tochtgenooten dit aanbod aan. Hun schamelen dosch afwerpende, genoten zy met innige wellust de weldadige uitwerking van het koele en heldere nat op hunne, door zonnegloed en zeelucht verhitte, leden. Eindelijk, na genoeg in het water geplascht te hebben, verlieten zy het bad; maar naauwlijks had een hunner den voet op de marmeren trappen gezet, of een paar vlugge slaven, die als door een tooverslag voor den dag schenen te komen, wierpen hem een warmen deken om, droogden hem af, en wreven en borstelden hem op Moorsche wijze, tot dat al de deelen des lichaams een aangename lenigheid en veerkracht ondervonden; waarna zy hem hairen en baard met geurig reukwater besprenkelden. Toen deze verrichtingen waren afgeloopen, wilden Arkel en zijn vrienden hun plunje weder aantrekken, maar o wonder!

{==425==} {>>pagina-aanduiding<<}

deze waren ongemerkt verwisseld geworden tegen geheel nieuwe kleederen, van de beste stoffaadje, en na ieders stand gëevenredigd, of wel, beter nog dan ieder die naar zijn stand had kunnen begeeren. Voor Arkel lag een zwarte tabbert gereed, als dien de Genueesche nobili droegen: een buis van goud laken, een gordel, met robijnen bezet, een wrong van zwarte zijde, mede met robijnen versierd en - wat hem niet het minst verheugde - een heerlijk gewerkte degen, waarvan de knop boven op het gevest uit een kostbaar juweel bestond. Albert bekwam den volkomen dosch van een schildknaap, en zelfs merkte hy op, dat zijne kleederen, zoowel als die voor Gerlach bestemd waren, met wit en rood, de kleuren van Arkel, waren afgezet.
- ‘By mijn Patroon!’ zeide Duco, wien een cierlijke sorcoet het aanzien van een Genueeschen Jonker gaf, terwijl hy de scherpe snede beschouwde van een fraaie dolk, die by zijn uitrusting behoorde: ‘ik zoude bykans lust gevoelen om my een prik te geven, ten einde de overtuiging te bekomen, dat ik niet droome.’ -
- ‘Doe dat niet,’ zeide Albert: ‘de droom is te zoet om hem te verbreken. - Ik verwacht, dat nu het gastmaal volgen zal; en ik hoop er eer aan te doen; want het bad heeft my hongerig gemaakt als een wolf.’ -
En, als had de Hofmeester Neêrduitsch verstaan en den wensch des jongelings vernomen, hy trad dadelijk naar Arkel, en gaf hem met een buiging te kennen, dat de disch gespreid was, waarna hy

{==426==} {>>pagina-aanduiding<<}

door eene der zijdeuren het gezelschap de eetzaal binnen leidde. Deze was langwerpig vierkant, en open aan de eene zijde, waar men, tusschen keurig gebeitelde kolommen door, het uitzicht had op een bevalligen tuin, met zware oranje-, citroen-, jasmijnen myrteboomen beplant, waar bloemen de lucht met balsemenden geuren vervulden. Tusschen de donkere bosschaadjen glinsterden hier en ginds schuimende kaskaden en fonteinen, wier liefelijk gemurmel den maat scheen te volgen van een zachte melody, door onzichtbare toonkunstenaars uitgevoerd.
Maar hoe bekoorlijk dit geheel ook ware, nog meer aandacht schonken de meesten onzer reisgenooten aan de lange tafel, in 't midden van 't vertrek gereed gemaakt, en waar de meest uitgelezen spijzen in zilveren schotels stonden te dampen.
- ‘Alles is gereed!’ zeide de Hofmeester tegen Arkel: ‘indien uwe Edelheid slechts gelieft aan te zitten.’ -
De verbaasde Ridder nam plaats in een zwaren leunstoel, met zijde kussens bekleed; de Friezen en de monnik vlijdden zich nevens hem op gemakkelijke zetels neêr: Albert en Gerlach plaatsten zich achter hun Heer, en de overigen bleven eerbiedig op eenigen afstand toeven.
- ‘Welnu!’ zeide Arkel: ‘gaat gy niet zitten? Er is ruimte voor allen.’ -
- ‘Wy weten te wel, wat ons betaamt,’ zeide Roelif: ‘en dat het ons niet voegt, met u aan eenen disch te spijzigen.’ -
- ‘Welk een dwaasheid is deze?’ zeide Arkel: ‘hebben wy dan niet alle deze dagen aan eenen

{==427==} {>>pagina-aanduiding<<}

bak gegeten? en houden wy thands op, lotgenooten te zijn?’ -
- ‘Dat was aan boord,’ zeide Roode Geeraert: ‘en daar neemt men het zoo als 't valt; maar hier aan den vasten wal moet ieder weêr zijn stand weten.’ -
- ‘Denkt gy dan, dat ik op eenmaal trotsch en hoovaardig ben geworden, omdat men my een fraaien tabbert heeft aangetrokken,’ zeide Arkel: ‘zijt niet dwaas, en bedenkt, dat wy morgen wellicht weder blijde zullen zijn, een broodkorst samen te deelen: - neemt dus het goede, nu het u aangeboden wordt - en deelen wy ook dit te samen. - Ik verzoek - ik begeer het.’ -
Er viel niets tegen te zeggen, en allen, zonder uitzondering, namen plaats. Een maal, waarop Koen van Emmerik zelf geene aanmerkingen wist te maken, werd hun voorgediend: terwijl prachtig gekleede dienaars de heerlijkste wijnen in gouden schalen deden vonkelen.
Alle zaken hebben een einde, en zoo ook het beste festijn. Toen Arkel de slaven zag naderen met koelvaten en dwalen om de handen der gasten af te droogen, hief hy nog eens zijn beker omhoog.
- ‘Vriend Eelco!’ zeide hy, ‘wees zoo goed mijn tolk by den Hofmeester te zijn, en hem te zeggen, dat ik op het heil van den eigenaar dezer woning drink en hem verlof verzoeke mijn dank aan hem te mogen betuigen.’ -
- ‘Uwe Edelheid zal hem zoo aanstonds zien,’ zeide de Hofmeester, toen hem de wensch was over-
{==428==} {>>pagina-aanduiding<<}
gebracht: ‘Wilt gy niet eerst het paleis bezichtigen?’ -
- ‘Ik moet my wel blindelings aan uw leiding overgeven,’ zeide Arkel, glimlachende, terwijl hy oprees, en met de overigen zich gereed maakte, zijn geleide te volgen. De Hofmeester bracht hen nu door een aantal ruimen fraai gestoffeerde zalen, waarin al wat de waereld kostbaar en vreemd opleverde scheen te zijn byeengebracht. Vervolgens kwam men aan een ander gedeelte van het gebouw, minder aan het genot en meer aan het beroep des eigenaars toegewijd: en doorliep men uitgestrekte magazijnen, vol lijwaten, purperstoffen, en andere waren. Eindelijk vond men een kleine deur, met dubbele grendels gesloten. De Hofmeester schoof die weg, en na een kunstig gevormden sleutel voor den dag gehaald en daarmede het deurtjen ontsloten te hebben, bracht hy zijn gasten in een gewelf, dat uithoofde der daarin verborgen schatten, niet minder dan al wat zy tot nog toe gezien hadden, de verwondering wekte onzer reizigers. Aan de eene zijde stonden groote vazen langs den muur, tot aan den rand toe gevuld met muntspeciën van verschillende landen: daartegen over lagen gouden en zilveren baren in onschatbare hoeveelheid: en eindelijk, iets verder op, stonden koffers, met alle denkbare soorten van edelgesteenten, paerlen en zeekoralen gevuld.
- ‘Dit alles is uiterst schitterend en kostbaar,’ zeide Arkel: ‘maar wanneer zullen wy nu den eigenaar dezer rijkdommen zien?’ -
De Hofmeester glimlachte, toen hem dit gezegde

{==429==} {>>pagina-aanduiding<<}

door Duco werd aangebracht, en, aan het eind van het gewelf op een verborgen knop drukkende, deed hy een geheime deur openspringen, welke door middel van een trap met het paleis gemeenschap had. De reisgenooten volgden hem en bevonden zich, na den trap te zijn opgestegen, in een klein achtkant vertrekjen, op Oostersche wijze met tapijten en behangsels gestoffeerd. Een bidgestoelte, een antieke lamp, een gemakkelijke leunstoel, maar bovenal een tafel, waarop zich eenige kantoorboeken en schrijfgereedschap bevonden, schenen aan te duiden, dat dit het heiligdom des handelaars was: en men werd daarvan te meer overtuigd, toen de Hofmeester, zich tot Arkel wendende: ‘thands,’ zeide hy, ‘zal ik u den eigenaar wijzen van al wat gy gezien hebt.’ -
En met een, een gordijn wegschuivende, vertoonde hy aan Arkel - diens eigen beeld, in een metalen spiegel.
- ‘Wat beteekent dit?’ vroeg de Ridder, de wenkbraauw fronsende: ‘drijft men den spot met my?’ -
- ‘Voorwaar!’ zeide Broeder Steven: ‘ik twijfel er niet meer aan, deze of geene toovergodin is op u verliefd geworden, en wil u haar hart en hare schatten schenken.’ -
- ‘De Hemel geve,’ zeide Arkel, ‘dat dit alles geene begoocheling van den Bozen Vyand zij.’ -
- ‘Ik zoude dit reeds gevreesd hebben,’ zeide Agge Jelles: ‘ware het niet, dat ik in elk vertrek het zinnebeeld onzer verlossing had opgemerkt.’ -

{==430==} {>>pagina-aanduiding<<}

- ‘Maar wie zal dat raadsel oplossen?’ - vroeg Arkel.
- ‘Dat zal ik,’ zeide een stem, in vrij goed Nederduitsch: - en een welgekleed man van ongeveer vijfendertig jaren, die een vrouw van buitengemeene schoonheid aan de hand leidde, en door een drietal kinderen gevolgd werd, trad het vertrek binnen.
- ‘Onze juffer van Padua!’ fluisterden de beide voormalige Scholieren, elkander aanziende.
- ‘Il signor Boccanera,’ zeide de Hofmeester, op den nieuwgekomene wijzende.
- ‘Zijt gy de eigenaar van dit paleis en onze waardige gastheer?’ vroeg Arkel, zich buigende.
- ‘Dit paleis,’ antwoordde Boccanera, de hand, welke Arkel naar hem had uitgestoken, eerbiedig aan de lippen brengende: ‘heeft geen anderen eigenaar dan u: al wat zich daar binnen bevindt is het uwe: en het wapenbord, 't welk mijn erkentelijkheid op den gevel liet uitbeitelen, heeft sedert lang gestrekt om zulks te getuigen. Jonker van Arkel! herkent gy my niet?’
- ‘Indedaad?’ zeide Arkel: ‘ik heb u meer gezien; maar vergeefs poog ik my tijd en oord te herinneren, waarin zulks heeft plaats gehad?’ -
De Genueesche koopman lichtte een sluier op, die een naby de tafel geplaatst voorwerp bedekte, en Arkel zag een opgezet mormeldier.
- ‘De kleine Pietro!’ riep hy: ‘maar hoe kan het mogelijk zijn?’ -
- ‘Ik ben het zelf,’ zeide Boccanera, ‘ik, wien gy eenmaal tot redder waart, en die thands, Goddank!

{==431==} {>>pagina-aanduiding<<}

mijn schuld kan afdoen. - Toen de dood mijns vaders my dwong by mijn moeder te blijven, was het eene myner grootste smarten, dat ik voortaan buiten de mogelijkheid zoude wezen, mijn bezoek by u te herhalen, en bitter kwelde my de gedachte, dat de geldsom, welke ik, dank zij uwen bijstand, had mede gebracht, voortaan onvruchtbaar zoude blijven. Ik had het nu eenmaal in mijn hoofd gezet, rijk te worden: en zoo zocht ik dagelijks mijn moeder te beduiden, onze gebergten te verlaten, waar niets te verdienen viel. Ik wist haar eindelijk over te halen met my naar Genua te gaan, waar wy een neef hadden wonen, die goudsmid was en goed zijn brood had. Deze brave man ontfing my wel, nam my in zijn winkel als bediende en leerde my lezen en rekenen; spoedig bragt ik het zooverre, dat ik hem van dienst kon zijn in werkplaats en winkel; maar dat was my nog niet genoeg. Voor het medegebrachte geld schafte ik my wederom kramerijen aan waarmede ik in mijn ledige uren rondliep en goede winsten deed. Weldra was mijn kapitaaltjen zoodanig aangegroeid, dat ik het, zonder vrees van bespot te worden, by een handelaar dorst plaatsen, en, daar alles medeliep, waren de honderden weldra tot duizenden geklommen: zoo dat ik, toen mijn neef kwam te overlijden, my niet slechts in staat bevond, om zijn winkel overtenemen, maar zelfs nog genoeg overhield om mijn handelsondernemingen voorttezetten. Het geluk begunstigde my hoe langer hoe meer: ik vond weldra gelegenheid om mijn winkel met voordeel te verkoopen en, nu op mijn eigen naam, my

{==432==} {>>pagina-aanduiding<<}

geheel aan den handel te wijden. Belangrijke sommen, aan Vorsten en groote Heeren geschoten, maakten my weldra door geheel Italiën bekend en vermeerderden mijn krediet zoowel als mijn vermogen; want de my verstrekte panden, 't zy in landerijen, 't zy in juweelen bestaande, werden in die jaren van oorlogen en beroerten zelden gelost en dan weder met voordeel door my afgezet. Ik kwam in kennis met de dochter van den Graaf Milani, huwde haar en zag my weldra, door den dood van haren broeder, in 't bezit van haar aanzienlijk vermogen. Een opstand, te Genua uitgebroken, waarby het volk den adel de heerschappij ontnam en tot eerste wet stelde, dat het hoofd der Republiek voortaan geen geboren Genuees mocht wezen, bracht my tot de hoogste waardigheid, welke ik echter slechts drie jaren bekleedde: het hooge bewind kon mijn huisselijk geluk niet vermeerderen: en in tegendeel verlangde ik spoedig, van staatsbekommernissen ontslagen te zijn: ik deed afstand van mijn betrekking, en wijdde my weder geheel aan den handel. - Al die zegeningen, welke ik geniet, ben ik echter oorspronkelijk aan u verschuldigd: zonder uwe milddadigheid, ware de arme Savojer van honger gestorven en althands nimmer op het denkbeeld gekomen noch in staat geweest, zich uit zijn nederigen stand te verheffen. Ik handel dus naar recht en billijkheid, wanneer ik u smeek, de vruchten te aanvaarden van hetgeen my eens zoo edelmoedig door u werd ter leen gegeven.
- ‘De Hemel verhoede,’ zeide Arkel, door zulk en zeldzame dankbaarheid getroffen, ‘dat ik u zoude

{==433==} {>>pagina-aanduiding<<}

berooven van hetgeen gy, alleen door vlijt en bekwaamheid, zoo moeizaam hebt verdiend. Indien gy my en mijnen tochtgenooten slechts zooveel leenen wilt als ons in staat stelt om onze reis naar huis te volbrengen, zal ik my dubbel beloond achten voor het weinige, dat ik voorheen aan u deed.’ -
- ‘Neem althands de helft,’ zeide Boccanera, ‘welke u naar onze afspraak wettig toekomt: gy hebt gezien, dat ik genoeg bezit, en dat mijn kinderen daardoor geen gebrek zullen lijden.’ -
Maar ondanks de herhaalde aanbiedingen van den handelaar, bleef Arkel, gelijk zich denken laat, volstandig weigeren, eenig misbruik van diens erkentelijkheid te maken.
- ‘Wel!’ zeide eindelijk de Genuees: ‘dan zal ik my met het genoegen moeten te vrede stellen om mijn weldoener terug te zien.’ -
- ‘Zeg, onze weldoeners,’ zeide zijn echtgenoote, die reeds lang reikhalzend naar de gelegenheid had uitgezien om lucht te geven aan haar gevoel, en, naar de beide Hermanaas toegaande, drukte zy hun met warme blijdschap de handen, terwijl de tranen haar in de oogen glinsterden, en zoowel de vreugde over het wederzien als de herinnering aan haar verblijf in de nederige woning der scholieren haar wangen met een hoogen blos overdekte. Verbaasd zag Boccanera dit tooneel aan; maar toen zijn gade hem meldde, dat deze jongelingen haar redders waren, over wie zy hem zoo menigmalen gesproken had, kende de blijdschap van den goeden koopman geen palen.

{==434==} {>>pagina-aanduiding<<}

- ‘O!’ riep hy: ‘ik zie dan eindelijk al mijn wenschen bekroond: ik vind, en wel op eenen stond, den man terug, die my den weg tot voorspoed en geluk gebaand heeft, en de edelmoedige vrienden, aan wie ik het leven mijner vrouw en haar hereeniging met my verschuldigd ben.’ -
- ‘Haar leven, dat is mogelijk,’ zeide Eelco: ‘maar uw hereeniging’....
- ‘Voorzeker!’ zeide de Signora: ‘mijn echtgenoot had, na vruchtelooze nasporingen om te ontdekken waar ik gebleven ware, begrepen, dat hy in Padua niet langer veilig was, en diensvolgens noodig geoordeeld om zich ergens in de nabyheid schuil te houden en te wachten of hy nadere tijding van my ontfangen mocht. De wonden, welke hy bekomen had, vereischten inmiddels gedurige verpleging: en de getrouwe Luca was genoodzaakt, zich menigmaal naar den Barbier te begeven, ten einde zich de noodige zalven en andere middelen ter genezing te verschaffen. Door de beschikking der Voorzienigheid, had ik, juist in dat zelfde dorp waar Boccanera zich ophield en by dien zelfden Barbier, die een neef der oude Laura was, mijn intrek genomen: ik zag Luca den winkel binnengaan: ik vond middel om hem in 't geheim te spreken, en spoedig was mijn besluit gevormd om met mijn echtgenoot naar Genua te vluchten: een besluit, 't welk wy, op de meest geheime wijze en zonder dat het tot iemands kennis kwam, volvoerden. Later, toen de dood van mijn broeder het niet langer voor mijn gemaal gevaarlijk maakte zich naar Padua te begeven, vond hy u niet meer

{==435==} {>>pagina-aanduiding<<}

en was dus buiten staat u zijn erkentenis te bewijzen, waarvan het hem alleen gelukte aan de goede Laura en den hulpvaardigen Barbier eenige blijken te geven.’ -
- ‘Welnu, vriend Duco!’ zeide Arkel: ‘gy beklaagdet u, dat uw verhaal geen ontknooping had, en ziedaar, nog zijn er geen vierentwintig uren verloopen, of die ontknooping wordt u gegeven.’ -
- ‘En zy is voldoende ook,’ zeide Duco: ‘maar gy zult my toestemmen, Ridder! dat geene van al de medegedeelde avonturen een schooner slot heeft gehad dan het uwe, al vonden wy het min belangrijk, toen het ons verhaald werd.’ -
Al de reisgenooten vereenigden zich met deze aanmerking van Duco, en volgden nu den Handelaar naar de gezelschapszaal, waar het verdere gedeelte van den dag in blijde vrolijkheid werd doorgebracht. Ondanks de begeerte van Arkel naar zijn vader en zijn vaderland, zag hy zich verplicht eenige dagen by zijn dankbaren gastheer te vertoeven: en ook was na de doorgestane vermoeienissen eenige rust niet onwelkom. Toen eindelijk de ure des afscheids sloeg, en onze reismakkers, allen met fraaie geschenken begiftigd en van paarden en reisgeld voorzien, het paleis van Boccanera verlieten, getuigde menige hartelijke handdruk en menige mannelijke traan van hun erkentenis over de genoten weldaden en van hun hoogachting voor den edelen Savojer, die in den hoogsten stand zoo grootmoedig was indachtig geweest aan hem, die den eersten grondslag tot zijn fortuin had gelegd.

{==436==} {>>pagina-aanduiding<<}

Van de reis onzer tochtgenooten naar het vaderland zullen wy hier verder alleen vermelden, dat zy even voorspoedig afliep als zy ongelukkig begonnen was. Arkel vond zijn vader in gezegenden welstand terug, en behield hem zelfs tot in het jaar 1297, toen hy hem in de heerlijkheid opvolgde. Albert van Haastrecht toonde zich het voorbeeld waardig, hem door den edelen Jonker gegeven: hy verdiende met glans, in een strijd tegen de West-Friezen, zijn riddersporen, en handhaafde waardiglijk de eer van zijn geslacht. Diezelfde strijd zag den ouden Gerlach sneuvelen door een kolfslag, die op zijn meester gemunt was. Broeder Steven keerde naar zijn klooster terug, en vermaakte tot zijn dood toe zijn kloosterbroeders, ja den gandschen omtrek, met een verhaal der vreemde avonturen, welke hy ondervonden en gehoord had. Het lot van onze drie Friezen was geheel verschillend: Eelco Hermana betrok de stins zijn vaders, waar hy - een zonderling verschijnsel in die dagen en vooral in Friesland - een vreedzaam leven leidde, zich buiten twist en veten hield en aan de beoefening der wetenschappen wijdde. Door alle partijen geëerd en ontzien, werd hy by de meeste geschillen en oneenigheden tot scheidsman gekozen, en stierf in hoogen ouderdom. Zijn neef Duco was minder gelukkig: de dolk van een naburig Edelman, die zich door hem beleedigd achtte, beroofde hem in 't jaar na zijn terugkomst van het leven. Agge Jelles wist zijn erkentenis jegens de Voorzienigheid wegens zijn behouden te huiskomst niet beter aan den dag te leggen, dan door zijn intrek te nemen in het klooster te Lui-
{==437==} {>>pagina-aanduiding<<}
dinga-kerke, waar hy zijn ordebroeders door een vromen en ingetogen wandel bleef stichten.
Wat de overigen betreft, zij zouden wellicht verlegen zijn geweest wat by hun terugkomst aan te vangen, indien niet Arkels edelmoedigheid aan elk hunner een bestaan had verschaft. Den Haarlemmer bouwmeester noodigde hy uit, zich te Gorcum te vestigen, waar de bekwame Roelif hem, zoo by de vergrooting en verfraajing van het slot, als by het aanleggen van nieuwe dijken en waterkeeringen, belangrijke diensten bewees. Machiel van Goor werd door den Ridder in staat gesteld aldaar voor eigen rekening een brouwery te beginnen: en voor de drie gewezen zeelieden werd een fraai veerschip gebouwd, 't welk zy voor gezamentlijke rekening bevoeren. Koen van Emmerik eindelijk, wiens bekwaamheden Arfel op prijs had leeren stellen, werd tot kok op den burcht te Arkel aangesteld: en de voortreffelijke wijze, waarop hy zich van die betrekking bleef kwijten, strekte niet minder dan de gastvrijheid des Burchtheers menigen nabuur ten prikkel om het slot met talrijke bezoeken te vereeren. -



{==438==} {>>pagina-aanduiding<<}

Aanteekeningen.

Bladz. 4, reg. 4. Men zie b.v. menconis Chron., p. 178, 180. Winsemius, Chron. v. Vriesl., B. VI. bl. 172, 173. Ubbo emmius, Rer. Fris. Hist., Lib. XI. p. 165, 167 en moreri, in v. Croisades.
Bladz. 35, reg. 18. Men verwarre den hier genoemden Aretino niet met Guido Aretino, die twee eeuwen vroeger de muzijknoten uitdacht, noch met Pietro en de beide Franciscoos Aretino, die twee en drie eeuwen later werken schreven van geheel verschillenden aart. De hier bedoelde was in zijn tijd slechts als verhaler, en is nooit als schrijver bekend geweest.
Bladz. 38. Verhaal van broeder steven. De geschiedenis van Fulco van Bern is, op het wonderdadige na, 't welk wy gemeend hebhen, als de kleur der tijden kenschetsende, er by te mogen verdichten, schier woordelijk overgenomen uit de oude legende, gelijk zy onder anderen voorkomt in de Historie van 't Utrechtsche Bisdom, door van heusden en van rijn, Deel III, bl. 35 en volg.
Bladz. 62, reg. 1. staat: Fulco, lees: Eelco.
Aid. Verhaal van eelco hermana. Men vindt het hier vertelde Mirakel te boek gesteld by schotanus, Vriesche Historiën, B. IV. bl. 107. Oudheden en Gestichten van Groningen, bl. 456-458.

{==439==} {>>pagina-aanduiding<<}

Bladz. 64, reg. 27. Het sprookjen van de monniken van Adewert, die hun kappen aan de zonnestralen ophingen, staat vermeld in de Oudheden van Groningen, bl. 220, 221.
Bladz. 102, reg. 23. De blieout was een kort gewaad, dat over het hemd geslagen werd. Sindaal is dundoek.
Bladz. 134, reg. 2. De Sorcoet was een overkleed, dat laag afhing, doorgaands met bont gevoerd was en boven het harnas gedragen werd.
Bladz. 160, reg. 24. De Breê-Hel was te dier tijde (even als de Bornisse) een breed water, dat dwars door het land van Voorne (het oude Vernouts-ee) heen stroomde en welks naam nog in den Briel gelijk in Helvoet is bewaard gebleven.
Bladz. 207. Verhaal van jonker jan van arkel. De ontmoeting van den Jonker met den kleinen marskramer, dien hy naderhand in Genua als een vermogenden handelaar terugvond, is te lezen in de Analecta van matthaeus, Tom. V, de Vit. et Reb. gest. Domin. de Arkel.
Bladz. 251. Verhaal van koen van emmerik. Het verpanden door Koning Willem van het rijk, de stad en het gebied van Nijmegen, die tot dien tijd geen Heer dan het Opperhoofd des Rijks erkend hadden, aan Graaf Otto van Gelder, voor zestienduizend mark zilvers, is overeenkomstig de geschiedenis. Zie den pandbrief by van mieris, Charterboek van Holland, D.I. bl. 249 en bij bondam, Charterb. van Gelderland, D.I. bl. 467.
Bladz. 252, reg. 6. Daar de streken, welke de tegenwoordige Provincie Gelderland uitmaken, weinige vruchtboomen opleverden, werd de fruit voor den Grafelijken disch bezorgd door den Ontfanger te Lobith of Lobede, die ze waarschijnlijk uit Duitschland of uit het overkwartier bekwam. Zie nijhoff, Gedenkwaardigheden uit de Geschiedenis van Gelderland, Deel I, Inleid. xviii.

{==440==} {>>pagina-aanduiding<<}

Bladz. 255, reg. 3. De leisting (pactum obstagii) was een byzondere, thands gewis vreemdklinkende wijze, om aan schuldeischers waarborg te verschaffen ten opzichte der betaling van het hun toekomende. De hoofdschuldenaar of zijn borgen verbonden zich namelijk om, wanneer aan de gemaakte overeenkomst niet voldaan werd, na de eerste aanmaning tot betaling, zich in leisting te begeven, dat is, binnen een bepaalde stad ter keuze van den schuldeischer in een betamelijke herberg hun intrek te nemen, en daar op eigen kosten goede verteering te maken, totdat de betaling zoude gevolgd zijn. Zoo verbonden zich, den 20 December 1294, met Jan van Herwen, die de tollen te Zuilichem, Driel en Malsem van den Graaf van Gelre in pacht genomen had, de schepenen van Nijmegen, nevens burgers van die stad en van Roermonde, om voor de zekerheid der pachtpenningen in leisting te komen: en den 2 November 1295, beloofden ten behoeve van denzelfden Graaf, Zweder van Voorst, nevens een aantal andere ridders en knapen, in leisting te Arnhem, byaldien de Bisschop van Utrecht in gebreke bleef, zekere schuld ten bepaalden tijde aan den Graaf te voldoen. Zie wijders hierover nijhoff, Gedenkw. Inleiding, bl. cxx en volgg., waar onderscheidene voorbeelden ook van Koningen en Vorsten worden aangehaald, die de verplichting om in leisting te komen op zich genomen hebben.
Bladz. 256, reg. 2. Ofschoon het sommigen vreemd zal voorkomen, dat op het laatst der twaalfde eeuw de suiker reeds hier te lande bekend was, vind ik die echter by nijhoff, ter meergemelde plaatse, bl. xxiii, onder de toen ingevoerde handelsartikelen reeds vermeld.
Bladz. 277, reg. 23. In het oudste der Handvesten van Rijnland, ten jare 1253 door Koning Willem verstrekt, en opgenomen in de verzameling dier Privilegiën, gelijk

{==441==} {>>pagina-aanduiding<<}

ook by van leeuwen, Batavia Illustrata, bl. 154, vindt men van deze werken aan het Spaarne gewach gemaakt.
Bladz. 289, reg. 20. Deze Pelgrim was de kleinzoon van den Heer van ter Leede, wiens boze handelingen in mijn Legende, Het Huis ter Leede betiteld, vermeld staan. Men raadplege ook de aanteekeningen op dat gedicht.
Bladz. 308, reg. 1. De betrekkingen van den Baljuw des Graven, tegen over een Dijk- of Polderbestuur, werden naderhand aan een Dijkgraaf opgedragen.
Bladz. 333. Verhaal van machiel van goor. De geschiedenis der rebellie van den Graaf van Goor tegen den Bisschop vinden wy vermeld by beka, p. 80, heda, p. 207, 210, en in de Overijss. Chron., bl. 232, in dumbabs Analect, T. II. Wie overigens meer licht verlangt omtrent het hier vermelde aangaande de Markebesturen in Overijssel, leze het doorwrochte vertoog van den Heer Mr. b.w.a.e. sloet tot oldhuis, over het oude regt en huishoudelijk Bestuur der Marke Woolde in Twente, voorkomende in den Overijsselschen Almanak van 1838.
Bladz. 377. Verhaal van geeraert de roode. De byzonderheden van den bloedigen strijd op Walcheren, welke hier voorkomen, zijn byna letterlijk uit de verhalen der geschiedschrijvers overgenomen, en de zonderlinge redding van Geeraert uit het door den bliksem getroffen schip in een bootjen zonder stuur noch riemen, is op de Zuiderzee eenen ter Schellinger visscher te beurt gevallen, uit wiens mond ik het verhaal heb opgeteekend.



(*) Of - zoo als men thands in Nederduitsche dagbladen leest, die van Lille, Cambrai, Karlsruhe en Munich praten - St. Jean d' Acre.

