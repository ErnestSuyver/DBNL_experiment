
   
        
           
               Zoon des volks
               Lodewijk Gerrits
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Zoon des volks van Lodewijk Gerrits uit 1847.
               
               
                   
                       
                   
               
           
           
           
               gerr002zoon01_01
               DBNL-TEI 1
               
                   2016 dbnl
               
           
           
               
           
           
               
                   
                   exemplaar Universiteitsbibliotheek Gent, signatuur: BIB.BL.007744, scans van Google Books
               
               Lodewijk Gerrits, Zoon des volks. Janssens, Antwerpen 1847
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Zoon des volks
               Lodewijk Gerrits
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Zoon des volks
               Lodewijk Gerrits
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2016-07-14
               
                   CvM
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Lodewijk Gerrits, Zoon des volks. Janssens, Antwerpen 1847
 
Zie: https://www.dbnl.org/tekst/gerr002zoon01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==1==} {>>pagina-aanduiding<<}

de

ZOON DES VOLKS,

geschiedkundige roman,

door

LODEWYK GERRITS.

ANTWERPEN,

drukkery van p.e. janssens, uitgever.

1847.

{==2==} {>>pagina-aanduiding<<}


{==3==} {>>pagina-aanduiding<<}

DE ZOON DES VOLKS.

{==4==} {>>pagina-aanduiding<<}


{==5==} {>>pagina-aanduiding<<}

DE
ZOON DES VOLKS,
GESCHIEDKUNDIGE ROMAN,
(1790)
DOOR
LODEWYK GERRITS.
ANTWERPEN,
P.E. JANSSENS, DRUKKER EN UITGEVER, GROOTE KAUWENBERG.
1847.

{==6==} {>>pagina-aanduiding<<}

Eigendom.


{==7==} {>>pagina-aanduiding<<}

MYNEN BOEZEMVRIEND


den heere


A. SNIEDERS Jr.


opgedragen.

{==8==} {>>pagina-aanduiding<<}



{==9==} {>>pagina-aanduiding<<}

I.


Aenhitsing tot oproer.

Begeesterd door stoute, vurige gedachten van eerzucht, stapte de jonge graef Van Rammeveld in de groote zael van de adelyke wooning zyner magtige voorvaderen heen en weder. Grootsch en edel was de uitdrukking van des jongelings gelaet, dat op dit oogenblik beschenen werd door de bleeke stralen der maen, welke langs de hooge vensters in die groote, schaduwvolle zael drongen. Zyne houding was trotsch, als hadde hy den scepter over gansch België gezwaeid, en zyne gitzwarte

{==10==} {>>pagina-aanduiding<<}
oogen fonkelden als die van een roofdier, dat zich hongerig op zyne prooi gaet werpen.
‘Ja, inderdaed, ik ben nu op het punt van myn doel te bereiken! - zoo dacht de jonge edelman. - Morgen, misschien, zal reeds het kanon des oproers in Brussels straten donderen...... en dan...... dan, word ik magtig en groot!..... Morgen zullen stroomen bloeds nieuwe afgronden van haet en wraek tusschen den Belg en zyne vreemde overheerschers graven!..... Dan kan ik my verheffen; - want de lyken der gesneuvelden zullen my als trappen zyn, langs welke ik zal kunnen opstygen!..... Maer,..... indien wy heden niet magtig genoeg waren om de boeijen, in welke de Oostenryker ons prangt, te kunnen verbreken? o, dan ook zouden de straffen verschrikkelyk zyn!..... Maer neen - neen! verre van my die laffe gedachten van vrees!.... Dat anderen het verlies hunner rykdommen, hunner voorregten, hunner vryheid vreezen; - my doet dat niets! ik wil roem winnen! ik wil groot worden! Ja, zoo groot dat zelfs de magtigsten voor my zullen kruipen!!’....
Eensklaps bleef de jonge Van Rammeveld in zyne roemzuchtige vervoering plotselings stil: hy zag de deur der zael driftig geopend worden, en een oude dienaer, bleek en bevend van aendoening, trad ylings binnen.

{==11==} {>>pagina-aanduiding<<}

‘Graef! heer graef! - riep deze Van Rammeveld toe - heer graef!’... Doch hy kon niet verder spreken: zyn gorgel werd door de hevige aendoening, welke hem had bevangen, als toegewrongen.
‘Wat is er dan? - vroeg de jonge graef verwonderd en vergramd, omdat een dienaer zoo ongeroepen hem durfde komen verstoren.
‘Wat er is?... Ho, heer graef vlugt! - riep eindelyk de grysaerd uit - gy moet vlugten!.... vlugt aenstonds!.....
‘Vlugten!.... ik vlugten? - herhaelde de edele heer.
‘Ja, gy moet alles verlaten! - antwoordde de oude man - want eene afdeeling oostenryksche soldaten heeft reeds uwe wooning omsingeld, om, in name des keizers, u als staetsgevangene te komen aenhouden!
‘My...? my aenhouden? - riep Van Rammeveld, opspringende, als een leeuw, dien men met eenen dolksteek zoude ontwaken. - My......! een' Van Rammeveld in de wooning zyner voorvaderen boeijen!..... Ho! dat durven zy nog niet!.....
‘Niet durven?.... hoor dan hoe zy met de kolven hunner fusieken uwe ramen reeds inslaen, omdat wy hun de poort niet openen! - antwoordde de dienaer. -
‘Ja het is dan toch waer! - riep Van Rammeveld

{==12==} {>>pagina-aanduiding<<}
brullende uit - Die vreemde honden durven dan zóó eenen vlaemschen edelman hoonen! Maer ik zal hun leeren wat het is eenen Van Rammeveld te durven aenranden!...... Ha! zy durven in myne wooning breken!.... Welnu, dat zy dan komen!..... - En de jongeling wrong zyne vuisten tot bloedens toe zamen. -
‘Vertrek toch! - bad de dienaer - gy begrypt immers dat het nu onmogelyk is ons hier te verdedigen!..... Het ware beter te vlugten!.....
‘Vlugten! - antwoordde de jonge graef, razend van woede en van verontwaerdiging. - Dit huis verlaten!..... o, God weet of dan zelfs myne zieke moeder door die onbeschofte vreemdelingen niet mishandeld zoude worden!.....
‘Maer het is in den naem uwer moeder, dat ik u smeek te vlugten! - bad de oude man voort - uwe moeder heeft u toch zoo innig lief! Gevoelt gy dan niet wat zy lyden zoude, indien haer teêrbeminde, haer eenige zoon in de kerkers van het kasteel te Antwerpen wierd opgesloten: uwe moeder weet immers hoe onmenschelyk wreed de Oostenrykers dáér hunne staetsgevangenen martelen!.....
‘Ja, het is waer, ik moet vlugten!.... maer vlugten om later my over dien hoon te kunnen wreken! - riep Van Rammeveld - want ik wil vry zyn op den dag dat er tegen die Oostenrykers gestreden

{==13==} {>>pagina-aanduiding<<}
zal worden!..... Ik zal dan met hun bloed de vlek dezer beleediging uitwasschen!..... Ha! tot nu toe werd ik slechts door eerzucht tot oproer aengedreven; maer voortaen zal zich by die krachtige dryfveer haet en wraekzucht nog vervoegen!
‘In Godes naem volg my dan toch! - smeekte de dienaer, Van Rammeveld reeds een pistool en eenige andere kostbare kleinigheden aenbiedende.
De jonge graef nam de hem toegereikte voorwerpen, en na dezelve onder zyne kleederen verborgen te hebben, sprong hy de zael uit.
Een oogenblik later was Van Rammeveld op eenen der zolders van zyne wooning gekomen; volgens den raed van den ouden man, klom hy op het dak, en begon uit alle zyne krachten voortteklouteren: hy moest zoo trachten een der naby staende huizen te bereiken om dáér eene schuilplaets te zoeken.
Maer op ieder oogenblik, gedurende dien pynlyken togt, moest de jonge graef duizendmael met den schrikkelyksten dood worstelen: - het was nacht en zoo ondoordringbaer duister, dat de vlugteling, verre van te kunnen zien waerheen hy zich wendde, zelfs niet wist, of by iedere verplaetsing van handen of voeten hy niet zoude nederploffen en dus tot stukken verbryzeld worden! - Lang reeds had hy zoo geklouterd. Zyn ligchaem, met bloed

{==14==} {>>pagina-aanduiding<<}
en zweet bedekt, trilde van angst en vermoeidheid; zyn hoofd werd zwaer; het was hem reeds als of hy alles onder zich voelde ronddraeijen; hy zelf begon al het gevaervolle zyner gesteltenis te begrypen en klampte zich krampachtig aen iederen hoek vast, byna geene beweging meer durvende maken; - doch eindelyk, na nogmaels eene nieuwe pooging gewaegd te hebben, voelde hy een open zoldervenster onder zyne hand. - Zyn moed herleefde; - hy was eindelyk gelukkig genoeg, om in een nederig huisje te kunnen binnen kruipen.
Hy, de over eenige oogenblikken nog zoo trotsche, zoo ryke, zoo magtige graef Van Rammeveld, stond nu dáér, op een vuil duister zolderken, als een ellendige vlugteling te beven!.... Hy, die zyner eerzucht zelfs geene palen konde stellen, zal nu zich gelukkig achten, indien de arme bewooners van dit huisje, zich gewaerdigen eenig medelyden met hem te gevoelen, indien hy door die nietige lieden niet verstooten zal worden!.....
Tastende zocht nu de graef in de duisternis den trap, en dien eindelyk gevonden hebbende, trachtte hy, met zoo weinig gerucht mogelyk, beneden te sluipen.
Maer weldra stond Van Rammeveld weder stil: hy was gekomen tot voor eene kamer, door de reten van welker deur hy licht zag glinsteren, en na

{==15==} {>>pagina-aanduiding<<}
nog een oogenblik de kloppingen zyns harten te hebben willen overmeesteren, trachtte hy door die reten te onderzoeken of er eenigen bystand van de bewooners dier kamer te verhopen was.
Hoe zeer ook Van Rammevelds hart door eene ingekankerde eigenbaet werd versteend, toch was het tooneel, dat dáér zich nu voor hem opdeed, zoo droevig dat de jongeling zich wel eenigzins ontroerd gevoelde!
By het flauwe licht eener wassen kaers, zag hy, nevens eene doodskist, met een zwart baerkleed behangen, een jongeling en een meisje zitten weenen en bidden. Niet verre van het lyk, voor eene tafel, met wit linnen overspreid, en waerop, tusschen twee koperen kandelaren, een groot looden kruisbeeld was geplaetst, knielde een priester, in zwart gewaed gekleed, door wiens halfluide gebeden voor de afgestorvenen en de pynlyke, onderbrokene snikkingen van het meisje, slechts van tyd tot tyd de doodsche stilte in die half duistere kamer werd onderbroken!.....
De mensch mengt zich altoos ongaerne in een tooneel van lyden, hy wil zoo zelden in de smart zyns broeders deelen; maer er is toch ook een gevoelen, welk den droevigen zegt, dat niemand beter dan andere ongelukkigen hem troost en bystand kunnen verleenen. Het was dan ook die laetste hoop,

{==16==} {>>pagina-aanduiding<<}
welke Van Rammeveld deed besluiten op de deur te kloppen, om zich aentekondigen, en de hulp dier menschen te gaen afsmeeken; - maer op eens werd de jonge edelman in het uitvoeren van zyn voornemen verhinderd: de tot nu toe geknielde priester, zyne gebeden geëindigd hebbende, rigtte zich op, naderde dan den naest de doodskist weenenden jongeling, en sprak, dezen op den schouder kloppende:
‘Myn zoon, sta op! - De tyd van weenen is voorby! uwe smart moet door meer edele gevoelens vervangen worden!
De jongeling wendde het hoofd om, en trok zyne zwarte oogen met verwildering wyd open, als hadde men hem uit eenen pynlyken droom ontwaekt.
‘Ja, Albrecht, sta op! - herhaelde de priester. - Dezen nacht nog moet er gewerkt worden om ons Vaderland van allen vreemden dwang te bevryden. Sta op! menschen, met een mannen hart, mogen op dit oogenblik niet weenen!..... Op! er moet geworsteld worden!
‘Mag ik dan zelfs niet één oogenblik ongestoord by het lyk myner moeder weenen! - zuchtte Albrecht - moet ik dan op het oogenblik dat myn hart door het lyden als vermorzeld wordt, toch aenstonds my weder te midden der woeling van de menschen gaen werpen!..... Denkt men dan

{==17==} {>>pagina-aanduiding<<}
dat ik alle natuerlyk gevoelen uit myn hart kan bannen, omdat het Vaderland my lief is?.... Priester! indien gy dat gelooft, ô dan hebt gy nooit ondervonden wat het lyden, wat de smart is!.....
‘Gansch zyt gy aen uw Vaderland toegewyd, en alles moet gy overwinnen om hetzelve te dienen, - viel de priester hem in de rede. - Albrecht! er mag niet één oogenblik geaerzeld worden: - dezen nacht heeft in de S.te Anna kapel eene vergadering plaets van het broederschap, welkers deken men u benoemd heeft. Zulke vergaderingen door keizer Jozef II op de strengste straffen verboden zynde, zullen natuerlyk alle dáér zynde leden, zich over dien dwang vergramd gevoelen, en die stemming van verbittering moeten wy te baet nemen om aller harten voor den oproer te doen branden! *
‘Maer, - sprak Albrecht op het meisje wyzende, dat nog steeds nevens het lyk knielde - ik mag toch Maria niet alleen by het ligchaem harer gestorvene moeder doen blyven!..... Zy is de dochter van de goede vrouw, welke my over vyf en twintig jaren, op de trappen voor eene kerkdeur hebbende vinden liggen, - my, arme vondeling! uit medelyden heeft opgevoed..... En ik heb myne

{==18==} {>>pagina-aanduiding<<}
weldoenster op haer sterfbed, beloofd dat ik voor haer zwak kind altoos, als een teedere broeder, zoude zorg dragen!.... Neen ik kan - ik mag thans Maria niet verlaten!.....
Maria bleef naest de doodskist geknield, zy sprak wel niet, maer vouwde hare handen zoo biddende te zamen, de blik, dien zy Albrecht toestuerde, was zoo smeekende, dat waerlyk die jongeling wel krachtig zyne gevoelens moest kunnen beheerschen om zich aenstonds niet gansch door het medelyden te laten overmeesteren.
‘Albrecht! - sprak de priester, des jongelings opmerkingen niet willende aenhooren - Albrecht! zyt gy dan de man niet meer, voor wien men eerbiedig het hoofd buigt, wanneer men hem ontmoet! Gy van wien men zegt: dat is de Zoon des Volks, dat is de man die zyne ouders niet kennende, zich gansch aen de belangen des volks wil toewyden. Hy, en slechts hy alleen heeft de magt om ons te kunnen aenvoeren, wanneer wy den troon des dwingelands zullen omwerpen!... Albrecht! Zyt gy het, die nu zoudt willen weenen, als eene vrouw, op het oogenblik dat er geworsteld moet worden om ons Vaderland uit de verdrukking der dwingelandy te verlossen! Gy die, om uwe edele, stoute ziel, om uwe buitengewoone krachtige geestvermogens, tot nu toe, door het volk als de verdediger van des-
{==19==} {>>pagina-aanduiding<<}
zelfs regten en als zyn natuerlyke aenleider in tyden van gevaer, werd bemind en bewonderd!.... Zult gy dan vergeten welke schoone taek u is opgelegd!
‘Maer, - riep Albrecht uit - hoe is het toch mogelyk dat gy, een priester van den God des vredes, zoo vurig den bloedigen oproer verlangt, - dat gy eenen gewapenden opstand tegen onzen vorst durft prediken!
‘Hoor, jongeling! - antwoordde de priester - Keizer Jozef II wil den Belgen zedenbedervende instellingen en wetten opdringen; werden zyne bevelen volbragt, dan zou de goddeloosheid hier weldra heerschen!.... En wy, priesters, moeten dit beletten, wat het ook kosten moge; want het is ons een heilige pligt het wangedrogt des ongeloofs te bestryden! - Der zielen zaligheid is immers oneindig meer dan al het aerdsche!..... Ja, God wil den oproer! God zal onze worsteling zegenen!.....
‘Ja, God wil den oproer! - riep de graef Van Rammeveld, - die tot nu toe luisterende aen de deur was gebleven; maer nu, het voordeelig achtende, de woorden des priesters te gaen ondersteunen, binnen sprong. -’ Ja, God zal onzen stryd zegenen!.... En hy die de vryheid zyns Vaderlands niet wil of niet durft bewerken, is een lafaerd of een verrader!.....

{==20==} {>>pagina-aanduiding<<}

Maer, waerom toch bleef de jonge edelman op eens zoo verschrikt staen, waerom staerde hy met zulken angstvollen blik op het in die kamer knielende meisje? - Zy is nogtans een dier schoone, zachte, blonde wezens, welke in het hart eens jongelings niets dan de zoetste gevoelens kunnen opwekken; - een dier teedere vrouwen, welke hier op aerde slechts bestemd schynen om te beminnen en bemind te worden! Ja, Maria behoort onder die aerdsche engelen, welke zich byna gansch-lydelyk door de stormen der wereld latende dryven, helaes! hier maer al te dikwyls door de onbeschofte onverschilligheid der menschen, als nederige bloemen worden vertrapt, ofschoon de edelste gevoelens en de vurigste driften verborgen in haren boezem woelen!...... En nogtans is het toch wel dit lieve meisje dat Van Rammeveld zoo deed verschrikken; - want die edelman heeft haer vroeger gedurende eenige dagen meenen te beminnen, hy heeft haer zelfs door eerlooze voorstellen durven beleedigen - en nu vreest hy dat Albrecht zal willen wraek nemen over den hoon zyner Maria aengedaen.
Waerlyk Van Rammeveld had reden om te beven; want buiten zyne handelwys, jegens het meisje, waervan de herinnering Albrecht bleek van gramschap deed worden, waren er nog andere oorza-
{==21==} {>>pagina-aanduiding<<}
ken, welke sinds lang eenen doodelyken haet tegen dien graef in des werkmans hart hadden ontsteken.
Albrecht beminde eene vrouw, wier maetschappelyke stand verre boven den zynen verheven was, en welke noodlottig ook door Van Rammeveld bemind werd. Albrecht beminde haer zoo vurig, zoo innig als de mensch hier op aerde beminnen kan; dit gevoelen had gedurende langen tyd alle de geluksdroomen des jongelings omvat; hy had de wederliefde dier vrouw als het loon van alle zyne vaderlandslievende poogingen beschouwd; haer eens de zyne mogen noemen, dit ware voor hem een hemel geweest, dat was het eenigste persoonlyk verlangen dat hy gekoesterd had; - en op eens was Van Rammevelds medeliefde alle die zoete begoochelingen in eenen hartverscheurenden minnennyd komen veranderen! Die liefde was Albrecht eene onverdragelyke, eene gedurige foltering geworden: de ongelukkige moest immers maer al te wel begrypen, dat de rykdommen en de pracht des edelmans boven zyne nietige werkmans armoede verkozen zouden worden!..... Ho! Albrecht moest veel lyden! En hy mogt zelfs by niemand eenigen troost, eenig medelyden zoeken; iedereen zoude hem immers daer over bespot hebben! - Hy moest zyne gevoelens in het diepste des harten verbergen, en die verdrukking had natuer-
{==22==} {>>pagina-aanduiding<<}
lyk zyne liefde nog vuriger doen worden; maer ook zynen haet tegen den edelman steeds levendiger doen branden.....
Nogtans niet zoodra had Van Rammeveld, begrypende dat hy niet langer zwygen mogt, begonnen te verhalen, hoe hy door de Oostenrykers vervolgd werd, omdat deze wisten hoe hy uit alle zyne krachten eenen oproer bewerken wilde, of Albrecht gevoelde dat die jonge vlugteling hem nu geheiligd moest wezen als een martelaer voor 's lands vryheid. Hy verzekerde dus den graef dat hy zich in veiligheid mogt achten, indien de Oostenrykers geene verdere huiszoekingen ondernamen, en zelfs, indien dit het geval ware, er toch geene moeiten zouden gespaerd worden om den vlugteling te doen ontsnappen!.....
‘O, Gode zy geloofd! - riep de priester nu uit. - Geloofd zy de Alvoorzienigheid, welke hier in deze kleine kamer een' priester, een' edelman en een' man des volks heeft vereenigd, welke gewild heeft dat alle de staten van België hier op dit oogenblik vertegenwoordigd zouden worden!...... Broeders! zweren wy dan ook elkander toe alle onze krachten te zullen vereenigen om zamen voor de vryheid van ons Vaderland te stryden!.....
‘Ja, het is ons aller belang het juk der vreemden aftewerpen! - sprak Van Rammeveld, den toon

{==23==} {>>pagina-aanduiding<<}
zyner stem zoo vast mogelyk trachtende te maken. - Gy, priesters! moet werken om den Vlaming onverbasterd te houden, want zoo lang de Vlaming waerlyk Vlaming zal blyven, zal hy ook de Godsdienst zyner vaderen eeren en beminnen! - Wy, edelen, mogen niet langer door vreemden, als lafaerden ons den voet op den nek laten drukken; wy moeten opstaen, en moedig het deel van der vaderen erf, dat ons toekomt, met het wapen in de vuist, wedereischen!...... En gy, mannen des volks! de tyd is ook u gunstig: - toon door uwen heldenmoed, dat gy nog steeds de zonen zyt der oude Belgen, die vrye leeuwen! Neem nu de gelegenheid te baet om u ook te verheffen en roem te winnen!.....
Roem winnen! o, dit woord deed een der gevoeligste snaren, van Albrechts hart trillen! Roem winnen! dit was het eenigste middel, zoo hy dacht, om zich zyner beminde waerdig te kunnen maken!.....
‘Maer, neen - neen! - riep op eens de jongeling uit - Neen! Wy, armen worden wel opgeroepen om ons bloed voor het Vaderland te gaen vergieten; maer het zyn toch de ryken die altoos de schoone vruchten der vryheid plukken! Zy immers zullen, in hunnen zegenprael, niet meer denken aen de weduwen en weezen, welke by onze lyken

{==24==} {>>pagina-aanduiding<<}
zullen weenen en misschien van honger en ellende sterven! Want, wat trekken zy, die in weelde leven, het zich aen, dat het volk moet lyden!.....
Broeder! gy zyt al te onregtvaerdig! - riep Van Rammeveld, den jongen werkman in de rede vallende.
Neen, ik ben niet onregtvaerdig! - ging Albrecht voort; - ik weet maer al te wel dat de vermetele man des volks, die na de omwenteling, het loon zyns heldenmoeds zoude durven eischen, toch met verachting in de lage nietigheid door de grooten weder zal worden terug gestampt; want deze bemagtigen immers aenstonds alle hooge plaetsen!... Het volk wordt toch maer als eenen vuigen hoop veracht zoodra men deszelfs diensten weder kan ontberen!.....
Broeder! ik wil u het tegenovergestelde bewyzen! - sprak Van Rammeveld - Wat my betreft, ik zweer by den Almagtigen God, altoos ten voordeele des volks te zullen handelen!.....
Graef! die plegtige belofte neem ik aen! - antwoordde Albrecht - vergeet dezelve toch nooit!
Ja, wy beloven zamen, voor onzen God en ons Vaderland te zullen stryden! - riep de priester uit; - want moesten de Belgen nog langer onder vreemde overheersching verlaegd worden, dan,

{==25==} {>>pagina-aanduiding<<}
helaes! zoude hun roemryke naem weldra op de lyst der bestaende volken worden uitgevaegd!..... En is het noodig dat de verjaging des dwingelands nu eenig bloed, eenige tranen koste, dan toch zullen de naneven onze namen zegenen als degene der mannen, aen welke zy hunne vryheid en hun welzyn te danken hebben!..... Ons hart moet edel genoeg zyn om zich gansch aen de toekomst te kunnen toewyden!
De toekomst! - herhaelde Albrecht - Ja, het is voor de toekomst dat wy werken en lyden moeten! In de toekomst moeten wy ons Vaderland weder vry van alle verbastering doen uitmunten! Wy zyn het die den heldenmoed der leeuwen-zonen weder zullen doen bewonderen!..... Ho, myn hart zwelt op van trotsche vaderlandsliefde, wanneer ik denk, hoe groot, hoe schoon de taek is, welke God ons heeft opgelegd! - En Albrecht reikte den priester en Van Rammeveld de hand toe, welke door beiden even driftig werd gedrukt.
Albrecht! - sprak de priester, na eenige oogenblikken zich aen zyne edele gevoelens te hebben overgegeven - Albrecht, wy moeten aenstonds beginnen met het uitvoeren onzer vaderlandsche voornemens!..... Begeven wy ons dan naer de kapel, waer de vergadering van uw Broederschap dezen nacht wordt gehouden!.....

{==26==} {>>pagina-aanduiding<<}

Maer het knielende meisje, dat tot nu toe stilzwygende was gebleven, sprong by het hooren dier woorden, eensklaps op. -’ Neen - neen! Albrecht zal my niet verlaten! - riep zy uit - Neen hy zal my nu hier niet alleen by moeders lyk doen blyven!..... God ik stierve van schrik!....
Albrecht voelde zich door dien angstkreet tot in het diepste zyns harten ontroerd: hy zag het meisje gedurende eenigen tyd met een droevigen blik aen, boog dan het hoofd, en eene traen kwam zyn oog bevochtigen; maer hy zuchtte:
‘Maria, ik moet toch ook myne pligten jegens het Vaderland volbrengen!.....
‘Ach! ik durf niet alleen hier blyven! - nokte het meisje, zich aen Albrechts kleederen vastklampende - Herinnert gy u dan niet meer wat gy onze moeder op haer sterfbed beloofd hebt?....... Maer neen, gy wilt het u niet meer herinneren; want gy bemindet onze moeder niet!
‘Haer niet bemind hebben! - riep Albrecht uit - Ach, het is waer ik heb welligt nooit de ware moederliefde mogen kennen; - maer, indien het gevoelen, welk een kind voor zyne moeder in het hart koestert, nog inniger is dan hetgene ik myne weldoenster toedroeg, - o, dan moet het iets hemelsch wezen!.....
‘En waerom wilt gy dan reeds hare dochter ver-
{==27==} {>>pagina-aanduiding<<}
stooten? - gilde Maria, op eenen toon zoo angstig, zoo hartverscheurend, dat dezelve niet slechts door eene persoonlyke vrees kon worden ingegeven. Inderdaed, er waren andere reden, welke het meisje deden huiveren, by de gedachte dat Albrecht zich aen de kogels der Oostenrykers zoude gaen blootstellen, dat hy in het gevecht des oproers misschien zoude sneuvelen. Maria beminde haren aengenomen broeder; - zy had hem sinds hare kindsche jaren bemind, en ofschoon Albrecht op ieder oogenblik haer door de blyken zyner liefde voor eene andere vrouw martelde, - zy toch bleef hem, in edele zelfopoffering, met al het heilig vuer eener ware, reine liefde beminnen!.....
Albrecht, aen wien Maria's liefde onbekend was, had eene andere schrikkelyke oorzaek, in zyne gedachte aen haren angst gegeven.
Maria had eenen broeder, die, door dronkenschap verbeest, somtyds zyne zwakke zuster durfde mishandelen, en die, omdat Albrecht dan ter verdediging van het meisje geweld had moeten gebruiken, hun beiden eenen ingekankerden haet toedroeg. Die broeder was een dier onmenschen, uit wiens hart, door de laegste driften alles gerukt is, wat er de natuer vroeger schoons en zoets had ingeplaetst. Hy zou dus ook welligt Albrecht's afwezen te baet hebben genomen, om zynen haet op

{==28==} {>>pagina-aanduiding<<}
het weerlooze meisje uittewerken; en aen dit lyden mogt Albrecht zyne aengenomene zuster toch niet blootstellen.....
‘Neen! - sprak hy zuchtende - neen, ik mag haer niet verlaten.
‘Dat zy dan ons volge! - antwoordde de priester - Ik zal haer in de sakristy verbergen, terwyl wy in de kapel onzen pligt zullen volbrengen!......
‘Welnu het zy dan zoo! - sprak Albrecht eindelyk - Maer, nu gy ziet hoe pynlyk my het afscheid van eene aengenomene zuster is, denkt dan toch ook hoe zy lyden zullen, die zich uit de armen eener moeder, eener echtgenoote of eener beminde misschien voor eeuwig moeten losrukken! Denkt wat al vaderlandsliefde er noodig is, om zyne kinderen te kunnen vaerwel zeggen, ten einde voor de vryheid te gaen sterven, wanneer men weet dat armoede en ellende hen bedreigen!..... Ho! God geve dat zoo veel zelfopoffering niet te vergeefs zy!....
Middelerwyl had Maria hare falie omgehangen. Nog wel bleef zy, by alles wat heilig was bidden, opdat Albrecht zich niet vrywillig aen den dood zoude gaen blootstellen; maer de jongeling wilde niet langer de stem van het medelyden aenhooren; hy nam Maria aen den arm, en door Van Rammeveld en den priester gevolgd, daelde hy de trappen af.

{==29==} {>>pagina-aanduiding<<}

Zy hadden slechts eenige schreden gedaen, toen reeds de klanken, welke zy van beneden hoorden opstygen, hen op eens allen deden stil blyven staen. Die klanken waren zoo vrolyk en luidruchtig, zy waren zoo regtstreeks tegenovergesteld aen hetgeen Albrecht en zyne gezellen op dit oogenblik gevoelden, dat het hun was, als werden zy door iets onzigtbaers terug gestooten...... Dáér beneden, voorzeker waren menschen, die nu aen de smart niet konden denken, menschen die niet wisten hoe pynlyk, boven hun hoofd, twee kinderen, by het lyk eener moeder door hunne dolle kreten konden getroffen worden!
Van Rammeveld, die niet zoo zeer als de anderen het pynlyke dier vrolykheid gevoelde, durfde ook de eerste weder lager de trappen afgaen. Doch zoodra hy beneden gekomen was, bleef de edelman weêr plotselings staen: - hy had zynen naem duidelyk hooren uitspreken, en ten hoogste nieuwsgierig, om te weten wat dáér van hem gezegd werd, bragt hy het oog aen een vensterken, dat in de deur van den trap gemaekt was, ten einde te onderzoeken wie zich daer bevond. Hy zag een tiental werklieden, die te midden eener kamer, rond eene wit geschuerde tafel geschaerd waren. Die kamer werd verlicht door de vlam eener blekken, aen de zwarte zoldering gehangene lamp; doch

{==30==} {>>pagina-aanduiding<<}
de lucht was er zoo zeer door tabaksrook verduisterd, dat Van Rammeveld geen der wezenstrekken dier lieden kon onderscheiden. Bekers vol bier waren op de tafels geplaetst en werden van tyd tot tyd door de drinkers geledigd. In een woord, die kamer was eene kleine herberg. - De edelman luisterde met gespannen aendacht de volgende zamenspraek af.
‘Vrienden! - had eene stem gevraegd - hebt gy gezien hoe de Vygen *, by dien graef Van Rammeveld achter het net gevischt hebben?
‘Ja, - antwoordde een andere - en ik gave één jaer van myn leven, indien ik weten kon, waer die graef zich heeft verscholen!
‘Wat zou het u baten? - vroeg een derde - Gy zyt immers geen bespieder der Vygen?
‘Domoor! - antwoordde dezelfde stem - als of ik dan niet weten zou hoe dat graefken te plukken!..... Waerachtig, hy zou myn stilzwygen duer betalen!
‘Bah! bah! - viel een man hem in de rede, op eenen toon, die aenstonds deed verstaen, dat deze spreker dáér het hooge woord kon voeren - Bah! Er zal binnen eenige dagen wel genoeg voor ons

{==31==} {>>pagina-aanduiding<<}
te krygen zyn!.... Indien de Oostenrykers al beginnen met zulke heerkens, als dien Van Rammeveld, aen te randen, dan zal weldra het spel in de war zyn! En eens zoo ver, jongens, dan is er te plunderen! Dan zullen wy niet dom genoeg zyn om de vingers in onze zakken te houden! Dan zyn er goede grepen te maken, - en leve de vreugde!.....
Maria, welke onbewegelyk op den trap was gebleven en ook die zamenspraek had verstaen, voelde haer hart yskoud worden: - zy had door den toon der laetste woorden haren broeder Robert herkend; Robert, die van vreugde durfde spreken op het oogenblik dat het lyk hunner moeder nog boven zyn hoofd lag!.....
‘Maer, - sprak weder eene andere stem - ik heb gehoord dat men maetregelen nemen zal, om het rooven en plunderen te beletten!
Ja, maer wy zyn ook geene kinderen! - antwoordde Robert - Hoort jongens! wy zullen allen zamenspannen; en indien er dan iemand is, die ons den kaes van het brood wil halen..... dan - dan zullen wy eens zien wat er te doen valt!.....
Aengenomen! - riepen alle de anderen. - Maer daer moet op gedronken worden!’ - En de glazen werden met dolle drift tegen elkander geslagen en dan herhaelde malen geledigd: de vreugd, de vervoering der dronkenschap scheen ten top gestegen.

{==32==} {>>pagina-aanduiding<<}

‘Maer Robert! - hernam weder een der drinkers - men zegt dat uw broeder Albrecht de plundering uit alle zyne krachten zal tegenwerken!
Albrecht! Albrecht ons tegenwerken? - riep Robert - Ha, indien hy het durft!..... Maer gy hadt toch wel van dien broeder kunnen zwygen; want er schiet my by het hooren van dien naem weder eene verdoemde herinnering te binnen!..... Jongens, myne doode moeder ligt nog in dit huis!... Ik heb nu, by den duivel! reeds het tiende glas brandewyn geledigd, om dat te kunnen vergeten, - en hoe meer ik drink hoe meer ik er aen denk!
Waer is dan Albrecht en Maria? - vroeg een der mannen.
Albrecht en Maria zitten boven te bidden! - antwoordde Robert - Bidden!.... Ja, zy wilden dat ik het ook dede, - als of ik nog bidden konde!... Maer, ik voel iets dat my aen het hart knaegt!..... Spoedig nog een glas!...... Ha! ik kan niet hier blyven - ik durf niet. - En Robert sprong waggelende op, eene tafel en eenige bekers omwerpende. -’ Kom, jongens! - riep hy voort - Wy gaen naer de vergadering van het Broederschap!... Wie volgt my? -
‘Wy allen! - riepen de werklieden. En eenige oogenblikken later was er niemand in de kroeg meer.

{==33==} {>>pagina-aanduiding<<}

Ach! het is dan maer al te waer, dat in alle de klassen der zamenleving het lyden, de vrees, en zelfs de knaging des gewetens onder den valschen schyn der luidruchtige vreugde worden verborgen!.... - zuchtte de op den trap staende priester. - Is er dan niets - niets in het leven der menschen dan veinzery en bedrog!.....
Van Rammeveld, in tegendeel, voelde iets, als hadde hem die schrikkelyke zamenspraek verheugd: -’ Ik ben het dan niet alleen die uit eigenbaet den oproer verlangt - dacht hy - Doe ik het uit eer en wraekzucht, dan toch is het by hen slechts om te kunnen plunderen en stelen.
Maria en Albrecht konden zelfs niet meer denken; die booze hardvochtigheid huns broeders deed hen al te veel lyden.....
Alles was nu weder stil geworden. Ook waegde het de priester de deur van den trap te openen en, niemand meer in de kamer ziende, zeide hy, dat Albrecht en de anderen konden afkomen. - Eene poos daerna bevonden zy zich allen in de straet.
Slechts met de grootste moeite was het, dat zy nu hunnen weg konden vervorderen. In dien tyd, toen het bestuer zich nog met geene hoegenaemde verlichting der straten bekommerde, toen ook de menschen nog niet gek genoeg waren, om klatergouden versiersels boven de eerste noodzakelyk-
{==34==} {>>pagina-aanduiding<<}
heden des levens te verkiezen, en men dus des avonds geene prachtwinkels kon zien schitteren, - toen was het des nachts, zelfs in de grootste steden, zoo duister, dat men er zich in eenen onderaerdschen kuil hadde kunnen wanen; want zelfs zelden werd in die dagen van onrust, voor de hier en daer geplaetste Lieve-Vrouwen-beelden, het gewoone, karige licht ontsteken. Geen vreedzame burger zou het gewaegd hebben zyne wooning gedurende den avond te verlaten, zonder zich van eene lantaern te hebben voorzien; maer hieraen was by Albrecht en zyne gezellen zelfs niet te denken; want dit hadde Van Rammeveld onvermydelyk doen ontdekt en gevangen worden. Daer by, moesten zy gedurig trachten de verschansingen te vermyden, welke de Oostenrykers, reeds voor eenen oproer beducht zynde, in byna alle straten hadden opgeworpen.
Eindelyk nogtans, na lang door het betasten der muren hunnen weg te hebben gezocht, na verscheidene malen gevlugt te zyn of zich verscholen te hebben, wanneer zy van verre de stappen eener rondgaende oostenryksche wacht hoorden weêrgalmen, gelukte het hun de kapel, waerin de vergadering plaets had, te kunnen bereiken. Doch waerschynlyk vonden zy het nog niet geraedzaem, dáér door de groote poort binnen te treden; want

{==35==} {>>pagina-aanduiding<<}
het was slechts, na eenen omweg gemaekt te hebben, dat zy langs een zydeurtje binnen slopen.
In die kapel was alles duister en stil. Slechts twee brandende kaersen op het altaer en een lichtje, in een gouden lamp voor het tabernakel gehangen, konden er met hunne flauwe stralen, tegen de zwarte duisternis worstelen, en hier en daer fantastische vormen van het een of ander voorwerp kleuren.
Voor dit altaer hadde eene biddende ziel zich zoo goed buiten alle aerdsche woeling kunnen droomen; - en nogtans in die stille kapel was eene talryke menigte volks zamengedrongen, en werden er de harten dier menigte door duizend driftige gevoelens bestormd.....
Nauwelyks was Albrecht een oogenblik binnen getreden en had hy Maria in de sakristy geleid, of eensklaps deed eene zware mannenstem zich hooren. Niemand kon in de duisternis de wezenstrekken zien van den man, die op den preekstoel geklommen was; maer toch allen hadden aen den krachtigen toon der stem reeds den geestelyken bestuerder van het vergaderde Broederschap herkend: - die priester was dezelfde, welke Albrecht tot opstand was komen aenmanen.
‘Broeders! - zoo riep hy uit - broeders! ik

{==36==} {>>pagina-aanduiding<<}
heb, helaes! heden een pynlyken pligt te volbrengen!.... Onze heilige Godsdienst wordt door hardnekkige vyanden aengerand, en wy moeten ons wapenen om dezelve te verdedigen! - Hy noemde dan alle de bevelen op, welke Jozef II ten nadeele van de roomsche Godsdienst had uitgegeven. Hy zegde hoe de jongelingen, die zich tot het heilig ambt des priesterschaps bereidden, nu verpligt waren in eene kettersche hoogeschool de godsgeleerdheid aen te leeren. Hy sprak van de kloosters, welke door den keizer werden vernietigd. Hy telde op hoe veel geestelyke goederen de Oostenrykers hadden geroofd; - en riep alle Belgen op om gewapender hand voor hunnen God en hun Vaderland te gaen stryden.
‘Ja, voor God en Vaderland! - riep Albrecht - Te wapen! te wapen!.....
Een dof gemompel liep onder de menigte in de kapel rond; de naem van den Zoon des Volks werd door byna allen met een gevoelen van bewondering en eerbied gefluisterd.
‘Neen! Brussels grond - ging hy voort - mag niet langer door de tegenwoordigheid van dwingelanden bezoedeld blyven!.... Mannen! ziet Gent!.... Ziet Antwerpen! dáér is de stad door een magtig kasteel beheerscht; - dáér staen, nevens duizende vuermonden, de vyanden bereid om op het eerste

{==37==} {>>pagina-aanduiding<<}
teeken de stad onder golven van vlam en bloed te begraven; - en nogtans wordt de kreet van vryheid niet zoodra aengeheven, of mannen, vrouwen, kinderen, priesters, allen vliegen er te wapen! - De dood wordt duizendmael getard, - en de vryheid zegepraelt!........ Die mannen hebben den vlaemschen standaerd weder boven hunne stad geplant!...... En wy dan - wy zonen van Brussel! zullen wy dan alleen onder de vreemde verdrukking blyven kruipen! zullen wy als lafaerden wachten, tot dat de mannen van Gent en Antwerpen onze boeijen komen verbreken! Zullen wy dulden dat zy zeggen: Brussel kon zonder ons niet vry worden!..... Neen, Broeders! dat zullen wy niet! te wapen! te wapen! voor Godsdienst en Vaderland! Te wapen!
‘Ja, te wapen! te wapen! - riep het volk - in wiens hart Albrecht's brandende geestdrift was overgegaen - Weg met den vreemde!
‘Wy zweren! - riep Albrecht op de trappen des altaers springende - Wy zweren, by de heilige Hostiën! tot den laetsten druppel bloed te zullen stryden! Wy zweren het! - en hy stak de hand over het tabernakel uit.
‘Wy zweren het by Jesus Christus! - riep de priester, het kruisbeeld, dat op den preekstoel geplaetst was, omarmende.

{==38==} {>>pagina-aanduiding<<}

‘Ja, wy zweren het! - herhaelde de menigte - Leve de Godsdienst! Leve de Vryheid!.....
‘Haet en wraek! - bulderde eene stem onder het volk - Haet en wraek! - Dat de dwingelanden in hunnen slaep verrast worden, en onder onze slagen ontwaken! Nemen wy den nacht aenstonds te baet!... Vooruit! er moet geplunderd en gemoord worden!
‘Neen! God behoede ons van die gruwelen! - riep de priester - Wy zyn immers geen moordenaers - maer edele verdedigers van ons Vaderland!
‘Er moet geplunderd worden! - herhaelde dezelfde stem - Wy zyn toch niet dom genoeg om te willen gaen stryden, zonder er iets by te winnen; en wat is er voor het volk in eenen oproer te winnen, indien er niet geplunderd wordt?.....
‘Neen! er zal noch geplunderd, noch sluipmoord gepleegd worden! - riep Albrecht op eens uit - Onze heilige zaek mag door geene vuige schelmstukken bezoedeld zyn!..... Ieder mensch, die nog iets edels in het hart voelt, zou ons dan immers verfoeijen!.....
‘De Oostenrykers hebben zich met het goud der Belgen gemest, en wy moeten hun hetzelve weder afpersen!
‘Maer wie toch is de man die in eenen tempel

{==39==} {>>pagina-aanduiding<<}
Gods zoo durft spreken? - vroeg Albrecht verontwaerdigd.
‘Die man ben ik! - schreeuwde een jongeling, vooruitspringende - Ja, die man ben ik! - En gy - gy zyt een schurk die zich door de Vygen heeft laten omkoopen!.....
De spreker was Robert.
Albrecht werd bleek; hy boog het hoofd en sprong eenen stap achterwaerts; maer zoo als een stier het hoofd buigt wanneer hy zyn' vyand gaet verpletten. Nogtans was hy in het grootste gevaer: de moedige jongeling had niet gezien dat Robert een mes in zyne vuist boven het hoofd zwaeide.....
‘Een mes! een mes!.... Hy heeft den Zoon des Volks durven bedreigen! - riepen eenige stemmen en de menigte drong zich naer voren. Maer op eens vloog de deur der sakristy open, de tengere gestalte eener vrouw sprong naer Robert en vatte hem krampachtig tusschen hare armen: - Maria had door een tralievenster het mes, by het licht der kaersen zien flikkeren, en zy wilde Albrecht beveiligen, al ware het zelfs ten koste van haer leven.
Albrecht was den eersten steek ontkomen; maer er mogt geen oogenblik geaerzeld worden; hy greep den schelm by de keel, en daer deze door Maria's gespannen armen belet werd eenige krach-
{==40==} {>>pagina-aanduiding<<}
tige beweging te maken, was het Albrecht niet moeijelyk hem het mes uit de hand te rukken, en dan, niettegenstaende den woedendsten tegenweer, op den grond te werpen, hem belettende nog het minste woord tot aenhitsing der plunderzucht uit te spreken.
Nu wendde Albrecht zich weder tot de vergadering, Robert onder zyne knieën geklemd houdende. Hy betoonde hoe dom, hoe laeg het zyn zoude den oproer met schelmstukken te doen aenvangen. Hy bewees hun, dat de daden van mannen die voor hun Vaderland stryden, niet in den nacht moeten verborgen worden; maer dat de Belgen met fierheid hunnen opstand tegen de dwingelandy, by klaren dage, mogten vertoonen. Hy deed hun begrypen dat menschen, die den heiligen naem der vryheid misbruiken, om, onder den dekmantel van edele gevoelens, straffeloos te kunnen moorden en plunderen, toch niets zyn dan lage dieven of laffe moordenaren. - Die woorden waren zoo krachtvol, en daerenboven, de invloed, dien Albrecht op het volk kon uitoefenen, was zoo betooverend, dat de menigte weldra zyne gevoelens verstaende, toejuichte en beloofde altoos hem als haer opperhoofd te zullen herkennen.
‘Tot morgen dan! Morgen zal de groote dag zyn! - riep Albrecht opspringende, en dus den

{==41==} {>>pagina-aanduiding<<}
schelm, dien hy tot nu toe op den grond gehouden had, latende opstaen. Deze werd met een algemeen gevoelen van verachting door het volk weggedrongen.
‘Tot morgen! - herhaelde de menigte, zich reeds in beweging stellende, om de kapel te verlaten; want zy vreesden de aendacht der Oostenrykers, door het gerucht dat er gemaekt was, te hebben opgewekt.
‘Wanneer er gestreden moet worden, zal ik ook daer zyn! - sprak Van Rammeveld tot Albrecht.
Vermits de edelman niet naer zyn wooning kon wederkeeren, volgde hy weder den jongen werkman en Maria, in welker wooning hy nogmaels eene schuilplaets vond.
‘Tot morgen! - fluisterde het volk nog in de straten, terwyl men voor het afscheid elkander de hand drukte -’ Tot morgen!... Morgen is de groote dag!.....

{==42==} {>>pagina-aanduiding<<}





{==43==} {>>pagina-aanduiding<<}

II.


De oproer.

Plegtig weergalmen de indrukwekkende toonen des orgels tegen de hooge gewelven van de S.t Gudula kerk, te Brussel. De lof des Heeren, door eene rei van priesters in hartroerende zangen aengeheven, stygt er met wolken van wierook ten hemel. - Voor het altaer, staet eene ontelbare, gewapende menigte volks eerbiedig, met gebogen hoofde, te bidden. - Allen smeeken den Almagtigen vurig de vryheid van hun Vaderland af! - Allen bereiden zich door het gebed, om binnen eenige

{==44==} {>>pagina-aanduiding<<}
oogenblikken, in de worsteling tegen de dwingelanden, welligt te gaen sterven!.... O, hoe schoon moest het zyn die zonen van het roemryke België, voor den troon Gods, hunne vaderlandsliefde door het geloof te zien versterken!.....
Het mis-offer is opgedragen. Een oude, eerbiedwaerdige priester knielt op de trappen des altaers neder; - hy strekt zyne armen ten hemel en roept met luider stemme Godes zegen af over de dapperen, welke hun bloed voor Godsdienst en Vaderland gaen vergieten!.....
Nu weder rigt de priester zich op; hy wendt zich naer het volk, wyst hun nog eens den hemel aen, noemt de namen God en België! - en geeft eindelyk eene algemeene vergiffenis.....
De geheele vergadering heeft de knieën gebogen; allen bidden nog vuriger, allen beloven tot den laetsten adem voor de vryheid te zullen stryden!
Maer de tyd van bidden is voorby. De kreet: ‘Te wapen! te wapen!’ wordt reeds in plaets van vrome gezangen aengeheven! Het volk springt op; men drukt elkander de hand; men omhelst de brabandsche kleuren, het teeken van 's lands onafhankelykheid!..... Er moet gestreden worden!
Thans weêr is de Zoon des Volks aen het hoofd. Hy spreekt - en zyne woorden boezemen de me-
{==45==} {>>pagina-aanduiding<<}
nigte nog meer geestdrift in; - hy gebiedt, en allen grypen hunne wapenen, allen vliegen hem buiten de kerk na.
Wee den vreemden! wee den dwingelanden!
‘Vooruit! vooruit! - roept Albrecht, - voor God en Vaderland! vooruit! - En de menigte volgt moedig den jongen werkman, die naest Van Rammeveld en eenen priester, welke een kruisbeeld in de eene en eene karabyn in de andere hand zwaeide, tegen de Oostenrykers is ingeloopen.
Reeds doen de losbrandingen des geschuts de straten dreunen; de lucht wordt met ophitsende buskruid dampen beladen; het bloed stroomt...... Altoos dringen de Belgen vooruit. Geen hunner aenhoort noch de vrouwen, noch de kinderen, welke hunne echtgenooten, hunne vaders trachten terug te houden: - ieder man wil by zyne landgenooten, by zyne broeders, met eigen bloed de vryheid des Vaderlands gaen heroveren.
Het vervoerende ‘Voorwaerts! Voorwaerts! weergalmt alom; maer ook heeft men reeds het blyde ‘Hoezee! Hoezee! uitgeboezemd. Albrecht was over eene der verschansingen gesprongen, welke door de Oostenrykers in de straten waren opgeworpen; hy had zynen dolk in het hart eens vaendeldragers geplant, hem den standaerd des Keizers ontrukt, en zegenpralende dit teeken der

{==46==} {>>pagina-aanduiding<<}
vreemde overheersching onder zyne voeten vertrapt, als wilde hy daerdoor betoonen, dat alle dwingelandy in België op dit oogenblik werd vernietigd.
De jonge werkman, altoos de eerste aen de spits dier menigte stryders, scheen waerlyk de god des oproers: hy alleen kon die razende woeling geleiden en beheerschen. Zoo moedig, zoo verheven was zyne houding, hy verhief het schoone, bleeke gelaet met zoo veel fierheid tusschen die golvende massa, zyn blik was zoo stout, zoo vurig, dat de stryders, byna zonder het zelf te weten, hem in geestdrift toejuichten, en onbevreesd in de grootste gevaren navlogen.
‘Voorwaerts! voorwaerts!’ - Reeds moesten de Oostenrykers deinzen; zy werden gedurig straet in straet uit gedreven. Elke wooning was den verdedigers der Vryheid eene versterking; uit elk venster, van elk dak werden duizende moordtuigen op de vyanden des Vaderlands nedergeploft.
Nogtans toonden de Oostenrykers zich ook geene lafaerden: met de grootste hardnekkigheid werd elk plekje gronds door hen verdedigd. - Maer hoe moedig ook soldaten zyn, die voor eenige stukken gelds stryden, toch kunnen zy immers niet lang blyven stand houden, tegen een volk, dat reeds zoo zeer door de geestdrift des oproers ver-
{==47==} {>>pagina-aanduiding<<}
voerd is, dat het geene palen aen zyne stoutheid meer weet te stellen, tegen een volk, dat, wat het ook kosten moge zyne vryheid wil herwinnen!.....
Het is waer dat ieder stap den Belgen stroomen bloeds kostte: - op ieder oogenblik zagen zy eenige hunner broeders, door den dood getroffen, nedervallen; - maer was de laetste kreet der stervenden niet voor Godsdienst, voor Vaderland en ook voor wraek!.... Ontvangen de gesneuvelden daer boven, in den hemel, nu niet reeds het loon voor hunnen heldenmoed!.... Neen, zulke dood kan niet schrikkelyk schynen!....... Vooruit dan! Vooruit! dat men den laetsten dwingeland verplette! dat België gansch vry worde!....
Zoo had men den ganschen dag gestreden, altoos tegen de oostenryksche kogels indringende, altoos den dood tartende, nooit een stap achter uit tredende, tot dat het eindelyk avond werd.
Het tooneel, dat nu Brussels straten opleverde, was wel akelig. Die gloeijende lucht, welke den brand der huizen wederkaetste; het gedonder des geschuts; die met bloed bedekte straten, in welke men, by den rooden schyn der vlammen, lyken zag liggen, gewonden zag kruipen; die kreten van lyden, van wraek en zegeprael; die razende stryders, welke als het ware achter een gordyn van buskruiddampen worstelden; dit alles maekte eene

{==48==} {>>pagina-aanduiding<<}
helsche verwarring, welke nogtans, verre van de stryders te doen vreezen, slechts diende om hun allen nog meer woede in te jagen, om hen de vyanden nog met meer razerny te doen aenvallen.... Hunne ligchamen waren met brandende bloed bedekt, hunne longen werden door den verhitten adem verzengd; - en nogtans niemand wilde ergens lessching zoeken dan in 's vyands bloed; slechts het lyden der tegenstrevers kon hunne eigene pynen doen vergeten! - De vervoering des gevechts had die menschen wreeder dan hongerige tygers doen worden.
Albrecht bleef nog altoos aen het hoofd der dappersten, de oproerlingen aenvoeren; hy zwaeide nog zyn schrikkelyk zwaerd boven het hoofd, maer de jongeling was reeds verscheidene malen gewond, en met het bloed dat uit zyne wonden vloeide, begonnen hem de krachten te begeven.
Nogtans, hy wilde niet één oogenblik terug blyven, niet één oogenblik rusten; - want men naderde de straet, waerin het meisje woonde, dat hy zoo innig beminde, - en God weet! wat er gedurende dien gevaervollen dag van haer is geworden?....
Eindelyk kon Albrecht zich niet langer regthouden: zyn hoofd helde voor over; het werd hem duister voor de oogen; hy voelde iets op zyne borst drukken, dat hem den adem benam; en hy

{==49==} {>>pagina-aanduiding<<}
moest ten laetste, zich laten vallen in de armen van den graef Van Rammeveld, die den ganschen dag aen zyne zyde had gestreden.
De edelman durfde den jongeling niet van zich afwerpen; want Albrecht had hem in het gevecht, te midden der grootste gevaren, verscheidene malen van den dood gered; maer Van Rammeveld, alhoewel hy Albrecht in zyne armen ondersteunde, bleef toch altoos den strydenden drom volgen; want - zoo men zich herinnert - werd dezelfde vrouw door beiden even vurig bemind, en de jonge graef wilde ook gaen onderzoeken, of dit meisje zyne hulp niet behoeven zoude.
Van Rammeveld was nog eenige stappen vooruit gedrongen, toen hy op eens, aen den hoek eener straet, den jongen werkman liet vallen, en snel als een pyl vooruit vloog.
Daer lag Albrecht nu op den grond uitgestrekt. Het was hem onmogelyk zich weder opterigten; maer hy ook zag toch dat gene wat Van Rammeveld zoo plotselings had doen vooruit springen - en het was den jongeling, by het zien van het akelige tooneel, dat zich dáér voor hem opdeed, als werden zyne leden op eens in ys veranderd.... Een huis stond in licht laeije vlammen te branden, op eenigen afstand van de plaets waer hy gevallen was; en dit huis was de wooning zyner

{==50==} {>>pagina-aanduiding<<}
beminde! Hy zag haer, de byna aenbedene vrouw, door eene der vensters, te midden van vlammen en rook, hare armen uitstrekken en sidderende van schrik om hulp smeeken...... Maer hy moest onmagtig haer zien sterven! hy moest de vrouw, welke hy ten koste van het grootste lyden de minste smart zou hebben willen sparen, nu verbrand zien sterven; en hy kon haer niet redden!.... Ach! geene hoop was er voor de beminde meer; want de Oostenrykers hadden zich in dat brandende huis verschanst, en verdedigden er zich met de styfste hardnekkigheid tegen de oproerlingen, door welke zy omsingeld waren.
Het meisje kon reeds niet langer aen het venster tegen vlammen en rook blyven worstelen. Zy scheen een wanhopig besluit te nemen, maekte het teeken des kruizes, en bereidde zich, om van de hoogte, waer zy zich bevond, in de straet neder te springen. Maer Albrecht had dit gezien; hy begreep dat zy dan ongetwyfeld op den grond zoude verbryzeld worden. - Zyn angst, zyne wanhoop klom zoo hoog, dat derzelver vervoering weder op eens eene koortsachtige kracht in zyn ligchaem deed terug komen: hy klampte nog eens den grond vast, en na eene hevige pooging, was het hem eindelyk gelukt zich op te rigten.
Doch dit baette den jongeling niets; want nau-
{==51==} {>>pagina-aanduiding<<}
welyks was hy eenige schreden vooruitgeloopen, of hy voelde zich door eene krachtige hand vastgrypen, en hoorde iemand hem toeroepen:
‘Ho, jongen, niet verder!.... Wat duivel! waerom wilt ge u te midden van die gevloekte Vygen gaen werpen?..... Ziet ge dan niet hoe zy dien Van Rammeveld, die dat ook wagen wilde, eenen kogel in zyn ligchaem hebben gejaegd, hoe hy ginds aen de deur nu ligt te stuiptrekken? En zyn dan die Oostenrykers dáér niet allen als muizen in de klem gevangen?.... Zy zullen immers allen, tot den laetsten toe, er in gebraden worden!
Albrecht beantwoordde de woorden van den man, die hem terug hield, slechts door eenen vuistslag, terwyl hy zich trachtte los te rukken; doch te vergeefs, want hy was al te zwak om nog te kunnen worstelen. Het geweld dat hy inspande, diende zelfs slechts, om hem door zynen aenvaller op den grond te doen werpen, en dus alle verdere poogingen byna onmogelyk te maken.
‘In Gods naem! - bad Albrecht - laet my toch opstaen!... O, laet my die stervende vrouw ter hulp snellen!... Weet gy niet dat ik haer meer dan myn leven be...... - Maer de jongeling kon zelfs dit laetste woord ‘bemin’ niet uitspreken. - Zyn gorgel werd door den man, die hem had nedergeworpen, zoo nydig toegewrongen, dat hy slechts

{==52==} {>>pagina-aanduiding<<}
met de grootste moeite eindelyk nog het woord: ‘Medelyden! - kon uiten.
Medelyden!...... Maer dit woord had nooit het hart des jongelings, die Albrecht op den grond hield liggen, kunnen ontroeren; gebeden deden hem nog wreeder worden; - want die man was Robert, Albrechts gevaerlykste vyand. -
‘Medelyden! - riep de schelm Albrecht in het oor - Medelyden!..... ha! ik zal u nu doen voelen wat myn medelyden is! - En hy deed Albrechts hoofd tot bloedens toe tegen de steenen bonsen. - ‘Medelyden! ha! gy hebt my gisteren avond in de kapel weder durven mishandelen; maer ik zal het u doen berouwen!.....
‘Heb dan toch ten minste medelyden met haer, - met haer, die ginds in dat huis verbrandt! - riep Albrecht, een oogenblik meer adem kunnende scheppen.
‘Ja, ik weet wel dat gy haer bemint; ik weet meer dan gy denkt! - antwoordde de wreedaerd, grimlachende - Ja, ik weet dat met u op dit oogenblik terug te houden, ik u meer dan de pyn des doods doe lyden! - Maer ik weet ook dat ik u folteren wil - en dat ik het nu kan!..... Gy zyt in myne magt!.....
Waerlyk dáér, op Albrechts ligchaem gezeten, scheen Robert eenen tergenden duivel gelyk: zyn

{==53==} {>>pagina-aanduiding<<}
aengezigt was met roode en zwarte vlekken van bloed en buskruid besmeurd; zyne kleederen waren vuil en gehavend; in zyne rosse hairlokken was het bloed eener wonde gestold en reeds zwart geworden; en toch fonkelden zyne gryze oogen vurig van vreugde, toch bleef er altoos een grynslach op zyn gelaet; - want hy was zoo verheugd, de zwakke Albrecht onmagtig onder zyne foltering te zien bezwyken.
Albrecht zag altoos zyne beminde, die nog aerzelde om door het venster neder te springen, uit het brandende huis hare armen, als wanhopig uitstrekken; - doch hy mogt haer niet gaen redden: hy werd immers door eenen hatelyken vyand terug gehouden!.... Ach! zóó kon de jongeling niet lang meer lyden: zyn hart moest breken, of hy moest verlost worden!.....
Een onverwachte toeval kwam eindelyk hem redden.
De oproerlingen waren middelerwyl altoos digter en digter by de brandende wooning gedrongen. De Oostenrykers begrepen, dat het huis boven hunne hoofden door de vlammen weggeteerd wordende, en zy reeds verre van hunne overige makkers afgescheiden zynde, er geen ander middel van uitkomst voor hen meer bestond, dan door het midden der stryders zelfs eenen doortogt te gaen

{==54==} {>>pagina-aanduiding<<}
zoeken. Zy waren stout genoeg om door eenen krachtigen uitval het ondernemen van dit wanhopige bedryf te wagen.
Het gelukte hun de oproerlingen gedurende eenige oogenblikken achteruit te dryven, tot aen de plaets waer Albrecht was nedergeworpen. Robert werd dus genoodzaekt den jongeling los te laten, om ook tusschen de stryders te springen en zich zelven te kunnen verdedigen.
Weldra hielden de Belgen weder moedig stand: eene hardnekkige, eene schrikkelyke worsteling was aengevangen. Knarstandende knelden de stryders zich borst tegen borst, hoofd tegen hoofd; zy voelden den adem des vyands op hunne aengezigten branden; ieder trachtte met angstigen nyd zyn wapen in des tegenstrevers borst te stooten, om zoo deszelfs slagen te kunnen voorkomen; want, wie in die verwarring niet kon moorden, werd onvermydelyk zelf gedood........ Velen waren reeds gevallen, velen lagen op den grond nog te worstelen: - zy wilden stervende nog bloed vergieten, nog meer bloed zien!..... Slechts weinigen gelukte het zich weder opterigten, - en onder deze bevond zich niet één Oostenryker; zy allen waren de eeuwigheid binnen getreden: - de Belgen hadden overwonnen!......
Albrecht ook had die worsteling te baet geno-
{==55==} {>>pagina-aanduiding<<}
men: hy was opgesprongen, zoodra Robert hem had los gelaten, en dan naer het huis zyner beminde gesneld.
Reeds had de jongeling den brandenden trap bereikt, en klom hy denzelven op; maer zyn hart werd wel zeer door angst en onrust geprangd. Zal hy nog tydig genoeg komen, om haer te kunnen redden? Zal zy niet reeds verbrand of verstikt zyn? Ho, die gedachten waren al te pynlyk! Hy durfde dezelve in zyn geest niet toelaten, en liep nog sneller vooruit.
Eindelyk was Albrecht tot voor de kamer gekomen, waerin hy vermoedde dat de beminde zich moest bevinden; maer hy kende de inwendige verdeeling van het huis niet, en twyfelde of hy zich niet hadde vergist, of het wel in die kamer was dat het meisje zich bevond. - Wel is waer, had hy de deur reeds ingestampt; maer zoo zeer was het vertrek door zwarten rook verduisterd, dat het den jongeling onmogelyk was iets in hetzelve te kunnen herkennen..... Hy aerzelde - en ieder oogenblik aerzeling kostte haer misschien het leven.
Albrecht wierp zich nogtans in die kamer en begon, op handen en voeten kruipende, de beminde op den grond te zoeken. - Reeds hoorde hy de verbrande balken van het dak nederploffen, de

{==56==} {>>pagina-aanduiding<<}
grond dreigde onder zyne voeten weg te zakken; maer hy dacht op geen gevaer meer: hy had eindelyk het ligchaem eener vrouw gevoeld en hetzelve in zyne armen gevat!.......
Dit ligchaem was gansch roerloos; - misschien was het reeds een lyk; doch daeraen wilde, noch durfde Albrecht niet één oogenhlik denken: hy sprong op eens weder de kamer uit, liep ylings naer den door het vuer reeds half verkoolden trap, vloog denzelven af, spoedde zich dan met de geliefde zyns harten in de armen naer den tuin, die achter het brandende huis was, en legde daer het dierbare meisje op het gras neder.
Helena was gered!...... Maer de vreugde, welke Albrecht over het slagen zyner poogingen gevoelde, deed nu ook dien bovennatuerlyken drift, dien angst, welke tot nu toe hem hadden ondersteund, gansch verdwynen. De jongeling voelde zyne beenen waggelen, het werd hem donker voor de oogen, en hy ook stortte neder.
Daer lagen nu de jongelieden naest elkander bewusteloos, als hadde den dood hen beiden op hetzelfde oogenblik getroffen, als waren hunne zielen zamen ten hemel gestegen! - De maen kwam op dit oogenblik achter eene wolk te voorschyn en schoot hare zachtste, hare klaerste stralen op dit schoone paer.

{==57==} {>>pagina-aanduiding<<}

Het meisje was door den rook slechts in eene tydelyke bezwyming gebragt. De koele lucht, welke nu haer aengezigt streelde, wekte haer weldra weder op: er kwamen allengs eenige teekenen van leven in haer ligchaem terug. Eindelyk zelfs openden zich hare oogen; en zy zag met verwondering dien schoonen jongeling aen hare zyde.
Helena, - zoo was haer naem - begreep aenstonds dat zy het behoud haers levens aen dien jongen man te danken had. Zy scheen zulke zoete dankbaerheid te gevoelen; haer blik bleef op des jongelings gelaet, nu zoo bleek als witte marmer en op hetwelk eenige druppelen bloeds gesprenkeld waren, met eene uitdrukking van zulke hemelsche teederheid rusten, dat klaerblykend dit meisje iets meer dan dankbaerheid moest gevoelen. Inderdaed Helena gevoelde meer - zy beminde - zy kende Albrecht sinds lang!....... Zy had gezien hoe die jongeling haer in de straten volgde; zy had in zyne oogen gelezen, hoe hy haer beminde, en zy had zich fier over die liefde gevoeld; want het meisje wist hoe Albrecht het volk door zynen verheven geest kon beheerschen, zy had de edele vaderlandsliefde van den Zoon des Volks bewonderd - en die bewondering had weldra voor eene vurige wederliefde plaets gemaekt.
Maer dit gevoelen van zoete dankbaerheid duerde

{==58==} {>>pagina-aanduiding<<}
minder dan één oogenblik: Helena, sprong eensklaps verschrikt achteruit, als hadde zy in Albrecht eene slang ontwaerd; haer oog werd verwilderd, haer boezem zwoegend...... Ach! het was omdat het meisje op dit oogenblik zich herinnerde, dat beminnen haer eene misdaed, eene heiligschending was: zy had eeuwige belofte van zuiverheid gezworen; zy was eene non, die, omdat Jozef II haer klooster had vernietigd, genoodzaekt werd de omstuimige wereld weder binnen te treden.
Hiervan was Albrecht tot nu toe onbewust gebleven. Wel is waer was het sinds zeer lang dat hy Helena kende en beminde; maer, wanhopende zich ooit door de banden des huwelyks aen zyne beminde te kunnen hechten, had hy zich gedurende eenigen tyd van zyne vaderstad verwyderd, om zoo, indien het mogelyk ware, het vuer dier ongelukkige liefde uit te dooven; en het was gedurende dit afwezen, dat Helena hare plegtige belofte had afgelegd. - Toen Albrecht wederkeerde waren de geordende zusters reeds uit hare kloosters verjaegd. Daer en boven, had de jongeling, zyne liefde in het diepste zyns harten willende verborgen houden, aen niemand van de beminde durven spreken, en niemand had dus hem eenige inlichtingen nopens het meisje kunnen mededeelen.

{==59==} {>>pagina-aanduiding<<}

Helena scheen nog te aerzelen of zy niet vlugten zoude; maer zy mogt toch ook den man niet verlaten, die met gevaer zyns levens haer gered had, zy mogt hem zonder eenige hulp daer niet laten sterven; want alle natuerlyk gevoelen werd immers niet uit haer hart gerukt, op het oogenblik dat zy zich aen Godes dienst toewydde; haer hart was toch altoos een vrouwen hart gebleven.
‘Neen! ik mag hem niet verlaten! - riep zy uit - God zal het my vergeven! - En op eens viel zy knielende nevens Albrecht neder, vatte den dolk, die in des jongelings gordel stak, sneed zyne kleederen open, en begon, met stukken van haer eigen gewaed, in heiligen iever zyne wonden te verbinden!......................................................................
Twee mannen traden op dit oogenblik in den tuin; maer Helena's aendacht werd zoo zeer verslonden door de teedere zorgen, welke zy Albrecht toewydde, dat het meisje de binnenkomst dier menschen niet opmerkte.
Een dier mannen was nogtans, zoodra hy Helena gewaer werd, met uitgestrekte armen vooruit gesneld, als wilde hy aen haren hals vliegen; hy had in vervoering van vreugde de kreet: - ‘Gered!.... Zy is gered! - uitgeroepen; - maer eensklaps bleef hy plotselings staen, by het zien van

{==60==} {>>pagina-aanduiding<<}
het tooneel, dat zich in het maenlicht voor hem opdeed. De liefderyke handelwys van Helena baerde hem, wel is waer, groote verwondering; maer er was toch ook iets zoo zuiver, zoo heilig in de uitdrukking van haer gelaet, dat hy zich gedwongen gevoelde, om stil te blyven en de liefdadigheid van het meisje niet te verstooren.
Eindelyk nogtans, trad hy weder vooruit; raekte dan zachtjes Helena's schouder aen, en sprak:
‘Zuster, vergeet gy uw eigen gevaer om altoos weldadig te zyn!.....
Helena vermeende, by het voelen dier aenraking en het hooren dier woorden, als door den grond te zinken. Zy wendde het hoofd om en werd rood tot in het wit harer oogen. De man, die haer had aengesproken, was haer broeder, een priester, dezelfde, welke daegs te voren, Albrecht tot oproer was komen aenmanen.
‘Jonkvrouw! - sprak de andere persoon, nu ook Helena naderende - Jonkvrouw! Het is schoon van uwentwege, dat gy, als een engel des hemels, de pynen wilt lenigen van hen, die voor hun Vaderland lyden!.... Ik ben er u uit het diepste myns harten dankbaer voor!
‘Die jongeling heeft my het leven gered! - antwoordde Helena, eerbiedig het hoofd buigende. De man, die tot haer gesproken had, was Vonck!...

{==61==} {>>pagina-aanduiding<<}
Vonck, die door Godes vinger was aengewezen, als de Belg, die zyn Vaderland van de vreemde dwingelandy moest bevryden!..... Vonck, die toen een groot getal zyner landgenooten nog vreesden, dat de Belg niet magtig genoeg was om tegen een volk, zoo groot als de Oostenrykers, voor zyne vryheid met voordeel te kunnen stryden, - dan reeds durfde beweren, dat de Vlamingen nog genoeg van den moed hunner voorvaderen geërfd hadden, om zelfs, zonder eenige vreemde hulp, de plaets te herwinnen, welke hun op den aerdbodem, als een vry volk toekomt!...... Vonck die steeds werkte om allen gelukkig en vry te doen worden; die niet slechts wilde dat het volk tegen de dwingelanden stryden zoude, maer dat ook, na de overwinning, iedereen, van den ryksten tot den armsten, de voordeelen der vryheid zoude genieten. - Vonck, die nogtans, helaes! later, gelyk zoo vele andere helden, op Belgiës grond moest ondervinden, dat in eene omwenteling de edelmoedigheid en de volksliefde, gewoonlyk door lage baetzucht en ydele eigenliefde overrompeld en vertrapt worden.
De volksvriend had gedurende dien ganschen dag alle de wyken der stad doorloopen, vergezeld van den priester, dien wy reeds kennen; overal had hy als een voorzigtige veldheer, geheime bevelen

{==62==} {>>pagina-aanduiding<<}
en inlichtingen gegeven. Toen zy tot voor de brandende wooning des priesters gekomen waren, was deze, aenstonds aen zyne zuster denkende, binnen gesprongen. Vonck, door medelyden ontroerd, by het zien van den angst zyns vriends, had hem gevolgd, om in de opzoekingen behulpzaem te zyn of hem in zyne smart te vertroosten, indien het noodig ware.
Men verbeeldde zich de verwondering dier mannen, toen zy zagen, dat de jongeling, by welken Helena knielde, de Zoon des Volks was.
Vonck was reeds naest Albrecht geknield, en die groote man onderzocht met de teederste omzigtigheid de wonden des werkmans; eene strael van ware vreugd verscheen zelfs op zyn aengezigt, by het uitspreken der volgende woorden:
‘Gode zy geloofd! er is nog hoop; die jongeling kan nog gered worden!...... En gy, jonkvrouw! - sprak hy, zich tot Helena wendende, - gy hebt eene onschatbare dienst aen ons Vaderland bewezen; want die jongeling, dien gy door uwe zorgen misschien het leven behouden hebt, heeft heden getoond, dat België veel, zeer veel van hem mag verwachten....... Hy heeft slechts te spreken om het volk gewapend te doen opstaen! Hem zal de menigte met geestdrift in het gevecht tegen de Oostenrykers navolgen......... Een der heerlykste

{==63==} {>>pagina-aanduiding<<}
plaetsen is hem bewaerd in het leger der vrywilligers die wy zullen oproepen.
Die woorden moesten wel zoet Helena's oor streelen; want waer is de vrouw die zich van vreugde niet verrukt gevoelt, wanneer zy hoort verzekeren, dat de man, die door haer bemind wordt, glansryk door edelmoed en dapperheid heeft uitgemunt?...... En hy, die met zoo veel lof van Helena's beminde sprak, was Vonck! - Vonck, volgens haer oordeel de grootste, de eerbiedwaerdigste man van België!....... O, het meisje kon nog, gedurende één oogenblik zich zalig van liefde droomen; - maer, helaes! al te ras kwam weder de wanhopige gedachte: ‘Ik ben toch eene non! ik mag noch beminnen, noch bemind worden!’ - en die herinnering was haer pynlyker dan een messteek in haer hart zyn kon.
Een oogenblik liet Helena het hoofd moedeloos op hare borst hellen, zy had eenen pynlyken zucht verkropt en de armen ontzenuwd nevens haer ligchaem laten hangen, als waren alle hare krachten door de smart vernietigd; doch eindelyk werd het meisje uit die hartverplettende neêrslagtigheid opgewekt door de woorden van Vonck, die opmerkende dat men den gewonden jongeling niet langer in dien tuin mogt laten liggen, zyne eigene wooning tot tydelyke verblyfplaets aenbood, ver-
{==64==} {>>pagina-aanduiding<<}
mits het huis des priesters gansch was afgebrand.
Dit voorstel werd door Helena's broeder met dankbaerheid aengenomen. Hy ligtte Albrecht op, en door Vonck geholpen, droeg hy den gewonden, over de nog rookende puinen van het huis naer buiten. Aen de deur gekomen zynde, werden zy het ligchaem van den graef Van Rammeveld gewaer; de jonge edelman was dáér blyven liggen sedert de Oostenrykers hem gewond hadden, toen hy in het brandende huis wilde dringen, om Helena ter hulp te snellen. Het meisje had uit het venster Van Rammeveld's pooging kunnen gadeslaen, en maekte dus bekend welke regten die graef op hare dankbaerheid gewonnen had. Vonck, daerenboven, begreep hoe voordeelig het zyn zoude indien de magtige edelman ten voordeele der volksparty kon gewonnen worden; hy stelde voor, dat men Van Rammeveld ook naer zyne wooning zoude overdragen.
Eenige oogenblikken later lagen de graef en de werkman, in de wooning van Vonck, naest elkander. Helena zat by hunne sponden te waken....
Buiten hoorde men nog altoos den oproer in de verte voortwoelen. Doch de bulderingen des geschuts werden hoe langer hoe zeldzamer. Vreugde kreten werden alom in Brussels straten aengeheven: de vryheid was by hare wederkomst in het

{==65==} {>>pagina-aanduiding<<}
Vaderland der Belgen, met den vurigsten geestdrift gegroet en toegejuicht!.....
Maer helaes! door hoe vele klagten werden die vreugde schreeuwen onderbroken!...... Hoe veel lyden moest de overwinning kosten!.....
Lezer! ziet gy dáér, die schreijende kinderen, ginds die droevige vrouwen, hier die wankelende ouderlingen?..... Ach! het zyn allen ongelukkigen, die tusschen de lyken en de gewonden eenen geliefden vader, eenen dierbaren echtgenoot, of eenen zoon, de steun huns ouderdoms, opzoeken!
Ziet gy dit meisje, dat zoo angstig tusschen die droevigen dwaelt?..... Het is Maria, die in de straten haren Albrecht zoekt; zy ook hoopt nog in tyds te komen, om hem misschien door hare zorgen aen den dood te onttrekken!.... En dáér! ziet gy die kinderen, dáér, nevens dat bloedige lyk, weenende en met zamengevouwen handjes, op hunne knieën zitten? hoort gy hoe hunne flauwe stemmekens gebeden voor den overledene murmelen? Lezer! Dit lyk was hun vader!..... Ziet gy die man, ginds, tusschen de armen eener vrouw stuiptrekkende sterven? verstaet gy die woorden, welke byna onverstaenbaer op zyne met schuim bedekte lippen vergaen? Ach! het zyn woorden, met welke die man stervende zyne kinderen aen zyne echtgenoote nog beveelt!...... Lezer! wendt

{==66==} {>>pagina-aanduiding<<}
het hoofd niet om! vlugt die smart kreten niet!.... Zie!.... Zie, hoe wanhopig die uitgeleefde gryzaerd het lyk van eenen zoon aen zyne borst drukt! Hoe de smart nog tranen in zyne flauwe oogen verschynen doet!..... Zie! Hoor! want gy moet leeren wat al lyden na eenen oproer volgt; gy moet zien hoe duer de vryheid door het volk moet gekocht worden!...... Schouw rond, want ik wil u de lage zielen, die om eene schandige eigenbaet te voldoen alle die opofferingen nutteloos maken, doen vervloeken!..... Lezer! mengen wy ons nog eenige oogenblikken tusschen dit volk; hooren wy hoe sommigen, stervende zich nog verheugen, omdat zy gelooven de Vryheid des Vaderlands door hunnen dood gewonnen te hebben!....... En, bidden wy dan te zamen, opdat God geve dat het lyden dier martelaren niet te vergeefs zy!.....



{==67==} {>>pagina-aanduiding<<}

III.


Herleving.

Helena zat knielende te bidden, naest het helderwitte bed, waerop de gewonde Albrecht, sedert den dag des oproers, bleek en roerloos lag uitgestrekt. Eene traen van hemelsche aendoening glinsterde in de zwarte oogen van het meisje, welke zy somtyds ten hemel en somtyds by lange poozen, met eene uitdrukking van de teederste liefde, naer den bewusteloozen jongeling wendde...... Het biddende meisje, in hare witte kleederen, was als een reine engel, die uit den

{==68==} {>>pagina-aanduiding<<}
hemel slechts op aerde nedergedaeld zoude zyn, om den jongen man, gedurende zyne onmagt, te beschermen, om met liefderyke teederheid aen zyne sponde te waken.
Een flauwe zucht glipte op dit oogenblik uit Albrecht's borst; hy opende zyne oogen, en een glimlach van zalige liefde verscheen op zyn schoon gelaet: - hy zag de beminde Helena knielen en bidden!....... Eenige oogenblikken bleef de jongeling roerloos, als in aenbidding, de engelachtige beeldtenis van het meisje aenschouwen, en toen hy eindelyk eene beweging maekte, dan was het slechts om zyne handen, in eene verrukking van liefde en bewondering zamen te vouwen, terwyl hy op eenen toon, die getuigde hoe diep zyn hart ontroerd was, hoe zacht hetzelve gestreeld werd, den naem ‘Helena’ uitsprak.
Helena, by het hooren van dit woord, uit de zoete vervoering van het gebed en de liefde opgewekt, sprong regt, als hadde zy den grond onder haer voelen branden; zy wist dat Albrecht, wiens geest door zwakheid en lyden verbysterd was, haer, zoo als het vroeger in de yling der koorts meermalen gebeurd was, weder met de vurigste woorden van zyne liefde spreken zoude. Ach! voor haer, eene non, was het aenhooren eener liefde verklaring immers eene misdaed!

{==69==} {>>pagina-aanduiding<<}

‘Helena.....! - ging Albrecht voort, zyne woorden zoo zoetluidend mogelyk makende - Helena! zyn wy reeds zamen in den hemel?....... Helena! waert gy dan op aerde myn engel bewaerder?...... O, welke zaligheid!..... Ik mag nu dan zeggen dat ik u bemin! - dat ik u nog meer dan vroeger bemin!...... Kom!...... Kom aen myn hart! - En de jongeling voelde iets zoo zoets, als hadde zyne ziel zich met die zyner beminde versmolten.
De blyken van Albrecht's liefde deden eene traen in Helena's oogen opwellen, maer eene dier tranen, welke de mensch zoo zelden mag plengen, eene dier tranen welke slechts gevormd worden, wanneer het hart de overmaet van zoete gevoelens niet meer kan bevatten!..... En nogtans wilde Helena vlugten: zy voelde immers dat de noodlottige liefde, welke haer tot eene heiligschendster maekte, altoos dieper en dieper in haer hart drong, dat zy weldra zelfs de magt niet meer hebben zoude, om dezelve te bestryden. - Maer, by elk woord dat Albrecht haer toestuerde, was het haer als werd zy door eene betooverende kracht gedwongen te blyven, om den jongeling nog meer, nog vuriger te hooren spreken: - het was haer onmogelyk te vlugten.
Lezer! indien God u niet met eene allergevoeligste ziel begaefd heeft, dan is het onmogelyk dat

{==70==} {>>pagina-aanduiding<<}
gy beseffen kunt hoe Helena's hart op dit oogenblik ontroerd werd!
In dezelfde kamer, waer Albrecht en Helena door die innige gevoelens beheerscht werden, was iemand, die by het zien hunner liefde, door eenen helschen minnenyd gefolterd werd. De graef Van Rammeveld, die ook zoo vurig Helena beminde, lag naest Albrecht op een ander bed. Hy had den jongen werkman ylende van zyne liefde voor Helena hooren spreken; hy had in de handelwyze van het meisje, in hare blikken, zelfs in de zorgen, welke zy den jongen werkman toediende, gelezen, dat Albrecht door haer bemind werd. Dit had den graef doen lyden, veel doen lyden; zyne liefde en zynen hoogmoed waren ter zelfder tyd gekwetst; - maer die liefde van Helena had hem ook gramschap en haet in het hart gejaegd, hy had gezworen zich op den jongen werkman te wreken......
Langzaem was het hoofd van Albrecht weder op het bedkussen achter over gevallen. Hy bleef eenige oogenblikken stilzwygend, en bragt dan zyne hand op het voorhoofd, als deed hy geweld om zich iets te herinneren: het was klaerblykend dat de nevel der verbystering in zynen geest begon te verdwynen. Na nog eenigen tyd zyn geheugen byeen geroepen te hebben, mompelde hy eindelyk

{==71==} {>>pagina-aanduiding<<}
de woorden: ‘Vaderland!.... Oproer!’ en, zelfs na eene poos den naem zyner aengenomene zuster: ‘Maria.
‘Maria’! o, het was Helena, by het hooren van dien naem, als ware er haer iets snydends door het harte gegaen. Van Rammeveld had, zoodra Albrecht's liefde hem bekend werd, op voorhand zyne maetregels van wraek genomen, en Helena verzekerd, dat Albrecht in laekbare betrekkingen met die Maria leefde. Hy had het meisje willen doen verstaen, dat alle de blyken van liefde, die de jonge werkman haer in zyne koortsachtige vervoeringen betoonde, slechts dwaesheden waren, welke hem door de verbystering werden ingegeven. En de eerste woorden, welke Albrecht uitsprak, nu zyne rede was terug gekeerd, schenen Van Rammeveld's beschuldiging te bevestigen. O, deze ontgoocheling was Helena zoo pynlyk, dat zy eene traen van spyt in hare oogen voelde opwellen.
Albrecht die traen ziende, vreesde dat Helena hem schrikkelyke onheilen bekend maken moest, en herhaelde dus met angstig ongeduld zyne vraeg.
Ditmael kon Helena niet langer zwygen; zy deed geweld om hare ontroering te verbergen en antwoordde:
‘Wees gerust; de Belgen hebben overwonnen!... zy zyn nu vry! - En wat uwe pleegzuster Maria

{==72==} {>>pagina-aanduiding<<}
betreft, het is nog geene uer geleden dat zy hier naer uwen toestand is komen vernemen...... Maer, in Gods naem, zwyg toch! het spreken is u allernadeeligst: gy zyt zoo gevaerlyk gewond!.....
‘Gewond! zuchtte Albrecht, die nu gansch zyne rede had wedergekregen. - Gewond! - en onmagtig! Onmagtig, om nog roem, nog geluk te winnen..... De gelegenheid is voorby..... Voor my is het leven niets meer dan lyden!.....
‘Maer, is de roem dan het eenigste dat u gelukkig maken kan? - vroeg Helena, by het zien van Albrecht's smart, innig door medelyden bewogen.
‘Jonkvrouw! - antwoordde Albrecht, het bitter genoegen van nog over zyne liefde te spreken, willende smaken. - Jonkvrouw! neen, zonder roem kan voor my geen geluk bestaen, want ik bemin eene vrouw, ik bemin haer met alle de krachten myner ziel; - maer ik kan niet hopen dat die vrouw my ooit beminnen zal, indien ik my door roem niet verhef: ik ben een arme werkman - en zy.......
‘O, het is niet door den maetschappelyken stand, maer door een verheven hart dat de mensch wordt veredeld! - kon Helena zich niet wederhouden Albrecht in de rede te vallen. - En wat geeft u de verzekering dat de vrouw, die gy lief

{==73==} {>>pagina-aanduiding<<}
hebt, u niet bemint?...... Gy spreekt van roem; - maer mag de Zoon des Volks zynen naem dan niet met fierheid noemen?.....
Doch Helena gevoelde weldra dat zy die woorden al te vurig had uitgesproken, en vreezende het geheim haers harten te hebben blootgelegd, werd zy schaemrood, sloeg de oogen ter neder en zweeg plotseling.
‘En gy zyt het die zoo spreekt! - riep Albrecht uit - Gy......! o, herhael nog eens die schoone woorden: - dezelve zyn my zoo zoet, zoo troostvol!
Helena kon niet meer antwoorden; maer de liefelyke blos die hare wangen kleurde, en de verlegene houding, welke des jongelings blik haer deed aennemen, getuigden meer dan de vurigste liefdebekentenis doen konde.
‘Ik zou dan nog gelukkig kunnen zyn! - riep Albrecht - Bemind worden!...... Gy - gy hebt het gezegd, Jonkvrouw!...... o, myn hart kan die overmaet van hoop, van liefde niet meer bevatten!
‘Neen! gy zult niet gelukkig zyn! - donderde eene stem Albrecht op eens in het oor - Neen! want ik - ik, de graef Van Rammeveld zal dit beletten!...... Die heiligschendende liefde kan u niets zoets aenbieden..... En gy, eedverbreekster! - ging hy voort, zich naer Helena wendende -

{==74==} {>>pagina-aanduiding<<}
Beef!...... ik ken uw geheim!...... Beef: een Van Rammeveld is voortaen uw vyand!
Helena bleef als versteend: zy zag de woedende graef zyne vuisten dreigend tot haer uitsteken en zyne oogen zoo vurig fonkelen, dat zy schenen te branden. Het meisje stond eenigen tyd onbewegelyk, als ware alle bewustzyn haer ontgaen; - en vlugtte eindelyk de kamer uit.
Albrecht, niets van dit alles begrypende, wendde zich tot Van Rammeveld, om hem de oorzaek dier bedreigingen te doen bekend maken; maer de jonge graef, zonder hem te antwoorden, trad zyn bed uit, wikkelde zich in eenen nachtrok, en begon met groote schreden in de kamer heen en weêr te stappen, door de hevigste bewegingen zyne innerlyke gramschap uitdrukkende.
‘Een graef Van Rammeveld zou dan voor eenen nietigen werkman moeten onderdoen! - mompelde hy knarstandende - Ha!..... Maer wy zullen zien..... Ik heb toch gelukkig nog de middelen om eene schrikkelyke wraek uittewerken!.... Die arme schurk zal my het duer betalen!.........
Maer op dit oogenblik kwamen luide schreeuwen, welke uit de straten opstegen, den graef in zyne vervoering van gramschap stooren; hy trad op eens naer het venster, om te onderzoeken wat daer buiten plaets had.

{==75==} {>>pagina-aanduiding<<}

Dáér gebeurde iets, dat aenstonds eene uitdrukking van verwondering en vreugde op Van Rammeveld's gelaet deed verschynen; iets dat waerschynlyk zyne tegenwoordige gevoelens van haet streelde; want hy keerde zich naer Albrecht, bleef dan den jongen werkman, als een duivel grimlagchende, gedurende eenige oogenblikken aenstaren, en vroeg eindelyk op eenen toon vol verachtende spotterny:
‘Weet ge waerom op dit oogenblik het vreugde gelui der klokken in Brussel weergalmt? waerom het vrolyk gejuich des volks nu uit de straten opstygt?.... Hoort ge de losbrandingen des geschuts? weet ge wien men daermede wil vereeren?
‘Neen, dit weet ik niet! - antwoordde Albrecht, verwonderd.
‘Wel, dan zal ik het u zeggen, want ik ben overtuigd dat het u moet pynigen, - ging Van Rammeveld voort. - Die vreugde kreten beteekenen dat men Vonck, en al wien zich met hem volksvriend durft noemen, u er onder begrepen, weldra zal ophangen.
Albrecht voelde zich door die geheimzinnige woorden des edelmans eene angstige vrees injagen. Hy deed geweld, om zich in het bed te kunnen oprigten, - en alle zyne krachten inspannende gelukte hy er in, alhoewel met waggelende schre-
{==76==} {>>pagina-aanduiding<<}
den, aen het venster te kunnen gaen zien wat daer buiten voorviel.
‘Ziet gy? - vroeg Van Rammeveld, met de eene hand op Albrecht's schouder kloppende, terwyl hy met de andere naer de straet wees - ‘Ziet gy hoe die mannen der volksklasse de paerden voor die prachtige koets hebben afgespannen, hoe zy nu als lastdieren dezelve voorttrekken? Ziet gy hoe de magtigste heeren van België zich rond die koets verdringen, om hunne hulde te kunnen brengen aen den man, die in dezelve zegepralende rondrydt?...... Welnu, die man, welke by zyne plegtige intrede te Brussel met zoo veel eerbewyzingen wordt ontvangen, is Van der Noot!....... Van der Noot, die zich de doodsvyand heeft verklaerd van al wien met Vonck de volksparty aenhangt! En ik verzeker u, dat Van der Noot, die nu daer door het volk als opperhoofd wordt uitgeroepen, alles wat mogelyk is aenwenden zal om hen, die ten voordeele van het volk werken, van kant te maken.
Albrecht was zoo zeer getroffen by het zien van het tooneel, dat zich in de straten voor hem opdeed, dat hy verwonderd aen het venster staen bleef, als hadde hy getwyfeld of hetgeen hy zag wel eene wezenlykheid ware. Hy wist immers dat Van der Noot, die vroeger uit België gevlugt was,

{==77==} {>>pagina-aanduiding<<}
omdat hy in zyne schriften de Oostenrykers had aengerand, toch altoos Vonck had tegengewerkt, wanneer deze de Belgen ter verdediging hunner vryheid had willen wapenen. Van der Noot, die, wat het ook kosten mogte, zich alle de eer der overwinning wilde aenmatigen, had iedere pooging, welke door anderen werd aengewend, om de Belgen vry te doen worden, afgekeurd, dewyl daerdoor zyn ydele hoogmoed gekrenkt werd. Hy had om zich het uiterlyk van een groot man te geven, in alle vreemde landen hulp voor zyne landgenooten gaen afsmeeken, en het was zelfs bekend, dat hy de Belgen meermalen had te leur gesteld door ydele zwetseryen en beloften van vreemden bystand, welke in het geheel niet gegrond waren.
Daerenboven verstond Albrecht, door de weinige woorden welke Van Rammeveld zoo even had gesproken, dat de magtige edelen zich reeds vereenigd hadden, om het volk alle de voordeelen der vryheid weder te ontnemen, en dat Van der Noot zich aen het hoofd dier party gesteld had. Het was dus wel met regt dat Albrecht zich verwonderde, Van der Noot met zulken eerbied door de menigte gehuldigd te zien worden; ook was het op eenen toon van verontwaerdiging dat hy Van Rammeveld antwoordde:

{==78==} {>>pagina-aanduiding<<}

‘Van der Noot heeft onzen gewapenden opstand tegen de Oostenrykers afgekeurd; hadde men zynen raed gevolgd, dan zouden hier de vanen der dwingelandy nog wapperen. Die man heeft dus geene toejuichingen verdiend!.....
‘Wat zyt gy nog dom! - antwoordde Van Rammeveld - Begrypt gy dan niet dat wy, edelen, de eer der overwinning noch aen Vonck, noch aen zyne vrienden willen laten? Het is wel waer, dat zy het zyn die den oproer bewerkt hebben, maer zy willen, nu immers ook dat wy een deel onzer voorregten ten voordeele van het volk afstaen, zy hitsen de menigte tegen ons op, om haer zoo magtig als wy zyn te maken, - en dat mag niet! Wy integendeel willen dat het volk altoos zoo als vroeger voor onze voeten blyft kruipen, en wy hebben de middelen om de volksvrienden te kunnen tegen werken.
‘Maer het volk laet toch zoo ligt zich niet misleiden!.... Eens zal het zien hoe nietig die Van der Noot is, welke gy nu byna ter aenbidding aen de menigte voorstelt...... En wee u! indien het volk zyne ware vrienden en vyanden leert kennen!.....
‘Bah! - antwoordde Van Rammeveld - Het volk is een domme hoop, die zich met den neus laet leiden, naer alles wat slechts schittert, ofschoon - voegde hy er grimlagchende by - het

{==79==} {>>pagina-aanduiding<<}
hun dan byna altoos gaet als de muggen, die naer eene vlam vliegen!
‘Maer, indien het volk eens gewaer wordt dat men het bedriegt, dan ook is de wraek verschrikkelyk!.....
‘Ja, maer wy hebben meer dan een deuntje op ons fluitje om het te doen dansen! - antwoordde de graef op eenen toon, als wilde hy den werkman doen woedend worden - Gy moet weten, jongen! dat de opperhoofden der geestelyken met onze edelen zamenspannen, om al wien Vonck is aengekleefd, te doen verjagen! - en die heeren geestelyken moeten slechts één woord spreken om u allen, zoo veel als gy zyt, als verachtelyke Godsverzakers door het volk te doen haten.
‘Ho, dat zal niet zyn! - riep Albrecht, verontwaerdigd - Het volk zal ook naer myne stem luisteren - en ik zal spreken! Ik zal de bedriegers ontmaskeren!
‘Gy! - antwoordde Van Rammeveld - Gy!!... - En hy begon te schaterlagchen.
‘Ja ik! - ik zal het volk zyne belangen doen kennen.
‘St!.... St!.... - antwoordde Van Rammeveld - Spreek zoo luid niet, vriendje! want de priester, Helena's broeder, zou u hooren, - en dan wierd gy hier aenstonds buiten de deur geworpen.

{==80==} {>>pagina-aanduiding<<}

‘Ik......? - vroeg Albrecht verwonderd - My buiten het huis jagen?.....
‘Ja gy! - antwoordde Van Rammeveld - Gy begrypt toch wel, dat een priester, die ook de party der volksgezinden aenhangt, en daer door zich reeds den haet zyner oversten op den hals heeft gehaeld, zich daerenboven toch niet mag doen verfoeijen, door het in zyne wooning houden van eenen schelm, die over eenige dagen nog met een jong meisje, Maria genaemd, alleen woonde. Een priester mag niet in betrekking blyven met den laeghartige die een meisje, de dochter der vrouw, welke hem, ellendige vondeling! uit medelyden had opgevoed, tot zyn boelschap heeft durven maken.
‘Gy liegt! graef! - schreeuwde Albrecht in wiens hart de gramschap begon te stormen - Maria zoo onnoozel! zy een engel van reinheid!
‘Zwyg toch, - ik heb nog niet alles gezegd! - ging Van Rammeveld voort - Indien er nog iets goeds in u ware, dan zoudt gy zelf bekennen dat de man, die in plaets van de gastvryheid, welke hem door eenen goeden priester werd verleend, met eerbied en dankbaerheid te vergelden, integendeel laeg van ziel genoeg is, om de zuster van zynen weldoener te willen verleiden en daer door met schande overladen......

{==81==} {>>pagina-aanduiding<<}

‘Gy liegt! - viel Albrecht hem nogmaels in de reden, bleek wordende van verontwaerdiging en woede.
‘En zou het dan ook niet waer zyn - vroeg Van Rammeveld - dat gy u in de tegenwoordigheid des priesters steeds in bezwyming veinsdet, om des te beter uwe eerlooze voornemens te kunnen uitvoeren?..... Ik zelf nogtans heb gansch dat spel opgemerkt!
‘Graef, terg my niet langer met dien vuigen laster; - want..... by God!.....
‘En het is nogtans op myne getuigenis dat de priester dit alles gelooft, - ging Van Rammeveld voort, nu hartelyk lagchende, en den toon zyner woorden zoo hoonend mogelyk trachtende te maken - Ik ben het nogtans die u hier buiten het huis zal doen smyten!
‘Gy....? Zyt gy het die my daer van hebt durven beschuldigen! - riep Albrecht, naer Van Rammeveld springende - Gy......! Maer dit moet my niet verwonderen: groote, verhevene heeren meenen zich immers alle laegheden veroorloofd!...... Wat moet men verwachten van mannen, die beloofd, die gezworen hebben het welzyn hunner landgenooten te zullen bewerken, en die, nu reeds, uit lage eigenbaet en hebzucht, zich de vyanden van de vrienden des volks durven verklaren!.....

{==82==} {>>pagina-aanduiding<<}

‘Ha! Ha! - die vrienden des volks zyn een hoop babbelaren, welke zelf niet weten wat zy willen.
‘En is Vonck een babbelaer?.....
‘Vonck is een gek.
‘En gy zyt een valschaerd en een leugenaer! - riep Albrecht den edelman toe - Gy zyt een eerlooze verrader!
Van Rammeveld voelde zyn bloed van gramschap in het hoofd koken; nogtans deed hy geweld om zich zelven meester te blyven, en sprak met eene stem, welke hy slechts den toon der verachting trachtte te geven:
‘Indien een man, dien ik eenige waerde toekende, my zoo beleedigen durfde, dan zou ik my als edelman weten te wreken; maer wanneer een nietige worm, zoo als gy zyt, tegen my opstaet, dan doe ik hem nog te veel eer met in zyn aengezigt te spuwen! - En Van Rammeveld voegde aenstonds de daed by die vernederende woorden.
Albrecht had niet zoodra die bloedeischende beleediging gevoeld, of hy greep den jongen graef by de keel; deze sloeg - en er begon eene woedende worsteling tusschen de jongelingen, die zonder de vervoering der gramschap, de magt niet zouden gehad hebben om zich regt te houden, zoo zeer waren zy door het lyden hunner wonden uitgeput......... Weldra hadden zy elkander op den

{==83==} {>>pagina-aanduiding<<}
grond doen vallen en lagen zy te worstelen, elkander als twee razende dieren met nagels en tanden stukken vel en vleesch van het ligchaem scheurende...... Helsche vreugde teekende zich op hunne bebloede aengezigten, iedermael dat het hun gelukte het hoofd des vyands, tot verbryzelens toe, tegen de steenen te doen bonsen; iedermael dat zy door de folterende slagen den tegenstrever eenen pynkreet konden afpersen..... En toch kon het lyden geen van beiden ter neder slaen; het diende integendeel slechts om het schuim der razerny op hunne monden te doen komen, om hen nog heviger tegen elkander te doen opspringen. Zy wilden worstelen tot dat een van twee een lyk zoude worden.
Helaes! zoo verblind is de mensch, dat hy somtyds zich zelven het grootste lyden, de grievendste smart wil berokkenen, indien hy slechts daerdoor ook dan eenen vyand kan pynigen! En niet zelden is het dat de menschen zich door die dwaesheid laten medeslepen...... De worsteling der zwakke jongelingen was eene kleine afbeelding van hetgeen op hetzelfde oogenblik in hun vaderland gebeurde: - daer ook had men nauwelyks krachten genoeg om de nieuwgewonnen onafhankelykheid tegen het geweld der vreemden te kunnen staende houden; daer ook wist men hoe onzeker, hoe

{==84==} {>>pagina-aanduiding<<}
wankelende het volksbestaen nog was, en nogtans verre van er elkander eene broederlyke hand toe te reiken, had men zich reeds verdeeld in vyandige partyen, welke met hardnekkigheid werkten om elkander te doen vallen, en elkander te vernielen.
Albrecht en Van Rammeveld voelden hunne krachten verminderen; de adem kon nog slechts met moeite en pynlyk door hunne longen dringen; maer nogtans bleven hunne slagen altoos even hardnekkig, even nydig: het was klaerblykend dat weldra een der twee zoude bezwyken. - Op eens werd de deur der kamer geopend, en iemand trad binnen.
De jonge man die in de kamer kwam, verre van zich by het zien der jongelingen, die elkander dáér zoo wreed, zoo dol vermoordden, door eenig medelyden te laten bewegen, scheen integendeel vreugde en voldoening over hun lyden te gevoelen. Hy kruiste de armen op zyne borst, bleef staen, en een grimlach verscheen op zyn aengezigt. - Die man was Robert. - Het moest hem een genot zyn Albrecht, dien hy haette, te zien lyden; maer Robert, zoo als vele andere lieden der lagere klassen, droeg eenen haet in zyn hart tegen al wie verheven en groot is; het was hem dus iets nieuws, iets dat zyne vyandige

{==85==} {>>pagina-aanduiding<<}
gevoelens moest streelen, wanneer hy eenen ryken graef onder de slagen van eenen armen werkman zag bloeden.
Van Rammeveld had zoodra hy Robert gewaer werd, hem toegeroepen:
‘Hulp!..... Help my! - Ter hulp!..... Sla dien werkman dood; - en ik zal u betalen!....
Betalen!....... Ja, indien er betaeld werd, dan was Robert tot alles bereid. - Hy sprong vooruit, greep Albrecht by het hair, trok hem achterover en wierp zich op deszelfs ligchaem. Albrecht was te zwak om zich nog tegen dien nieuwen vyand te kunnen verdedigen; het was hem onmogelyk deszelfs slagen en stampen afteweren. Nogtans bleef de ongelukkige altoos genoeg bewustzyn behouden om de zamenspraek, die tusschen den edelman en Robert aenving, halvelings te kunnen verstaen.
‘Is het noodig dat ik hem verworge? - vroeg Robert, reeds met zyne handen Albrecht's gorgel omprangende.
Van Rammeveld scheen zich eenige oogenblikken te bedenken; doch hy schudde eindelyk het hoofd en antwoordde:
‘Neen! wy mogen ons met geenen moord beladen; - er zyn andere middelen om hem beter te doen gevoelen wat de wraek van eenen Van Rammeveld is!.....

{==86==} {>>pagina-aanduiding<<}

‘Het ware anders niet slecht hem van kant te maken! - sprak Robert - Ik ook heb eene oude rekening met hem te vereffenen, en in onze tyden is het niet moeijelyk, onder de bescherming van eenen magtigen graef, aen de straf des doodslagers te ontsnappen. - Daerenboven, - dacht hy er by - dan zou ik nog wel middel weten om myn stilzwygen door dien ryken medepligtige duer te doen betalen.
Maer Van Rammeveld was ook zoo dom niet, om zonder nadenken zich een' moord op den hals te halen; hy had reeds overwogen, dat dit hem niets dan nadeel en ongenoegen kon veroorzaken. Hy gaf Robert bevel Albrecht niet langer te pynigen. - ‘Maer, - voegde hy er by - indien gy wilt, zal ik door een ander middel u geld laten winnen.
‘Welk is dat middel? - vroeg Robert, met gretige hebzucht, terwyl hy weder opstond. - En is er véél geld mede te verdienen?
‘Het loon zal niet gering zyn, - antwoordde de jonge graef - Maer dan ook moeten alle myne bevelen stiptelyk volbragt worden.
‘Zeg slechts wat er te doen is - viel Robert hem in de rede - en hoeveel gy my geven zult?...
‘Vooreerst - antwoordde Van Rammeveld - moet Albrecht hatelyk en verachtelyk worden ge-
{==87==} {>>pagina-aanduiding<<}
maekt: - gy zult zeggen dat hy in oneerlyke betrekkingen leefde met uwe zuster - de dochter der vrouw, welke hem uit medelyden heeft opgevoed.....
‘Goed gedacht! - riep Robert - Dan kan ik my in eens my op beiden wreken!
‘Eerlooze lasteraers! - schreeuwde Albrecht by het hooren dier woorden in zyne woede en verontwaerdiging nog magt vindende om eene beweging te maken; - maer met éénen slag van Robert werd hy weder neêr geworpen: hy kon niets meer om zich en zyne Maria te verdedigen.
‘Ten tweede - ging Van Rammeveld voort; maer nu zoo stil sprekende dat Albrecht hem niet meer hooren kon - ten tweede, moet gy alle Vonckisten eenen eeuwigen haet toezweren.
‘Wat gaen my de Vonckisten en uwe Van der Nootisten aen! - antwoordde Robert - Ik ken, - ik bemin niets dan geld!
‘Dus is het u onverschillig door wien gy betaeld wordt?
‘Volkomen! - Ik zou voor geld zelfs werken om de Oostenrykers terug te doen komen, - hetgeen, zoo men zegt, de twee partyen toch liever hebben zouden, dan elkander in één enkel punt te moeten toegeven.
‘Maer de edelen hebben meer rykdommen dan

{==88==} {>>pagina-aanduiding<<}
alle die Vonckisten, gy moet dus de party der groote heeren kiezen.
‘Natuerlyk, indien die groote heeren slechts betalen willen gelyk het aen groote heeren betaemt!
‘Daervan zullen wy aenstonds spreken. In alle geval zult gy niet te klagen hebben.
‘En wat zal er dan te doen zyn?
‘Op eenen dag, dien wy zullen aenwyzen, moeten alle Vonckisten op eens uit België verjaegd worden. Gy zult dit met onze partygangers door eene plundering, en zelfs, indien het noodig zy, door eenige moorden helpen bewerken.
‘Verdoemd! het zal wel aerdig zyn, de vrienden des volks door het volk zelf te doen ombrengen, - viel Robert den graef lagchende in de reden.
‘Gy neemt dit dus aen?
‘Ja, en ik zal zelfs myne makkers medebrengen; - die brave jongens zullen ook wel een deeltje van den buit der plundering willen!....... Maer hoe veel zult gy geven, heer graef?...... dat is de groote vraeg.
‘Honderd dukaten, buiten de kansen der plundering - antwoordde Van Rammeveld - Maer, dan moet gy ook beloven dat Helena, de zuster des priesters, gedurende de plundering zal geschaekt worden, en dat men dit meisje my zal overleveren.

{==89==} {>>pagina-aanduiding<<}

‘Aengenomen! - riep Robert; - maer ik doe het toch niet voor minder dan twee honderd dukaten.
‘Welnu, ik zal u die geven.
‘Dan ben ik ten uwen dienste, - sprak Robert, en hy reikte Van Rammeveld de hand toe.
De edelman voelde nogtans eenen verachtenden afkeer om de hand te drukken van dien eerloozen schelm, die voor eenige stukken gelds zich met zoo veel vreugde tot de laegste misdaden verbond..... Van Rammeveld's ondeugden waren van diegene, welke door de vooroordeelen der wereld worden verbloemd: trots, eerzucht en buitensporige driften; - dit zyn immers gevoelens waerop sommige menschen zich als op eeretitels durven beroemen. Maer, Robert's ontaerd en door de laegste boosheden verkankerd hart was integendeel voor elk oog in al deszelfs afschuwelykheid ontbloot - voor hem was niet de minste verschooning.
Robert had de uitdrukking van verachting des edelmans opgemerkt, en dit had hem tot in het diepste des harten gegriefd; want hy toch ook had zyn' hoogmoed - de hoogmoed eens schelms, die zich nooit door eene afkeuring wil laten vernederen.
Maer Van Rammeveld had op Robert's aengezigt gelezen dat grammoedige gevoelens op dit

{==90==} {>>pagina-aanduiding<<}
oogenblik den schelm begonnen aentehitsen, en hy begreep, dat, indien zyn gekrenkte eigenliefde niet aenstonds weder voldaen werd, er van hem niet veel diensten te verkrygen zyn zouden. De edelman reikte hem dus, alhoewel met tegenzin, de hand toe.
De eerlooze koop was gesloten: Robert moest zyne zuster, zynen aengenomen broeder en de vrienden zyns Vaderlands aen den wraekzuchtigen en baetzoekenden Van Rammeveld leveren!.....
Evenwel wilde de jonge graef niet langer met dien verachtelyken booswicht in zamenspraek blyven: hy zond hem weldra weg en, na zelf eenen grooten mantel omgehangen te hebben, begaf hy zich naer de kamer, waerin Helena en de priester zich gewoonlyk ophielden, met het inzigt hen over de hem verleende gastvryheid te bedanken, en terzelfder tyd hun bekend te maken, dat hy zich nu in staet geloofde, om zonder gevaer naer zyne eigene wooning terug te keeren.
Maer niet zoodra was Van Rammeveld voor de deur dier kamer gekomen, of hy bleef plotselings staen: dáér binnen hoorde hy Helena's stem zich verheffen op eenen toon die zoo veel zielsontroering aenduidde, dat hy aenstonds besloot de woorden van het meisje af te luisteren:
‘Neen, broeder! ik mag dien werkman niet be-
{==91==} {>>pagina-aanduiding<<}
minnen! - zoo sprak Helena - Ik moet hem als de oorzaek myner eeuwige verdoemnis vlugten; - maer, ach! hoe meer ik hem wil vergeten, hoe levendiger zyn beeld altoos voor myn' geest komt zweven!..... Hoe meer ik tegen die liefde worstel, hoe meer ik dezelve wil verdryven, hoe inniger, hoe vuriger zy in myn harte dringt!
‘Het is omdat gy Godes hulp niet afsmeekt! - sprak de priester - Zuster! het is omdat gy niet bidt.....
‘Bidden!.... herhaelde het meisje - Bidden!..... Maer, broeder! weet gy dan niet dat de vervoering dier liefde my somtyds doet twyfelen of er wel een God bestaet, die de brandende gevoelens eener non hiernamaels kan straffen in de hel!..... De hel! o, die gedachte is verschrikkelyk; maer toch somtyds zyn er oogenblikken, dat ik voor een' zoen van mynen Albrecht in de eeuwige vlammen zoude willen nederdalen! - Oogenblikken, dat ik in dolle drift de armen uitsla, en om éénmael hem aen mynen brandenden boezem te mogen drukken, Gode en alles wat heilig is zoude durven tarten!..... Bidden!..... Maer, broeder! ik lig somtyds gansche nachten voor het kruisbeeld geknield; ik wil somtyds door het folteren myns ligchaems de heiligschendende zonde boeten; - en toch, tot daer - tot aen den voet van het beeld des Zalig-
{==92==} {>>pagina-aanduiding<<}
makers komt die liefde my overmeesteren! - Biddende denk ik nog aen hem; - boetende droom ik nog van wulpschheid!.... Ach! broeder! gy weet niet wat de liefde in het hart eener vrouw zyn kan!
‘Ho, myn God! dat zy dan liever sterve! - riep de priester uit - God! zend toch uwe dood om haer te verlossen! Nu ten minste kan ik nog hopen, dat de doemnis hare straf niet zyn zoude!
‘Ja, dat ik sterve - zuchtte Helena - ik wil gaerne sterven; want niets - niets dan de koude dood zal toch het vuer dier zondige liefde in myn hart kunnen blusschen!.....
‘Niets dan de dood! - mompelde Van Rammeveld, die tot nu toe steeds luisterende aen de deur was gebleven. - ‘Welnu, ik wil dan beproeven of ik niet zoo magtig als de dood ben! - En hy stapte de kamer binnen.
Indien de duivel zelf aen Helena en den priester verschene ware, hadde de vrees hun niet meer dan op dit oogenblik kunnen ontstellen. Van Rammeveld was met verheven hoofde en trotschen blik vooruit getreden, hy had de armen op zyne borst gekruist en sprak niets dan de volgende woorden:
‘Helena, ik heb uwe zamenspraek afgeluisterd.
De toon, waerop die woorden waren uitgesproken, deed het meisje iets gevoelen als wierd haer hart door eene yzeren hand vastgegrepen.

{==93==} {>>pagina-aanduiding<<}

‘En gy, - ging Van Rammeveld voort zich tot den priester wendende - gy begrypt reeds geloof ik, dat dien jongen werkman aenstonds buiten deze wooning moet gesmeten worden.
‘Hy zal zoodra mogelyk dit huis verlaten; - antwoordde de priester - maer het is omdat die jongeling myne zuster moedig uit den brand gered heeft, dat hy zich nu nog in levensgevaer bevindt; wy zyn hem dus dankbaerheid verschuldigd en moeten hem hier laten, tot dat hy genoeg hersteld zyn zal, om naer zyne wooning te kunnen worden overgevoerd...... Maer in alle geval, noch Helena, noch ik, zullen hem meer spreken.
Dat was juist hetgeen Van Rammeveld verlangde. - ‘Nu - dacht hy - zal ik Albrecht wel wys maken, dat Helena myne lasteringen geloofd heeft, dat zy hem veracht, en het daerom is dat zy hem niet meer zien wil.....
Eene uer later had Van Rammeveld, over zyne eigene boosheid voldaen, dit huis verlaten; hy was byna verzekerd dat deszelfs bewooners niet ontsnappen zouden aen het lyden, aen de ongelukken, welke hy zelf boven hunne hoofden had zamengepakt.

{==94==} {>>pagina-aanduiding<<}




{==95==} {>>pagina-aanduiding<<}

IV.


Gevolgen des oproers.

Nauwelyks werd het hemelwelfsel een weinig door het opkomende daglicht verblauwd, toen reeds een zieke jongeling, met gebogen hoofde, droevig nevens zyne sponde zat te mymeren. Twee bittere tranen biggelden op zyne bleeke, uitgemergelde wangen; hy scheen veel, zeer veel te lyden. Inderdaed, des jongelings ziel was door de verplettende wanhoop overmeesterd; hy voelde haren killen klauw in zyn hart wroeten, en op ieder oogenblik een der dryfveêren zyns levens verbryze-
{==96==} {>>pagina-aanduiding<<}
len. Hy kon reeds het hoofd niet meer oprigten, om tegen het lot te worstelen; want waerheen hy zich ook wendde, overal kwam een afgrond voor zyne voeten gapen: - aen den eenen kant bedreigde hem de zeissen van de verschrikkelyke dood, en indien hy hieraen ontsnapte, dan toch moest hy aen den anderen kant nederploffen in eenen poel van smart en lyden, van een lyden dat zoo lang moest duren als hy leven zou.
Maer waerom dan werd die jongeling onder zulke grievende foltering ter neder gedrukt?...... Lezer! die zieke is de Zoon des Volks, en hy weet dat zyn dierbaer Vaderland door de twee vyandige partyen reeds in het verderf gedompeld is; hy weet dat de hoogmoed en baetzucht van eenige persoonen binnen kort de Belgen weder onmagtig aen hunnen dwingeland zullen overleveren........ Daerenboven gelooft de jongeling, dat hy door zyne beminde Helena wordt gehaet en veracht: hy meent de verzekering te hebben, dat het meisje den laster, dien Van Rammeveld tegen hem had uitgebraekt, als waerheid heeft aengenomen.
Door Helena veracht worden! Door haer als een schelm worden aenzien! Weten, dat Van Rammeveld had gezegepraeld, dat zyn vyand zich nu over zyn lyden kon verheugen!..... O, die gedachten waren Albrecht pynlyk als de foltering eener hel! -

{==97==} {>>pagina-aanduiding<<}
Maer die gedachten waren ook de eenigste, die nog gramschap, nog leven in zyn hart konden opwekken........ Hy voelde by die herinnering dat zyn bloed in zyne aderen begon te koken, en sprong eensklaps in eene vervoering van gramschap op - ‘Wraek! wraek! - riep hy uit - Wraek over Van Rammeveld, dien valschaerd, dien verrader! - En Albrecht's eigene woorden deden zyne gramschap, zyne razerny nog hooger stygen. - ‘Bloed!..... Neen, ik moet meer hebben; want al dat bloed zou het vuer myner wraek nog niet kunnen blusschen!....... Hy moet meer dan den dood lyden! - Hy moet zoo veel lyden als ik geleden heb!...... Ik moet hem onder de foltering zien wegkrimpen...... Ik moet hem om vergiffenis hooren smeeken! - En dan, als hy onder myne voeten ligt, dan zal ik hem op elk zyner smartkreten kunnen antwoorden, dat ik het ben die hem verbryzel, dat ik het ben die hem doe sterven, - die hem langzaem doe sterven, omdat het zien zyner pynen de eenigste troost is die my nog overblyft!.....
Albrecht's woede werd zoo hevig, zoo razend dat zyn zwak ligchaem die overdrevene spanning niet langer kon uithouden; - zyne knieën knikten en hy zakte weêr in den zetel neder.
Zoo was Albrecht eenigen tyd byna onmagtig

{==98==} {>>pagina-aanduiding<<}
gebleven; zyne razerny was langzaem door meer bedaerde, meer natuerlyke, doch niet min pynlyke gevoelens vervangen, - toen hy een naderend gerucht aen de deur vernam. Eene strael van hoop drong op dit oogenblik in zyn hart; doch, helaes! zy verdween weder snel als de bliksem. Hy had een oogenblik kunnen denken, dat de binnenkomende, Helena of de priester was. Beiden hadden sedert zynen twist met Van Rammeveld, hunnen voet niet meer in zyne kamer gezet, en hy hoopte, dat dit blyk hunner onverschilligheid of hunner verachting nu ophoudende, het hem niet moeijelyk zyn zoude te betoonen, hoe valsch, hoe laeg hy door den edelman gelasterd werd. Ook had de jongeling vlugtig het hoofd omgewend, - doch hy herkende zyne aengenomene zuster Maria, welke binnen trad.
Hare komst kon den ongelukkigen niet verheugen, zynen moed niet opbeuren: het was immers van Maria's naem dat Van Rammeveld zich had bediend om hem hatelyk by Helena te doen worden? Hy liet moedeloos zyn hoofd op de borst hellen en zyne armen als onmagtig, nevens het ligchaem vallen.
Maria was Albrecht snel genaderd en had hare armen met vurige teederheid om den hals van haren aengenomen broeder gestrengeld. - ‘God-
{==99==} {>>pagina-aanduiding<<}
dank! ik zie u dan weder, Albrecht! - had zy, vreugdevol uitgeroepen; maer eensklaps zweeg het meisje stil: zy zag dat Albrecht hare liefdeblyken niet beantwoordde, dat hy altoos even neêrslagtig het hoofd boog, en dat zelfs eene traen in zyne oogen was komen blinken. Een oogenblik staerde Maria verwonderd den jongeling aen, en vroeg eindelyk:
‘Albrecht! ach, waerom weent ge? wat doet u zoo lyden?
Een zucht was des jongelings antwoord.
‘Kan myne komst u dan niet verheugen? - vroeg Maria - Albrecht! hebt gy my dan niet meer lief?
‘U niet lief hebben! - antwoordde hy - U niet lief hebben!..... O, myne Maria spreek toch zoo niet! - Zyt gy dan het eenigste wezen niet dat sedert de dood onzer moeder my nog bemint?.. Zyt gy de eenigste niet, die ik met de wonden myns harten durf bekend maken, die ik nog somtyds den balsem van troost durf vragen!...... Aen u alleen is het immers dat ik durf en kan over myn lyden spreken; gy alleen weet welke noodlottige liefde sedert zoo lang in mynen boezem brandt!... Maria! u alleen is het bekend hoe die liefde op ieder uer, op ieder oogenblik diepere wortels in myn hart heeft geschoten; gy waert de medely-
{==100==} {>>pagina-aanduiding<<}
dende getuige van myne smart, van mynen mismoed; maer ook van alle myne hoop......... Gy weet Maria! wat ik al gedroomd, al gedacht, al gewerkt heb, om my harer waerdig te maken, om my tusschen de menigte door haer te doen onderscheiden! Aen u alleen, Maria, durfde ik zeggen met welke gevoelens ik haer bemin: - alle anderen zouden my om die dwaze liefde immers bespot hebben!.....
‘Ach! God gave dat gy die vrouw, nooit gezien haddet! - zuchtte Maria, Albrecht in de reden vallende - Het oogenblik waerop gy haer leerdet kennen zy gevloekt!.....
‘Ja, dat oogenblik was rampzalig; van dat oogenblik af is myn lyden begonnen - antwoordde Albrecht - En nogtans, indien het mogelyk ware, zou ik dat oogenblik in het verledene niet willen vernietigen; want die liefde is wel is waer my eene foltering, maer die liefde was ook myn leven!....... O, myne borst zwol op van zalige vreugde, toen ik haer de eerste mael, op eenen schoonen avond, in de straet ontmoette. Ik had reeds dikwyls van liefde, van vrouwen gedroomd; doch tot dan toe had ik er nooit eene gevonden, welke myn hart waerlyk kon ontroeren, welke ik beminnen mogt; - en, Maria! nauwelyks was dit meisje my verschenen of ik voelde iets dat my

{==101==} {>>pagina-aanduiding<<}
zegde: zy! - zy is de engel, die in uwe zoetste gevoelens komt deelen! zy is het die de teederheid uws harten kan streelen!........ Toen ten minste kon ik gedurende eenige oogenblikken gelukkig zyn. Ik was toen slechts achttien jaren, en myne ziel kon nog door alle geluksdroomen worden betooverd...... Ja Maria! ik beminde de tot aenbiddens toe! - Ik werd verrukt door die zoete, tot dan toe onbekende gewaerwordingen, welke de gevoeligste snaren myns harten deden trillen: ik zou voor haer hebben willen nederknielen!........ En toen ik eindelyk te huis gekomen was, en nevens myne sponde van liefde zat te droomen, wat al zoets mogt ik dan smaken! o, Maria! myne oogen werden vochtig van genot en vreugde.....
Maria moest door die liefde woorden van Albrecht wel innig worden aengedaen, misschien deden dezelve haer veel lyden; want eene doffe traen verscheen in hare schoone blauwe oogen en vloeide dan langzaem langs hare bleeke wangen.
‘Maer helaes! - ging Albrecht voort - die zoete genoegens werden weldra door een grievend lyden vervangen: ik vernam dat zy eene ryke vrouw was, en ik ben een arme werkman...... Niets was voor my dwazer dan haer te durven beminnen: zy kan, zy mag nooit de myne worden!..... Maria, gy kunt niet beseffen wat ik sedert dien tyd al gele-
{==102==} {>>pagina-aanduiding<<}
den heb; gy weet immers nog niet wat eene ongelukkige liefde is?
‘Niet weten wat het verstooten eener liefde doet lyden! - riep Maria uit - Ach, Albrecht! - doch op eens zweeg zy stil en werd schaemrood: het meisje vreesde hare liefde verraden te hebben.
‘Neen, - ging Albrecht voort, hare verlegenheid niet opmerkende - neen, gy kunt niet gevoelen hoe het hart wordt verscheurd, wanneer men eene noodlottige liefde in hetzelve wil verborgen houden, wanneer men worstelt om er het vuer der gevoelens in te verdooven!..... Gy hebt immers nooit bemind?.....
‘Albrecht! - viel het meisje hem zuchtende in de rede - Ach, Albrecht, waerom wilt gy ons beiden pynigen!...... Wie weet of uwe liefde geenen weergalm in het hart der beminde heeft gevonden?.... Misschien zult gy nog gelukkig worden!....
Lezer! was Maria niet een engel van goedheid? De blyken van Albrecht's liefde voor eene andere vrouw deden haer hart van lyden bloeden, en toch vond zy nog de magt, in hare liefde zelf, om hem te willen vertroosten; toch kon zy hare eigene smart vergeten, om slechts aen haren Albrecht te denken. Nogtans. de hoop welke zy voor den jongeling wilde doen glinsteren, kon zyn hart niet meer verlichten; hy zuchtte:

{==103==} {>>pagina-aanduiding<<}

‘Neen, Maria, dat zal nooit!....... Ik kan niet hopen dat ooit hare blikken nog tot my zullen nederdalen!.....
‘En is het dan niet mogelyk dat gy ooit uwe ouders wedervindet?....... Misschien zyn dezelve ryk en magtig! - ging Maria voort, alhoewel zy geweld doen moest om de woorden door haren geprangden gorgel te dringen.
‘Myne ouders weder vinden! - riep Albrecht uit - God geve dat dit nooit gebeure! Ik zou hen immers moeten vervloeken, in plaets van hen als een teedere zoon aen myne borst te drukken! Myne ouders zyn myne moorders! Hebben zy my niet in eenen kouden nacht op de straet geworpen? Is het niet slechts door een wonder, dat ik, arme verworpeling, tot nu toe niet van armoede en gebrek ben omgekomen?.....
‘Ach! spreek toch zoo niet! - bad Maria - Weet ge welk rampzalig noodlot hen gedwongen heeft u te verlaten?...... eene onechte liefde misschien......
‘De eene misdaed kan het andere schelmstuk niet verschoonen! Men moet een hart wreeder hebben dan een tyger, vuiger dan eene slang, om zoo beraden zyn eigen kind aen eene schrikkelyke dood te durven blootstellen: die dieren beminnen en verzorgen toch ten minste hunne kleinen!.......

{==104==} {>>pagina-aanduiding<<}

Maer, hoe bitter deze woorden ook waren, was het te vergeefs dat Albrecht zyne innige aendoening wilde verbergen; zyne stem beefde en de tranen, die in zyne oogen verschenen, getuigden klaerblykend hoe diep zyn hart was ontroerd.
Maria kon niets meer antwoorden. Eensklaps werd beider geest van die pynlyke gedachten afgewend. Zy hoorden eenen sleutel in het slot der deur ronddraeijen en deze door iemand langs buiten toegesloten worden. Albrecht liep verwonderd naer de deur; doch het was reeds te laet: hy kon dezelve niet meer openen.
Wat gebeurde er op dit oogenblik in dit huis, welk de wooning van Vonck was en nu aen Helena's broeder, slechts tot eene tydelyke schuilplaets verstrekte? Iets wonderlyks, iets verschrikkelyks moest er plaets hebben; want Albrecht en Maria hoorden een gedruisch, een gewoel en een schrikkelyk geschreeuw, als werd er door eene woeste menigte volks alles aen stukken geslagen en verbryzeld. Onder, boven, overal was het een gekraek, een gebots, als werden de deuren, de muren zelfs door eene bovennatuerlyke magt uiteengedrongen. En met dit alles vermengden zich van tyd tot tyd hartgrievende klagten en angstige noodkreten. Somtyds ook waren er tusschen alle die verwarde, die helsche geruchten, poozen van eene doodsche

{==105==} {>>pagina-aanduiding<<}
stilte, als bleef de vernielende menigte op die oogenblikken staen, om de bewooners van dit huis medelyden en genade te hooren afsmeeken; - maer, na die schrikkelyke, geheimnisvolle kalmte, hernam het bulderend getier telkens luider en afgryselyker. Het was Albrecht als werd hy door eene duivelsche betoovering gekwollen.
Maria wist beter dan de jongeling waeraen die verbryzelende woeling, in het huis van Vonck was toeteschryven. Robert had haer in zyne dronkenschap gezegd dat er, volgens de aenhitsingen der Van der Nootisten, welke zich van het staetsbestuer hadden meester gemaekt, eene algemeene plundering zoude plaets hebben, en dat men zich by deze op eens van de mannen der volksparty zou ontmaken. Robert had in den morgen van dien dag zelfs, nieuwe geheimzinnige bedreigingen tegen Albrecht aen zyne zuster doen hooren. Het meisje vreesde dat die schrikkelyke voorspellingen nu volbragt werden.
Helaes! Maria's vrees was maer al te zeer op waerheid gegrond. De magtige heeren, het verlies hunner voorregten vreezende, hadden door alle mogelyke middelen de menigte tegen de Vonckisten opgeruid. Zy waren maer al te wel in hunne poogingen geslaegd: het belgische volk deed weder eene nieuwe vlek bloeds in zyne geschiedenis

{==106==} {>>pagina-aanduiding<<}
verschynen; - de menigte betoonde weder door welke edele gevoelens de mannen moeten bezield zyn, die na eene ernstige overweging zich nog aen de algemeene belangen durven toewyden.
Maria had hare vermoedens aen Albrecht bekend gemaekt, en als moest hare vrees aenstonds bevestigd worden, hoorden zy eensklaps eene ruwe stem driemael den naem van Albrecht door het sleutelgat uitroepen, om des jongelings aendacht op te wekken.
‘Ik luister! - sprak Albrecht; en waerlyk hy luisterde, zoo als een beschuldigde luistert, op het oogenblik, dat één woord van den regter voor hem over leven of dood zal beslissen.
‘Albrecht! - herhaelde dezelfde stem - het uer der wraek is nu geslagen; wee u!........ Alle de Vonckisten worden heden door het volk omgebragt! En wat meer is, uwe Helena - uwe beminde Helena zal aenstonds door my in Van Rammeveld's armen worden gevoerd!....... Hoort ge?.... Ha, nu kan en moet ik u doen lyden; want gy kent myne stem, niet waer? - ik ben Robert!....
‘Robert!....... Gy Helena aen Van Rammeveld overleveren!..... dan zal ik u den nek breken! - schreeuwde Albrecht, woedend op de geslotene deur stampende, om dezelve te doen instorten; doch te vergeefs: het lyden zyner wonden had hem

{==107==} {>>pagina-aanduiding<<}
veel magt ontnomen, en daerenboven was de deur aen de buitenzyde versperd.
Robert begon spottend te schaterlagchen. ‘Ha! ge zoudt er gaerne buiten zyn! - riep hy Albrecht toe - Wacht slechts een weinig; zoodra de bewooners van dit huis, die gy hoort huilen, afgemaekt zyn, zal het uwe beurt worden!
Inderdaed, Albrecht hoorde onder het gelach van den schelm yselyke schreeuwen, als van menschen die verworgd werden, en hy meende de stem van Helena te herkennen.
De jongeling kon dien angst, die vrees niet langer verduren. - ‘Ach, ik zal my het hoofd tegen die deur verbryzelen! - riep hy wanhopig uit, ziende dat hy onmagtig was om dezelve te doen invallen.
Maria, by die vervoering van Albrecht verschrikt, greep den jongeling in hare armen en smeekte dat hy toch bedaren zoude. ‘Uwe dood kan immers die jonkvrouw niet baten! - snikte zy - Onderzoek liever of er geene andere middelen meer zyn, om haer bystand te kunnen toebrengen.
Albrecht gevoelde de juistheid van Maria's opmerking. Hy begon te overwegen of er in die kamer geen uitgang dan langs de deur mogelyk ware; maer die hoop was ook weldra verdwenen, want aen het venster getreden zynde, zag hy het-
{==108==} {>>pagina-aanduiding<<}
zelve langs buiten ten minste twintig voeten van den grond verheven. Daer uit te springen was dus onmogelyk.
Albrecht, nu weder zich zelve gansch meester zynde, wilde den moed niet opgeven. Hy kwam terug in het midden der kamer, en liet zyne blikken onderzoekende rondgaen op alle de voorwerpen welke hem omringden. Eensklaps sprong hy op: er was eene nieuwe gedachte in zyn brein gekomen, - een dier gedachten, welke den mensch zelfs onder den last der drukkendste smarten kunnen doen opstaen, en hem met de hoop weder magt geven om tegen het lyden te durven kampen.
En welk was dan die gedachte? O, zy was zeer eenvoudig: Albrecht had besloten de deur in brand te steken, met het vuer dat in den haerd was aengelegd. Reeds had hy eenige brandende stukken hout gegrepen en dezelve aen de deur gebragt; doch deze vatte aenstonds geen vuer. Op elken stond, die verliep, werd het misschien te laet, - misschien was het op dit oogenblik dat Helena vermoord of geschaekt werd, - en toch moest hy blyven wachten!..... Albrecht trilde van ongeduld, de angst deed brandend zweet uit zyn voorhoofd breken.....
Goddank! eindelyk viel de door het vuer reeds half verteerde deur onder des jongelings herhael-
{==109==} {>>pagina-aanduiding<<}
de stampen; hy kon buiten springen..... Maer Albrecht zag niemand, en alles was weder doodsch stil geworden. Hy riep, hy luisterde, - te vergeefs: niets dan een doffe weergalm beantwoordde zyne stem..... ‘Is er dan hier niemand - niemand die nog leeft? - riep hy mismoedig, en liep door vrees vervoerd ylings vooruit.
Niettegenstaende die akelige stilte was het maer al te klaerblykend, dat eene onstuimige menigte hare woede, hare plunderzucht in dit huis had uitgewerkt, dat de wraeknemende hand des volks op deszelfs bewooners had gedrukt. - Albrecht zag den huisraed verward, vertrapt, gebroken of geroofd; eenige druppelen bloed op den grond en de wanden gesprenkeld, getuigden zelfs dat menschen als slagtoffers van den dollen haet der menigte gevallen waren.
Albrecht volgde dat bloedige spoor, hopende aldus eenige verdere inlichtingen te vinden. Inderdaed, hy kwam weldra op eene plaets waer het ligchaem des priesters, Helena's broeder, in eenen plas bloed, op den grond lag uitgestrekt. De menigte had dus niets geëerbiedigd: zelfs de gezalfde des Heeren was voor hen niet geheiligd!
Albrecht begon te onderzoeken of in het ligchaem van den gewonden nog eenige teekenen van leven waren, en of hy dus verhopen mogt, dat

{==110==} {>>pagina-aanduiding<<}
deze hem nog zoude kunnen bekend maken wat er van Helena geworden was. Doch het ligchaem bleef roerloos - roerloos als een lyk. Er bleef den jongeling niets meer over, dan zelf te gaen opzoeken waer zyne beminde was gebleven. Hy had zich reeds eenige stappen verwyderd, toen een flauw geluid, dat uit de borst des priesters opging, hem deed terugkeeren. Albrecht nu verzekerd zynde dat de ongelukkige nog leefde, liep haestig om eene kom met water te gaen vullen, en wedergekeerd zynde, sprenkelde hy eenige druppelen van het frissche nat op het aengezigt van den gewonden, om hem zoo, ten minste voor eenige oogenblikken, tot bewustzyn terug te roepen. De jongeling slaegde in zyne pooging. Hy zag weldra het ligchaem door eene zenuwachtige rilling bewegen en zelfs, na dat hy verscheidene malen den naem ‘Helena’ in het oor des priesters had geroepen, opende deze eindelyk de oogen. Hy scheen te willen spreken, doch was te zwak om een woord uit te brengen. Alles wat hy eindelyk doen kon, was zynen arm een weinig opligten en in de rigting der deur uitstrekken.
‘Heeft men haer dan weggevoerd? is zy geschaekt? - vroeg Albrecht angstig.
Een flauw ‘Ja’ was des priesters antwoord.
De jongeling wilde nog meer vragen; doch het

{==111==} {>>pagina-aanduiding<<}
spreekvermogen ontbrak den gewonde; zyn einde was daer.......
Een oogenblik bleef Albrecht met verwilderden blik op dit lyk staren; doch de gedachte aen Helena kwam weldra weder; hy spoedde zich het huis uit.
In de straet gekomen, was het den jongeling niet moeijelyk te ontdekken waerheen de plunderaers zich gewend hadden: honderde teekenen getuigden klaer van hunnen doortogt.
Zoodra de Zoon des Volks de menigte had ingehaeld, werden de kreten: ‘Dáér is Albrecht! Leve! Leve de Zoon des Volks!’ honderde malen uitgeroepen. Die menschen kenden allen zyne vurige volksliefde; allen hadden gedurende het gevecht tegen de Oostenrykers zynen koenen moed bewonderd, zy eerbiedigden hem als hun opperhoofd; dus moest zyne komst eene vervoering van vreugde veroorzaken, want het grootste gedeelte dier mannen geloofde, dat hy zich nu weder aen het hoofd kwam stellen, om in de plundering tot aenleider te dienen.
Zonder een woord te spreken was Albrecht tot in het midden der woeling gedrongen en dan, na op eene steenen bank gesprongen te zyn, om zich door allen te doen hooren, deed hy een teeken om stilte te verkrygen. Hy riep hun de volgende

{==112==} {>>pagina-aanduiding<<}
woorden toe, met eene stem bevend van verontwaerdiging:
‘Welhoe, is het door moord en plundering dat gy u der vryheid waerdig maekt!.... Neen, mannen die zich door de edelen laten omkoopen, om de volksvrienden te vervolgen, mannen, die als lage lafaerden voor bedriegers kruipen, zyn der vryheid niet waerdig! Menschen, die zoodra men hun met verachting eene handvol gelds toewerpt, aenstonds in het slyk der schelmstukken wroeten, die menschen moeten slechts als slaven behandeld worden!......
‘Denkt hy ongestraft ons te mogen beleedigen! - schreeuwde Robert hem woedend in de reden vallende - Vrienden! valt hem aen!....... hy is ook een Vonckist!
De Zoon des Volks aenranden! die gedachten alleen deed eenigen der plunderaers terug deinzen.
‘En waerom worden de Vonckisten door u vervolgd? - vroeg Albrecht - Willen zy dan het geluk des volks niet bewerken?
Robert antwoordde niet. Hy begreep nu dat zyne vermoedens juist geweest waren, toen hy in het huis van Vonck, zyne makkers belet had in de kamer te dringen waer Albrecht zich bevond, omdat hy vreesde dat deze met kracht de aenhitsing tot plundering zoude tegengekant hebben.

{==113==} {>>pagina-aanduiding<<}

‘Maer die Vonckisten zyn allen Godsverzakers! - hadden eenige stemmen onder de menigte geroepen - zy zullen Godes vloek over ons land halen!
‘Godsverzakers? - antwoordde Albrecht - Ho! indien er mannen onder hen zyn die onze Godsdienst, den sterksten band der zamenleving willen vernietigen, ja, dat die met uwe verachting beladen worden; want zy bewerken moedwillig het ongeluk van het menschdom! Of liever, dat men die menschen beklage, want het is klaerblykend dat God hen met zinneloosheid gestraft heeft!......
‘Hoort gy niet dat hy zelf ons aenmaent om de Vonckisten te verjagen! - schreeuwde Robert -
‘Neen, broeders, dat geen dolle haet u verblinde! - riep Albrecht uit - Gelooft de lasteringen niet, welke de partyen tegen elkander uitbraken! Onderzoekt of er tusschen de vyanden der Vonckisten geene mannen zyn, welke zich van het heilig woord Godsdienst slechts uit eigenbaet bedienen, om de duer gekochte Vryheid door u zelf te doen vernietigen; mannen, die de godsdienstigheid des volks gebruiken, om zich met goud te kunnen beladen!....... O! gelooft hen toch niet; want zy zyn de haters van uw Vaderland en eens zal de straf Gods hen treffen!....... Maer onderzoekt aen beide kanten welke mannen uit loutere overtui-
{==114==} {>>pagina-aanduiding<<}
ging voor het algemeen welzyn werken, - en dat deze, welkdanige party zy aenkleven, door u bemind en geëerd worden!.....
‘Hy is een Vonckist! Slaet hem dood! - riep Robert uit alle zyne krachten, ziende dat eenige zyner makkers zich reeds door Albrecht's woorden begonnen overtuigd te gevoelen.
‘Ja, hy heeft gelasterd! - riepen eenige andere lage schelmen, vergramd omdat Albrecht hun den buit der plundering wilde ontnemen.
‘Gelasterd! - riep Albrecht zich zelve door verontwaerdiging vervoerd gevoelende - Gelasterd!..... En gy zyt het die my dit verwyten durft! Gy, die allen met het brandmerk van schelmen moest geteekend worden!.... Gy die zoo even nog eenen priester hebt vermoord, en een jong meisje hebt durven schaken, om haer in de handen van eenen wulpschen jongen graef te leveren!.... Waerlyk, gy zyt de mannen die bestemd zyn om onze Godsdienst te verdedigen! - En een bittere uitdrukking van verachting plooide by het uiten dier woorden Albrecht's gelaet.
‘Slaet dood! Slaet dood! - schreeuwde Robert, voor uit springende met eenen grooten yzeren hamer in de vuist.
Doch de arm van den schelm werd op eens door eenen werkman terug gehouden en een twintigtal

{==115==} {>>pagina-aanduiding<<}
mannen, welke Albrecht waerlyk lief hadden, schaerden zich op hetzelfde oogenblik rond den jongeling. Deze trad nogtans niet éénen stap achteruit, en bleef Robert stout in de oogen zien, zonder dat het minste teeken van vrees zyn aengezigt kwam rimpelen.
Een twintigtal mannen, met vuil en gehavende kleederen, drongen nu ook voorwaerts om Robert te gaen helpen: het waren de gewoone makkers van dien booswicht.
Er ging eene worsteling ontstaen; eene worsteling die schrikkelyk en bloedig zyn zoude.
‘Hy moet sterven, de verrader! de Vonckist! de dienaer der Godsverzakers! - brulde Robert, om zyne makkers tot het aenranden voort te dryven.
‘Ja, hy wil ons den buit der plundering ontnemen; vooruit! - hieven de schelmen aen, maer nogtans bleven zy aerzelen, want de mannen die Albrecht omringd hadden, schenen moedig de aenvallers te willen afwachten.
‘Vlugt! in Gods naem, vlugt! - fluisterde een van Albrecht's vrienden hem smeekend in het oor.
‘Vlugten! - ik vlugten!..... antwoordde de jongeling trotsch en verontwaerdigd - Vlugten, wanneer ik België's vryheid door eenige lage boeven zie vernietigd worden!..... Neen, ik vlugt niet; ik

{==116==} {>>pagina-aanduiding<<}
blyf!.... Ik blyf om die schelmen te beschamen en om hen, al moest het myn leven kosten, tegen te houden, tot dat de gewapende magt een einde aen hunne misdaden zal komen stellen.
‘Gy zult geene gewapende magt zien! - merkte iemand aen Albrecht op - Het zyn de Van der Nootisten die zich aen het staetsbestuer bevinden, en zy zyn het die ons tot de plundering hebben aengehitst.
Albrecht bleef nogtans; want hy begreep dat, indien er een gevecht ontstond tusschen de hem verdedigende en de hem aenvallende party, de plundering dan ook zou ophouden. Doch, Robert, voor wien de roovery het grootste punt was, had van zynen kant dezelfde overweging gemaekt, hy sprak:
‘Mannen, het is eene gekheid hier elkander te willen bevechten, terwyl de tyd zoo kostbaer is. Komt, volgt my; het is zoo gemakkelyk ons nu met het geplunderd goud te verryken. Zy, die achter blyven zyn domme lafaerden!.... Vooruit! jongens, vooruit!......
Een groot deel der woeste menigte, verheugd zoo den twist zonder bloedstorting te kunnen eindigen, volgde Robert. Slechts weinigen, nu al het lage hunner schandige hebzucht gevoelende, verwyderden zich in eene andere rigting.

{==117==} {>>pagina-aanduiding<<}

Albrecht was alleen gebleven. - ‘Domme, domme menschen! - zuchtte hy, het hoofd moedeloos op zyne borst latende hangen - ‘Wispelturig volk! Ongelukkig Vaderland! - Eene bloedige traen kwam by deze woorden op zyne wangen branden. ‘De vryheid is gevallen! De vryheid wordt onder het modder der laegste misdaden versmoord!.... En ik kan niets doen om myn land te redden; - ik ben onmagtig.... Men aenhoort de stem van den Zoon des Volks niet meer!..... Maer, neen, - sprak hy eindelyk het hoofd opheffende - neen, alle hoop is nog niet voorby: de ondervinding zal deze uitzinnigen weldra van de dwaling doen wederkeeren!.... Ik zal wachten - geduldig en werkzaem wachten, om hun dan den regten weg te toonen!....... God geve dat die tyd weldra kome!...................................
‘In alle geval - dacht hy - het is waer, dat ik heden niets meer voor het Vaderland doen kan; maer ik heb nog andere pligten te volbrengen..... Helena is geschaekt; ik moet haer verlossen..... ik ga haer van den graef wedereischen.
Albrecht begaf zich spoedig naer de wooning des edelmans.
Daer gekomen zynde, was het den jongeling niet moeijelyk zich by Van Rammeveld te doen binnenleiden. De jonge graef, om zoodra mogelyk

{==118==} {>>pagina-aanduiding<<}
nieuws van de plunderingen te ontvangen, had bevolen dat men iedereen, die verzoeken zoude hem te spreken, moest doorlaten.
Sprakeloos trad de Zoon des Volks, de zael binnen, waer Van Rammeveld zich bevond; zyn blik was brandend en trotsch, zyne tanden knarsten tegen elkander, zyn ligchaem trilde door bedwongene woede, en toen hy eindelyk sprak was het op eenen toon zoo dof, zoo schrikkelyk, dat de edelman zyn hart van schrik voelde inkrimpen.
‘Graef! wat is er van Helena geworden? - vroeg hy, Van Rammeveld by de borst grypende.
‘Helena? - stamelde de edelman, die bleek werd en achteruit trad, als ware hem een wraeknemende geest verschenen - Helena?....... Wat gaet my Helena aen!..... ik ken die vrouw niet!.....
‘Gy liegt, graef! gy zyt een eerlooze leugenaer! - schreeuwde Albrecht - Maer dit is by u niets buitengewoons! Gy waert altoos een verrader!..... Herinnert gy u nog den avond, toen gy als een ellendige vlugteling myne hulp kwaemt afsmeeken? Toen hebt gy gezworen altoos ten voordeele des volks te zullen werken; en moet gy nu niet onder zyne hevigste vyanden geteld worden?....... Gy zyt een eedverbreker, een valschaerd!.....
Van Rammeveld voelde by die woorden zyn

{==119==} {>>pagina-aanduiding<<}
bloed van gramschap in het hoofd koken, hy had reeds den arm opgeheven om Albrecht in het aengezigt te slaen; - maer op eens van gedachte veranderende, deed hy geweld om zich zelven weder meester te worden en sprak, den jongen werkman willende tergen:
‘Ja, ik heb uwe Helena doen schaken! Zy is nu in myne magt; - en in weerwil van al uw geschreeuw, zal ik het meisje binnen eenige oogenblikken in myne armen drukken!
‘Indien gy binnen eenige oogenblikken niet reeds in de hel zyt! - riep Albrecht, den graef by de keel grypende. Het was Van Rammeveld niet moeijelyk den door het lyden nog verzwakten jongeling van zich af te werpen.
‘Ha! dat is reeds de tweede mael dat die arme nietigaerd my durft aenranden! - brulde de edelman - ‘Maer ditmael zal hy my niet ontsnappen!
De graef riep zyne knechten.
‘Geesselt dien smeerlap tot dat hy sterve! - sprak Van Rammeveld tot de dienaren, welke een oogenblik daerna binnentraden. - Deze, om hunne vlyt te betoonen, begonnen weldra met wreed geweld het bevel huns meesters uittevoeren.
Eenigen tyd bleef de jonge edelman met eenen grimlach van genoegen op het gelaet, de pyniging, die men Albrecht deed lyden, nazien; doch ein-
{==120==} {>>pagina-aanduiding<<}
delyk, toen de ongelukkige op het punt was van te bezwyken, sprak hy:
‘Houdt op; ik wil niet dat een moord in myn huis geschiede!..... Dat men hem in de gevangenis werpe, waer Van der Noot alle de Vonckisten doet opsluiten!..... En nu, - riep hy Albrecht toe, die door de dienaren reeds buiten de kamer gesleurd werd - nu ga ik een bezoekje by uwe Helena afleggen!..... Ha jongen! het zal by haer beter zyn dan in uwen kerker!..... Dat het u wel ga!...... En luid lagchende begaf hy zich naer het vertrek, waer Helena volgens zyn bevel, was opgesloten.
In die kamer zat het meisje op den grond knielende te bidden, toen Van Rammeveld binnen kwam. Helena had ook sedert eenige oogenblikken veel geleden; zy had haren broeder onder de mishandelingen der plunderaers aen hare zyde zien vallen; zy was door onbekende afschuwelyke mannen uit hare wooning geschaekt; men had haer, in eenen mantel gewikkeld, door de straet gedragen en in eene onbekende kamer opgesloten; zy wist niet wat al schrikkelyke onheilen haer op ieder oogenblik zouden kunnen treffen. Die onzekerheid was het meisje eene onverdragelyke foltering. Doch zy had in hare smart aen den Opperheer gedacht; zy had geknield, de armen ten hemel gestrekt en gebeden. Dan was er leniging

{==121==} {>>pagina-aanduiding<<}
in haer lyden gekomen; haer geest was in de vervoering des gebeds, boven alle aerdsche gevoelens tot voor den troon van God getooverd!.....
Eensklaps werd het meisje uit hare biddende droomen opgewekt: - Van Rammeveld was haer sluipende genaderd, en had eenen vurigen zoen op hare wang gedrukt.
Helena sprong regt, als hadde een gloeijend yzer haer aengezigt gebrand; - hare verontwaerdiging kende geene palen meer, toen zy Van Rammeveld ontwaerde.
De jonge graef nogtans, verre van zich door Helena's blik te laten ontstellen, trad haer weder nader, met eenen glimlach op het gelaet; hy strekte reeds de armen uit om het meisje aen zyne zwoegende borst te prangen, toen Helena door eene snelle beweging op eens zyne omhelzing ontsprong.
‘Graef! - riep zy uit - Graef! zyt gy het dan, die my hebt doen ontvoeren?...... Gy?...... Ach! neen, gy zyt immers zoo eerloos niet?.....
‘Helena! och, hoe schoon zyt gy! - antwoordde Van Rammeveld, op eenen toon van vurige liefde - O, gy zyt betooverend schoon, - schoon als een engel!..... Ik bemin u! Die liefde, Helena! maekt my zinnèloos......., ik kan haer niet langer wederstaen; gy moet de myne worden!

{==122==} {>>pagina-aanduiding<<}

‘Weg - riep Helena uit, den jongen edelman van haer afstootende - Weg! - Ontheilig eene bruid des Heeren niet!.... Graef! ik ben eene non.
‘Toch hebt gy Albrecht durven beminnen! - antwoordde Van Rammeveld - My ook kunt, my ook moet gy dus lief hebben!
‘Nooit!..... Neen, nooit! - gilde Helena - Ik haet u!..... Graef! die brandende blik uwer oogen doet my beven!
‘Helena! gy moet my beminnen! - riep Van Rammeveld - Ja, gy moet! - Wel is waer zyt gy eene non; maer voor u wil ik my verdoemen!..... Kom aen myn hart....... En de jongeling klemde reeds door de drift vervoerd het meisje in zyne armen; doch met eene wanhopige pooging rukte zy zich weder los, sprong dan naer een kruisbeeld, dat tegen den muer was gehangen, en het zelve boven haer hoofd verheffende, riep zy uit:
‘Graef! dit teeken onzer zaligmaking zy myn wapen, - het wapen dat eene non betaemt!.... Gy zult toch door het aenranden eener vrouw, die zich Gode heeft toegewyd, den Godmensch aen het kruis niet durven tergen!.....
‘Ik durf alles om u te verkrygen! - antwoordde Van Rammeveld - Helena! voor my is er geen God meer: - u alleen aenbid ik! Gy alleen kunt my het geluk der zaligheid doen smaken!

{==123==} {>>pagina-aanduiding<<}

Helena werd bleek. Was het mogelyk, dat een zwak meisje zich bleef verdedigen tegen dien jongeling, die zinneloos van liefde was?..... Ach! alle hoop van ontsnapping was voorby; want er bleef haer niets meer over dan om medelyden te smeeken; en Van Rammeveld door gebeden terug houden?..... dan eerder zou het vuer met olie kunnen gebluscht worden.....
‘Welnu, kom dan hier! - riep Helena op eens wanhopig uit - Kom laffe schaker! - Zy had een mes op de tafel zien liggen en zwaeide het boven haer hoofd - Kom dan, graef! waerom aerzelt gy?
‘Van Rammeveld is nooit voor een wapen terug gedeinsd, en hy zal het nog niet doen! - riep de jonge edelman, Helena's arm vastgrypende, terwyl hy haer omhelsde.
Het meisje rukte zich weder los. - Een tweevoudig gegil vloog op eens uit beider borsten op, by Helena was het een kreet van verschrikking, by Van Rammeveld was die gil een vloek: - Helena had hem het mes in het hart gestooten. Hy wankelde en viel.................................................................
‘Moordenares! ja, ik ben eene moordenares! - riep Helena, bevende als ware zy door de hand Gods geslagen. -’ Ach, ik durf by dit doode lig-
{==124==} {>>pagina-aanduiding<<}
chaem niet blyven - by dit ligchaem welker ziel ik zelf naer de hel gezonden heb!....... Zy vloog de deur uit, en was een oogenblik daerna in de straet. Het was haer niet moeijelyk gedurende de verwarring der plundering buiten de stad te vlugten. Dien dag en den nacht, die er op volgde, bleef zy als eene zinnelooze ronddwalen.
In de kamer waer Albrecht vroeger woonde, zat Maria, toen het avond geworden was, zuchtende te treuren. Na dat Albrecht haer in het huis van Vonck verlaten had, om de plunderaers op te volgen, was het meisje eenigen tyd als versteend gebleven, zonder te weten wat doen; doch eindelyk was zy naer hare wooning wedergekeerd. De blyken van des jongelings vurige liefde voor eene andere vrouw hadden Maria's hart tot bloedens toe verscheurd; maer het arme meisje voelde zich nogtans door niet één gevoelen van haet tegen Albrecht of zyne beminde verbitterd. In haer hart zoo vol teederheid kon de gramschap geene plaets vinden. Integendeel, de gedachte dat Albrecht, door ziekte verzwakt, misschien in de straten van vermoeidheid bezweken was, of dat hem eenig ander ongeluk overkomen ware, deed haer van schrik sidderen. Met den grootsten angst bleef zy des jongelings wederkomst den ganschen nacht verbeiden. Hoe lang schenen haer die uren, en hoe

{==125==} {>>pagina-aanduiding<<}
bonste haer hart, iedermael dat de stappen van eenen voorbyganger in de straet op de steenen klonken; - maer iedermael was hare hoop ydel: de beminde keerde niet weder.......
Zoo zat het meisje nog in hare kamer, toen het daglicht weder aen de kimmen oprees. Nu kon Maria den angst niet meer verduren; zy verliet hare wooning en ging in alle de wyken der stad inlichtingen nopens Albrecht vragen; deze moeite was te vergeefs: niemand kon haer antwoorden. Eindelyk werd het weder avond en zy, door vermoeijenis afgemat, was genoodzaekt op hare legerstede rust te gaen zoeken. De slaep kwam het meisje nogtans niet verkwikken; de vrees en de pynigingen der onrust hielden haer wakker. Dezelfde onderzoekingen hernam zy des anderdaegs, doch weder even vruchteloos. Verscheidene dagen verliepen eer het haer bekend werd dat de Zoon des Volks te Antwerpen in eene gevangenis was opgesloten. Toen vatte Maria het voornemen op, alles wat haer mogelyk was aen te wenden om ten minste in iets zyn lot te kunnen verzachten.

{==126==} {>>pagina-aanduiding<<}




{==127==} {>>pagina-aanduiding<<}

V.


Het lot der volksvrienden.

‘Moordenares en heiligschendster! dubbele verdoemnis!..... Onder alle duivelen, in het diepste der hel is myne plaets!....... Dáér zal ik eeuwig - eeuwig moeten branden! - zoo snikte Helena, die eenige dagen na Van Rammeveld vermoord te hebben, zich op de baen van Brussel naer Antwerpen voortspoedde - ‘Moordenaerster!...... Eene non, verdoemd zyn!..... Ha! talryke spooken reiken reeds hunne armen naer my uit!........ De non beefde; ieder boomtak scheen haer een drei-
{==128==} {>>pagina-aanduiding<<}
gende geest, ieder blad, dat van de twygen rees, deed haer sidderen.
Eensklaps stond zy stil, versteend van angst en vrees; zy werd bleek als een doodskleed; hare oogen schenen verglaesd: zy meende dat op dit oogenblik eene bloedige geraemte haer naderde; vervloekingen en pynkreten welke door die schim werden uitgeroepen, klonken haer in de ooren.... en op dat rif stond het hoofd van den vermoorden Van Rammeveld, die zy nu met stervende oogen haer dreigend zag aenstaren........ Het geraemte kwam nader en nader; zy zag het reeds zyne armen uitstrekken om haer te omvatten; zy voelde de aenraking - slaekte een schreeuw en trachtte die schrikplaets te ontvlugten.
Doch plotselings bleef het meisje weder stil; zy waende eene witte schim te zien opryzen uit de schaduw welke de boomen in het maenlicht van zich afwierpen, - die verschyning had de gedaente van den vermoorden priester....... ‘Myn broeder! - riep zy, op hare knieën vallende en in den uitersten angst hare handen zamenvouwende - ‘Myn broeder!..... ach, vergiffenis!..... Heb ik dan nog niet genoeg geleden? Waerom wilt gy uwe ongelukkige zuster nog meer pynigen?.... Vervloek my niet! heb medelyden!......
Het hooren van menschen, die op den steenweg

{==129==} {>>pagina-aanduiding<<}
naderden, riep Helena tot het bewustzyn weder; zy sprong op en snelde voort.
Alhoewel door de foltering der wroeging afgemarteld, had de jonkvrouw dien dag reeds tien uren gegaen: hare voeten waren tot bloedens toe gescheurd; haer gang was moeijelyk, als hadde men stukken lood aen hare knieën gehecht. Doch, hoe vermoeid zy ook ware, hoe zeer de bange vrees haer pynigde, toch wilde zy aen geene wooning kloppen, om bystand en eene rustplaets af te smeeken; want sinds eenigen tyd zag zy den toren der O.L.V. kerk van Antwerpen, die zich als eene duistere schaduw in het maenlicht tegen den grysachtigen hemel afteekende, en zy wilde dien avond nog in de stad komen.
Helena wist dat de Zoon des Volks, tot straf zyner liefde voor zyn Vaderland in het Kasteel, als gevangene, door de Van der Nootisten, die zich aen het staetsbestuer bevonden, was opgesloten. Men had haer gezegd, dat de magtige heeren, in de onderaerdsche kelders van dit Kasteel, alle de volksvrienden, die zy in hunne magt konden krygen, van honger en ellende deden sterven, - en zy had besloten poogingen aen te wenden om haren beminden Albrecht te redden. Toen des jongelings lot haer bekend werd, had zy alle vrees ter zyde gesteld en getracht zich by hare vrien-
{==130==} {>>pagina-aanduiding<<}
den geld te verschaffen. Dit verkregen hebbende, hoopte zy door dit middel eenige verzachting in zyne armoede en zyn lyden te kunnen brengen.
Helena was, na inlichting nopens den weg in de voorstad van Antwerpen gevraegd te hebben, aen de grachten gekomen, welke de wallen van het Kasteel omringen.
Te vergeefs was het nogtans dat zy den ingang dier versterking zocht: niets dan de eentoonige groene kleur van het gras deed zich langs alle kanten voor hare blikken op. - ‘Het is hier doodsch als op een kerkhof! - zuchtte het meisje; en inderdaed het Kasteel was eene ware begraefplaets: de ongelukkige gevangenen, welke achter die muren waren opgesloten, behoorden evenmin nog aen de wereld, als lyken die door de diepte des grafs van de menschen zyn afgescheiden.
Helena bleef voor de wallen dwalen, tot dat zy door eene schildwacht werd tegen gehouden. Die man stond voor een der ingangen van het Kasteel. Het was slechts na gezegd te hebben dat zy den heer bevelhebber gaerne wilde spreken, dat hy haer een poortje wees, waer zy zich moest aenkondigen.
Helena bedankte de schildwacht en begaf zich naer de aengewezene plaets. Daer gekomen zynde, voelde zy haer hart wel hevig kloppen, toen, na

{==131==} {>>pagina-aanduiding<<}
gescheld te hebben, zy de levendige toonen der bel in het doodsche uitgestrekte Kasteel hoorde weergalmen.
Niemand kwam openen, en toch had het geluid der bel reeds lang opgehouden; het was als of geen mensch in dit akelig gebouw meer ademde.
Twee fonkelende, gryze oogen waren nogtans reeds op Helena gerigt door een traliewerk, dat in de poort gemaekt was. De man, die zich daer achter bevond, rigtte zyne blikken onderzoekend op het meisje als of hy eene prooi beloerde. Helena werd dit slechts gewaer, toen hy haer toeriep:
‘Wat verlangt gy?
Zy wendde hare oogen, by het hooren dier woorden, naer het tralie-vensterken, en deinsde van schrik en afgryzen achter uit. Helena zag het gelaet van Robert, dat bleek en ontvleescht was geworden door het bot vieren zyner lage driften en nu, door verwarde hairlokken omringd zynde, nog afschuwelyker scheen dan te voren. Hetzelve was slechts flauw verlicht door eene doodkleurige strael der maen, welke op het vensterken nederviel.
‘Wat verlangt gy? - herhaelde Robert, die nu de plaets van gevangenbewaerder in het Kasteel vervulde, eene plaets die hy gevraegd had tot loon der diensten, door hem aen de Van der Nootisten bewezen.

{==132==} {>>pagina-aanduiding<<}

Helena begrypende dat zy, om iets te kunnen verkrygen, dien schelm moest antwoorden, sprak eindelyk, alhoewel met eene bevende stem:
‘Mynheer, ik kom verzoeken, dat men my een der gevangenen late spreken.
‘Zyn naem? - vroeg Robert, die Helena herkend hebbende, reeds vermoedde wat het antwoord zyn zoude.
‘Zyn naem, - sprak Helena stamelend - zyn naem is de Zoon des Volks.
‘De Zoon des Volks! - herhaelde Robert, grynslagchende - Ha! ha!...... Maer jonkvrouw, ik mag u niet zeggen of hy hier is opgesloten.
‘Ach! dat weet ik maer al te wel - zuchtte Helena - in Gods naem, ga by den heer bevelhebber om te vragen of ik hem niet een oogenblik moge spreken. Gy zult rykelyk beloond worden; ik heb geld om Albrecht in zyne ellende by te staen.
‘Rykelyk beloond worden! - riep Robert zyne hebzucht niet kunnende bedwingen - Geld! ha, geef!..... geef hier dat geld!..... ik zal het Albrecht overhandigen.
Helena maekte eene beweging van mistrouwen. ‘Ik zou liever zelf het medelyden van den heer bevelhebber afsmeeken - sprak zy - ‘Ik zou gaern dat geld zelf bestellen.
‘Wacht dan een oogenblik; - antwoordde

{==133==} {>>pagina-aanduiding<<}
Robert - ik zal gaen vragen of ik u mag binnen laten. - Hy verwyderde zich inderdaed eenige stappen; doch bleef dan staen. Eene duivelsche gedachte was in zynen geest gekomen; hy besloot, wat het ook kosten moest, zich het geld van Helena toe te eigenen. De schelm begaf zich naer zyne kamer, welke aen den ingang van het Kasteel was, om eenige maetregels tot het uitvoeren van zyn plan te nemen, en aldus Helena ook te doen gelooven, dat hy waerlyk den bevelhebber was gaen vragen of zy mogt binnen komen.
De jonkvrouw kon zich van vermoeidheid, voor de poort niet langer regt houden. Zy zag rond naer eene plaets, waer zy kon gaen zitten, en merkte een meisje op, dat niet verre van daer op eene steenen bank, met haer hoofd op de hand geleund, zat te weenen. Helena naderde die droeve en was niet weinig verwonderd, toen zy dezer gelaetstrekken onderscheidde: zy herkende Maria, Albrecht's pleegzuster.
Het is wel waer dat eene schoone ziel door het lyden wordt veredeld: de ontmoeting dezer meisjes, welke zoo klaer van hare liefde voor Albrecht getuigde, kon nu niet de minste sprankel minnenyd in hare harten doen branden. Integendeel, het was haer een zoete troost te zien, dat er nog andere menschen waren die den beminden

{==134==} {>>pagina-aanduiding<<}
Albrecht in zyn lyden niet hadden vergeten, en dat zy dus elkander in het verzachten zyner pynen zouden kunnen helpen.
Geene van beiden wist nogtans hoe eene zamenspraek aenvangen; zy zouden misschien nog lang in eene verlegene houding tegen over elkander gebleven zyn, indien Robert, de poort van het Kasteel openende, niet verschenen was. Hy wendde zich tot Helena en sprak:
‘Jonkvrouw, de bevelhebber heeft geantwoord, dat het heden te laet is om u in gehoor te ontvangen. Doch om een blyk zyner welwillendheid te geven, heeft hy my geboden u naer uwe verblyfplaets te vergezellen; want het is reeds laet, en er zouden u onaengenaemheden kunnen overkomen.
Robert loog; hy had den bevelhebber niet gezien.
‘Maer, mynheer - snikte Helena - indien het morgen te laet ware, indien hy dezen nacht stierve!.....
‘Het besluit van den bevelhebber is onwederroepelyk. - viel Robert haer in de rede.
Helena begreep dat zy genoodzaekt was te gehoorzamen; zy volgde, alhoewel met tegenzin, den bedrieger, meenende dat hy haer een gevoegelyk nachtverblyf zoude aenwyzen.

{==135==} {>>pagina-aanduiding<<}

‘En gy, - sprak Robert, Maria naderende; maer zoo stil dat Helena de woorden niet kon verstaen - indien gy nog ooit hier aen de poort durft komen, dan zal ik u op nieuw myne vuisten doen voelen!...... Maek u weg! voort! langs dáér!
Maria verwyderde zich eenige schreden; maer ziende dat haer broeder, in plaets van zich regtstreeks naer de stad te begeven, eenen verkeerden weg was ingegaen, kreeg zy kwade vermoedens en nam het besluit hem op eenigen afstand te volgen. Die vrees van Maria was maer al te gegrond: nauwelyks had zy eenige honderde schreden gedaen, toen op eens een scherpe, wanhopige gil haer oor kwam treffen. Het meisje vloog vooruit, zoo luid mogelyk ‘hulp’ roepende. Zy zag dat Helena reeds door Robert was op den grond geworpen.
‘Verdoemd, dat zult ge duer betalen! - riep Robert, met een mes in de hand naer zyne zuster springende; maer hy had haer nog niet bereikt toen hy eensklaps aen den hals gegrepen en ter aerde geworpen werd, door iemand, die uit de stad naer het Kasteel terugkeerende, Maria's noodkreet gehoord had en ter harer hulp toegesneld was. Robert spande alle zyne krachten in om zich los te rukken. Het gelukte hem zelfs den aenvaller van zyn ligchaem te werpen en sprong dan drei-
{==136==} {>>pagina-aanduiding<<}
gende op; maer in zynen aenvaller den zoon van den bevelhebber des Kasteels herkennende, nam hy eensklaps de vlugt.
De heer die Helena gered had, was een jongeling van omtrent drie en twintig jaren, met een schoon gelaet, dat eene openhartige ziel aenduidde; zyne houding was bevallig en zwierig. Hy vroeg op beleefden toon aen Helena of zy vermoeden kon waerom Robert haer had aengerand.
Helena, die van hare aendoening nog niet geheel was hersteld, verhaelde bevende hoe zy van Brussel gekomen was om iemand, die in het Kasteel gevangen zat, te bezoeken, en dat zy geloofde door Robert aengerand te zyn, dewyl hy haer het geld, dat voor den gevangene bestemd was, wilde ontnemen.
‘En gy juffer, - sprak de jonge man zich naer Maria wendende - waerom bevindt gy u zoo laet op deze eenzame plaets?
‘Ach! mynheer, - antwoordde het meisje snikkende - ik was met hetzelfde inzigt als die jonkvrouw gekomen: de man, welke zy wilde bezoeken is myn broeder.
‘Weet gy waer den nacht door te brengen? - vroeg de jonge man, door medelyden bewogen.
‘Neen, mynheer! - was beider antwoord.
‘Welnu - sprak hy - kom met my: myn vader

{==137==} {>>pagina-aanduiding<<}
is bevelhebber van het Kasteel; ik zal u aen myne moeder voorstellen.
Dit aenbod werd door de meisjes met vreugde en dankbaerheid aengenomen; eenige oogenblikken later bevonden zy zich in het Kasteel. De zoon des bevelhebbers, na aen eenen officier bevel gegeven te hebben om Robert te doen achtervolgen, vroeg aen eenen ouden dienaer, dien hy ontmoette, waer zyne moeder zich bevond; hy wilde haer de twee vrouwen aenstonds aenbevelen.
‘Uwe moeder? - sprak de dienaer - Mynheer, zy is zoo goed, zoo barmhartig! Op dit oogenblik is zy by een' der gevangenen die op sterven ligt.
Die lof van de moeder deed den zoon glimlagchen. - ‘Weet gy wie die stervende is? - vroeg hy.
‘Ja, mynheer, - antwoordde de dienaer - het is een jonge werkman, die gedurende den oproer te Brussel zich aen het hoofd des volks gesteld heeft. Men zegt dat hy hier is opgesloten, omdat de staetsbestuerders voor zyne volksliefde beducht waren.
‘Zyn naem? - vroeg Helena anstig.
‘Men noemde hem den Zoon des Volks - antwoordde de dienaer.
‘God! dat is Albrecht! - riep Helena.
‘Ach! myn broeder! - gilde Maria.

{==138==} {>>pagina-aanduiding<<}

‘O, mynheer, zouden wy dien stervende niet mogen zien? - bad Helena - Eeuwig zullen wy u dankbaer zyn!
De jonge man scheen zich eenige oogenblikken te bedenken, eindelyk antwoordde hy:
‘Jonkvrouw, het is ons verboden iemand in onderhandeling met de gevangenen te brengen; maer ik ben zoo diep ontroerd by het zien uwer smart, dat ik het u niet kan weigeren. Myn vader is afwezig en gedurende zyn afzyn voer ik hier het bevel, dus heb ik de magt om aen uw verzoek te voldoen.
‘O, heb dank! - antwoordde Helena op diep gevoeligen toon.
Eene poos daerna daelde de jonge heer met de meisjes de trappen af, voorgegaen door den dienaer, die eene brandende fakkel droeg; zy begaven zich naer de onderaerdsche kerkers.
De harten van Helena en Maria poppelden wel hevig, wanneer zy hare stappen tegen de steenen gewelven hoorden weergalmen, en die aendoening werd nog heviger toen zy de deur van Albrecht's kerker krassend hoorden opengaen.
Droevig en akelig was het tooneel, dat zich in de gevangenis voor hen opdeed. In eenen vuilen, killigen kelder, waer een man niet kon regtstaen zonder zich het hoofd tegen het zwarte, steenen

{==139==} {>>pagina-aanduiding<<}
gewelfsel te stooten, lag Albrecht stervende op eenige busselen strooi uitgestrekt. Zyn geel en uitgemergeld gelaet werd beschenen door de flauwe roodachtige vlam eener lamp, die door eene nevens hem knielende vrouw was vastgehouden. Rond den jongeling waren een tiental andere gevangenen geschaerd; zy bevonden zich in eene halve duisternis, want het doove licht der lamp kon aen de donkerheid in den kerker, slechts op eene zeer kleine uitgestrektheid, hare zwarte akeligheid ontnemen. Die mannen waren allen door de Van der Nootisten in die onderaerdsche gevangenis geworpen, dewyl zy eenige baetzuchtige, magtige staetsbestuerders hadden durven aenranden, om ten voordeele van hun Vaderland en het Volk te werken. Allen hadden zich vroeger door hunnen verheven geest of de voorregten hunner edele geboorte aen het hoofd der zamenleving bevonden; zy hadden die persoonlyke voordeelen opgeofferd, om de menigte hunner landgenooten gelukkig te maken, - en hunne vergelding was nu een kerker, waer men hen van gebrek en in de onreinheid deed verkwynen.......
Een der menschen die met innig medelyden de pynlyke uitdrukking van Albrecht's verstorven gelaet scheen gade te slaen, was de veldheer Van der Meersch!...... Van der Meersch, die de eerste

{==140==} {>>pagina-aanduiding<<}
door eene roemryke overwinning te Turnhout, betoonde, hoe magtig de vlaemsche leeuw nog was, wanneer hy ontwaekte en getergd opsprong!....
Alle de gevangenen hadden, by het opengaen der deur, met nieuwsgierigheid hunne blikken naer de binnenkomenden gewend. Helena en Maria waren Albrecht genaderd, en knielende nevens zyn strooi-leger gevallen; doch te vergeefs was het dat zy zich door blyken harer liefde van hem wilden doen herkennen: de stervende bleef bewusteloos. Zy moesten stilzwygende aen Albrecht's zyde blyven weenen.
De doodsche stilte, welke in de gevangenis heerschte, werd eindelyk door Van der Meersch onderbroken; hy sprak zuchtende:
‘Broeders zyn einde is naby... laet ons bidden!...
Alle de gevangenen knielden neder en ontblootten zich eerbiedig het hoofd; want de Zoon des Volks werd om zyne verhevene ziel en zynen krachtigen geest door die helden als een hunner edelste wapenbroeders geëerbiedigd. Zy hadden zyne vaderlands- en volksliefde met bewondering leeren kennen, en meermalen den jongen werkman als een voorbeeld van moed in het lyden, aen elkander voorgesteld.....
Het gemurmel der gebeden werd eensklaps verstoord door de vrouw, welke naest Albrecht knielde

{==141==} {>>pagina-aanduiding<<}
en van tyd tot tyd het koude doodszweet, dat op zyn voorhoofd parelde, afveegde; zy kon niet langer hare aendoening meester blyven en sprak:
‘Albrecht!...... myn lieve zoon!....... Albrecht, ach, open nog eens uwe oogen!...... Zeg nog eenmael dat gy my vergiffenis geeft, Albrecht! - De toon harer stem was zoo hartverscheurend, dat by het hooren dier woorden alle de omstaenders tranen in hunne oogen voelden komen.
Die vrouw was de moeder van Albrecht. Slechts sedert eenige uren had zy haren zoon in dien kerker wedergevonden. Toen, volgens hare liefdadige gewoonte, zy dien dag de gevangenen bezocht, om hun eenigen bystand uit te deelen, had zy den zieken Albrecht droeviger gezien, dan hy dit gewoonlyk was; tranen vloeiden over des jongelings wangen, terwyl hy de oogen strak gevestigd hield op een papier, dat hy in de hand had. De vrouw had getracht zynen moed door zoeten troost weder op te beuren. Dan hadden de weinige woorden, welke Albrecht zuchtende antwoordde, haer doen verstaen, dat de ongelukkige zyne ouders niet kende, en dat de brief, welke hy in de hand hield, eene aenbeveling was, die, met eene som gelds, in zyne doeken gevouwen was, toen men hem voor eene kerkdeur te vinden gelegd had. By het hooren dier woorden, was er eene rilling

{==142==} {>>pagina-aanduiding<<}
van hoop en angst gekomen in het ligchaem dier vrouw, welke sedert jaren het verlies van haer eerste kind beweende; haer hart beefde, en zy vroeg naer Albrecht's ouderdom, op eenen zoo diep ontroerden toon, dat de jongeling van verwondering en van aendoening zich als koud voelde worden. Nauwelyks had Albrecht geantwoord of zy greep met eene krampachtige beweging het papier, dat hy vast hield, en een schreeuw vloog uit hare borst: zy herkende het geschrift: het was dat van Albrecht's vader; - zy had haren zoon gevonden!.....
Eenige oogenblikken bleven de moeder en Albrecht, tranen van aendoening stortende, elkander in hunne armen aen het hart drukken, maer eensklaps rukte Albrecht zich uit de armen der vrouw, haer van zich af stootende; - hy wilde zyne moeder niet meer erkennen!.... De hevige aendoening dier wedervinding had zynen geest, die door de ziekte reeds verzwakt was, in yling gebragt.
De moeder had sedert dit oogenblik haren zoon niet meer verlaten; maer te vergeefs had zy hem gebeden, te vergeefs om medelyden gesmeekt: hy sprak haer niet een enkel zoet woord toe, en bleef onbewegelyk als een lyk op het strooi liggen.
‘God! ach, moest ik mynen zoon dan slechts op zyn sterfbed wedervinden! - snikte de vrouw

{==143==} {>>pagina-aanduiding<<}
weenende - Albrecht! o Albrecht, herken ten minste nog eens uwe moeder!
‘Moeder! - herhaelde de jongeling, by het hooren van dit woord zyne oogen openende, en het leven scheen in zyn ligchaem terug te keeren - ‘Moeder!....... ach, ik ken dit woord niet; - ik heb immers geene moeder!
‘Lieve Albrecht ik ben uwe moeder! Ach, verstoot my niet! - bad de vrouw bevende, terwyl zy Albrecht de hand drukte.
‘Myne moeder was de moordster van haer kind! - riep Albrecht, en zyne oogen, in welke alle leven over eenige oogenblikken door den dood uitgedoofd scheen, werden nu vurig en verwilderd.
‘Myn zoon! - ging de knielende vrouw voort, in wanhoop hare handen zamenwringende - Albrecht! o, vergeef......! Gy weet immers niet door welke rampzalige ongelukken gy van my verwyderd werd!........ Albrecht, ik had u nauwelyks eenmael aen mynen boezem mogen drukken, nauwelyks eenmael in eene verrukking van moederliefde uwen naem kunnen uitspreken, toen een ontaerde vader u reeds uit myne armen rukte!..... Uw vader wilde - zoo hy zegde - aldus zyne en myne eer redden; want myne liefde voor dien man was, helaes! niet door het huwelyk gewettigd!.....

{==144==} {>>pagina-aanduiding<<}

De smart en de angst hadden die vrouw als zinneloos doen worden: het geheim harer onechte liefde, dat tot dan toe in het diepste haers harten was opgesloten geweest, maekte zy nu in het byzyn der gevangenen bekend, en zoo zeer werd haer hart op dit oogenblik door de hevigste gevoelens bestormd, dat zy de schaemte zelfs niet gevoelde.
Albrecht staerde de ongelukkige vrouw met brandende blikken in hare oogen, dreigende verhief hy den arm, en riep: ‘Vrouw, was er dan geen enkel menschelyk gevoelen in uw hart?.... Welhoe, om eene ydele voldoening te streelen, werd een pasgeboren kindje, zonder de minste bescherming te midden van de stormen der wereld gesmeten! My heeft men daer als eenen verworpeling kunnen verachten en verstooten! - O, gy hebt my veel, zeer veel doen lyden!...... Maer, God zal u straffen!....... Indien gy myne moeder zyt, wees dan gevloekt!..... En des jongelings hoofd viel, na dat hy die woorden gesproken had, achterover; zyne oogleden sloten zich; hy bleef roerloos, als hadde zyne ziel de aerde reeds verlaten.
‘Albrecht! - gilde de vrouw, doodsch bleek wordende - Albrecht, ach, sterf niet! kom nog eens tot u zelven!....... God! zou myn zoon zyne moeder dan in het laetste oogenblik vervloekt

{==145==} {>>pagina-aanduiding<<}
hebben!...... Maer, neen, zie! hy opent weder de oogen! hy zal my nog vergeven!.... Albrecht! ach, indien gy wist hoe myn hart op ieder oogenblik des levens door de foltering des naberouws werd verscheurd, dan zoudt gy medelyden met uwe ongelukkige moeder voelen, dan zoudt gy haer niet verstooten!.....
‘Weg! weg! - schreeuwde Albrecht in yling. - Weg! ik zie vlekken bloeds op uw kleed! het is bloed van uw kind, dat gy vermoord hebt! - En hy drong zich achteruit, als hadde de aenraking der ongelukkige hem doen yzen.....
Wat de zoon des bevelhebbers gevoelde, by het hooren van de bekentenis zyner moeder en van Albrecht's schrikkelyke woorden, o, dat moest hartverplettend zyn! Het angst zweet brandde op zyn gansch ligchaem; hy moest de pylers der deur, aen welke hy tot nu toe was gebleven, vastgrypen, om zich te kunnen regthouden.
Helena en Maria bleven, als verlamd door hunne aendoening, nevens Albrecht knielen.
‘Myn zoon! - snikte de rampzalige moeder, op hare knieën weder tot by den jongeling kruipende - Albrecht, o vergiffenis! genade!........ Ach! vervloek stervende uwe moeder niet!.....
‘Moeder! - herhaelde Albrecht na eene poos gezwegen te hebben - ‘Moeder! - en ditmael

{==146==} {>>pagina-aanduiding<<}
werd de toon zyner stem zoo zoet en teeder, dat de vrouw by het hooren van dit woord haer bloed in het hart van aendoening voelde stilstaen - ‘Moeder!! - en zyne yling eene nieuwe wending genomen hebbende, stak hy zyne zamengevouwene handen in verrukking tot haer uit - ‘Ja, moeder, ik wil aen uw hart rusten!.... Wy hebben elkander immers altoos zoo innig, zoo teeder bemind!....... Wy zullen spreken van die tyden toen ik van uit myne wieg u zoo lief kon toelagchen, toen gy die lach zoo liefdevol beantwoorddet!....... Herinnert het u nog dat het eerste woord, welk gy my leerdet stamelen, de naem ‘moeder’ was?...... Toen waren wy gelukkig, niet waer? Toen waren uwe streelingen zoo zacht!..... O, wy zullen zamen nog lang gelukkig zyn!.....
‘Gelukkig! - zuchtte de vrouw, eene traen uit hare oogen wisschende - Gelukkig!...... ach, hy vergeet dan dat de dood hem zoo naby is!.... God! door hoe veel lyden moet ik myne misdaed boeten!.....
‘Ja, moeder, wy zullen zamen nog lang gelukkig leven! - ging Albrecht voort op nog zachteren toon, maer die nog dieper door het hart der vrouw sneed. - En dan, moeder, dan zal myne Helena ook by ons komen!..... Ik bemin myne Helena, zoo innig, zoo vurig, moeder!.... Helena!.... Helena!....

{==147==} {>>pagina-aanduiding<<}
een schoone naem niet waer?...... Moeder gy zult haer immers ook beminnen? zy is zoo goed, zoo schoon!.....
Albrecht! Albrecht! - riep Helena hare armen om des jongelings hals strengelende - Albrecht! ach, pynig toch uwe moeder niet meer!...... Heb medelyden!
‘Helena!....... God wat zie ik? - schreeuwde Albrecht, het hoofd driftig oprigtende en het meisje van zich stootende. - ‘Helena!........ Van Rammeveld is by haer! - En Albrecht's oogen werden brandend, het wit derzelve werd met vlekjes bloed geverwd; hy stak het hoofd zoo angstig vooruit en de uitdrukking van zyn gelaet was zoo vol afgryzen, als ware hem eene duivelsche afschuwelykheid verschenen.
‘Zie! zie! - ging hy voort, na eenige oogenblikken van een schrikkelyk stilzwygen. - ‘Zie! de schelm nadert myne beminde!...... Hy durft haer zoenen!.... Hy grypt haer in zyne armen!..... God! dat de donder hem verplette!.....
‘Bedaer!....... In Gods naem, bedaer! - riep Helena - ‘Albrecht, ik ben immers by u!
‘Ha, God dank! - ging Albrecht in zyne ylende vervoering voort, als hadde hy Helena's woorden niet verstaen - Dáér daelt een engel uit den hemel om myne beminde uit de magt des edelmans

{==148==} {>>pagina-aanduiding<<}
te redden!..... Die engel is myne zuster, Maria..... zy toch wil my troosten; zy toch zal my immer beminnen!
‘Ja, Albrecht ik bemin u! Ja, ik heb u altoos lief gehad! - nokte Maria, zich nu ook aen Albrecht's borst werpende - Maer lieve Albrecht, kom tot u zelve!..... Gy doet ons zoo veel lyden!
‘Maria, ja gy hebt my lief; maer gy ook hebt my nogtans eene onverdragelyke smart veroorzaekt! - zuchtte Albrecht - Is het niet van de liefde, die ik als broeder u toedroeg, dat een valsche lasteraer zich bediend heeft, om my verachtelyk in de oogen myner beminde Helena te doen schynen?.....
‘Neen, neen nooit heb ik dien laster geloofd! - viel Helena hem in de rede - Ik heb u altoos bemind, Albrecht!.....
‘Bemind!..... Gy bemindet my dan waerlyk?.... Door u bemind worden! - riep de jongeling in verrukking zyne armen naer Helena uitstrekkende. - Wy hadden dan zamen de zaligheid der liefde kunnen smaken, indien die verrader Van Rammeveld u niet gekend hadde!..... Vloek, verdoeming over hem!.....
‘Albrecht, ik heb dien graef kunnen ontsnappen! - fluisterde Helena - Ik ben uwer liefde nog waerdig!..... Ik heb hem zyne eerlooze drift

{==149==} {>>pagina-aanduiding<<}
met den dood doen boeten, en ben gevlugt........
Dank, o myn God! - riep Albrecht, door vreugde vervoerd - Ik zal myne beminde dan in den hemel, rein en glinsterende te midden der maegden wedervinden!..... O, nu kan ik zonder smart sterven; - myne zaligheid zal volkomen zyn!
Die zoete woorden van Albrecht hadden aen zyne moeder weder hoop gegeven. Steeds knielende riep zy hem toe:
‘Ach! myn zoon, denk nog eens aen uwe moeder!...... Zult gy haer dan voor eeuwig in eenen afgrond van smarte stooten? met één woord kunt gy my immers redden!...... Albrecht, o heb toch medelyden!
‘Moeder! - sprak Albrecht tot zich zelven komende - Moeder, ach, myn harte bloedt, wanneer ik u zie lyden! - en hy sloot de vrouw in zyne armen, terwyl eene traen van aendoening zyne oogen kwam bevochtigen.
‘Gy vergeeft my dus! mag ik u dan nog myn' zoon noemen? - bad de rampzalige.
‘Ja, moeder ik bemin u toch! - ging Albrecht voort - O, nu voel ik hoe zoet het is eene moeder aen zyn hart te mogen drukken!..... En ik zal in den hemel ook voor u bidden, moeder!
Welk hartroerend tooneel moest het zyn, dien stervenden zoon aen zyne ongelukkige moeder

{==150==} {>>pagina-aanduiding<<}
den zoen van vergiffenis te zien geven! Maria, de zoon des bevelhebbers, Helena en zelfs alle de gevangenen voelden zich van ontroering de harten als in tranen versmelten.
‘Moeder - sprak Albrecht, na eene poos stilte. Ik heb u iets te verzoeken: dit meisje - en hy wees op Maria - was voor my altoos een engel van goedheid; zy beminde my als haren broeder, ik had haer lief als myne zuster; moeder, ik bid u haer als uw eigen kind aen te nemen en te verzorgen.
‘Op ieder uer myns levens zal ik haer myne liefde en dankbaerheid betoonen - antwoordde de vrouw - En gy - ging zy voort zich naer Maria wendende, - zult immers myne dochter wel willen zyn?
Het meisje kon niet spreken: de woorden verstikten in haren gorgel; maer zy drukte met liefde Albrecht's hand, die hy haer had toegereikt, aen het hart.
Albrecht wendde nu weder zyne blikken naer zyne beminde.
‘Helena - sprak hy, - het einde nadert; vaerwel!
‘Albrecht, ik hoop weldra in den hemel by u te komen!...... - antwoordde Helena - Voor my is er toch geen geluk op de wereld.

{==151==} {>>pagina-aanduiding<<}

‘Daer boven zal geene smart meer zyn, Helena! - Wy zullen daer eeuwig elkander ongehinderd beminnen! - fluisterde Albrecht, zyn hoofd op haren boezem latende rusten, terwyl hy zyn' liefde blik in hare oogen liet baden.
‘Ja, ik durf hopen u eens in den hemel te zullen wedervinden. God zal onze aerdsche liefde vergeven! - antwoordde Helena - De Doorgronder aller harten weet immers hoe ik geworsteld heb om myne zondige gevoelens te dooden; want ik mogt u niet beminnen, Albrecht! ik ben eene non!......
‘Eene non!..... Gy eene non! - riep de jongeling - Ha! nu begryp ik waerom gy steeds myne blikken ontvlugttet..... Eene non!.... Maer, Helena God zal zich over u erbarmen; - indien er iemand gestraft moet worden, dan is het de oostenryksche dwingeland die u genoodzaekt heeft in de wereld terug te keeren.
‘Ja, het is slechts na dat ik het klooster verlaten had, dat ik u heb leeren kennen, Albrecht!.... - antwoordde het meisje - Daerenboven, de Opperheer zal uwe edele vaderlandsliefde als eene vergelding aennemen!.....
‘Och, Helena! - sprak Albrecht, met afgebrokene woorden, het meisje aen zyn hart drukkende - Helena!...... O, mogten onze zielen in elkander

{==152==} {>>pagina-aanduiding<<}
gesmolten..... zamen de eeuwigheid invliegen, om God vergiffenis te gaen afsmeeken!
‘Ik zal weldra komen; ik voel dat het my onmogelyk is nog lang te leven! - antwoordde Helena - Vaerwel, Albrecht!.... tot weldra, vaerwel!.....
Nog een laetste blik, stuerde Albrecht de voor hem knielende vrouwen toe; dan sloten zich zyne oogen en magteloos liet hy het hoofd achter over vallen.
‘Helaes, de vryheid verliest een harer edelmoedigste verdedigers! - zuchtte Van der Meersch - Er is een slagtoffer te meer van de eigenbaet en van de vooroordeelen in ons Vaderland.
‘Vaderland! - herhaelde Albrecht, by het hooren van dit woord nog eens zyne oogen openende - Vaderland....... ach....... wat al zwarte rampwolken..... zie ik..... myn Vaderland bedreigen!.... Door wat al verlaging..... en slaverny...... zullen België's kinderen..... ter neêr gedrukt worden!...... Maer, nogtans...... eens zal het licht der vryheid....... door de duisternis der vernedering dringen; - en God geve.... dat de Belgen..... dan de lessen van ondervinding...... welke hunne geschiedenis oplevert..... te baet nemen.
Die laetste woorden waren reeds door de snikkingen der dood onderbroken; de jongeling

{==153==} {>>pagina-aanduiding<<}
maekte nog eene laetste stuiptrekkende beweging, bleef dan eenige oogenblikken zieltogende; - en het lyden van den Zoon des Volks had opgehouden!....

{==154==} {>>pagina-aanduiding<<}




{==155==} {>>pagina-aanduiding<<}

VI.


Slot.

Een tydstip van twee jaren was voorby sedert den dood van Albrecht. Wat was er gedurende dien tyd van Helena, van Maria en van den laeghartigen Robert geworden?
De lezer volge ons nogmaels in den kerker waer Albrecht gestorven is; daer zullen wy Robert wedervinden: de schelm was aengehouden eenige dagen na zynen aenslag op Helena, en men had hem veroordeeld om het overige zyns levens als gevangene in eene der onderaerdsche kelders van het Kasteel door te brengen.

{==156==} {>>pagina-aanduiding<<}

De edele gevangenen, welke Albrecht's sterfbed omringden, hadden sinds lang dien akeligen kerker verlaten; zy waren byna allen uit die gevangenis naer het graf gedragen; slechts twee of drie hadden hunne vryheid wedergekregen. Robert stond daer dus gansch alleen, - alleen met de wroeging die zyn hart afknaegde, alleen met de verplettende wanhoop!
Gansche dagen leunde hy onbewegelyk in eenen duisteren hoek van zynen kerker, tegen den zilten muer, zyne gekruiste armen op de borst prangende. Zyn hoofd helde voor over; een ruige, vuile, rosse baerd hing op zyne borst, die sinds lang nog slechts met lompen bedekt was. Het lyden had zyn ligchaem afgeteerd; hy was beenderig als een rif. Zyn gelaet was grauw en verstorven; maer zyne oogen fonkelden nog, als scheen er iets duivelsch in dezelve te branden. Zelden kwamen eenige woorden ratelende uit zyne borst; dan zuchtte hy: ‘Ach, mogte ik sterven!
Maer de dood kwam niet; Robert moest zyne schelmstukken nog door meer lyden boeten: hy mogt niet sterven voor dat zyn hart geheel door de foltering des naberouws en door de vrees voor de eeuwige straffen was opgevreten.
Somtyds had hy oogenblikken van razende woede, oogenblikken wanneer hy den God die hem

{==157==} {>>pagina-aanduiding<<}
strafte, durfde vervloeken, en om wraek riep over de edelen, die verheugd waren zich door eene gevangenschap van hem te kunnen ontmaken! Maer die vervoeringen van gramschap dienden slechts om hem zyne onmagt daerna beter te doen gevoelen, om zyn lyden te verbitteren; en die godslasteringen waren telkens eene oorzaek om zyne wroeging dieper te doen knagen.
Lang verbeidde hy in dit lyden den dood; maer reeds vele jaren was hy vergrysd, toen zy hem den genade slag kwam toebrengen.
En Maria dan?
Hare taek van lyden scheen volbragt. De moeder van Albrecht bleef getrouw aen de belofte, welke zy haren zoon op zyn sterfbed had gedaen. Een oppervlakkige oordeeler zou gezegd hebben dat God aen Maria een zoet geluk gezonden had, tot loon harer reine liefde en zelfopoffering.
Maer, indien de smartkelk voor Maria geledigd scheen, dan integendeel werd Helena nog altoos door een grievend lyden gemarteld.
Toen Albrecht den laetsten adem gesnikt had, werd men genoodzaekt haer met geweld van het lyk af te rukken. Dan was zy eenige oogenblikken als zinneloos van smart gebleven. Eindelyk was de herinnering van Van Rammeveld's moord haer weder te binnen geschoten; dit had hare wanhoop

{==158==} {>>pagina-aanduiding<<}
nog drukkender doen worden, en sidderende had zy die daed aen den zoon van Albrecht's moeder bekend gemaekt. Die jonge man, om Maria aen de wraek der edelen te onttrekken, had haer dien zelfden nacht in eene boot over de Schelde gevaren en dan naer de hollandsche Staten geleid. Daer had zy zich in een eenzaem dorpje neêrgezet.
Sedert dien tyd had de jonkvrouw zich van alle menschen afgezonderd. Gansche dagen bleef zy in hare kamer opgesloten, ten prooi aen de bitterste gevoelens. Eenigen tyd had het plengen van tranen haer eenige verligting in de smart doen gevoelen; maer nu had de wroeging des naberouws haer hart reeds zoo diep verscheurd en zoo veel doen bloeden, dat het te verdord geworden was, om nog tranen te kunnen vormen. Zy durfde zelfs niet meer bidden: eene moordenares en heiligschendster was immers onwaerdig om haren God te mogen aenspreken! - Niet één oogenblik rust, niet één stond verpoozing mogt zy genieten: hare nachten waren slapeloos, of wanneer de vermoeijenis haer somtyds deed insluimeren, dan kwamen de schrikkelykste droomen haer folteren, dan werden haer duizende vermaledydingen door afschuwelyke geesten in het oor gehuild. Somtyds riep zy den dood ter harer hulp, en nogtans was er niets dat zy meer vreesde dan

{==159==} {>>pagina-aanduiding<<}
te sterven; want na den dood wachtte haer immers de Opperregter, en Helena durfde niet hopen dat de marteling van haer ligchaem, met welke zy hare zonden wilde boeten, genoeg zyn zoude, om vergiffenis harer misdaed te verwerven......
Maer tusschen alle die vrees en die wroeging was haer tot nu toe toch één aerdsch gedacht by gebleven: zy herinnerde zich somtyds nog niet huivering den oproer, in welken Albrecht had uitgemunt, en wenschte dan altoos het welzyn haers Vaderlands.
Helaes! jonkvrouw, die wenschen worden niet volbragt: het Vaderland versterft, inwendig door de eigenbaet en de partyzucht zyner eigene kinderen verscheurd, zoo als uw hart door zyne eigene gevoelens wordt afgeknaegd. Het volksbestaen der Belgen gaet ten grave, zoo als gy ten grave daelt. Het Vaderland is door den Oostenryker weder overweldigd; hy doet de Belgen weder bukken onder den yzeren scepter zyner dwingelandy. En wat nog erger is, de mannen die zich vroeger volksvrienden noemden, wenden zich nu tot Frankryk, om daer bystand af te smeeken; zy zyn onbezonnen genoeg om hunne natuerlyke vyanden, welke sedert eeuwen België als eene prooi beloeren, in het Vaderland te roepen! Hun verlangen zal weldra volbragt zyn: de Oostenrykers zullen verjaegd worden; maer dan zal België

{==160==} {>>pagina-aanduiding<<}
een deel van Frankryk zyn; een fransch keizer zal den eeuwigen droom zyner landgenooten verwezenlyken: zy zullen hunne grenzen zelfs tot over den Rhyn uitstrekken!.....
Helaes, dan zullen de Belgen verbasterd worden; zy zullen de tael en de zeden hunner vaderen verachten om vreemden na te apen, om voor vreemden te kruipen!.....
Maer, toch eens zullen er mannen opstaen, die verontwaerdigd, het schandige van die verlaging aen Vlaenderen's kinderen zullen betoonen; mannen die hun de woorden ‘Vryheid en Vaderland’ in het oor zullen roepen om hen uit den doodelyken slaep op te wekken. Die verdedigers van der vaderen zeden zullen de harten hunner broederen nog warm van vaderlandsliefde doen kloppen; zy zullen de Belgen hunne eigenwaerde doen voelen, - indien de partyzucht niet tusschen hen sluipe, - indien de eigenbaet hunne poogingen niet verydele.


{==161==} {>>pagina-aanduiding<<}

OUDE KINDERVERTELSELS

{==162==} {>>pagina-aanduiding<<}

Nadruk en vertaling verboden.




* Het afschaffen der broederschappen was een der grootste grieven, welke men tegen keizer Jozef II inbragt.

* Dit was de scheldnaem door het volk aen de Oostenrykers gegeven.


