 
   
	  
		   11. Ander psalmen 
		  Jan Utenhove 
		
		  GEBRUIKT EXEMPLAAR 
		  Microfilm Universiteit van Amsterdam sign.: 481 G 30 [3]
		   
		  ALGEMENE OPMERKINGEN
		  Voor dit bestand van 11. Ander Psalmen
			 is gebruik gemaakt van een microfilm van het exemplaar van de Universiteit van
			 Amsterdam, afdeling Zeldzame en Kostbare Werken (sign. 481 G 30 [3]). De
			 onderhavige versie is een diplomatische weergave van deze microfilm, behalve
			 bij de volgende ingrepen: de notenbalken zijn achterwege gelaten, de tekst die
			 in de notenbalken stond wordt hier gepresenteerd als â€˜normaleâ€™ versregels. De notenbalken zijn terug te vinden in de facsimilescans.
			  
		  REDACTIONELE INGREPEN 
		  In deze uitgave zijn de abbreviaturen opgelost. Het paragraafteken
			 is achterwege gelaten.  
		  De vertaling van enkele woorden van margenoot fol.A2v en margenoot
			 fol. B3r is onzeker: 'van der oueruloedt Christi, hebben wy al
			 ontfanghen Jo.1 Hc.1. want hy is die rechte Faron waervan dat
			 Psalmo 133. staet. So vermaendt Christus zijn bruyt so Luc.14. Joan 12. staet'.
			 en 'So spreken oock de godloose Sap. in't 2 maer sy en sullen die
			 straffe niet ontloopen. so 2. Pet. 3 staet.' 
		  Het folionummer B3r was aangegeven als B4r, dit is gecorrigeerd.
			  
		 
		   
			 2001 dbnl 
		   
		  uten003ande01_01
		  
		scansDSOLmetadata:yes 
		  Jan Utenhove 11. Ander psalmen. Gillis van der Erven, Emden,
			 1559 
		 
	  
		DBNL-TEI 1 
	  
	  
		 
		  2001-01-23 
		   
			 CB 
		   
		  colofon toegevoegd 
		
	 
		2003-02-21 
		 
			IH 
		 
		bestand verbeterd volgens richtlijnen oktober 2002 
	 	
	 	
	 	2008-03-12 
		   
			 DS 
		   
		  conversie van het bestand naar teixlite 
	
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jan Utenhove 11. Ander psalmen. Gillis van der Erven, Emden, 1559
 
Zie: https://www.dbnl.org/tekst/uten003ande01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

  	
  		
  	
	  
		
 
{==A1r==} {>>pagina-aanduiding<<}
 
		  11. Ander psalmen door 
			 J.V. Autheur der Duytscher ghemeynten (die te
			 Londen was) sangkboeck, namaels daertoe in rijme, op
			 sangkswijse te samen ghestelt, ende nu op het eerste in drucke tot
			 stichtinghe ende troost aller vromer Christenen wtgegaen.

			  
		  Ephes.5.c.19,
		   
		  Wordet vol gheests, ende spreket onder malkanderen door Psalmen ende
			 lofsanghen ende gheestelicke liedekens, singet ende Psalmet den Heere in uwen
			 herten.
			  
		  An. 1559. 
		  
		 
	 	
  
{==A1v==} {>>pagina-aanduiding<<}

		  Het Argument des 45. Psalms.
 
		  Onder de figuer van dat houwelick Salomonis, met de
			 dochter van Pharao, beschrijft ons Dauid hier dat
			 gheestelick houwelick Christi, met zijnder ghemeynte, so Osee,2.ende
			 Ephes.5. staet, ende Dauid bewijst klaerlick, datChristus
			 warachtich God zy, ende oock warachtich mensche. 
		   
		  	Eructauit cor meum. 
		  
I V.
			 My koemt te voren een rede goedt  
			 Die wt dat herte bersten moet,  
			 welck ick den Koninck wil toe-schrijuen,   
			 Mijn tongh is nu 
{==A2r==} {>>pagina-aanduiding<<}
 seer wel ghemoedt,   
			 also te dichten met der spoedt,   
			 als een rasch schrijuer konde schrijuen. 
 			  
			 Du bist de schoonste die daer leeft  
			 Dynen lippen ghenade aen kleeft  
			 Mits dat dy God seer heeft begnadicht  
			 Gordt aen dijn sweert met grooter kracht  
			 Gheweldich Vorst so groot geacht  
			 Suldy zijn door dijn wonderdaden.  
 				 
			 Met spoet rijdt eerlick ouer breyt  
			 Op het woort der warachticheyt  
			 Tot den volcken met grooter eeren  
			 Vergheselschapt met sachtmoedicheyt  
			 End allerley gherechticheyt  
			 Dijn rechte hant sal dy wonder leeren.  
 				 
			 Dijn pijlen sullen scherp en hart  
			 Doorgaen dyner vyanden hert  
			 Die volcken sullen voor dy vallen  
			 Dijn throon bestaet doch eewelick  
			 Den stat O God dijns Coninckrijcks  
			 Is des gherechticheyts staf in allen.  
 				 
			 Du hebst lief de gherechticheyt  
			 En haet oock allerley boosheyt  
			 Daerom dat dy God bouen allen  
			 
{==A2v==} {>>pagina-aanduiding<<}
 
				van der oueruloedt Christi, hebben wy
				  al ontfanghen Jo.1 Hc.1. want hy is die rechte Faron
				  waervan dat Psalmo 133. staet. 
So vermaendt Christus zijn bruyt
				  so Luc.14. Joan 12.staet. Dijn
				metghesellen heeft ghesalft,  
			 Met der blyschap olij en salf,  
			 Die op dyn lidtmaten moet vallen.  
 				 
			 Dijn kleyders wel rieckende zijn  
			 Na Myrrhe, Aloe en Cassi fijn  
			 Wt yvooren palaysen ghenomen  
			 Om dy alwech te maken vro  
			 Der Koninghen dochters daer toe  
			 In dynen dienst ghewillich komen.  
 				 
			 Dijn bruyt staet dy ter rechter hant  
			 Verciert met goude van Ophir gent  
			 Hoort dochter siet neycht doch dijn oore  
			 Vergheet dijn volck als dreck en stof  
			 Vergheet dijns vaders huys en hof  
			 Cleeft hem aen hem alleen wilt hooren.  
 				 
			 En den Coninck sal dijn schoonheyt frisch  
			 belusten want hy dijn Heere is  
			 Du salst hem dienen ende aenbidden  
			 Die dochter Syri met gheschenck  
			 Ende die de rijckste onder t'volck zijn  
			 Sullen oock voor dijn aenschijn bidden.  
 				 
			 T'ciersel der koninghinnen schoon  
			 Is inwendich door s'konincks doen  
			 Haer kleedt is van goude gheulochten  
			 Den Coninck toe sal sy zijn bracht  
			 In kleyderen konstich ghewracht  
			 Met de maeghden die haer steits volghen.  
 				 
			 In blijschap en verhoeghing groot  
			 Sullen sy buyten allen noot  
			 In s'konincks tempel ghebracht werden  
			 Voor dijn vaders sullen dy  
			 Kinders zijn die du stellet vrij  
			 Tot vorsten door de gantsche aerde.  
 				 
			 Dijns naems met schrijuen wil ick seer  
			 Ghedachtich zijn so lang so meer  
			 Tot alle eewen en gheslachten  
			 
{==A3r==} {>>pagina-aanduiding<<}

			 Daerom sullen de volcken dy  
			 Belijden eewelick seer blij  
			 End dynen naem altijt groot achten.  
		  
 
		 
	 	
   
		  Het Argument des 46. Psalms.
 
		  Dauid hoochlick verblijdende, singet van Gods stercke macht, ende
			 van zijn vaderlicke hulpe, ende bewijst dat hy vastelick op God betrout, ende
			 niet vreest wat daer geschiet, na dien dat God met hem is. Desen Psalm verweckt
			 oock alle kranck-gheloouighe, om op God te betrouwen, wanneer de goddeloose
			 rasen ende veruolghen. 
		   
		  	Deus noster refugium. 
		  
I V.
			 God is ons een toeulucht en vaste borcht,   
			 In teghenheyt bystandich onbesorcht,   
			 dies sullen wy niet schricken,   
			 Al waert schoon dat 
{==A3v==} {>>pagina-aanduiding<<}
 d'aertrijcke sou
				vergaen,   
			 Of die berghen in Zee sick souden slaen,   
			 wy souden niet verschricken 
				Hoe seer dat de godloose rasen so sullen sy
				  Gods woort niet wtroeyen, maer het sal altijt de gemeynte Gods
				  vertroosten. 
 					   
			 Laet d'ruyschen t'meer en sick verheffen op  
			 Laet die berghen met haren hooghen sop  
			 Sick roeren en beweghen  
			 Die beken schoon aller ghenadicheyt  
			 Sullen Gods stat verhoeghen ouerbreyt  
			 End s'Heeren woonst verheuen.  
 				 
			 Midden in haer is God daerom sal sy  
			 Niet wanckelen, want God sal se staen by  
			 Al voor des morghen stonde  
			 Die volcken zijn seer oproerich gheweest  
			 Die Rijcken zijn door oploop oock beweecht  
			 D'aerde is ghedroocht te gronde.  
 				 
			 Maer voor ons is der heerscharen Heer besorcht,  
			 Die God Jacobs is ons een vaste borcht  
			 In alle teghenheden  
			 Komet doch al en willet mercken aen 
				Den vredelicken tijt in dat geestelick rijcke
				  Christi.  
			 Die wercken groot die de Heer heeft gedaen  
			 Ende zijn wonderheden.  
 				 
			 Ghenadelick weert hy de krijghen wreet  
			 Totten eynde des gantschen aertrijcks breet  
			 Maeckt die boose ter schanden  
			 
{==A4r==} {>>pagina-aanduiding<<}

			 Die bogen sterck breect hy met grooten
				spoet  
			 De spiesen scherp maeckt hy te niet, en verboet,  
			 Die waghenen ten lande. 
				God vermaent die gheweldige tot zijnder
				  kennisse  
 					  
			 Staet doch af en my voor dijn God bekent  
			 Die daer groot ben in den wolcken bekent  
			 Ouer die gantsche aerde  
			 Met ons is der heerscharen Heer en God  
			 Die God Jacobs sal ons een vaste slot  
			 In noodt beuonden worden.  
		  
 
		 
	 	
   
		  Het Argument des 52. Psalms.
 
		  De heylighe Dauid straft de goddeloose die de
			 goetheyt Gods verachten, de welcke ouermits dat sy op haer seluen staen, sullen
			 haestelick vergaen, maer die gheloouighe die op God betrouwen, sullen groen
			 zijn gelijck den Olijuen boom. 
		   
		  	Quid glorias.
		  
I V.
			 Waerom roemdy du machtighe in boosheyt,   
			 die goetheyt Gods men daghelicks wel siet,   
			 Schand 
{==A4v==} {>>pagina-aanduiding<<}
 en verderf dijn tong steits
				ouerlegt,   
			 Als een scherp schers dat buyten weghe schiet,   
			 Schadighen steits, wel doen bemint ghy niet,   
			 die loghenen beminstu meer dan t'rechte,   
			 tot schandelickheyt dijn valsche tonghe wtrechtet.  
 				 
			 God sal dy schenden ende dy dryuen vrij,   
			 
{==A5r==} {>>pagina-aanduiding<<}

			 Wt dijn lant ende dijn Saedt te niete
				doen,  
			 D'welck de vrome schouwende sullen sy,  
			 Vreesen en oock bespotten de onvroen,  
			 End segghen dit's den man die euen koen  
			 Op God niet staet maer op zijn groote hauen  
			 End sterckt sick in alle boose daden.  
 				 
			 Maer ick sal den groenen olijuen boom  
			 Doch zijn gelijck in't huys des Heeren breyt  
			 Want ick mijn hoop sekerlick sonder droom  
			 In Gods goetheyt voor eewich heb gheleyt  
			 Eewich sal ick tot dijn lof zijn bereyt  
			 door dijn toesage wil ick dijn hulpe verwachten  
			 Om dijns naems wil, dien die de vrome grootachten.  
		  
 
		 
	 	
   
		  Het Argument des 67. Psalms.
 
		  Dauid biddet God den Heere, dat hy niet alleen de Joden, maer oock
			 de heydenen met zijn kennisse begauen wil, het welcke hy oock ghelooft dat
			 gheschieden sal: Daerom vermaent hy oock alle volcken om God te louen ende te
			 dancken. 
		   
		  	Deus misereatur noster. 
			 Ons' God wil ons ghenadich zijn,   
			 En synen seghen gheuen,   
			 verlicht ons met zijn aenschijn,   
			 Hier end int eewich leuen,   
			 
{==A5v==} {>>pagina-aanduiding<<}
 
			 Op dat wy heyden leern fijn,   
			 zijn weghen t'allen tyden,   
			 ende de salicheyt diuijn,   
			 die hy ons om verblijden:   
			 Ons schijnt sonder vermijden. 
 				  
			 Die volcken dancken dy O Heer  
			 En prijsen dynen name  
			 Sy verhoeghen in dyner leer  
			 En iuychen vrolick t'samen  
			 Dat du recht vonnist dat volck al  
			 Dat hier woont beneden  
			 En leydet dat na dijn gheual  
			 In de hemelsche steden  
			 Daer blijschap is met vreden  
 				 
			 Die Heyden dancken dy eenpaer 
				Alle gheestelicke ende oock lichamelicke
				  segeninghen komen van God.  
			 Sy louen dy ghenadich  
			 Want du maeckt de aerde vruchtbaer  
			 En gheeft vruchten ghestadich  
			 En seghent ons met oueruloet  
			 Met dyne gauen krachtich.  
			 
{==A6r==} {>>pagina-aanduiding<<}
 
			 Du seghenst ons tot ons behoedt  
			 Dies moeten wy ghedachtich  
			 Dijns wesen Heer almachtich.  
		  
 
		 
	 	
   
		  Het Argument des 83. Psalms.
 
		  Dauid begheert van God hulpe tegen die omligghende onbesneden
			 natien, die Jerusalem ende die ghemeynte Gods altijt sochten te
			 vernielen, desen Psalm is oock een gebet der Christenen, teghen alle
			 Tyrannen ende poorten der hellen, die de kercke Christi willen
			 ouerweldighen. 
		  
		  	Deus ne sileas.
		  
I V. 
			 Swijcht doch niet Heer, O God wilt niet stil wesen,   
			 Verdraecht doch niet langher dit iammer wesen,   
			 Dijn vianden Want sy sick steken op,   
			 Die dy 
{==A6v==} {>>pagina-aanduiding<<}
 haten verheffen haren kop,   
			 teghen dijn volck listelick sy raedtslaghen,   
			 teghen dijn erf hebben sy raet gheslaghen. 
				De Godloose verbinden haer te samen teghen de
				  vroomen maer God maeckt te niete alle haer raetslaghen, ende vangt die in haer
				  wijsheyt. 
 					   
			 Sy hebben geseyt laet ons nu gantz wtroeyen  
			 dat se niet meer volck zijn noch niet en bloeyen  
			 Dat gheen ghewach sy des naems Israel,  
			 Gherooft hebben sy en teghen dy rebel  
			 Een bont gemaect Edom ende Dismaeliten  
			 Moab oock gaer end die Gebaliten.  
 				 
			 Amon daer toe, Amalech de Palestijnen  
			 Die van Tyro ende Assur met den synen  
			 Die kinderen Loth hulpe hebben ghedaen  
			 Laet hen den loon met Madian ontfaen  
			 Met Sysara en Jabin aen kysons beken  
			 In Endor al vergaen, soo't heeft ghebleken. 
 				  
			 Maeckt dat al haer vorsten als Oreb varen  
			 Als Cheb, Sebach Salmana sonder sparen,  
			 Die daer seyden laet ons de woonste Gods  
			 Besitten vrij als het deel onses lots, 
		 
{==A7r==} {>>pagina-aanduiding<<}
 
		 Jerusalem latet ons nu vertreden  
			 End het gantsche lant met alle syne steden.  
 				 
			 O God wilt se als een Rat onghestadich maken,  
			 Als een stoppel voor den wint door dijn wraken,  
			 ghelijck een vuer dat een groen wout verbrant,  
			 Ende als een vlam die de hooghe bergen brant,  
			 So laetse fel dijn onstuym weder vinden,  
			 Ende verslaetse met dyn harde draeywinden.  
 				 
			 Haer aenghesicht wilt met schaemten versoecken,  
			 op dat also sy dynen naem besoecken,  
			 Maecktse beschaemt verslaetse in eewicheyt  
			 Gantsch ongeacht brengt in verdriet en leyt,  
			 Op dat hen mach dijn naem wel bekent werden,  
			 Ende dat du bist de Heer allein op aerden.  
		  
 
		 
	 	
   
		  Het Argument des 85. Psalms.
 
		  Dauid door den heylighen Gheest singht ende propheteert van der
			 toekoemste Messie, ende van zijn gheestelick Coninckrijcke, in't welcke
			 gherechticheyt, vrede ende waerheyt sullen regneren, gelijck oock Esa.11.
			 staet, ende eyndelicken bewijst hy oock hoe der gheloouiger
			 sonden, door Christum wechgenomen zijn, so Danielis in't 9, ende
			 Mich.7. staet, ghelijckt oock het gheheele nieuwe Testament leert. 
		   
		  	Benedixisti domine. 
		  
I V. 
			 Dijn aertrijck Heer ghenade hebstu 
{==A7v==} {>>pagina-aanduiding<<}

				ghedaen,   
			 Du hebst Jacob van den banden ontslaen.   
			 Du hebst dijns volcks boosheyt ghenomen wech,   
			 Sijn sonden al wt ghenaden hebst bedeckt,   
			 dijn gramschap groot, hebstu versoet ten eynde,   
			 End dynen thoorn daervan oock willen wenden.  
 				 
			 
{==A8r==} {>>pagina-aanduiding<<}
 
			 Keert dy tot ons God onses
				salicheyts  
			 Went van ons af den brant dijns toornicheyts  
			 Wilstu alwech teghen ons zijn verstoort  
			 Of dynen toorn vertrecken van nu voort  
			 Bistu niet die, ons ten leuen wilt bringhen  
			 waer voor dijn volck in dy sick sal ontspringen  
 				 
			 Thoont doch O Heer ons dijn barmherticheyt,  
			 ghenadelick gheeft ons dijn salicheyt  
			 Hooren wil ick wat God de Heere mildt  
			 Spreeckt, want tot zijn volck vrede spreken wilt,  
			 Ende oock daertoe weldadich zijn tot allen  
			 Op dat sy niet tot sotticheyt veruallen. 
				Dit is den staet van den gelucsaligen tijd
				  des geestelicken Konincrijcks Christi.  
 					  
			 T'heyl is voorwaer den godureesenden by  
			 Op dat by ons d'heerlickheyt ware vrij  
			 ghenade en waerheyt komen sick in't gemoet  
			 Rechticheyt en vreed sullen sick kussen soet  
			 T'ghelooue sal vast spruyten wt der aerden  
			 gherechticheyt sal wt den Hemel gheschout werden.  
 				 
			 De Heere sal oock zijn goedertierenheyt  
			 Gheuen seer mildt en storten ouer breyt  
			 Ons aerdtrijck sal zijn vrucht brengen voort  
			 In oueruloedt al na des Heeren woort  
			 Gherechticheyt sal voor den vromen treden  
			 En ouer wech sal hy fijn gaen in vreden.  
		  
 
		 
	 	
   
		  Het Argument des 86. Psalms.
 
		  Dauid met desen schoonen Psalm, bidt God, dat hy hem (mitsgaders dat
			 hy onnoosel is) voor die listen der vyanden wil bewaren, ende zijn ghemoet met
			 lust der doechden ende der godsalicheyt ontsteken. Ende eyndelick loeft hy de
			 goetheyt ende de barmhertteheyt des Heeren. 
		   
		  	Inclina domine.
		  
I. V.  
			 
{==A8v==} {>>pagina-aanduiding<<}
 
			 O Heer neicht tot my dijn ooren,   
			 End wilt my als nu verhooren,   
			 Want ick all sins ben verdruckt,   
			 Gaet ellendich en bedruckt,   
			 Bewaer bid ick dy mijn leuen,   
			 Want tot doecht ben ick begheuen,   
			 Mijn God bewaer dynen knecht,   
			 Die sick dy betrouwet recht. 
 
{==B1r==} {>>pagina-aanduiding<<}
 
O Heer, zijt my doch weldadich  
			 Goetgunstich ende oock ghenadich  
			 My die so ootmoedelick  
			 Dy aenbidde daghelicks  
			 End wil dijns knechs siel verblijden  
			 Die sick dijns roemet t'allen tijden  
			 Want tot dy mijn Heer mijn God  
			 Hert ende ghemoet hef ick op.  
 				 
			 O Heer op dy wacht ick gheduldich  
			 Want du bist sacht ende ghehuldich  
			 Seer goedich tot alle man  
			 Die dy van herten roept aen  
			 Mijn ghebedt dan Heer volkomen  
			 Tot dynen ooren laet komen  
			 End hoor so du alwech doet  
			 Myns biddens stem metter spoet. 
				In allen noodt salmen God alleen aen roepen,
				  want hy is't alleen die van den beginne, die bedruckte hoort, ende
				  vertroost.  
 					  
			 So haest als my noodt beuanghet  
			 Tot dy roep ick met verlanghen  
			 Want my pleegstu in't ghemeyn  
			 By te staen end anders gheyn  
			 Daer is gheen God te ghelijcken  
			 By dy O Heer des aertrijcken  
			 End daer is noch God noch man  
			 Die dijn wercken na doen kan.  
 				 
			 Alle dijn schepsel met hoopen  
			 Sal tot dy komen gheloopen  
			 En sal dy aenbidden seer  
			 En groot maken dijns naems eer,  
			 Want du bist groot bouen maten  
			 Ende van groote weldaden  
			 Daerom hebstu desen prijs  
			 Dat du gantsch alleyn God zijst.  
 				 
			 O Heer wijst my dyne weghen  
			 Dat ick wandele recht ter deghen  
			 Bedwingt mijn herte dat het dy  
			 En dijn name vreese vrij  
			 
{==B1v==} {>>pagina-aanduiding<<}
 
				Die wegen Gods zijn ons onbekent ten
				  sy datse ons God door zijn woort wijse, ende ons daerin doet wandelen.
				Mijn Heere God van gantscher herten  
			 Dijn lof wil ick stedes beherten,  
			 En dynen naem totter doodt  
			 Sal ick altijt maken groot.  
 				 
			 Want dijn goedicheyt ghepresen  
			 Hebstu aen my wel bewesen  
			 Mijn siel treckende wt der noot  
			 End vrijende van der doot  
			 Heer die grootsche my bespringhen  
			 En met grooten hoopen bringhen  
			 End staen na mijnder siele stracx  
			 Sonder op dy te hebben acht.  
 				 
			 Maer Heer du bist seer barmhertich 
				Een warachtighe beschrijuinge Gods, want hy
				  is so veel als ons noodich is te weten so Ex 23. staet  
			 Seer weldadich ende goethertich  
			 Lanckmoedich in toornicheyt  
			 Gaer goet en vol trouwicheyt  
			 Siet my aen zijt my ghenadich  
			 Gheeft kracht dynen knecht ghestadich  
			 End den soon dyner dienstmaeght  
			 Bewaer ende maeckt onuersaecht.  
 				 
			 Wil doch een teecken ter deghen,  
			 Dyner goedicheyt my gheuen  
			 Op dat gantsch werden beschaemt  
			 Die my haten onbeschaemt  
			 End op dat het hen mach rouwen  
			 Wanneer sy sullen aenschouwen  
			 Dat du Heer my byghestaen  
			 En vertroosting hebst ghedaen.  
		  
 
		 
	 	
  
		  Het Argument des 94. Psalms.
 
		  
{==B2r==} {>>pagina-aanduiding<<}
 
		  Die heylige Dauid straft in desen Psalm die
			 Epicureen, Atheisten ende die goddeloose Tyrannen, die de godsalighe veruolghen
			 ende benouwen, euen als of daer gheen God ware, die het merckt ende straffen
			 sal, ende hy troost alle vrome die van sulcke veruolghinge lijden,
			 segghende: dat se de Heere verlossen sal, ende dat hy de goddeloose
			 straffen ende verderuen sal. 
		   
		  	Deus vltionem.
		  
I V. 
			 O Heer en God der sonden wreker recht,   
			 God wreke recht wilt dijn kracht laten blijcken,   
			 Heft dy nu op O Rechter des aertrijcken,   
			 Om die grootsche te gheuen loon en recht,   
			 
{==B2v==} {>>pagina-aanduiding<<}
 
			 hoe lang sullen die boose Heer hebben
				recht,   
			 Hoe lang sullen sy sick moetwillich draghen,   
			 Hoe lang sullen sy spreken met hoochmoedt,   
			 End in boosheyt sick roemen end behaghen.  
 				 
			 Dijn ghelieft volck vrijuen sy vast ontween  
			 End dijn erfdeel seer schandelick sy plaghen  
			 Weduwen en vreemdelingen sy dootslaghen  
			 Weeskens bedruckt verworghen sy met een 
				So spreken oock de godloose
				  Sap. in't 2 maer sy en sullen die straffe niet ontloopen. so 2.
				  Pet.3 staet.  
			 Daerentusschen dencken sy op dy niet  
			 Maer segghen stout de Heer siet niet de saken  
			 
{==B3r==} {>>pagina-aanduiding<<}
 
			 Den God Jacobs weet niet watter
				geschiet  
			 Ende verstaet niet van t'ghene dat wy maken.  
 				 
			 Wordet doch wijs onuerstandighe lien,  
			 O ghy dwasen wanneer sulstu vroedt wesen  
			 Die d'oor gemaeckt heeft hoe sal hy doof zijn  
			 Die d'oogh gewracht heeft hoe sal hy niet sien  
			 Die de volcken straft ende wetenschap gheeft  
			 Den mensche al, soud' hy wilt dit betrachten,  
			 V straffen niet, want de Heer is't die heeft  
			 Ende bekent, aller menschen ghedachten. 
				God castijt de syne wel maer hy verworpt de
				  syne niet die hy verkoren heeft, so Rom.8. ende 11.
				  staet.  
 					  
			 Wel salich is den man Heer die du strafst  
			 En dien du hebst in dijn wet onderwesen  
			 Op dat du dien, rust gheefst in teghenheden  
			 Dewijl men den boosen eenen kuyl graeft  
			 Want die sal zijn volck verwerpen niet  
			 Sijn erfdeel oock, sal hy gheensins verlaten  
			 Tot dat t'ghericht met gerechticheyt geschiet  
			 Die de vromen gheensins sullen nalaten.  
 				 
			 Wie sal voor my teghen de boose opstaen  
			 Wie sal voor my staen teghen die boozdaders  
			 Ten waer dat my de Heer gheholpen hadde  
			 Mijn siel die waer nu schoon ter helle gegaen  
			 Als ick oock dacht mijn voet is op den val  
			 Dijn goedicheyt heeft my seer vast gemaket  
			 Na d'hitte groot mijnder ghedachten al  
			 So hebben my dijn troostinghen vermaket.  
 				 
			 Hebstu iet ghemeyn met der Tyrannen stoel  
			 Die daer verdruct onder den schijn van rechte  
			 T'samen loopen sy onder schijn van rechte  
			 T'onnoosel bloet dommen sy en maken koel  
			 Maer den Heer is my als een vaste borcht  
			 Mijn God is my de steenroots mijns betrouwen  
			 Vergelden sal hy hen t'boos onbesorcht  
			 En in haer quaet verdoemen se en benouwen.  
		  
 
		 
	 	
   
		  Het Argument des 112. Psalms.
 
		  
{==B3v==} {>>pagina-aanduiding<<}
 
		  In desen Psalm beschrijft ons Dauid die
			 goetheyt ende milde liberaelheyt Gods, ende vermaent allen Christenen,
			 dat sy met hantreyckinghe, die wt de warachtighe liefde koemt, God nauolghen,
			 de sulcke sullen blijuen, maer de goddeloose worden wtgeroeyt, op dese wyse
			 ende met dese woorden, vermaent oock Paulus alle
			 Christenen, tot hantreyckinge 2. Cor. 8. ende 9. 
		   
		  	Beatus vir qui timet.
		  
I V.  
			 Salich is de man die daer leeft.  
			 In rechter ontsicht des Heeren,   
			 End die een welgheuallen heeft,   
			 In zijn gheboden en leeren,   
			 Sijn zaet op aerden sal, krachtich zijn,   
			 End t'zaet der vromen 
{==B4r==} {>>pagina-aanduiding<<}
 t'welck God oock
				sijn,   
			 In seghening sal vermeeren   
 				 
			 Rijckdom en alle ouervloedt  
			 Sullen in zijn huys wesen  
			 Sijn gherechticheyt blijuen moet  
			 Hoe seer hy hier is in vreesen  
			 T'licht schijnt den vromen in duysterheyt  
			 End worden ghetroost in teghenheyt  
			 Door Gods ghenade ghepresen. 
				Het officie des Christenen mensches, die van
				  God met wterlicke segheninghe begaeft is, is dat hy mildelick wtdeelt als een
				  goet dispensier.  
 					  
			 Weldadich is de goede man  
			 Door wtleenen en gherieuen,  
			 End al zijn saken hy wel kan  
			 Met oordeel en stichting drijuen  
			 Salich is hy want door gheen gheual  
			 Beweecht hy nemmermeer werden sal  
			 Den vromen man sal steits blijuen.  
 				 
			 Van t'quaet gheruchte dat ouer koemt  
			 Schroemt hy sick niet met allen  
			 Want hy sick in den Heere roemt,  
			 waer op t'herte is veruallen,  
			 hy staet vast en vreest oock gaer niet,  
			 Tot dat hy zijn vyanden siet,  
			 na zijn begheerte oueruallen.  
 				 
			 Hy deelet wt met herten bly,  
			 En geeft van t'syne den armen,  
			 Sijn gerechticheyt blijuet vrij,  
			 Eewich mitds zijn ontfermen,  
			 Syrien thorne verheuen staet,  
			 vol eer, maer t'viants begheerte quaet,  
			 Sal haest vergaen met karmen.  
 				 
			 Met verdriet en toorn is hy beuaen  
			 Dies bijt hy t'samen die tanden.  
			 
{==B4v==} {>>pagina-aanduiding<<}
 
			 Maer t'zijnder tijt sal hy vergaen  
			 Ende worden tot schanden  
			 Want des schalckens begheeren al  
			 Sal vergaen en komen ten val  
			 Ouer alle de landen,  
		  
 
		 
	 	
  
		  Het Argument des 132. Psalms.
 
		  Dauid van syne vyanden verdruct zijnde, begheert ende bidt hulpe van
			 den Heere, toonende met een schoone gelijckenisse des dienstknechts ende
			 maeghts, syne sorchuuldige gehoorsaemheyt, die oock alle gheloouige sullen
			 nauolghen. 
		   
		  	Ad te domine leuaui.
		  
I V. 
			 Mijn ooghen hef ick tot dy God alleyn  
			 bewooner der hemelen Heere,  
			 Recht als der knechten ooghen ghemeyn,  
			 Sien op de milde hant haerer Heeren,  
			 End 
{==B5r==} {>>pagina-aanduiding<<}
 als der maeghden ooghen sien vrij, 
			 
			 op haer vrouwen hant, So sien wy,  
			 Op God en onsen Heere. 
				Gedult ende lanckmoedicheyt Dauids in het
				  cruyce ende lijden.  
 					  
			 So staen wy op onsen God en Heer,  
			 Tot hy sick onser erbarme  
			 Goedertierenlick doet met ons Heer  
			 Ghenadelick hoort ons karmen  
			 Want wy van smaedtheyt zijn versaedt  
			 Ons siel is sadt van der rijcken smaedt  
			 End der grootscher, O Heer erbarmet.  
		  
 
		 
	 	
   
		  Het Argument des 142. Psalms.
 
		  Desen Psalm Dauids, die hy tot GOD ghesonghen heeft, als hy van Saul
			 vloodt, ende in een hol verborghen was, is een warachtich ghebedt voor
			 alle Christenen, in cruys ende lijden, als sy oock van de menschen verlaten
			 zijn. 
		   
		  	Voce mea ad dominum.
		  
I V. 
			 
{==B5v==} {>>pagina-aanduiding<<}
 
			 Met mijn stem tot den Heer ick roepen
				wil,  
			 In myne nootwendicheyde  
			 Met mijn stem tot den Heer ick bidde stil,  
			 Versekert van zijn goetheyde,  
			 Voor hem ick gantsch wtstorten sal,  
			 Mijn belang, noodt verdriet misual,  
			 In allerley teghenheyden. 
 				  
			 
{==B6r==} {>>pagina-aanduiding<<}
 
			 Als mynen gheest met angst
				beuanghen is  
			 Kenstu alle mijn weghen  
			 Dat sy my onrecht doen is my bewist  
			 Met stricken ben ick beleghen  
			 Wan ick't alwijts en zijts sie aen  
			 Gheenen aenwijser ick schouwen kan  
			 In't vluchten is't my al teghen. 
				Dauid van alle menschen verlaten wesende,
				  neemt zijn toeulucht tot God, het welck wy ooc na zijn exempel sullen na
				  doen. 
 					   
			 Niemant heeft mijnder sielen eenich acht  
			 Dan du O mijn God alleyne  
			 Daerom roep ick tot dy seer wel bedacht  
			 Mijn toevlucht en leefdeel reyne  
			 Aenmerckt mijn klaghe want ick nu saen  
			 Ben kleyn gheworden en kan niet staen  
			 Teghen mijn vyanden ghemeyne.  
 				 
			 Verlost my van alle veruolghers fel  
			 Die my benouwen en roouen  
			 Leydt mijn siel Heer wt alle ghequel  
			 Op dat ick v prijse en loue  
			 Dan sullen die gherechtighe soet  
			 My omringhen en troosten vroet  
			 End prijsen v Heer hier bouen.  
		  
 
		 
	 	
   
		  Het Argument des 145. Psalms.
 
		  Met desen lofsanghk die gaer fijn ende treffelick is, prijst ende
			 loeft Dauid, de mogentheyt goetheyt ende voorsienicheyt, mitsgaders oock
			 die barmherticheyt Gods, die hy aen alle creaturen bewijst, maer in sonderheyt
			 aen de gheloouighen, de welcke hy hier in troostet, ende tot blijschap ende
			 vrolickheyt vermaent. 
		   
		  	Exaltabo te domine.
		  
I. V. 

{==B6v==} {>>pagina-aanduiding<<}
 
Mijn Heer mijn God Koninck vol alder
				eeren,   
			 dy verheffen en dynen naem vermeeren,   
			 daghelicks wil ick, dy louten ende prijsen,   
			 End eewelick dijn grootmaking bewijsen,   
			 want seere groot end oock niet om doorgronden,  
			 
{==B7r==} {>>pagina-aanduiding<<}
 
			 Is dijn goetheyt Heer tot allen
				stonden.  
 					
			 Alle eeuwen Heer end oock alle geslachten  
			 Die moeten steits vertellen dyne krachten  
			 Dies wil ick Heer dynen lof schoon verbreyden,  
			 En spreken vrij van dijn wonderlickheden  
			 So dat niemant dijns sterckheyts sal vergeten  
			 Maer yeghelick sal van dijn groot wonder weten.  
 				 
			 Dijns goetheyts groot, salmen ghedachtich wesen,  
			 Dijn gherechticheyt, vrijelick sal zijn gepresen,  
			 Die Heer is seer weldadich en barmhertich, 
				Daer is ter werelt gheen creatuer, die niet
				  oorsake heeft de barmherticheyt Gods te prijzen, want men die
				  siet in alle creaturen.   
			 Tot toornicheyt lanckmoedich ende soethertich,  
			 Tot allen goet zijn bermherticheyt alleene  
			 Te bouen gaet alle zijn wercken reene.  
 				 
			 Dijn wercken al dy stedes Heer belijden  
			 Dy prijsen oock, de vrome t'allen tijden  
			 Die heerlicheyt dijns Coninckrijcks vermelden,  
			 Die menschen fijn, ende oock dijn kracht onselden  
			 Op dat sy dijn schoon daden openbaren,  
			 End d'heerlickheyt dijns koninckrijcks verklaren.  
 				 
			 Dijn Rijck is Heer een eewich Rijck vol krachten,  
			 En dijn gheweldt duert in alle gheslachten,  
			 Die Heer bewaert en houdt vast die daer vallen,  
			 Hy recht oock op die daer zijn oueruallen,  
			 Aller ooghen staen op dy aen alle 
{==B7v==} {>>pagina-aanduiding<<}
 zijden 
				God door zijn segheninge ende genade spijset
				  ende voed alle dat leuen heeft.  
			 En du gheefst hen spijse in bequame tijden.  
 				 
			 Du doest dijn hant open so wort ghesadicht  
			 Door dy al wat met athem is begnadicht,  
			 De Heer is recht in alle syne paden,  
			 Goedertieren is hy oock in zijn daden,  
			 De Heer is by alle die hem aenroepen  
			 die sick op hem in der waerheyt beroepen. 
				Merckt de kracht van der vreese
				  Gods. 
 					   
			 Hy doet den wil der ghener die hem vruchten,  
			 End verhoort haer klaghen ende suchten  
			 Die Heer bewaert alle die hem beminnen,  
			 End verderft, die boos zijn van hert end sinnen,  
			 Des Heeren lof ick altijt vermonden  
			 End alle vleesch, sal synen naem steits konden.  
		  
 
		  Finis. 
		  Ghedruckt te Embden, by 
		  Gellium Ctematium. 
		  An. 1559. 
		 
	  
  
