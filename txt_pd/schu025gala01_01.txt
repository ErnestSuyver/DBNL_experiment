
   
        
           
               Galama of de bevrijding van Vriesland
               Jan Ernst Schut
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Galama of de bevrijding van Vriesland van Jan Ernst Schut uit 1833.
               
               
                   
                       
                   
               
           
           
           
               schu025gala01_01
               DBNL-TEI 1
               
                   2017 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 187 G 8, scans van Google Books
               
               J.E. Schut, Galama of de bevrijding van Vriesland. J.C. van Kesteren, Amsterdam 1833
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Galama of de bevrijding van Vriesland
               Jan Ernst Schut
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Galama of de bevrijding van Vriesland
               Jan Ernst Schut
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-04-21
               
                   KE
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: J.E. Schut, Galama of de bevrijding van Vriesland. J.C. van Kesteren, Amsterdam 1833
 
Zie: https://www.dbnl.org/tekst/schu025gala01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




    
{==π1==} {>>pagina-aanduiding<<}

GALAMA.
    
{==π2==} {>>pagina-aanduiding<<}


{==I==} {>>pagina-aanduiding<<}

GALAMA.
OF
de Bevrijding van Vriesland.
GESCHIEDKUNDIGE ROMAN.
DOOR
J.E. SCHUT.

{== afbeelding 
	
==} {>>afbeelding<<}
    

pag. 149
te Amsterdam. bij
J.C. van KESTEREN.
MDCCCXXXIII.

{==II==} {>>pagina-aanduiding<<}





{==III==} {>>pagina-aanduiding<<}

Voorberigt.

Reeds langen tijd geleden, had ik het plan tot dezen Geschiedkundigen Roman gevormd, en het zou welligt daarbij gebleven zijn, indien de toenemende smaak in genoemd vak, vooral door de overplanting van verscheidene uitheemsche voortbrengsels, als die van w. scott, spindler en anderen, op onzen grond, mij de hoop niet had doen opvatten, om door deszelfs voltooijing eenigen bijval te verwerven; te meer, daar onze vaderlandsche bodem in oorspronkelijke goede romantische voortbrengselen niet zeer rijk is.

{==IV==} {>>pagina-aanduiding<<}

Toen ik de mij voorgenomene taak volbragt had, en deze reeds ter perse gelegd was, verschenen er twee soortgelijke Romans in het licht, zijnde de laatste van den kundigen en smaakvollen van lennep, wiens werkje, niet zonder grond, bijval en goedkeuring vindt: ware dit vroeger geschied, ik zou mij gewacht hebben, mijne taak te vervolgen; dan, daar mijn werkje thans bijna afgedrukt is, en dus de wereld zal intreden, kan ik niet anders doen, dan hetzelve aan het goedgunstig oordeel mijner Lezers aan te bevelen; hartelijk wenschende, dat zij er evenwel een niet onaangenaam uur mede mogen doorbrengen.

de schrijver.



{==1==} {>>pagina-aanduiding<<}

I. Hoofdstuk.

Sprakeloos volgde de jeugdige galama, onwillekeurig, de verhaaste voetstappen van zijnen geheimzinnigen geleider. Hij wilde den mond openen, om naar de reden daarvan onderzoek te doen, toen een doordringende blik van den vreemdeling en het leggen van den vinger op den mond, op nieuw een beslissend stilzwijgen vorderden, terwijl deze zijnen gang nog veel meer bespoedigde. Het was in den vroegen morgenstond - die majestueuse aanvang van eene nieuwe wenteling der aarde om hare as, wanneer de zon, oprijzende, met hare eerste blikken de zwijgende natuur begroet, de stedelingen nog van hunne werkzaamheden uitrusten, en slechts de booswicht zijnen roof in veiligheid brengt. Ook de werktuigen van filips waren waakzaam. Zoo loert het

{==2==} {>>pagina-aanduiding<<}
verscheurende dier des wouds, onder de sombere nachtgewelven, op zijne prooi, terwijl alles, onder den invloed van den slaap, van het gevaar onbewust is, dat het van rondom begrimt. Verre weêrgalmden de voetstappen van de beide wandelaars in de doodsche en eenzame straten. Zij komen over de markt, en eene onweêrstaanbare huivering, een akelig voorgevoel, waarvan hij zich geene reden weet te geven, bevangt den jongeling; zijn hart klopt angstig. Eindelijk staan zij voor de poort, en beiden spoeden zich buiten dezelve. Galama ademt nu ruimer lucht, en op nieuw voelt hij zich aangespoord, om zijnen geleider te ondervragen. ‘Welk regt,’ zegt hij op een' vasten toon, ‘welk regt voerde u tot mij? Op welken grond dwingt gij mij u te volgen? Wie zijt gij, en wat is uw doel?’
‘Lastige vrager!’ is het antwoord, ‘betoom uwe nieuwsgierigheid. Welke voldoening kunt gij uit de beantwoording eener vraag putten, op het oogenblik, dat wij ons geene minuut met beuzelingen mogen ophouden? Wilt gij naar Brussel terugkeeren: welnu, de weg staat voor u open; misschien hoopt gij daar eene betere bescherming te vinden.’
‘Maar wie zijt gij?’ liet galama er weder op volgen.
‘O onverdragelijke nieuwsgierigheid!’ zeide de vreemdeling; ‘wat zal het u baten, mijnen naam te kennen? Zou u dit meer veiligheid verschaffen? Laat ik u de verzekering van de

{==3==} {>>pagina-aanduiding<<}
zuiverheid en de nuttigheid mijner oogmerken geven, en dit moet u voor het oogenblik genoeg zijn, jonge vriend!’
‘Wat kunnen hier tegenwerpingen baten, terwijl gij aldus geheimzinnig handelt?’ hervatte galama.
‘Verlaat mijne zijde dan niet,’ dus liet carloo, zoo als hij zich noemde, er snel op volgen.
Op eene hoogte stonden twee paarden gereed. Carloo besteeg het eene, en wees het andere zijnen jeugdigen gezel ten gebruike aan. Deze zag nog eenmaal naar den toren der S. Gudule om; hij groette dien heiligen spits in gedachten, beval zijne ziel in de hoede der Moeder Gods, sprong vlug op het hem aangewezene ros, en in weinig tijds was Brussel met zijne grijze muren en hooge torens voor hem niet meer zigtbaar. Zwijgend hadden zij aldus eenigen tijd in vollen galop naast elkander voortgereden, en hoe verder zij vorderden, des te duisterder werd galama het gedrag van zijnen ouderen reisgenoot. De Namensche poort uitgeleid zijnde, verwachtte hij naar Frankrijk, het Luxemburgsche, of Triersche gevoerd te zullen worden; maar in plaats van dat, ging zijn medgezel hem langs allerlei onbekende wegen voor, totdat hij duidelijk bemerkte, aan de andere of meer noordelijke zijde der stad gekomen te zijn. Duizende gedachten maakten zich van galama meester. ‘Zou ik,’ aldus peinsde hij bij zich zelven, ‘in de handen onzer

{==4==} {>>pagina-aanduiding<<}
vijanden gevallen en door eenen verrader in de magt van alva overgeleverd zijn; of zou werkelijk een nabijzijnd gevaar de oorzaak wezen, dat de vrienden mijns vaders tot mijne redding zijn toegesneld?’ Het eene scheen hem waarschijnlijk, het andere weder mogelijk. ‘Ha!’ dacht hij op nieuw, ‘zou het kasteel te Gent ook de schuilplaats mijner bestemming zijn? Een heerlijk logement waarlijk voor een' jong' mensch van twintig jaren! Eene schoone plaats, om eenen cursus van den Valk of het Zwijn (*) te repeteren, waar men zeker, door het geruisch der studenten-liederen, in zijne studiën niet gestoord wordt!’ De gedachten aan het kasteel deed hem huiveren. Reeds wendde hij het paard, om terug te keeren, en legde de hand aan het gevest van zijn rapier, om zich bij den minsten tegenstand van zijnen geleider tot het uiterste te verdedigen; ten minste liever te sterven, dan in ketenen een smadelijk lot te ondergaan, en ook juist dit oogenblik zag carloo om. Een dreigende en stilzwijgende blik boezemde hem onwillekeurig achting en vertrouwen in, en hij schaamde zich over zijne overijling; terwijl carloo zijne gedachten, met éénen blik, tot in de ziel doorzien had.
Zoo ver galama thans bemerken kon, namen zij den weg naar Antwerpen. Bijna geen' sterve-
{==5==} {>>pagina-aanduiding<<}
ling werden zij gewaar; slechts nu en dan ontdekte hij een' enkelen haastigen voetganger of ruiter, die, zonder acht op onze reizigers te slaan, hen voorbijtogen, en wier ernstige en onrustvoerende blikken genoegzaam lieten zien, hoe duister het daarzijnde tijdstip voor het vaderland, en hoe gehaat en gevreesd de Spaansche hertog was. Hij nam duidelijk waar, hoe goed zijn medgezel met deze streken bekend was, en hoe hij de meest openbare en door de Spanjaarden onveilig gemaakte wegen wist te vermijden. Deze opmerkingen stelden hem omtrent zijne bedoelingen gerust, en hij wenschte slechts enkel met hem in gesprek te komen, om eenige bijzonderheden omtrent het doel dezer reis te vernemen. Eindelijk waren zij Mechelen genaderd. Carloo wendde zijn paard op eenen zijweg, en rende weder met verhaasten spoed voort, de stad steeds vermijdende, zoodat galama hem naauwelijks volgen kon. Plotseling ontmoetten zij eene aanzienlijke ruiterbende, welker aanvoerder de beide reizigers niet zoodra in het oog had, of hij sprong van zijn paard af, snelde naar carloo toe, greep deszelfs ros bij den teugel, en in een oogenblik waren beiden door de ruiters omsingeld.
‘In naam des Konings, laat los!’ donderde carloo den Spanjaard te gemoet, tegelijk de hand aan het gevest van het rapier slaande.
‘Gij kunt goed praten,’ hernam de aanvoerder; ‘doch gijlieden komt ons verdacht voor;

{==6==} {>>pagina-aanduiding<<}
welligt zijt gij geuzen en ketters, en wij hebben last van zijne Hoogheid, om al dat gespuis aan te houden; er zwerven hier nog dagelijks aanhangers van den Admiraal en den Prins rond.’ Dit zeggende, hief hij ook de andere hand op, om tegelijk het paard van galama bij den teugel te grijpen.
‘Laat dezen jongeling met vrede,’ hernam carloo, een' vurigen blik op den ruiter slaande; ‘wij zijn hoplieden in dienst van zijne Majesteit, en ik heb reeds in Italië onder de glorierijke vanen van den Hertog gediend; thans zijn wij op eene geheime onderneming uitgezonden, welker belemmering u duur zou te staan komen. Zoo gijlieden de goede Katholijken ook aanhoudt, zult gij wel dagwerk vinden. Voor de laatste maal vermaan ik u, om ons onzen weg te laten gaan; gij zult misschien buiten ons wel eene betere vangst kunnen doen.’
‘Praatjes!’ zeide de ruiter, ‘gij wilt ons wat wijsmaken; maar, bij S. Andries! mijn patroon, ik laat mij met geene legende afschepen; wij zijn niet voor niets hier uit Catalonië gekomen, om de geuzen te bekeeren; maar hebben al meer zulke slimme vogels, als gij zijt, gevangen. Welaan, kamaraden! op bevel van den Hertog, boeit deze goede lieden.’
‘Verstaat gij niet, dat wij in dienst van zijne Majesteit zijn?’ hernam carloo op een' woedenden toon.
‘Er zijn hier meer zulke lieden in dienst van

{==7==} {>>pagina-aanduiding<<}
den Koning; doch het ware te wenschen, dat zij hunne pligten beter in acht namen: het geheele eedgespan, onder aanvoering van oranje en brederode, doet niets, dan in naam van den Vorst, en zulks is ons bevolen, om te keer te gaan,’ was het antwoord.
‘Galama! bezit gij moed?’ riep carloo, terwijl hij zijn rapier, met eene forsch gespierde hand en doorborende blikken, over het hoofd van den ruiter zwaaide.
‘Kunt gij bewijzen,’ zeide de ruiter, die door de vastberadenheid van zijne tegenpartij overbluft was, ‘dat gij goed Spaansch en Katholijk zijt?’
‘Gij zijt een driftkop,’ liet carloo er op volgen; ‘wij hadden anders elkander al eerder verstaan.’ Dit zeggende trok hij een geschrift uit de borst, hield het den ruiter voor oogen, gaf zijn paard de sporen, en rende, door galama gevolgd, in een oogenblik de bende uit het oog.
Niet lang hadden zij aldus met spoed voortgemaakt, toen de paarden langzamerhand in hunnen gang begonnen te verslappen; van draven kwam het een oogenblik tot stappen, en nu ook had galama de gelegenheid zijnen reisgenoot meer naauwkeurig te beschouwen, terwijl hem het gebeurde van den dag met vernieuwde verbazing voor den geest kwam. Hij bewonderde de rijzige en forsche houding, het gespierde voorkomen, het deftige, ernstige en krijgshaftige gelaat van zijnen reisgezel; een langwerpig lidteeken voor

{==8==} {>>pagina-aanduiding<<}
het voorhoofd bewees, dat hij meermalen blijken van zijne onversaagdheid moest gegeven hebben; zijne vaste, bevallige, goede en welbestierde houding te paard, toonde, dat hij reeds lang een goed ruiter moest geweest zijn; en de zoo even aan den dag gelegde blijken, gaven niet onduidelijk te kennen, dat de behandeling van het zwaard hem geenszins meer vreemd was; de hoed met vederen, de halskraag, het wambuis en de mantel getuigden van eene hem eigene netheid; en het geheel genomen, deed galama bij zich zelven besluiten, dat hij een' niet onaanzienlijk' ridder tot geleider moest hebben.
Juist, terwijl hij in deze mijmering verdiept was, waren zij elkander zeer digt op zijde genaderd; en galama dit bemerkende, besloot nog eene proef te nemen, om het stilzwijgen van zijnen reisgenoot af te breken, en een gesprek met hem aan te knoopen.
‘Wij zijn dezen knapen daar gelukkig ontsnapt,’ mompelde galama, die geen antwoord kreeg.
‘Heer ridder! wij zijn de handen dezer lieden gelukkig ontkomen; ontvang mijnen dank voor uwen bijstand,’ hernam hij op een' hoogeren toon.
‘Mijnen bijstand... hum... mijnen bijstand, een schoon iets waarlijk; het is wel der moeite waard om er over te spreken. Denkt gij, dat, indien wij goede, geresolveerde kerels voor ons gehad hadden, wij den dans zoo gemakke-
{==9==} {>>pagina-aanduiding<<}
lijk zouden ontsprongen zijn? Het waren laffe schurken, zoo als Catalonië er meer oplevert.’
‘Nu ja,’ zeide galama, ‘indien wij de zaken zoo willen beschouwen, zoudt gij gelijk kunnen hebben; maar eene kloekmoedige houding, een welgeplaatst hoofd, en de hulp van onze Lieve Vrouw, zie, dit doet er toch ook wel iets op af, al zij het dan ook nog zoo weinig. Gij jaagdet hun den schrik op het lijf.’
‘Roovers en eervergeten schelmen hebben altijd de vrees op hunne hielen; zij verlagen zich voor een gering loon tot beulenwerk: bij God is genade, maar bij geen' Spanjaard.’
‘Maar, onbegrijpelijk mensch!’ voerde galama hem te gemoet, ‘uit uwe handelwijs moet ik opmaken, dat gij het goed met mij meent, alhoewel ik niet weet, of gij vriend of vijand zijt. Uwe sprakeloosheid zou mij aan het eerste doen twijfelen, zoo ik door uwe daden niet van het tegenovergestelde overtuigd ware.’
‘Galama! het is thans geen tijd om veel te spreken, maar wel om te handelen. Weet gij wel, hoe de Prins genoemd wordt?’
‘De Spanjaarden geven hem den bijnaam van den Zwijger,’ zeide galama.
‘Juist, den Zwijger; en deze is hun gevaarlijkste vijand; voor dien Zwijger vreest het Spaansche hof het allermeest; voor dien Zwijger alleen, ontwikkelt alva eene dubbele waakzaamheid, en is hij altijd op zijne hoede;

{==10==} {>>pagina-aanduiding<<}
voorzigtigheid is het schild, waarachter het hoofd des verbonds zijne bedoelingen verbergt; hij deelt niemand, dan aan wien het hoognoodig is, zijne plannen mede; maar brengt dezelve des te gewisser ten uitvoer; het volk kan hem nimmer doorgronden, maar zijn vijand ook niet.’
‘Wat den Prins aangaat,’ hernam galama, ‘zoo behoeft hij voor den Hertog gansch niet onder te doen: de laatste mag een groot veldheer zijn, de eerste is zijn meester in de staatkunde; en ik heb mijnen vader altijd met grooten lof over de grondige kennis en vrijheidsliefde van den Prins hooren spreken; de Koning miskent zijne groote verdiensten.’
‘Ja wel miskent hij die,’ vervolgde carloo met drift en verheffing van stem; de groote rijksbestierder, die aan Europa de wet geeft, beeft ‘in zijn kabinet voor den ondernemenden en allesomvattenden geest van oranje; de Keizer wist verdienstelijke mannen beter te waarderen; hij verbond dezelve bijzonder aan zijne belangen.’
‘Ik zie daar een' toren,’ zeide galama; ‘deze is welligt het doel van onze reis.’
‘Ten minste van de uwe,’ was het antwoord; ‘mij wachten elders andere pligten. (Hier werd zijn gelaat duisterder.) Er zijn groote dingen op handen; de horizon wordt nevelachtig; donkere wolken pakken zich aan den gezigteinder te zamen, en de uitbarsting is onfeil-
{==11==} {>>pagina-aanduiding<<}
baar; hij, die alles verderven wil en de schoone natuur uit hare naven zou willen rukken, om die weder in eenen chaos te doen overgaan, moet zelf verdorven worden; hij, die alles zou willen vernietigen, om op de puinhoopen der wereld zich over deszelfs val te kunnen verheugen, hij moet zelf vernietigd worden: een groot verbond spant zich tegen den geweldenaar te zamen; hij zal sidderen, gelijk zijn meester.’
Hier zweeg carloo eenige oogenblikken; hij liet den teugel los op den hals van het paard hangen, eene achtelooze houding aannemende, en geen acht slaande op hetgeen rondom hem voorviel. Eindelijk brak hij het stilzwijgen weder af. ‘Zie, galama! deze toren is die van de abtdij van S. Bernard; gij zult daar eenigen tijd vertoeven; doch spoedig kom ik er u weder afhalen. (Hier greep hij zijne hand.) Waar ik ook ben, blijft mijne vriendschap voor u ongekrenkt; bij carloo zult gij altijd een open, ongeveinsd en deelnemend hart vinden, de rampen des levens zullen u misschien ook al in ruime mate zijn toebedeeld: ontmoeten wij alsdan iemand, die in dezelve een ongeveinsd deel neemt, dan vinden wij ons reeds ten halve verligt.’
Hoe meer zij Antwerpen en de abtdij naderden, hoe meer de ellende der toen heerschende oogenblikken zigtbaar werd. Met verbazing bespeurde galama eene menigte van mannen, vrou-
{==12==} {>>pagina-aanduiding<<}
wen en kinderen, die, langs alle wegen, in een' armoedigen toestand, met het weinig vervoerbare den weg naar Duitschland insloegen; wagens, paarden, en krijgslieden vermengden zich met elkander; bij de meesten der vlugtenden was verslagenheid en wanhoop op het aangezigt te lezen; het geschreeuw der voerlieden verdoofde het geraas der karren en wagens. Hij loosde een' weemoedigen zucht, bij het aanschouwen daarvan. Dit werd door carloo bemerkt, en met een overkropt gemoed bromde deze tusschen de tanden: ‘alva! dit is uw werk.’
Thans waren onze reizigers bij de abtdij van S. Bernard genaderd. Voor de poort derzelve hield carloo stil, en verzocht zijnen medgezel af te stijgen. ‘Hier zult gij vooreerst dienen te vertoeven,’ zeide hij tot galama; ‘hier zijt gij veilig, en men zal u alle mogelijke genoegens verschaffen. De Abt is een zeer vriendelijk en verlicht man; en alhoewel Paapsch, zal hij u zeker gul ontvangen, en zult gij in zijn onderhoud veel genoegen vinden.’ Aldus sprekende, trok hij herhaalde malen aan de zware kloosterschel, welker geluid door de gewelven werd teruggekaatst, en op welker klank dan ook een vadsige portier zich aan het kleine, met ijzeren traliën versterkte, zijvenstertje vertoonde, vragende: ‘Wie de heeren waren, en wat zij hebben moesten?’ Carloo had zich naauwelijks bekend gemaakt, of de zware kloosterpoort opende zich, en onze vermoeide reizigers traden

{==13==} {>>pagina-aanduiding<<}
de heilige muren, bestoven en stijf van den rid, binnen.
Weldra kwam de Abt thomas, die van hunne aankomst verwittigd werd, beiden in de gastzaal verwelkomen. Het achtingswaardig en vriendelijk voorkomen van den Abt, boezemde galama veel vertrouwen in, en hij beantwoordde deszelfs groet met alle minzaamheid. Het scheen, dat de Abt van zijne komst verwittigd was, en hij dus geen ongenoedigde gast zou zijn; ook dat carloo hier reeds lang en wel bekend was. Deze bood onzen jongeling den Abt aan. ‘Hier, Eerwaarde vader!’ zeide hij, ‘breng ik u den beloofden gast. Gij zult hem in zijne ledige uren wel eenige aangename bezigheid verschaffen. Uw klooster is nog al ruim, en de tuin biedt eene frissche en aangename wandelplaats aan. Gij zult u daar vooreerst maar zoo goed mogelijk den tijd moeten zien te korten,’ dus voer hij voort, zich tot galama wendende.
‘O ja,’ hernam de Abt; ‘onze tuin is goed onderhouden, en prijkt met vele vreemde gewassen; wij hebben hier een' gezonden leefregel, en de broeders van onze orde zijn allen zeer geschikte menschen; ook zijn onze boeken, die geen gering getal uitmaken, en in eene uitgelezen verzameling bestaan, allen tot uwe dienst.’
‘O!’ zeide galama, ‘gij zijt een zeer vriendelijk man, en ik voorspel mij een aangenaam verblijf bij u; vooral zal uw om-
{==14==} {>>pagina-aanduiding<<}
gang daaraan wel het meeste toebrengen.’
De Abt gaf met eenen blik zijne goedkeuring over den jongeling aan carloo te kennen. Beiden wisselden in stilte nog eenige woorden, waarbij zij, van tijd tot tijd, het oog veelbeduidend op galama lieten vallen. Vervolgens nam carloo afscheid van beiden, wenschte hun Gods zegen, steeg weder te paard, en was weldra den hem nog nastarenden galama verre uit het oog.


II. Hoofdstuk.

Nog zag galama den wegsnellenden carloo na; al het gebeurde kwam hem op nieuw voor den geest, en griffelde deszelfs diepe sporen in zijne ziel, terwijl een voorspellende genius hem tot dankbaarheid scheen te neigen over voorvallen, welker doeleinde hij niet kon doorgronden. Juist in deze mijmering klopte de Abt hem op den schouder, en noodigde hem vriendelijk, om met hem naar zijne kamer te gaan, en aldaar eenige verversching te gebruiken. Galama liet zich

{==15==} {>>pagina-aanduiding<<}
hiertoe niet lang uitnoodigen, maar volgde den Kloostervoogd naar zijn woonvertrek.’ ‘Zet u neder,’ zeide de laatste, en beiden namen over elkander plaats.
‘De tijden zijn waarlijk bedroevend,’ zeide de Abt; ‘gij brengt ons zeker niet veel goeds uit Brussel mede.’
‘O neen,’ zeide galama; ‘de Hertog kiest de beste middelen niet, om zich bemind te maken. Het opligten van den Graaf van Buren, die op onze Hoogeschool zich volkomen veilig waande, heeft de gemoederen der aanzienlijken zeer tegen den nieuwen Landvoogd verbitterd. Mijn vader heeft mij dadelijk van mijne studiën terug ontboden; men kon niet weten, of zulks meer jonge lieden zou gelden.’
‘Uw vader heeft wel gedaan,’ zeide de Abt; ‘en wat den Hertog betreft, deze denkt de Nederlanders te verschrikken en te verbijsteren, en aldus de Provinciën volmaakt naar zijne hand te zetten; maar dit zal hem welligt slecht bekomen. De Staten van Holland voornamelijk, zullen zoo gewillig hunne privilegiën, welke karel de Stoute zelfs eerbiedigde, niet laten verkrachten; zij zullen zich halstarrig tegen alle dwangbevelen verzetten, en ik voorzie uit dit alles nog een' bloedigen strijd.’
‘Het is schrikkelijk!’ zuchtte galama; ‘de toekomst is donker; het voorspel is met het gevangennemen van de Graven egmond en hoorne begonnen.’

{==16==} {>>pagina-aanduiding<<}

‘Gij weet het dus,’ hernam de Kloostervoogd; ‘gij weet het dus, dat de verraderlijke d'avila beiden in de klaauwen van den bloedraad geleverd heeft; gij weet het, dat er zelfs meer edelen nog op last van den bloeddorstigen tiran gevat zijn.’
‘Hoe! wat zegt gij, Eerwaarde?’ riep galama ontzet en van schrik wegkrimpende uit; ‘gij spreekt van meer edelen nog?...’
‘Vrees niet, dat hun eenig leed geschieden zal,’ hernam de Abt haastig; ‘de Koning van Spanje zal de bloem des Nederlandschen adels niet durven aantasten; hij wil zich slechts doen vreezen; maar hij zal zich wachten, de geheele bevolking tegen hem in de wapenen te jagen: die eens in handen genomen hebbende, zou men dezelve niet ligt wederom afleggen.’
‘Bij uwe goddelijke roeping bezweer ik u,’ hernam galama schielijk, ‘mij de waarheid te zeggen: welke edelen?....’
‘Vertrouw op God!’ antwoordde de Abt; ‘de vrienden van uwen vader zijn tot zijne bevrijding werkzaam. Ondersteund door de Duitsche vorsten, verzuimen zij niets....’
‘IJdele hoop!’ barstte galama uit; de onverzoenlijke alva zal hem rigten... ‘mijn vader... mijn arme vader...’
Verstomd zag galama voor zich heen; vergeefs waren de troostgronden van den Abt: hij hoorde dezelve niet; zijne gedachten waren verstrooid; hij dacht niet meer... Het was eene stomme en

{==17==} {>>pagina-aanduiding<<}
kortstondige vertwijfeling; zijne arendsblikken slechts op den Abt gevestigd houdende, die niet meer sprak, maar wiens hart zelf door innerlijken weedom geschokt werd, was het even, alsof hij uit den mond van denzelven een doodvonnis moest vernemen. Eindelijk barstte hij uit: ‘Mijn vader gevangen, en ik zou lafhartig in een klooster vertoeven?... Mijn vader in de handen van bloeddorstige beulen, en ik zou gelaten zijn doodvonnis afwachten?... Mijn vader op den rand des afgronds, en ik, rampzalige, zou, ten spijt der heiligste pligten, een werkeloos aanschouwer, een laffe vlugteling zijn?... Hij, wien ik het leven verschuldigd hen, in ketenen versmachtende, en zou ik, het geslacht der edele galama's, het beroemdste der Vriezen, onwaardig, aan den voet van het altaar, mij beveiligd nederwerpen?... Heilige Maria! ik ware immers het licht en het leven voor altijd onwaardig...’
‘Ik prijs uwe edele drift, mijn zoon!’ sprak de Abt; ‘zij strekt ten getuige van uw goed en deugdzaam hart; doch hoor mij aan, eer gij u, niet door eene billijke verontwaardiging, maar door eene ontijdige drift, aan den rand eens peilloozen afgronds begeeft; hoor mij eerst aan: uwe wraak is regtvaardig, uw moed is welgeplaatst; doch hoed u voor elke onbezonnenheid, welke u, zonder het doel te bereiken, in het verderf zou doen storten.’
‘Hoe, Eerwaarde Vader!’ hernam galama, uit zijne mijmering langzaam bekomende, ter-
{==18==} {>>pagina-aanduiding<<}
wijl hij, in eene ter nedergeslagen houding, de oogen strak voor zich heen gevestigd hield; ‘hoe! terwijl de werktuigen van filips zich misschien reeds onledig houden, met de vierschaar te spannen, zou ik mij met een langzaam overleg inlaten? Kan dan een rijp beraad van dienst zijn, terwijl de vlam alles rondom zich verteert, en hare verwoestingen met eene verbazende snelheid voortzet?’
‘Dit kan,’ zeide de Abt; ‘er zijn dikwijls omstandigheden, waarbij een rijp overleg ons de beste hulpmiddelen doet ter hand nemen. De staatkunde is eene slang, welke men niet te voorzigtig kan aantasten. De staatkunde wierp uwen vader in de gevangenis: door dezelve moet hij er uit verlost worden. Geen opvliegend en bruisend gemoed bereikt dit doel; het grijpt blindelings naar zijne prooi rond, zonder het in de hartader te treffen, en de beleedigde wreekt zich schrikkelijk; zoo stort men zich met het offer zelf in den diepsten afgrond.’
‘Ik zou dus een' ander' deze taak vertrouwen. Gij meent dus...’
‘Dat gij,’ zeide de Pater, ‘hier nog een' korten tijd moest blijven vertoeven, en vervolgens....’
‘Neen, bij onze Lieve Vrouw van Halle! dit zal ik niet,’ riep galama uit; ‘veeleer ijl ik weder naar Brussel, treed den tiran stoutmoedig onder de oogen, en jaag den nieuwen sylla eenen dolk in het hart.’

{==19==} {>>pagina-aanduiding<<}

‘Bravo!’ zeide de Abt, ‘gij wilt den val van uw geslacht aldus verhaasten; gij wilt toledo, den door bespieders en wachten omringden toledo, aanvallen, hem in zijn paleis uittarten, en moedwillig uw leven en de oorzaak van hetzelve op het spel zetten? Leeft er geen vargas meer? Of denkt gij, dwaze jongeling! dat de grooten van Don filips zoo gemakkelijk genaakbaar zijn? Stel u echter gerust,’ voegde hij er bij; ‘de vrienden van uwen vader zijn reeds tot zijne bevrijding werkzaam; het zijn de aanzienlijke geslachten van oranje en brederode, die goed en bloed voor de gevangene edelen willen opofferen; het is de Keizer zelf, die op hunne loslating aandringt.’
Galama wandelde besluiteloos het vertrek op en neder; hij besefte de niet ongegronde redenen van den Abt; doch scheen zich met dezelve nog niet geheel te kunnen vereenigen. Spoedig echter bleef hij met eene edele vrijmoedigheid voor den Abt staan, en vervolgde: ‘Zoudt gij dan in waarheid gelooven, dat de koele, en volgens den maatstaf der staatkunde berekende, vriendschap, tegen den warmen dienstijver, tegen de door de heiligste pligten aangevuurde kinderliefde zou kunnen opwegen? Zoudt gij in waarheid vooronderstellen, dat het belang van een bijzonder geslacht, van een of meer medeleden van het verbond, voor het algemeen belang in hunne oogen zal voorgaan; of liever, zult gij niet met mij moeten toestemmen, dat

{==20==} {>>pagina-aanduiding<<}
in deze hagchelijke oogenblikken, het eigenbelang zelfs dat van het algemeene der natie zal moeten overtreffen?’
‘O ja,’ ‘mijn zoon!’ hernam thomas: ‘de ware en grootmoedige martelaren voor eene edele zaak vindt men in deze eeuw zeldzaam; slechts die hoofden der zaamgezworenen te St. Truijen, welke de eerste woede van den dwingeland hebben durven afwachten en trotseren, boeten thans, helaas! hunnen deugdzamen ijver. God beware hen! Hij bescherme vooral uwen braven vader!’
‘En gij wilt mij dan nog terughouden?’
‘Wie zegt dit?’ was het antwoord; ‘ik wilde u voor deze oogenblikken slechts een' goeden raad geven. Is uw vader geen ijverig Katholijk? Hebt gij zelfs geene twee magtige landgenooten in den staatsraad? Behalve dit verwacht ik eerlang een' der edelste voorstanders van de goede zaak in deze abtdij; met hem kunt gij veilig over uwe belangen raadplegen, en dan ook met eenige vrucht werkerzaam zijn.’
‘Welaan dan!’ zeide galama; ‘de wijze Voorzienigheid begunstige uwe raadgeving met het beste gevolg! Ik zal mij dan in deze gastvrije muren ophouden, totdat gij mij vergunt dezelve te verlaten; ik onderwerp mij aan den drang der noodzakelijkheid en aan uwen waardigen wil.’
‘Neen!’ hervatte de Abt, ‘niet mijnen wil,

{==21==} {>>pagina-aanduiding<<}
maar den wil van hem, die alleen het regt heeft dien uit te oefenen; verneem denzelven, zoo gij u sterk genoeg gevoelt; men heeft mij verzocht u dezen over te geven,’ sprak hij, eenen brief hem aanbiedende.
Driftig greep galama naar denzelven. Eene doodelijke bleekheid beving hem, die spoedig in eene ongeveinsde vreugde veranderde. Ja, hij erkende het hem zoo waardige schrift; het was de hand van zijnen vader, die hem het volgende mededeelde:

‘Spanje eischt zijne offers; het noodlot doemde mij tot een van hetzelve. Doch wat zeg ik? De Hemel wil mijne standvastigheid en lijdzaamheid slechts beproeven. Gewis waakt de Alomtegenwoordige Voorzienigheid ook in de gevangenissen der Inquisitie over mij. Deze mare verschrikte u niet! Het eenigste, dat mij aan dit leven hecht, zijt gij en het ongelukkige vaderland. Dit laatste behoeft den steun van geloovige en dappere zonen; zijt hetzelve waardig. Uwe roeping is onder de banieren van hetzelve. Voor het vaderland heb ik u gekweekt en opgevoed; tracht hetzelve dus tot het hoofdonderwerp uwer handelingen te maken. Mijn lot bekommere u niet; op mijne jaren vreest men den dood niet, die ons dagelijks voor oogen staat. Ik heb u aan mijne waardste vrienden aanbevolen; zij zullen u met raad en daad tot bijstand strekken. Volg hunne voor-
{==22==} {>>pagina-aanduiding<<}
schriften, die u niet dan heilzaam kunnen zijn, met ijver en naauwkeurigheid. Ziedaar mijn' grootsten wensch.’

Galama las en herlas denzelven. Een diepe zucht gaf aan zijnen geprangden boezem lucht. ‘Hij is dus gevallen,’ sprak hij, ‘de edelste der menschen!... Hij is dus gevallen door de kuiperijen slechts eenen Duc d'alva waardig... Hij, die zijn geheel leven aan de belangen der Provinciën en die van de Heilige Moederkerk heeft toegewijd!... Hoe! zijn dit de vruchten voor de onvermoeide diensten aan filips bewezen? Ach! de Monarch kent, noch de harten zijner onderdanen, noch dat van den wreeden Duc d'alva, noch de ware belangen van zich zelven.’
‘Zwijg!’ sprak de Abt, ‘de muren hebben ooren; de onbeduidendste steen is door den Hertog bezoldigd, en een getrouwe spion van de regtbanken der Inquisitie.’
‘Vergeef mijne ontijdige drift,’ hernam Galama; ‘afgrijzen en verfoeijing persten mij de woorden uit de keel. Schenk mij uwe vriendschap, Eerwaarde Vader!’ vervolgde hij na eenige tusschenpoozing, hem tegelijk de hand aanbiedende; ‘ik zal trachten mij die waardig te maken.’
‘Mijne vriendschap hebt gij reeds terstond verworven,’ antwoordde thomas. ‘Mijne bezigheden roepen mij thans. Ziedaar broeder

{==23==} {>>pagina-aanduiding<<}
hieronymus,’ zeide hij, hem den binnentredenden monnik aanbiedende; ‘zoo gij wilt, kunt gij met hem ons klooster en onzen tuin bezigtigen.’
Galama volgde hieronymus door de sombere gangen, welker Gottisch gebouwde en hooge, door zware pilaren ondersteunde, gewelven van de grijze oudheid van het gebouw getuigden. Slechts een flaauw licht drong van uit eene binnenplaats door de kleine in lood gezette glasruiten heen, die, door een tijdverloop van eeuwen, bijna alle doorschijnendheid hadden verloren. De groote, platte en uitgesleten vloersteenen veroorzaakten bij elken stap een' doffen weêrklank; een vochtige en koude togt ontmoette aan elken hoek van den gang den bezoeker, en de zware eikenhouten deuren, welke zich her- en derwaarts aan het oog vertoonden, deden de onderscheiden verblijven der geestelijken spoedig kennen. Aan het uiteinde van den laatsten gang traden zij de kapel voorbij, terwijl zij voor een ter zijde geplaatst heilig beeld zich het hoofd ontblootten. Hier opende hieronymus eene deur, en beiden traden den tuin in. Galama betuigde zijne verwondering over deszelfs smaakvollen aanleg, en, op eenigen afstand, over de schilderachtige ligging van het klooster, zoo als hetzelve zich daar tusschen de weelderige populieren, dennen- en lindenboomen vertoonde. Weinig dacht hij, dat deze vreedzame plaats spoedig ten verblijf van woeste barbaren en rustverstoorders zou strekken,

{==24==} {>>pagina-aanduiding<<}
en de godsdienstige en verhevene stilte van dit oord door het woeste krijgsgeschrei zou vervangen worden. Door hieronymus een oogenblik aan zich zelven overgelaten, en aan een priëel genaderd zijnde, ontdekte hij, tot zijne verwondering, den Abt, die naast eenen vreemdeling in hetzelve gezeten, en met dezen in een druk gesprek was. De geheimzinnige wijze, waarop zij elkander hunne gevoelens schenen mede te deelen, wekte zijne nieuwsgierigheid, om aan eene ongeoorloofde neiging gehoor te geven, door zich achter het priëel te verbergen en het gesprek af te luisteren.
‘Helaas!’ riep de onbekende uit, ‘margaretha is dus vertrokken... zij heeft aldus onze Provinciën verlaten...’
‘De Landvoogdes,’ zeide de Abt, ‘heeft, na schriftelijk van de Staten afscheid genomen te hebben, Brussel verlaten. Wat zoude zij ook langer in dit land verrigt hebben? De lastbrieven van den Hertog schijnen immers zoo uitgestrekt te wezen, dat haar de schijn van gezag niet eens zou overgebleven zijn. Geheel Nederland beweent haar vertrek. Hare zwakheid van karakter heeft de Provinciën wel veel nadeel berokkend; maar aan de eene zijde was zij den Onroomschen niet ongenegen, en was zeer aan - het volk toegedaan,’
‘Maar de Kardinaal, mijn waarde Abt?’
‘De Kardinaal, die vijand van alle billijkheid en voorstander van het Papismus, was gewis

{==25==} {>>pagina-aanduiding<<}
de oorzaak van de meer strenge uitvoering der plakkaten; ook droeg hij het land een kwaad hart toe; doch werd door de geestelijken even zeer als door den adel tegengewerkt.’
‘Het is waar,’ hernam de vreemdeling; ‘onze eenige hoop nog is willem van Oranje.
Carloo heeft mij berigt,’ antwoordde de Abt, ‘dat deszelfs broeder, de Graaf, eerlang hier zal verschijnen, om eene zamenkomst met den Pensionaris buis en andere heeren te houden, ten einde over een gewigtig voornemen te raadplegen.’
Hier schikte zich de onbekende nader bij. ‘Een voornemen zegt gij?.... een voornemen?....’
‘Het geldt niets minder dan een' algemeenen opstand, aan het hoofd van welken de Prins zich openlijk plaatsen wil; men zegt zelfs, dat hij verklaard heeft, het zuivere woord te willen belijden.’
Dit hoorende, raakte de onbekende geheel in geestvervoering. ‘De Hemel zegene en bescherme hem op al zijne wegen! De Heer der Heerscharen schenke hem het geloof en de kracht van david, om den saul van Nederland te verslaan! De goede zaak zal gewis zegepralen, mijn vriend! en de verdrukking van Israël een einde nemen.’
‘Stil!’ zeide de Abt, ‘laat ons nog geene Te Deums aanheffen. Gij vergeet den ridderlijken hofstoet, dien de nieuwe Landvoogd

{==26==} {>>pagina-aanduiding<<}
heeft medegevoerd; Spanje heeft wel grooter legers, maar nooit schooner op de been gebragt. De krijgsoversten zijn allen beproefde helden. Romero, vitelli, mondragon, martinengo en d'avila branden van ongeduld, om met de geuzen en ketters eene kans te wagen; en alva is immers de beroemdste en listigste veldheer van zijnen tijd?’
‘Waarom carlos of freoneda niet gezonden?’ zuchtte gene.
‘Beweenen wij het lot van carlos; hij is als het slagtoffer van zijne liefde voor Vlaanderen gevallen.’
‘En van de kuiperijen van alva en domingo.’
‘alva,’ zeide de Abt, ‘zal hier zoo gemakkelijk niet slagen. De Nederlanders hebben veel geduld; doch wanneer dit eenmaal ten einde is, zijn zij hardnekkig en krachtdadig in hunne tegenweer. Het prediken neemt alom weder toe.’
‘Het geloof moet zegepralen,’ liet de vreemdeling er op volgen. ‘Het geloof en de ware dienst aan God kunnen niet missen den satan te verkloeken. Laat ons moed houden, en wij zullen met den Zangmeester weldra den lof van den oppersten Heer der Heerscharen zingen. Het gedrochtelijke slangenhoofd van Romes heerschzucht zal de kop verpletterd worden, en wij zullen....’
‘Het hora luidt,’ dus viel de Abt, tegelijk opstaande, hem in de rede. ‘Tot wederziens! ik moet gaan bidden.’

{==27==} {>>pagina-aanduiding<<}

Vol van hetgeen hij gehoord had, spoedde galama weder den tuin in, geheel in strijd, of hij den Abt zijn vertrouwen moest blijven schenken, ja dan neen. Reeds had het hem verwonderd, de uitwendige teekenen der Katholijke eerdienst door den Abt zoo onachtzaam te zien waarnemen; doch hetgeen hij thans gehoord had, kwam hem nog onbegrijpelijker voor. Hij kon zich van de betrekkingen van den Abt volstrekt geen denkbeeld maken. ‘Zoo ik niet beter wist,’ dacht hij, ‘zou ik hem voor eenen Protestant houden.’ De onbekende kwam hem echter voor een verdacht persoon te zijn, die alhier aan de nasporingen der geregtsdienaars ontsnapt was.
Galama was, alhoewel met ijver aan de belangen van het vaderland verkleefd, een onwankelbaar voorstander van de geloofsbegrippen zijner voorouderen. De leerstelsels zijner godsdienst waren hem door eene teederhartige moeder met de jeugd ingeprent. Ook onderscheidde zich de geslachten der galama's, yatas en kamminga's steeds door derzelver vromen geloofsijver, en, noch de hagchelijke toestand van zijnen vader, noch de dwingelandij van filips, waren in staat, zijne vroomheid te doen wankelen. Zoo staat de ceder, schoon door stormen beroerd, onwankelbaar. Hij voelde wel geenen afschuw voor de navolgers van luther, en beschouwde in vele de warmste voorstanders der vrijheid; maar hij veroordeelde de onbesuisde zucht tot verandering van velen, die zich met den stroom

{==28==} {>>pagina-aanduiding<<}
lieten medeslepen, en om de nieuwsgierigheid het prediken bijwoonden, ja, zich tot lid van eene der geheime gemeenten lieten aannemen, enkel uit de zucht, om de verordeningen van den Koning tegen te werken.
Nog in nadenken verdiept, trad hij na eenigen tijd het klooster weder binnen, dwaalde op nieuw door de duistere gangen, en opende gedachtenloos de deur eener cel, meenende zijn eigen vertrek binnen te treden. Naauwelijks had hij er den voet in gezet? of de bewuste vreemdeling uit het priëel stond voor hem.
‘Vergeef mijne lompheid,’ zeide galama, eene vlugtige, buiging makende, en zich omkeerende, om de cel weder uit te gaan; ‘ik ben verkeerd..’
‘Blijf!’ antwoordde de vreemdeling, hem in de rede vallende; ‘het is mij aangenaam, door deze vergissing kennis te mogen maken.’
Verrast door deze onverwachte ontmoeting, bleef galama staan, en sloeg een' vluggen blik door de cel heen. Geen spoor van de heilige godsdienst kon hij er echter in ontwaren. Eene eenvoudige schilderij, de kruisiging verbeeldende, was het eenige, dat zich aan het zoekende oog aanbood. Geen bidbankje, geen kruisbeeld, geen paternoster, geene penitentie-roede, geene Moeder Gods, geen' heilige, ja zelfs geen' enkel' kerkpatroon kon zijn oog aan een' van de wanden ontwaren. Wel troffen eenige schilderijen zijn oog; doch het waren de afbeeldingen van erasmus,

{==29==} {>>pagina-aanduiding<<}
pistorius en andere verlichte mannen, of ijverige bestrijders van het Katholicismus, en eene bijbelvertaling van luther in den hoek van het vertrek, voltooide het tooneel.
Moeijelijk kunnen wij de gewaarwordingen, die galama op dit oogenblik gevoelde, beschrijven. Thans was hij overtuigd, dat de vreemdeling een ketter was. Niet dat hij voor dezen zoo zeer eenen afschuw gevoelde: daartoe bezat hij te veel menschenliefde, te veel verstand; hij begreep zeer wel, dat een Hervormde zoowel een braaf en eerlijk man in zijne handelingen kon zijn, als een Katholijk. Alleen sidderde hij bij de gedachte, dat zijne ziel onherroepelijk verloren was, en een' zoodanigen verworpeling uit den schoot der Kerk, in het midden van een geheiligd gebouw, in het midden van eene abtdij van S. Bernard aan te treffen, ja zelfs de hartelijke vriendschapsbewijzen van den Abt tot denzelven, met eigen oogen te hebben aanschouwd, kwam hem onbegrijpelijk voor. Het kon niet missen, of de laatste moest zulks opmerken.
‘Gij schijnt verwonderd,’ zeide hij tot galama, ‘de beeldtenissen der Kerkhervormers alhier te aanschouwen; dit moet u echter niet bevreemden: mijne omzwervingen, veelvuldige reizen, en ondervindingen; mijne verkeering met alle soorten van menschen, hebben mij eenigzins met de leerbegrippen der Hervormden en hunne voorstanders bekend gemaakt. Ik heb voor sommige van dezelve achting

{==30==} {>>pagina-aanduiding<<}
opgevat, en het is daarom, dat ik hunne beeldtenissen een plaatsje aan den wand gegund heb.’
‘Gij voedt dus meer achting voor de Hervormers,’ zeide galama eenigzins spijtig, ‘dan voor onze heilige Kerkvaders, wier schriften nog tot eene blijvende nagedachtenis van hunne vroomheid verstrekken.’
‘Niet alzoo,’ hernam de onbekende, die zich kasper noemde; ‘ik acht augustinus en meer anderen hoog; hunne werken getuigen van hunnen eerbied voor de godsdienst; doch hunne redenen konden mijnen geest niet verzadigen. Luther echter heeft denzelven een vast voedsel en der hoop een troostelijker uitzigt verschaft.’
‘Zoo!’ zeide galama; ‘aldus zijn onze voorouders zonder genoegzame kennis der waarheid, zonder zelfvoldoening gestorven.’
‘Wie zegt dit?’ was het antwoord; ‘zij hebben geene behoefte daaraan gevoeld; aldus hebben zij, zonder onderzoek, zich blindelings door de priesters laten leiden; doch daar deze behoefte thans is opgewekt, heeft men, het juk der Pausen verachtende, zich, te midden der vooroordeelen, met Gods woord in de hand, zich eenen weg tot de waarheid gebaand.’
‘Helaas! eene waarheid, die het vaderland thans misschien nog duur zal te staan komen.’
‘Waaraan zijn wij de bloedplakkaten, waaraan de Inquisitie en den raad der beroerte verschuldigd?’

{==31==} {>>pagina-aanduiding<<}

‘Helaas!’ zuchtte galama; doch hij hervatte spoedig: ‘dit zijn de gevolgen der heerschzucht, maar niet van de leerstelsels onzer Kerk.’
‘Wat noemt gij de leerstelsels van de Heilige Moederkerk?’ zeide kasper. ‘Noemt gij deze hare leerstelsels, welke van de kansels der priesters verkondigd worden? Gij dwaalt, mijn jonge vriend! Hetgeen gij hare leerstelsels noemt, zijn willekeurige wetten van het hof van Rome; ik herhaal: het zijn de uitvloeisels van het kerkelijke dispotismus, die noch het kenmerk eener ootmoedige godsvereering, noch de blijken van eene eenvoudige, doch zekere leiding tot de gelukzaligheid dragen. Denk echter niet, dat ik met een blind vooroordeel de Katholijken veracht. Verre van daar. Den nederigen vereerder der Godheid, den waren aanbidder van zijne dienst, draag ik achting en eerbied toe; hij moge het kleed van eenen Jood, van eenen Katholijk, of van eenen Protestant dragen, zoo hij slechts door een' deugdzamen wandel God en zijne dienst eerbiedigt, heeft hij bij mij genoegzame verdiensten: slechts de listige, de hoogmoedige heerschappij der geestelijkheid, het juk der priesters hebben wij afgeworpen, geenszins de heilige vereering van het Opperwezen en het geloof aan de verlossing.’
‘Hoe! de heerschappij van den Heiligen Vader?’ hernam galama verbaasd. ‘Is deze niet de stedehouder van christus, en zijn wij

{==32==} {>>pagina-aanduiding<<}
als zoodanig hem geene onvoorwaardelijke gehoorzaamheid schuldig!?’
‘Christus is het hoofd der gemeente; de opperpriester van Rome is slechts een opzigter van denzelven,’ sprak kasper, ‘welken men het hoofdbestuur in handen heeft gegeven, ten einde daardoor de onderscheiden gemeenten meer onderling te verbinden, dewijl dezelve anders, hier en daar verspreid zijnde, weldra van elkander zouden vervreemd zijn. De onderlinge liefde en het algemeene welzijn te bevorderen, was het hoofddoel, waarmede eertijds de Bisschoppen werden aangesteld. Ten einde met ijver het Christendom te kunnen verspreiden, werd hun aantal vermenigvuldigd. De verheven deugden van sommige hunner deden voor deze een' onbegrensden eerbied en een groot vertrouwen geboren worden. Het aantal der Bisschoppen toenemende, naar mate van het vermeerderen der gemeenten, werden enkele en de waardigste tot Aartsbisschoppen verkozen; en, helaas! deze vermeerdering van gezag, welke de heilzaamste gevolgen had kunnen hebben, verkreeg thans de schadelijkste wending. Trotschheid en eigenliefde werden de drijfveêr der priesterlijke handelingen; de een zocht zich boven den anderen te verheffen, en alzoo ontkiemde de eerste zaden van het Pausdom, ja eindelijk verkreeg hetzelve eene meer wereldlijke dan geestelijke magt. Beken het, galama!’ vervolgde hij, ‘kunt gij de weelde-
{==33==} {>>pagina-aanduiding<<}
rige en vadsige leefwijze der priesters en monniken bij de nederigheid en zelfverloochening van onzen Verlosser en zijne leerlingen vergelijken? Oordeel zelf, of zij het waardig zijn, die zoo ver van hunnen grooten Meester afdwalen, om zondaren voor de gelukzaligheid voor te bereiden?’
‘Het is genoeg,’ antwoordde galama, ‘als wij God en de Heilige Maagd eerbiedigen; ik laat derzelver bedienaren voor zich zelven verantwoordelijk.’
‘Zoo!’ vervolgde kasper; ‘gij kunt dus vertroosting in eene leer vinden, die u eene blinde gehoorzaamheid aan hare bedienaars voorschrijft; of liever, eene eerdienst, die meer de vereering der geestelijke magt, dan de aanbidding van den waren God ten doel heeft; wat zeg ik? die u zelfs het onderzoek naar de ware voorschriften der Almagt verbiedt? Zegt niet de Verlosser zelf: onderzoekt de schriften; en is dit niet mede het grootste verbod, dat uw biechtvader u voorschrijft?’
‘Mijn biechtvader,’ zeide galama, ‘schrijft mij zulks voor, ten einde mij voor dwalingen te behoeden; en daar ik een volkomen vertrouwen in de zaligmakende leer onzer Kerk stel, gevoel ik ook geene behoefte om het onderzoek verder uit te breiden; het ware maar te wenschen, dat de Kerkhervorming niet met zulk eene overdrevene woede en ongetemde drift ware doorgezet.’

{==34==} {>>pagina-aanduiding<<}

‘O mijn zoon!’ antwoordde kasper, ‘genoeg heeft mij zulks bedroefd, en het ware te wenschen, dat de heiligschennende kerkplunderingen nooit plaats hadden gevonden; zij werpen eene onuitwischbare vlek op het werk der Kerkhervorming.’
‘Denk niet,’ hervatte galama met eene zachtere stem, ‘dat ik u wilde beleedigen. Er zijn genoeg voorstanders der nieuwe leer, wier denkwijzen zulks nimmer zouden gedoogd hebben; en het ware eene verregaande laagheid zulks aan hen toe te schrijven, alhoewel ik het aannemen van nieuwe gevoelens blijf afkeuren, wanneer wij ons tot het nakomen der ouden verbonden hebben.’
‘Hoe!’ zeide kasper, ‘gij beschouwt zulks als eene afvalligheid? Verre van daar. Wij hebben geene nieuwe gevoelens aangenomen; en alhoewel ik zelf tot het getal der Protestanten behoor, durf ik beweren, dat het eene waardige en Gode welgevallige zaak is; wij zijn slechts tot de eenvoudigheid der Apostelen wedergekeerd. Ik zie de afkeuring in uw gelaat; doch ik zou een huichelaar zijn, zoo ik niet openlijk voor mijne gevoelens uitkwame. Wij hebben slechts, de ingeslopen misbruiken verwerpende, het leven van den Zoon des menschen ons als een voorbeeld gesteld; en het is aan eene hoogere werking toe te schrijven, dat de Hervorming een' zoo plotselingen en algemeenen voortgang gehad heeft. O!’

{==35==} {>>pagina-aanduiding<<}
zeide hij, ‘were het mij vergund, u mijnen levensloop te verhalen, gij zoudt mijne gezegden gewis als geene onwaarschijnlijkheid aannemen, en de kloof, die tusschen ons is, doen verdwijnen; doch de geest werkt in ons; laat ik denzelven niet voorbijstreven.’
‘Ik bemin het vaderland,’ hernam galama op een' plegtigen en ernstigen toon; ‘mijne levensdagen zullen aan de belangen der Provinciën innig verknocht zijn. Dit hart,’ zeide hij, de hand op hetzelve leggende, ‘klopt slechts voor deszelfs geboortegrond, en heeft eenen afschuw van zijne onderdrukkers; doch nimmer zullen bij mij de belangen van dit oord, met die van de tegenstanders der Kerk vereenigd zijn; nimmer zal galama, door toomeloozen en valschen ijver verblind, de liefde voor het vaderland met de zucht naar veranderde grond. stellingen verwarren. - Doch laat ons over een onderwerp eindigen,’ voegde hij er bij, ‘waarover het mij niet vergund is langer te spreken.’
‘Edele deugd!’ dacht kasper; ‘mogt zij door den geest der waarheid verlicht worden, en hij als een broeder, als een lid der gemeente worden geheiligd!’



{==36==} {>>pagina-aanduiding<<}

III. Hoofdstuk.

Duister was de hemel aan den gezigteinder van Nederland, toen Keizer karel de opperheerschappij over hetzelve aan zijnen zoon filips, op eene plegtige wijze, te Brussel afstond. Het is waar, dat de Keizer, door het opleggen van zware lasten en het invoeren der plakkaten, de gemoederen reeds min of meer verbitterd had; zware oorlogen, meerendeels tegen Frankrijk gevoerd, hadden hem echter belet, zijne willekeurige handvesten tot het uiterste te drijven, en meestal moest hij het toezigt over de Vereenigde Gewesten geheel aan de Landvoogdes en de Stadhouders overlaten. Als geboren Nederlander, die deszelfs taal sprak, en veel genegenheid voor zijne landgenooten koesterde, gelukte het hem dan ook, gedurende al de onlusten, waardoor het land onder zijne regering geschokt werd, zijn gezag onbeperkt te bewaren, en den geldelijken bijstand der Provinciën dikwijls noodig hebbende, werd de invoering der Hervorming niet met die naauwgezetheid door hem geweerd,

{==37==} {>>pagina-aanduiding<<}
zoo als men dit anders van karel's strengheid en karakter ligt zou hebben moeten verwachten.
De nieuwe Vorst daarentegen, was een geboren Spanjaard, die buiten zijne moedertaal naauwelijks een weinig Waalsch sprak; de Nederlandsche edelen verachtte (hoezeer de Keizer die altijd bij uitstekendheid had onderscheiden), en daarbij dweepziek, trotsch, onaangenaam in den omgang, wraakgierig en achterdochtig was. Wel is waar had de nieuwe Vorst, bij zijn vertrek naar Spanje, de meeste oude ambtenaren in hunne posten bevestigd, en het stadhouderlijk bestuur der onderscheidene landschappen aan voorname Nederlanders toevertrouwd. Wel is waar was viglius, uit Vriesland geboortig, die, hoezeer een ijverig voorstander van de Katholijke kerk, met wijsheid ook steeds eene neiging tot gematigdheid paarde, met een groot gedeelte van het algemeene bestuur belast, en in den geheimen raad aan de Landvoogdes toegevoegd; doch aldaar een' barlaimont en granvelle, laaghartige dienaars van Spanje tot medeleden hebbende, was het noch aan hem, noch aan de zachtzinnige margaretha, die door valsche raadgevingen dikwijls tot verkeerde maatregelen geleid werd, mogelijk, de strenge dwangbevelen van Koning filips te verzachten.
De Kardinaal granvelle, verre van eene roekelooze bestiering der zaken af te gaan, en de gemoederen door eenige toegevendheid neder te zetten, drong steeds de geweldigste maatregelen

{==38==} {>>pagina-aanduiding<<}
door. Zijne staatkunde was de regten van troon en biechtstoel te handhaven. Spoedig voerde hij het bisschoppelijk bestuur in, en gaf daardoor der Inquisitie een' grooten steun. Heersching en onderwerping was zijne leus, terwijl hij zoowel de Nederlandsche grooten als het volk zonder bewimpeling verachtte: hierdoor echter maakte hij zich zelven tot een zoo algemeen voorwerp van haat, dat filips eindelijk, tegen wil en dank, genoodzaakt was, zijnen gunsteling naar Spanje terug te ontbieden.
Nu ook begon de langdurige worsteling tusschen Nederland en Spanje. De beeldstorming, die het verbond der Edelen op den voet was gevolgd, ontstak den toorn van filips in den hoogsten graad. Hij zwoer den laatsten ketter uit de Provinciën te zullen verdelgen, en eene voorbeeldige straf aan de heiligschenners uit te oefenen. De opstand vatte onder dit alles meer en meer wortel. De Nederlanders verbonden zich, geene willekeurige wetbepalingen meer te zullen dulden. De Hervorming won meer en meer veld. Geheele benden zworven door het land en plantten alom de vaan des opstands. Van wêerskanten was de spanning ten hoogste. Spanje schreeuwde om wraak; Nederland spande alle krachten te zamen, om der dwingelandij het hoofd te bieden.
Het was in dezen toestand, dat ferdinand alvarez van toledo door filips in allerijl met een leger, dat in Italië verzameld was, naar de Nederlanden werd afgezonden, om aldaar eene

{==39==} {>>pagina-aanduiding<<}
voorbeeldelooze straf aan de weêrspannelingen uit te oefenen. Alvarez, de listige, bloeddorstige en wraakgierige alvarez, is verkoken om Nederland aan de geheele Christenheid ten toonbeeld te stellen. Hij is degene, die de ketterij met wortel en tak zal uitroeijen, de komplotten zal verdelgen, en met de hoofdmisdadigers den geheelen opstand in eens den bodem zal inslaan; Van hem verwacht filips het behoud der schoone en hem en Spanje zoo belangrijke Provinciën.
Naauwelijks was de komst van den Hertog bekend, of de voornaamste Edelen en deelgenooten van het verbond verlieten het vaderland, en door eene menigte vlugtelingen van alle standen gevolgd, vonden zij in Duitschland eene veilige wijkplaats. Sommigen echter het ergste niet verwachtende, en hunne goederen of betrekkingen niet in de waagschaal willende stellen, ja zich voor eene onregtvaardige aanranding veilig wanende, bleven niet alleen in het vaderland terug, maar verwelkomden zelfs hunnen toekomstigen beul, of gingen hem aan de grenzen van het land te gemoet.
Zoodra was toledo niet te Brussel aangekomen, en had hij van den staat der zaken kondschap bekomen, of hij ligtte plotseling het masker af. Het opligten van den Graaf van buren werd door het gevangennemen van verscheiden grooten des lands gevolgd. Als een bliksemstraal verspreidde zich deze tijding door het land, en het vlugten werd algemeen. Elk sidderde voor

{==40==} {>>pagina-aanduiding<<}
de wraak van den Spaanschen pacha. De teregtstellingen en verbeurdverklaringen van goederen namen geen einde, en zijn provoost reisde van de eene Provincie naar de andere, om de doodvonnissen naar behooren te voltrekken. Roomsche zoowel als Onroomschen werden schuldig verklaard. De Katholijke godsdienst bood geene bescherming meer tegen de aanslagen der handlangers van toledo aan: het was genoeg, slechts, hoe onschuldig ook, in eene der beroerten te zijn ingewikkeld of genoemd geweest, om een smadelijk lot, of een' zekeren dood te gemoet te gaan. De verbittering werd algemeen; de lagere volksklasse wreekte zich door gestadigen moedwil, en de grooten peinsden slechts op den val van toledo en het verbreken van het Spaansche juk.
Aller oogen waren thans op oranje gevestigd. Hij, van een oud en beroemd vorstelijk geslacht, rijk en magtig door zijne bezittingen, aanzienlijk door zijne verbindtenissen, schrander in het kabinet, en moedig door zijne zucht voor 's Lands vrijheid en geluk, is de man, dien men aan het hoofd van den opstand wenscht te zien; van hem verwacht toen alleen het herstel der verbrokene en verguisde voorregten en vrijheden, den terugkeer der veiligheid, en den vernieuwden bloei van Neêrlands handel en nijverheid.
Willem aarzelde ook niet, om aan die roepstem gehoor te geven. Hij verpandde zijne goederen, zocht hulp bij de Duitsche vorsten, wierf krijgsvolk, en onderhield, zoo veel mogelijk, de

{==41==} {>>pagina-aanduiding<<}
smeulende vlam in de Vereenigde Gewesten. Graaf lodewijk, zijn broeder, offerde insgelijks zijne bezittingen aan dit edel doel op, en begaf zich in het geheim naar de Nederlanden, ten einde aldaar middelen tot het regelen van den opstand te beramen.
Na deze korte uitwijding zullen wij ons met onze gedachten weder in de abdij moeten verplaatsen. Galama had aldaar eenigen tijd doorgebragt, en wenschte niets meer, dan uit hetzelve, en in eene vaste bestemming werkzaam te zijn. De tijd was te vruchtbaar in groote gebeurtenissen, dan dat de vurige geest van een' jong' mensch niet zou gereikhalsd hebben, om op de eene of andere wijze daaraan deel te nemen; zijn gemoed was te veel ingespannen, om een werkeloos aanschouwer te zijn, en hij brandde van begeerte, om in een' openlijken strijd zijnen haat in het bloed der Spanjaarden te koelen.
Op zekeren morgen trad hieronymus de cel van galama binnen, hem uitnoodigende, om hem te volgen, daar er vreemdelingen waren aangekomen, wier bijzijn hem misschien niet onaangenaam zou zijn. Galama volgde zijnen geleider in de gastzaal, waar hij door carloo verwelkomd werd, die hem aan een' vreemdeling aanbood, wiens uiterlijk voorkomen een' hoogen rang aanduidde. Behalve dezen was de Abt er met nog twee andere vreemden aanwezig, die, bij het binnenkomen van galama, na hem gegroet te hebben, het afgebroken gesprek wederom ijverig

{==42==} {>>pagina-aanduiding<<}
vervolgde, terwijl zij langzaam en met een' zwaarmoedigen tred de kamer op- en nederwandelden.
Galama beschouwde stilzwijgend de groep, wier gedeeltelijk krijgshaftig en gedeeltelijk nadenkend voorkomen, hem deed besluiten, dat de aanwezige vreemden waarschijnlijk tot de vanen der opstandelingen behoorden. Diegene, welke hem had toegesproken, muntte inzonderheid door deszelfs fiere en vorstelijke houding, achtbaar statuur, ernstig en beschaafd voorkomen, rijke kleeding en wapenrusting uit. De andere, welke insgelijks een krijgsman, doch van minderen rang scheen, onderscheidde zich door eene magere en lange gestalte, eenen sluwen oogopslag, sombere gelaatstrekken, en een valsch en kwaadaardig grimlagchen. De derde, welke in het zwart gekleed was, scheen, in het oog van galama, een overheidspersoon; deszelfs deftigheid en achtbaarheid deden hem daartoe gereedelijk besluiten.
Een oogenblik had hij, aan de zijde van hieronymus, de vreemdelingen aandachtig gadegeslagen, toen het vertrek geopend werd, en kasper hetzelve, tot zijne verbazing, binnentrad. Hij werd door allen met belangstelling begroet, en nam terstond aandeel in het gesprek, dat fluisterend, en tusschenbeiden van hevige gebaarden vergezeld, vervolgd werd.
‘Is het mij vergund, de namen der aanwezigen te kennen?’ mompelde galama, hieronymus aanziende.
‘De eene is Graaf lodewijk van Nassau,’

{==43==} {>>pagina-aanduiding<<}
antwoordde hieronymus; ‘de andere krijgsman is sonoi, die zich aan de dienst van den Graaf verbonden heeft.’
‘En die man, welke in het zwart gekleed is?’
Dit is paulus buis, de Raadpensionaris,’ deed hieronymus er weder opvolgen.
Hier ging de deur van het vertrek wederom open, en marcus perez, een koopman uit Antwerpen, trad binnen. Galama bespeurde in hem eenen man van een deftig, doch somber voorkomen, wiens uiterlijke al dadelijk den aan den handel toegewijden geest deed kennen.
‘Uwe Excellentie heeft mij hier laten ontbieden,’ dus sprak perez, na alvorens voor den Graaf eene eerbiedige buiging te hebben gemaakt.
‘Wij hebben uwe hulp noodig, Heer perez!’ was het antwoord; ‘gij weet de leus: nunc aut nunquam; ik zal dezelve in mijne vaandels voeren, en gij, heeren kooplieden, in uwe kasboeken.’
Perez trok den mond tot eenen gemaakten grimlach. ‘Helaas, uwe Excellentie!’ zeide hij, ‘het kan al niet erger worden, dan het tegenwoordig is; in Antwerpen heeft men zulk een' akeligen tijd nooit beleefd; het gras groeit op de beurs, en de schepen liggen te bederven.’
‘Houd goeden moed!’ hernam de Graaf; ‘de tijd is vruchtbaar in wonderwerken; het zijn juist de heiligen niet, die ons helpen

{==44==} {>>pagina-aanduiding<<}
zullen; maar wij moeten zelven de handen in elkander slaan, en ik durf u mijn grafelijk woord er op geven, dat het gras op uwe beurs weder zal vergaan, alsof het er nooit te zien was geweest.’
‘Uwe Excellentie schijnt dus de zaak nog niet op te geven, of als hopeloos te beschouwen?’
‘Wij hebben nog niets verloren,’ vervolgde lodewijk; ‘mijn broeder wil mij mijne sporen laten verdienen, en u eenen goeden interest,’ voegde hij er eenigzins ongeduldig bij.
‘Het is hier de vraag, Mijnheer perez!’ vervolgde buis met verheffing van stem, ‘of gij genegen zijt, uwen Markgraaf, den Prins, aan eene vastgestelde onderneming te helpen; of gij liefde genoeg voor het vaderland gevoelt, om u eenige opoffering ten dienste van hetzelve te getroosten, en zijne Excellentie de gedeeltelijke voldoening van het verzamelde leger te helpen waarborgen? Zulks is immers de meening van uwe Excellentie?’ zeide hij, den Graaf aanziende.
Ik ben volkomen tot alles bereid,’ antwoordde perez, hierbij echter nadenkend het hoofd schuddende. ‘Geld! geld!’ vervolgde hij, ‘overal moet tegenwoordig geld zijn; de wolf te Brussel verslindt geld; de middelen zijn uitgeput; ik zie geene kans op de beurs duizend goudgulden bij elkander te krijgen.’
‘Gij zijt een groot koopman,’ zeide sonoi, hem spotachtig in de rede vallende, ‘en een

{==45==} {>>pagina-aanduiding<<}
goed Protestant, en gij kunt geene duizend goudgulden bij elkander brengen?.. Hum! hum! ik ben slechts een geringe hopman, en wil u nog, binnen acht dagen, den interest vooruit leveren; sluiten wij den koop perez: voor elken goudgulden een Kastiliaansch oor en neus.’
‘Ik ben een even opregt Protestant als gij, Mijnheer sonoi! doch het is gemakkelijker om Spaansche ooren af te houwen, dan vaandels te betalen, ten zij dat gij, heer Overste! uw volk met dergelijke munt zoudt kunnen tevreden stellen.’
‘Rekent gij dan het leven van mijne soldaten voor niets?’ zeide sonoi schamper.
‘Mijn broeder,’ zeide Graaf lodewijk, sonoi in de rede vallende, ‘alom aangezocht zijnde, om den Spanjaarden het hoofd te bieden, is gereed aan het algemeene verlangen gehoor te geven; wij hebben, zoo als gij weet, daaraan reeds al onze goederen opgeofferd, en onze bezittingen ten dienste van het vaderland verpand.’
‘Waartoe dit zoo ver uitgebreid, heer Graaf?’ riep sonoi driftig uit, ‘daar de Heer perez met alles bekend is.’
‘Matig uwe drift, sonoi!’ zeide Graaf lodewijk; ‘ik vind er mij toe gedrongen, den Heer perez alles te herhalen. Nimmer zou ik voor mij zelven in eenige uitgebreide redenen vervallen; doch in het belang der vervolgde

{==46==} {>>pagina-aanduiding<<}
Edelen en huislieden, in het belang van onze zuivere leer, ja, in het belang van den ganschen staat zelven, acht ik het alleen niet beneden mijnen rang, maar beschouw dit zelfs als den geheiligsten van alle pligten.’
‘De Heer perez is, zoo ik vertrouw, van de meening van uwe Excellentie zoo wel onderrigt,’ voegde de Raadpensionaris er bij, ‘dat ik niet twijfel, of hij zal het voor hem gevestigd vertrouwen gewis aanwenden, om in het verstrekken van penningen te voorzien, en ons een genoegzaam crediet te openen.’
‘Gij beschouwt de zaak te ligt, Mijnheer de Raadpensionaris! het crediet is weg: zij, die den onderstand zouden moeten zamenbrengen, besparen het hunne, en houden alles zoo veel mogelijk achter.’
‘Mijnheer!’ riep de Graaf uit, ‘mijn tijd is bepaald. Zijt gij willens ons behulpzaam te zijn? Zoo niet, wij zullen uwen bijstand ontberen, en niettemin onze pligten weten te bebetrachten.’
‘Er is ook nog eene hoogere hulp,’ hervatte kasper; ‘het vertrouwen op deze zal u, heer Graaf! nimmer bedriegen.’
‘Welnu, mijne Heeren!’ zeide perez, ‘ik zal doen wat in mijn vermogen is: men kan op het geregeld, en zelfs het gedeeltelijk binnenkomen van den door de gemeenten beloofden onderstand wel niet veel rekenen; doch, welaan! ik zal alle pogingen aanwenden, om

{==47==} {>>pagina-aanduiding<<}
een gedeelte dier bom voorloopig ter beschikking van uwe Excellentie te stellen.’
‘Bravo!’ riep sonoi uit; ‘zoo moet het zijn, Mijnheer perez! Thans gaan wij lustig aan den dans; het zal er warm bij toegaan.’
‘Wij hebben dus afgedaan,’ zeide Graaf lodewijk, ‘en alles blijft volgens afspraak, mijne Heeren!’
‘Uwe Excellentie kan op ons vertrouwen,’ gaf carloo ten antwoord; ‘alle maatregelen zijn juist genomen, en wij wachten slechts ongeduldig op het sein, om te handelen, zoo als het mannen betaamt.’
‘Vergun mij, heer Graaf!’ zeide galama, naar lodewijk toetredende, ‘u mijnen arm en mijne geringe diensten aan te bieden. De roem van uwen naam, en de lof, die u met regt alom wordt toegezwaaid, wekken in mij de begeerte op, om voor de heilige zaak onder uwe vanen te strijden. Het klooster is de plaats niet, waar ik in deze oogenblikken behoor te zijn; de plaats, waar ik aan mijne bestemming en pligten beantwoorden kan, is op het slagveld, aan de zijde van de dappere verdedigers der Nederlandsche vrijheid, onder de vanen van den doorluchtigsten Vorst; het vaderland, de eer, en de pligt om een' grijzen vader te wreken, die in de kerkers der Inquisitie zucht, roepen mij tot eene edeler bestemming.’

{==48==} {>>pagina-aanduiding<<}

‘Edelmoedig jongeling!’ zeide lodewijk, ‘uw gedrag is prijzenswaardig; ik neem uwe aanbieding aan, en stel u van dit oogenblik onder het opzigt van carloo; deze zal u in uwe nieuwe betrekking inleiden. Vaarwel, galama! in Groningen zien wij elkander weder.’
Naauwelijks zijn alle aanwezenden vertrokken, of carloo treedt tot galama. ‘Graaf lodewijk heeft u onder mijne bescherming gesteld,’ dus spreekt hij. ‘Uwe jaren zijn tot die hoogte geklommen, dat een welmeenende vriendschapsraad menigen mistred kan voorkomen. In een' zoo gewigtig begonnen levensloop als de uwe, grijnzen ons dikwijls noodlottige oogenblikken toe, en dan is gewis de warme groet eens vriends het heilzaamste en het meest gewenschte middelpunt, waarin de door hevige stormen beroerde geest, heil en troost zoeken kan; naast de godsdienst is de vriendschap een onschatbaar voorregt. Galama! gij hebt eene glansrijke loopbaan te beginnen, maar welker laauwerkrans gij mogelijk eerst aan het uiterste einde der baan vindt opgehangen; gij hebt eene moeijelijke loopbaan voor u, maar die den prijs der zelftevredenheid uitlooft.’ Hier bedwingt carloo zijne aandoening; hij denkt aan het lot van den ouden galama; hij weet, hoe weinig er voor het leven van hoorne, egmond en de andere Edelen te hopen is; hij peilt het hart van zijnen jongen

{==49==} {>>pagina-aanduiding<<}
kweekeling; hij denkt en herdenkt: Zal hij hem de treurige vooruitzigten der gevangenen bekend maken, en hem doen deelen in eenen aanslag tot derzelver bevrijding? Tot dit laatste besluit hij eindelijk. - Weldra is galama met het noodige bekend; met vreugde neemt hij het voorstel aan, en reikhalst reeds naar het oogenblik, om proeven van zijnen moed en welberadenheid aan den dag te leggen.
Intusschen bleef carloo nog eenigen tijd in het klooster, en de gestadige drukte, de geheime zamenkomsten van den Abt en carloo waren genoegzame bewijzen van de ernstige pogingen, om iets grootsch ten uitvoer te brengen. Terwijl rysoir en sonoi bij afwisseling aan die beraadslagingen deel kwamen nemen, verliet carloo nu en dan voor slechts weinige oogenblikken het klooster; de Abt liet zich zelden en kasper van toen af in het geheel niet meer zien.
Weinige dagen waren er aldus verloopen, toen galama van carloo order ontving, om zich reisvaardig te houden. Spoedig was hij gereed, en de dag tot het vertrek verschenen zijnde, nam galama van den Abt afscheid, en vertrok met carloo naar Brussel. ‘Galama!’ zeide carloo, eer zij de poort van Antwerpen binnenkwamen, alwaar zij eenen dag wilden vertoeven, ‘neem bij al wat ons op den weg ontmoet, een diep stilzwijgen in acht; wij behooren thans tot den geestelijken stand, en op de plaats onzer bestemming zijn wij vervolgden,

{==50==} {>>pagina-aanduiding<<}
die eene schuilplaats zoeken; neem vooral een ernstig en streng gelaat aan, vereenigd met eene groote maat van vrijmoedigheid, tot onbeschaamdheid toe, en zorg bovenal u voor de zevenstuivers-lieden te mijden: dit is hetgeen wat gij thans naauwkeurig in acht hebt te nemen; voor het overige zal ik zorgen.’
Rustig reden zij op hunne fiere en moedige rossen de poort binnen, hunnen gang naar eenen vriend van carloo rigtende, plantijn genaamd, en alwaar de laatste verzekerd was, een gul en gastvrij onthaal voor zich en galama te zullen vinden. ‘Welkom in mijne woning!’ riep plantijn hun reeds bij het binnentreden te gemoet. ‘Van harte welkom, vriend carloo! ‘Wel! brengt gij nog eenen vriend mede?’ vervolgde hij, het oog op galama en tegelijk een' zijdelingschen blik op carloo slaande, stilzwijgende vragende: ‘Wie is dat?’
‘Vriend plantijn!’ zeide carloo, ‘deze jongeling is de zoon van eenen der gevangene Edelen, en onder mijn toezigt geplaatst; daar ik overtuigd ben, dat wij u beiden welkom zijn, heb ik niet geschroomd hem mede te brengen.’
‘Geene complimenten!’ riep plantijn uit; gij weet, dat mijn huis voor uwe vrienden zoowel openstaat als voor u zelven. Brengt gij ons goed nieuws mede?’
‘Helaas, neen!’ antwoordde carloo. ‘Hoe gaat het hier in Antwerpen?’

{==51==} {>>pagina-aanduiding<<}

‘Bedroefd,’ hervatte plantijn; ‘duizende menschen zijn van hier gevlugt; elk vreest in het oog te zullen loopen; verscheiden van de aanzienlijkste burgers zitten in hechtenis; de vergadering van onze gemeente is gestuit, en onze Leeraar heidanus is, zoo als gij weet, van hier vertrokken.’
Galama wenschte de stad te bezigtigen. Plantijn bood zich aan, hem op eene wandeling door dezelve te geleiden. Het eerste wat zij bezochten, was de haven der Schelde. ‘Zie!’ zeide plantijn, ‘voorheen kwamen hier dagelijks vier à vijfhonderd en meer schepen af en aan, en nu ontwaren wij er naauwelijks eenige. Twee duizend lagen er dikwijls tegelijk voor de stad, en men kon hier bijna door de beweging en drukte niet voorbijkomen. Men ontmoette hier dagelijks Engelsche, Fransche, Duitsche en Italiaansche kooplieden en schippers; de makelaars, convooiloopers, commissionairs en sjouwers verdrongen elkander op deze kaaijen, en onze beurs werd voor de de meest bezochte van Europa gehouden.’ Ook verhaalde hij hem, hoe de fabrijken en kunstwerken nog zelfs onder de landvoogdij van margaretha bloeiden, en Antwerpen dagelijks door eene menigte vreemdelingen bezocht werd. Het huis der Oosterlingen genaderd, hield zulks de aandacht van galama een oogenblik geboeid; maar meer verbaasde hem het kasteel, hetwelk men bezig was, op last van alva, te voltrekken,

{==52==} {>>pagina-aanduiding<<}
en welks spoedige opbouw, hechtheid en sterkte hem van verwondering deed opgetogen zijn: ‘Welk een schoon werk!’ riep hij uit. ‘Ach!’ voegde hij er bij, ‘hoe beklagenswaardig is het, dat zulk een meesterstuk ter bevestiging der dwingelandij dienen moet!’ De prachtige bouworde van de nieuwe en wereldberoemde beurs, behaagde galama meer bijzonder. ‘Hoe jammer,’ zuchtte hij, ‘dat een zoo heerlijk gesticht thans bijna in onbruik is!’ Van daar spoedden zij zich naar de kerk van onze Lieve Vrouw, die, alhoewel door de beeldstorming veel geleden hebbende, echter weder in al derzelver voormalige schoonheid schitterde. Er intredende, was hij getroffen door derzelver luisterrijk groot en heilig voorkomen. De ontzettende hooge en ruime booggewelven verwekten in hem eene eerbiedige en huiverende gewaarwording; de kolossale zuilen, wier toppunt het oog naauwelijks bereiken kon, deden hem zijne verwondering luid te kennen geven; hij telde twee en dertig, met heerlijke schilderijen en beelden versierde altaren. Juist was de ochtendmis afgeloopen, en de laatste woorden des priesters: Ita missa solemnis est Deo gratia, klonken door de kerkgewelven, toen eene jeugdige en ranke gestalte hem, van eene oudere dame gevolgd, voorbijsnelde. Juist liet zij den sluijer voor het aangezigt neder; echter nog laat genoeg, om galama eene hemelsche schoonheid te doen ontdekken, wier reine en onschuldige

{==53==} {>>pagina-aanduiding<<}
oogopslag meer dan genoeg was, om hem den gewijden tempel, godsdienst en wereld geheel van voor den geest weg te tooveren.


IV. Hoofdstuk.

Galama vernam naar niets meer; de schoonheid der kerk van onze Lieve Vrouw, hare bewonderenswaardige Gothische bouworde, haar buitengewoon hooge en bezienswaardige toren - voorwerpen, die hem allen kort geleden van het meeste belang toeschenen - konden nu zijne aandacht niet meer bezig houden. Zijn leidsman vraagt zijn oordeel omtrent het bezigtigde. Hij bekomt ter naauwernood een flaauw antwoord. Hij maakt hem opmerkzaam op eenige schoone gebouwen en straten, die zij doorgaan. Galama beziet dezelve, doch onverschillig. Plantijn verwondert zich over deze plotselinge verandering. Dit bemerkt hij niet eens. Ziedaar de eerste gewaarwording, het zekerste kenmerk der liefde.
Eindelijk ontwaakt hij uit zijne mijmering. Zal

{==54==} {>>pagina-aanduiding<<}
hij plantijn vragen, of deze het meisje kent? (dus redeneert hij bij zich zelven) doch zal hij zich dan niet belagchelijk maken? En plantijn heeft haar mogelijk niet eens gezien; hij heeft ten minste den tijd niet gehad dit op te merken; en ook twijfelt hij daaraan, dewijl zij spoedig voorbij was gesneld, en hij met plantijn dit oogenblik door geheel andere onderwerpen was bezig gehouden.
Intusschen het huis van plantijn weder genaderd zijnde, besloot galama de gedachten aan deze hemelsche gestalte van zich af te werpen, en manmoedig slechts aan die belangen verknocht te blijven, uit ijver voor welke hij zich thans op den weg naar Brussel bevond.
Welaan, galama! ga uwen gang. Zie en beproef, of gij de aanraking der tooverachtige roede krachteloos kunt maken; beproef het, om eene wonde te heelen, die slechts door middel van de oorzaak der kwaal zelve te genezen is; beproef het, om die zachte gewaarwordingen te onderdrukken, die eenen troost in het lijden en eene hoop in de toekomst aanbieden; doch gij kunt dit niet. IJdele verbeelding, met wier magtelooze pogingen de liefde zelve den spot drijft! gij poogt u tegen eene geheimenis te verzetten, waartoe de beproefdste standvastigheid, de hoogste graad van mannelijke zelfbeheersching noodig is; het zal slechts dienen, om de onderdrukte genegenheid in kort met grooter kracht te doen ontwaken.

{==55==} {>>pagina-aanduiding<<}

Intusschen is de morgen daar, en de tijd van vertrek nabij. Carloo en galama nemen van hunnen vriendelijken gastheer afscheid, stijgen weder te paard, en vervolgen, in monniksgewaad, hunnen weg. Weldra zijn zij aan het bosch van Soignies genaderd. De vermoeide paarden stappen hetzelve met langzamen tred in. Carloo reed door de digte en met struikgewas belemmerde paden vooruit. Eindelijk hielden zij bij eene soort van verhakking, op het geroep van eene schildwacht, stand: ‘Orange et les Gueux!’ antwoordde carloo. Op dit teeken werden zij doorgelaten, en bevonden zich plotseling in eene kleine en opene vlakte, waar zich eene menigte van krijgslieden en paarden, in één woord, een klein legerkamp aan het oog der pas aangekomenen vertoonden.
‘Vrienden!’ sprak carloo, toen hij de menigte om zich verzameld had, over welke hij het opperbevel scheen te voeren, ‘de tijd der beproeving is genaderd; het zal thans moeten blijken, of wij het beminde vaderland en de vrijheid werkelijk van dienst willen zijn, en onze regtvaardige zaak voor God manmoedig durven verdedigen, zonder het bij schijnschoone woorden en bedreigingen te laten. Onze haardsteden en altaren worden met een' volkomen' ondergang bedreigd. De Inquisitie, dat verscheurende monster, staat gereed, om hare offers aan onverdiende straffen en martelingen ter prooi te geven. Onze bezittingen

{==56==} {>>pagina-aanduiding<<}
zijn door vreemde krijgslieden en Spanjaarden overstroomd, die zich dezelve toeëigenen, of er ons de wet in durven stellen. Hoe velen uwer zagen er reeds eenen bloedverwant of vriend ter slagtbank heenslepen! Hoe velen zijn er, die, om den bloeddorst van den Hertog of zijne aanhangers te ontgaan, hopeloos, met achterlating van alles, moesten vlugten, en die eerst in een' welvarenden toestand, doch thans in eene volslagene armoede gedompeld zijn! En is dit alles niet genoeg: welnu! moet ik u dan op den gewetensdwang wijzen, waar Spanje ons in kluisteren wil? Kent gij voor vrijgeboren lieden een onverdragelijker juk! Te regt mogen wij tegen de vreemde krijgslieden, tegen de Spanjaarden den oorlog voeren. Wij hebben met die natie niets gemeens, en geweld mag men altijd vrij met geweld te keer gaan. De oorlog, dien wij zullen voeren, is een regtvaardige oorlog en Gode welgevallig; want hij geldt godsdienst, geweten en zelfbehoud. Uit naam van den Prins van Oranje, vermaan ik dus tot moed en volharding. Uit naam van zijne Doorluchtigheid, noodig ik u uit, om met eene edele standvastigheid de zaak van vrijheid en godsdienst aan te kleven. Morgen is, met Gods hulp, eene gewigtige onderneming op handen. Ik stel dezen jongeling, onder mijn opzigt, aan uw hoofd, en wij zullen u als echte Geuzen voorgaan.’
Het geroep van: ‘Leve de Geuzen! Leve de

{==57==} {>>pagina-aanduiding<<}
‘Prins! Weg met Duc d'alva!’ brak de aanspraak van carloo af.
De voornaamste hopman der bende trad vooruit, om den nieuwen overste te begroeten. Vervolgens begaven zij zich in een nabijgelegen en verlaten gebouw, alwaar een eenvoudige maaltijd gereed stond, en bij welken de voornaamste hoplieden genoodigd waren. ‘Gij ziet,’ zeide carloo tegen galama, toen zij gezeten waren, ‘alhier toebereidselen, waarvan gij het doel ligt beseffen kunt. Wij hebben hier het hoofdkwartier van onze kleine magt, en behalve die, staan ons in den omtrek, ja zelfs in Brussel, nog vele manschappen en paarden ten dienst. Het gindsche klooster van Groenendaal is daarvan de gevaarlijkste en gewigtigste post; dezen heb ik op mij genomen, terwijl gij alhier de bewegingen bestieren zult; morgen verwacht ik er den Hertog, die er zijne gewaande godsdienstpligten komt uitoefenen.’
‘Hoe!’ riep galama verbaasd en met vlammende oogen, ‘de ontmenschte toledo komt in het nabijgelegen klooster, en gij geeft mij eenen post in het midden van dit bosch?’
‘Hij is van meer belang, dan gij denkt,’ antwoordde carloo, ‘en wees verzekerd, dat ik niet minder dan gij verlang, om den gedienstigen hoveling van het Escuriaal onder de oogen te zien; morgen hoop ik een' rozenkrans met hem te bidden.’
‘Gij neemt een groot werk in handen,’ her-
{==58==} {>>pagina-aanduiding<<}
vatte galama. ‘De Hemel geve, dat de slang uwe handen niet ontglippe, en den Koning de oogen geopend worden!’
‘De Koning,’ zeide rijsoir, ‘wordt in alles om den tuin geleid; men draait zijne Majesteit een rad voor de oogen; doch hij zal weldra de schadelijke gevolgen van den invloed des Kardinaals en zijnen waardigen handlanger, den Hertog, leeren inzien: de laatste zal niet vergeefs getracht hebben, ons den san benito op te zetten; doch men moet zulks niet aan den Koning wijten, maar zijn gezag als goede onderdanen bewaren, en dan durf ik de Nederlanders nog betere dagen verzekeren.’
‘Zoo de Hemel onze pogingen bekroont,’ voegde carloo er bij, ‘zullen deze woelingen slechts dienen, om de betrekking tusschen den vorst en het volk te vernieuwen, en den band naauwer toe te halen, die door de misbruiken der ondergeschikte gezagvoerders dreigt verbroken te worden.’
‘Ja, ja!’ zeide de Hopman brand, ‘men kan den Koningen het kwaad, dat door de ministers en andere staatsdienaren gebrouwen wordt, niet altijd ten laste leggen: als die vervloekte san benito en de galg nog maar buiten het spel bleven! Zou zijne Majesteit daar ook onkundig van zijn?’ vroeg hij met eenige verheffing van stem.
‘Vraag dat morgen maar aan zijne Excellentie en deszelfs secretaris,’ riep egbert, bijge-
{==59==} {>>pagina-aanduiding<<}
naamd de Geestenziener, (een kort dik mannetje, welks blikken gelijk vurige kolen in zijn voorhoofd schitterden) uit; ‘vraag het aan hen: zij zullen u daarvan het best kunnen onderrigten. Mogelijk vindt gij bij onzen beminnelijken Landvoogd wel eenige vonnissen in blanco aanwezig; doch dit zegt immers niets?’ voegde hij er bij.
‘Hoe!’ zeide, met eene soort van afgrijzen, een der aanwezenden, die al lang op de gelegenheid gewacht had, om ook iets in het midden te brengen, en van dezelve thans gretig gebruik maakte, ‘zouden het ook aflaten zijn voor de ketters, die zich willen bekeeren?’
‘Ha, ha, ha!’ barstte men van alle kanten in een' schaterenden lach uit; ‘aflaten! ja wel, aflaten voor de zielen van arme zondaars, die opgehangen zullen worden.’
‘Of wel, herderlijke brieven,’ vervolgde Hopman brand. ‘Wijle de Keizer had ook altijd van die godvruchtige vermaningen in zijn' zak, als hij het hoofd niet te vol had met practiseren, hoe hij de Franschen en de Turken onder den duim zou krijgen. Nog huiver ik, als ik aan die zotte historie van Algiers denk; nooit heb ik zoo veel koude en honger geleden als toen.’
‘De Keizer was echter zachtzinniger,’ zeide rysoir. ‘De Gentenaars hadden het toch ook grof gemaakt; maar toen er eenigen de koppen voor de voeten gelegd waren, was alles ver-
{==60==} {>>pagina-aanduiding<<}
geten; de burgers kwamen er nog met eene boete en eene duchtige vermaning af.’
‘En het intrekken van hunne voornaamste privilegiën... Ja waarlijk! de Keizer was genadig,’ bromde de kleine egbert.
‘Dat was hij,’ zeide brand, hem spijtig in de rede vallende, ‘toen wij van Algiers terugkwamen....’
‘Laat ons op den goeden uitslag der onderneming van morgen eenen beker ledigen!’ riep carloo; ‘morgen zullen wij den Spanjaard de gezondheid van den Zwijger en den grooten Ketter leeren drinken.’
‘De gezondheid van allen, die het met het Vaderland wel meenen!’ zeide rysoir, tegelijk zijn glas omhoog houdende.
‘Wordt de Hertog door zijn hofgezin vergezeld?’ vroeg galama aan carloo, terwijl hij naar dezen toeschikte, om aldus een gesprek met hem aan te knoopen.
‘Zeker!’ antwoordde carloo; ‘indien hij zich onverzeld buiten Brussel begaf, vrees ik, dat het paard alleen ter bestemder plaats zou aankomen, en de ruiter al onderweg ad patres zou gaan.’
‘Hoe!’ voegde een der hoplieden er bij, ‘de Hertog zonder geleider? Dat ware even zoo, alsof men de aarde zonder de maan zag. Wanneer wij morgen de eer hebben bij zijne Excellentie onze opwachting te maken, zullen wij tevens het genoegen hebben, Hoogstdes-
{==61==} {>>pagina-aanduiding<<}
zelfs satelliet, mijnheer den Provoost, in ons midden te zien!’
‘De dood aan den Provoost!’ schreeuwde een der aanzittenden uit, en ledigde in ééne teug zijn glas.
‘Stil!’ zeide een ander, op wien den gevreesden naam een' krachtigen indruk gemaakt had, terwijl hij met de vuist op tafel sloeg. ‘Stil! zeg ik u; zoo gij de vreeze Gods niet kent, ken dan die voor den Provoost en zijnen rozenkrans van hennep.’
De luidruchtigheid en vrolijkheid begonnen, in plaats van gestremd te worden, al meer en meer toe te nemen, en carloo, die, alhoewel hij dezelve, als dikwijls van onaangename gevolgen zijnde, schroomde, gaf daaraan thans meer en meer toe, dewijl hij den krijgzuchtigen geest, door een' te ernstigen toon niet wilde verdooven, maar eer zoo veel mogelijk aanvuren. Galama echter behield een' meer droefgeestigen ernst. Het toppunt zijner wenschen, om namelijk den Spaanschen dwingeland onder de oogen te zien, zou hij thans weldra bereiken; doch hij besefte ook maar al te wel de grootheid van het waagstuk en de gevolgen er van, indien hetzelve somtijds mislukken mogt: niet dat hij voor zijn leven schroomde; voor zich zelven vreesde hij noch gevaren, noch den dood; hij had besloten, den laatsten kloekmoedig onder de oogen te zien; doch te regt schroomde hij, bij eene nederlaag, wier mogelijkheid hij ook geenszins in twijfel

{==62==} {>>pagina-aanduiding<<}
trok, als de zoon van hartman galama herkend te worden.
‘Bij S. Andries!’ riep Hopman brand, na eenige oogenblikken stilte uit; ‘ik geloof, dat wij thans beginnen te philosopheren: dat gaat niet, wanneer men aan den dans moet. Bij St. Quintin, broeder!’ zeide hij tegen den naast hem zittende, ‘waren wij eerst regt vrolijk, toen wij den vijand onder de oogen moesten zien, en hetgeen morgen gebeuren moet, is daar toch maar ellendig kinderspel bij. Ik herinner het mij nog als den dag van gisteren: “Kinderen!” sprak de brave lammoraal tot ons, “toont thans, dat gij uwen Koning waard zijt; strijdt met een vol vertrouwen op God, en wij zullen zeker overwinnen.” Daarop ging het aan den gang: het gebulder van het geschut en de vuurroeren verdoofden het gekletter der sabels en het trappelen der paarden; de voetbenden en de ruiters wedijverden met elkander in dapperheid, en drongen onstuimig op de vijandelijke linieën in; de geheele omtrek stond in vuur en rook, en de dappere Graaf, die zelf zich in het heetste van het gevecht bevond, vuurde ons allen een' bovennatuurlijken moed in; maar luisterrijk was ook de overwinning, broertje! de twee Fransche veldheeren versierden de zegepraal van den dapperen en nederigen lammoraal.’
‘Ja, broertje!’ hernam de andere; ‘maar weet gij wel, dat Duc d'alva de connetable

{==63==} {>>pagina-aanduiding<<}
van Frankrijk niet is? De eerste zal zich zoo gemakkelijk als montmorenci niet overgeven.’
‘Wat!’ schreeuwde een derde, wien het snoeven niet vreemd was, met eene heesche stem; ‘wie twijfelt er aan, dat de Hertog onoverwinnelijk is? Man tegen man, en ik lever hem morgen den Prins van Oranje in handen.’
‘Pas op den Provoost!’ duwde egbert den voorbarigen toe, hem in de rede vallende.
‘Weg met den Provoost! Weg met Duc d'alva!’ klonk het over tafel.
‘Laat ons den Hertog uitluiden!’ zeide de Hopman: ‘dit behoort door regte Geuzen nimmer verzuimd te worden.’
‘Laat ons den Hertog uitluidend!’ was de algemeene uitroep.
Spoedig waren de bekers, bij gebrek van klokjes (zijnde kleine groene glazen, die eerst kort met dien naam bestempeld en tot dit gebruik bestemd waren) gevuld; even spoedig waren zij met eene algemeene geestdrift uitgedronken, en, omgekeerd, weder op de tafel nedergezet.
‘Vrienden!’ sprak carloo, die het levendig onderhoud wilde doen eindigen, daar hem hetzelve thans al te hoeg gestemd toescheen, ‘wij hebben morgen nog eene moeijelijke taak voorhanden; laat ons thans den tijd ten nutte maken, om de noodige voorzigtigheid en krachten voor dezelve te verzamelen. Elk begeve zich naar den hem aangewezen' post, en zoo

{==64==} {>>pagina-aanduiding<<}
ons voornemen met een gelukkig uiteinde moge bekroond worden; zoo deze plaats van uwe opregtheid en onbezweken moed getuigen moge wezen, zullen wij met nog veel meer opgeruimdheid het feest der overwinning vieren.’ - Naauwelijks had hij dit gezegd, of de luidruchtige vrolijkheid was geëindigd, en elk begaf zich naar de hem aangewezene plaats.
Carloo gaf, alvorens te vertrekken, aan galama nog eenige noodzakelijke inlichtingen; vooral zulke, die, ingeval de aan te wenden pogingen het doel mogten missen, hem van nut konden zijn. ‘Galama!’ zeide hij, ‘het is eene schoone zaak voor het vaderland, met verzaking zelfs van zijne eigen belangen, te strijden; doch vergeet niet, dat een nuttelooze dood aan hetzelve eenen vriend te meer onttrekt. Wij hebben omtrent het vaderland groote verpligtingen; maar ook omtrent ons zelven nog grootere. Onze dood zou aan de belangen van de Provinciën geene de minste dienst doen. Vaarwel, galama!’ zeide hij, hem de hand drukkende, en ging, van rijsoir vergezeld, naar de eenzame kloostermuren van Groenendaal.
Galama stond daar thans geheel aan zich zelven overgelaten, in het midden van een eenzaam woud, omringd van vreemde en hem geheel onbekende heethoofden, wier ware bedoelingen veeleer in de zucht naar verandering, in ontevredenheid met hunnen tegenwoordigen toestand,

{==65==} {>>pagina-aanduiding<<}
of in de hoop om hunne winzucht te kunnen botvieren, te zoeken waren, dan wel in eene opregte genegenheid voor vrijheid en geboortegrond. Eenigen medegesleept door den stroom des tijds, anderen uit vrees voor straf, ter oorzake van het deelnemen aan gepleegde baldadigheden of kerkplunderingen: ziedaar de kern der lieden, die thans, onder de aanvoering van galama, waren geplaatst. Kan hij op hen volkomen staat maken? Gewis, dit is eene vraag, welke zich slechts door daadzaken laat beantwoorden.
Eene doodsche stilte, slechts bij tusschenpoozen afgebroken, door eene naauwelijks hoorbare windvlaag, welke door de toppen der boomen ruischt, of een' doffen wapenklank van het hier en gindsch verspreide volk, hetwelk in volle uitrusting, groepsgewijze, en gedeeltelijk slapeloos en onrustig, de eerste morgenschemering verbeidde, gaf aan de gedachten de onmetelijkste ruimte. De genius van den nacht hield zijne zwarte vleugelen over het halfrond uitgestrekt, terwijl donkere en laaghangende wolken, van tijd tot tijd, slechts even een flaauw schijnsel der maan lieten doorbreken, en alsdan de schaduw der reusachtige eiken en steile dennen zich, als geesten der duisternis, aan het voor den slaap ontvatbare oog vertoonde. Eene niet te omvatten eenzaamheid, die haar evenbeeld slechts in de plaatsen der verstorvenen wedervindt, geeft aan het onrustige hart eene nog grootere waakzaam-
{==66==} {>>pagina-aanduiding<<}
heid. Wee! driedubbel wee! hem, wiens ziel, door den adem der hel vergiftigd, de bewustheid eener misdaad in den boezem rondvoert. De verderfelijkste en pijnlijkste folteringen, voorspoken van nog grootere, knagen hem in zulk eenen nacht, gelijk een gier, aan den rusteloozen boezem. Hij slechts, met de bewustheid van het goede omgeven, vindt daarin de beste gezelligheid: de geest der kalmte, der tevredenheid en der deugd staan, als gelukzalige geniussen, om hem heen; zij blijven hem zelfs aan den rand der onpeilbaarste diepte bij.
Het is in zoodanigen nacht, dat galama, die zich even ter rust nedergelegd had, de gewenschte rust niet vinden kon. Rein, gelijk het bronwater, dat door deszelfs helder- en zuiverheid den wandelaar toelacht en over den geschuurden zandgrond heen spoelt, is ook het hart van galama; maar thans eerst wordt hij met de gevaren der wereld bedreigd; hij is thans in het midden van hare wisselvallige loopbaan nedergezet, en noch zijn verstand, noch zijn hart hebben genoegzame rijpheid, om de daaraan verknochte moeijelijkheden te bestrijden; de overtuiging daarvan is genoegzaam, om zijnen geest bezig te houden.
Eindelijk breekt de langgewenschte morgenstond aan. De zon verrees pas even aan de kimmen, toen brand zich reeds bij galama vinden liet. Spoedig was hij gekleed. Een kort, geel en sierlijk afgezet wambuis, met een' daarover

{==67==} {>>pagina-aanduiding<<}
geslagen zijden mantel van hemelsblaauwe zijde, welke een klein borstharnas bedekte, en een ronde fijne vilten hoed, met eene struisveder er op, maakte zijne eenvoudige, maar fraaije kleeding uit. Even spoedig had hij zijne wapenen aangegespt, en het ros beklommen, dat, briesschende en stampende van ongeduld, op den meester stond te wachten.
‘Zijn alle manschappen gereed en op hunne plaats?’ zeide galama tot brand, terwijl hij den voet in den stijgbeugel zette, de manen van het paard regt streek, en de teugels in de hand nam.
‘Ja wel, heer Overste!’ antwoordde de Hopman; ‘de tenten en bagaadje zijn op de wagens gepakt, en alle lieden zijn gereed, om, waar gij zulks begeert, u te volgen. Slechts de kleine geestenziener is maar niet te bewegen, om te paard te stijgen; ik geloof, dat hij gisteren wat te diep in het glas gezien heeft; ik heb den stijfhoofd op alle wijzen zoeken te overreden, om zijn verstand te gebruiken; doch het was boter aan de galg gesmeerd.’
‘Laat dien stijfkop loopen,’ zeide galama; ‘bekreun u aan hem niet.’
‘Hij twijfelt aan den goeden uitslag der zaak; of liever, hij verklaart ronduit, dat wij moedwillig in ons verderf loopen; hij zegt, eene verschijning, of ik weet niet wat gezien te hebben, door welke hij gewaarschuwd is.’

{==68==} {>>pagina-aanduiding<<}

‘Bij S. Maarten! laat hij zich, wat mij betreft, zoo veel aan de astrologie en chiromancie overgeven als hem goeddunkt: als hij bij de overige lieden maar geene onwilligheid of moedeloosheid ontsteekt; dit zou meer kwaad doen, dan de grootste spookverschijning zelve.’
‘Ik denk,’ zeide brand, ‘dat hij zich, als de roes over is, wel bedenken zal.’
‘Haasten wij ons, om wanorde voor te komen,’ sprak galama, gaf zijn paard de sporen, en rende, van brand vergezeld, tusschen de struiken en boomen door, tot hij de standplaats van het vliegende legertje bereikt had.
Hier was alles in eene volslagene wanorde; de paarden waren aan zich zelven overgelaten; de ruiters, in plaats van behoorlijk uitgerust en gereed te zijn, liepen integendeel als zinneloozen door elkander, terwijl weêr enkelen onderling in een' hevigen twist gewikkeld, weêr anderen in eene overmaat van neerslagtigheid gedompeld, en sommigen gereed waren, om, bij de nadering van hunnen jongen bevelhebber, het hazenpad te kiezen.
‘Staat, mannen!’ donderde galama de laatsten te gemoet, en wendde zijn paard vlak voor de vlugtenden. ‘Halt! zeg ik,’ terwijl hij hen stand deed houden: ‘waar aldus naar toe?’
‘Heer Overste!’ antwoordde een van hen, ‘die vervloekte egbert is overal de schuld van; hij heeft ons opgeruid en den angst op het

{==69==} {>>pagina-aanduiding<<}
lijf gejaagd; ik geloof, dat de duivel in hem gevaren is.’
‘Ho!’ riep er een, wien de schaamte thans den mond opende, ‘hij zal in den S. Walburgs-nacht op een' bezemsteel naar den Bloksberg geweest, en aldaar met heksen en spoken gedanst hebben.’
‘Zwijgt, vervloekte satanskinderen!’ schreeuwde eene stem uit hun midden, welke galama voor die van egbert herkende; ‘gij zijt verworpelingen, en onwaardig voor het werk, waartoe gij bestemd zijt: niet ik heb u opgeruid, maar de geest des verderfs waart onder ulieden. Gij zijt dienaren van den moloch en den demon; met de bierkan in de hand, zijt gij vol moed en dapperheid; doch zulks dient slechts, om uwen lafhartigen aard te verbergen. Wacht u! want vurige kolen zullen op uwe hoofden worden opgehoopt.’
‘Hij is Spaanschgezind! het is een spion! zijn verstand is verbijsterd!’ antwoordde galama; ‘laat hem liggen, en elke brave krijgsman, die de roepstem der eer getrouw is, schare zich in het gelid.’
‘Gij gaat in uw verderf!’ riep egbert galama toe. ‘Blijf!’ schreeuwde hij hem met vonkelende oogen na. ‘Onbezonnene! ziet gij den grondeloozen poel niet, waar gij u instort?’
‘Laat hem op een paard binden en in het achterste gelid volgen,’ voerde galama brand te gemoet.

{==70==} {>>pagina-aanduiding<<}

‘Hoe!’ riep de gramstorige geestenziener uit, ‘denkt gij een kind voor te hebben, of een', die het gekkenhuis ontloopen is? Mij binden?... Eer laat ik mij op de schaal te Oudewater wegen....’
Galama wilde hem in de rede vallen, toen brand, die zich eenige oogenblikken afgezonderd had, om de orde middelerwijl te herstellen, met lossen teugel kwam aanrennen, en galama verwittigde, dat hij onraad bespeurd had.
‘In het gelid!’ kommandeerde galama; ‘sluit u in het gelid! opgesloten mannen!’ riep hij met luide stem, aan het hoofd der oprukkende bende zonder dralen vooruitsnellende, en den gang van Hopman brand, die in het duistere en onbekende bosch tot wegwijzer diende, volgende.
‘Hier is de kruisweg,’ zeide brand, galama op zijde komende; ‘hier is de weg, waar wij het sein uit het klooster moeten afwachten, om hetzelve in te sluiten.’
‘Halt!’ riep galama. ‘Zijn wij hier digt bij den openbaren weg?’ sprak hij, zich tot brand keerende.
‘Regts door de struiken heen,’ antwoordde de Hopman, ‘aan den kant van den S. Gudule toren, kunt gij den grooten rijweg zien. Zoo wij ons op die hoogte achter gindsche groep boomen plaatsten,’ voegde hij er bij, de groep met den wijsvinger aantoonende, ‘kunnen wij, zonder gezien te worden, den weg en tegelijk het klooster in het oog houden.’

{==71==} {>>pagina-aanduiding<<}

Galama zat opmerkzaam den aangewezen' kant uit. ‘Vier man voor!’ schreeuwde hij, den Hopman bevelende, om eenen voorpost langs dien kant heen te zenden.
Juist wilde brand zulks ten uitvoer doen brengen, toen zij eene stofwolk, en daarna eenige ruiters over den weg zagen galopperen, waarop al dadelijk een veel grooter getal volgde.
‘Terug!’ riep galama, ‘terug!’ ten einde door de aankomenden, die men in het verschiet noch als vriend, noch als vijand herkende, met zijne manschappen niet ontdekt te worden.
De ruiters haalden op dit bevel de teugels stijf aan, gaven den paarden de sporen: waarop deze, niet zonder verwarring te veroorzaken, achteruit steigerden.
‘Dat is noch het gevolg van den Hertog, noch een hoop van de onzen,’ zeide er een, wiens scherpe arendsblikken eenige vijandelijkheid in de aankomenden meenden te bespeuren.
‘Stilte!’ gebood brand;’ het zijn ruiters van ‘Don ferdinand; ik herken dezelve aan hunne groene uitmonstering duidelijk: dat is een teeken van onraad; wij moeten op onze hoede zijn.’
‘Jezus Maria! riep de vorige, ‘zij komen regt op ons af.’
‘Achteruit! achteruit!’ riep galama met eene zachte, maar doordringende stem, wendde zijn paard, en ijlde met de verschrikte manschappen in galop weder het bosch in. Hier deed hij hun op eene opene plek standhouden. Naau-
{==72==} {>>pagina-aanduiding<<}
welijks was zulks geschied, of carloo en rysoir stortten hem op hunne hijgende paarden, met uitgetogen kling, ademloos te gemoet, en berigtten, hem in korte woorden, dat een der manschappen den aanslag verraden had, en eene veel sterkere magt, onder bevel van Don Ferdinand zelven, op weg was, om het bosch te omsingelen, hen aan te tasten en gevangen te nemen. ‘Wij zijn het gevaar zelfs naauwelijks ontkomen,’ zeide carloo, ‘en het zoude dwaasheid zijn, ons aan het hoofd van eene ongeoefende bende, met ferdinand's moedige ruiterij te willen meten.’
‘Ik ben hier gekomen om te vechten, en niet, om, bij den eersten tegenspoed, den vijand mijnen rug te laten zien,’ antwoordde galama op een' eenigzins spijtigen en te leur gestelden toon.
‘Welnu!’ zeide carloo, ‘kent gij uw volkje beter dan ik, beproef het, of gij er eer mede behalen kunt.’
‘Waartoe zijn zij dan aangeworven?’ hernam galama, terwijl zijn ongeduld blijkbaar ten top steeg.
‘Om, door middel van sluipwegen, ons doel te bereiken,’ beet carloo den vrager in het oor. ‘Het is het gespuis van Vlaanderen; het zijn laffe en onbekwame zielen, gedeeltelijk weggeloopenen uit de legers van condé en alva: en wilt gij blootgesteld zijn, om u in den strijd door hen te zien verlaten, en aan de Spanjaarden ter prooi gegeven te worden? Thans kunnen zij ons bij eene betere

{==73==} {>>pagina-aanduiding<<}
gelegenheid nog dienen,’ vervolgde hij met eene haastige stem; ‘laat ons dus geen' tijd verliezen en opbreken.’
Naauwelijks werd hiermede eenen aanvang gemaakt, of de ruiters van Don ferdinand stonden hun voor oogen, en renden met uitgetrokken zwaard, onder den aanroep van S. Jacob (de gewone oorlogsleus der Spanjaarden), op de zwakke en lafhartige Boschgeuzen los.
‘Houdt stand!’ schreeuwde carloo, terwijl hij zijne reeds wijkende benden door eene manhaftige houding trachtte te bemoedigen, en zijn rapier met eene forsche vuist rondzwaaijende, op den helm van den eerstnaderenden Spanjaard met leeuwenkracht deed neêrkomen. Even gelijk een bliksem, spreidt galama niet minder zijn' nog onbeproefden moed en beleid ten toon. Zonder eenige aarzeling, rukt hij het staal met eene vaste hand van de zijde, sluit zich vast tegen carloo aan, en doet een' der vooruitspringende Spanjaarden oogenblikkelijk in het zand tuimelen. Juist zou een' tweeden hetzelfde lot zijn te beurt gevallen, toen zijn paard, in eenige takken verward, struikelde, den ruiter zijne balans deed verliezen, en, eer hij er op verdacht was, uit het zadel wierp.
Even zoo als carloo voorspeld had, vloden de vreesachtige en ontrouwe hulpbenden, als eene zwakke kudde, weldra het woud in. Hunne belangen waren te veel uiteenloopend, en de zucht voor vrijheidsliefde en vaderland was bij

{==74==} {>>pagina-aanduiding<<}
hen te koud, te weinig belangrijk, om een' onwrikbaren moed en standvastigheid, in de plaats van geoefende krijgskunde, die hun ontbrak, aan den dag te leggen. Te wel was carloo van hunne weinige verkleefdheid aan de heilige zaak bewust, dan dat hij zulks niet zou verwacht hebben: het was daarom, dat hij vreesde, met de geoefende ruiterbende van ferdinand in een' openlijken strijd gewikkeld te worden. Het ontbrak den afstammelingen van het huis van van der noot (een oud Nederlandsch familiegeslacht) daartoe noch aan krijgsbeleid, noch aan heldenmoed: dit toonden zij in deze oogenblikken ten volle; maar de trotschheid van alva moest op eene andere wijze worden vernietigd; zijn hoogmoed, die zelfs de Godheid durfde trotseren, moest in de hartader gewond worden; hij, de pest der Spaansche kroon, de beul der Provinciën, was zelf te achterdochtig en te listig, om zich in een' openlijken strijd te wagen; doch het is thans eene andere drijfveer, die de beide helden, rysoir en carloo, doet staande blijven; het is de edelmoedigheid en de almagt der vriendschap: deze sterken hunne zwakke pogingen, en doen hen met vernieuwde kracht het zwaard in de gesloten vuist tegen den vijand opheffen. Met verdubbelde slagen weêrgalmt het verderfelijke staal op de helmetten der Spanjaarden; doch de enkele nog staande gebleven en zwakke huurlingen verwijderen zich ook; en galama, die door den val van deszelfs paard,

{==75==} {>>pagina-aanduiding<<}
ter nedergestort was, had naauwelijks den tijd gehad, om zich te herstellen, toen het deinzen der Boschgeuzen ook carloo en rysoir voor de overmagt deed wijken; zij zijn niet meer in staat hem te beschermen, die te voet, afgemat en reeds omringd van Kastilianen, genoodzaakt is, voor het regt der sterksten te moeten bezwijken.
‘Geef u over!’ schreeuwde een aanvoerder der Spaansche ruiters; ‘smijt uwe wapens weg, of doe uw laatste gebed!’
‘Nooit!’ antwoordde galama, terwijl hij voortging zich te verdedigen.
‘Kameraden! neemt hem gevangen!’ hernam de aanvoerder op hooger' toon.
‘Zoo lang er een vonkje leven in mij is, niet,’ riep galama, op nieuw het rapier om zich heen zwaaijende.
Bij S. Vincent ferrier!’ riep een der ruiters, ‘het is jammer, dat hij een ketter is; hij bezit meer moed dan menigeen der onzen.’
‘Houw er op in!’ riep een ander; ‘steek den vlasbaard overhoop!’ -
‘Bij alle Heiligen niet!’ zeide de eerste; ‘hij is een hidalgo, een dappere. Kom, jongman! geef u maar lustig over,’ vervolgde hij; ‘hier baat immers geene tegenweêr; gij zijt geheel uitgeput.’
‘Welaan dan!’ zeide galama; ‘aan uwe edelmoedigheid vertrouw ik mijn leven,’ hierbij hem zijn zwaard overgevende.
‘Valga me madre de dios!’ antwoordde de

{==76==} {>>pagina-aanduiding<<}
Kastiliaan, zijne wapens aannemende, en hem een paard aanwijzende; ‘dat moet gij met zijne Excellentie en camargo uitmaken.’
Galama, die van spijt berstte, gehoorzaamde de bevelen zijner geleiders; hij beklom het hem aangewezene ros, en na nog eenmaal om hulp te hebben rondgezien, volgde hij, weemoedig, tusschen twee ruiters, aan wier zorg zijne bewaking was aanbevolen, den vijandelijken hoop. Kalm besloot hij, zich aan de ijzeren wet der noodzakelijkheid te onderwerpen. De tegenspoeden van het noodlot leerden hem reeds vroegtijdig, zich aan de stormen der wereld te gewennen, en een edel vertrouwen en vast geloof aan de weldaden der godsdienst, gaven hem daartoe eene sterkte, aan de jaren der jongelingschap zonder dit nimmer eigen.
In gedachten verdiept, reed hij, zonder naar hetgeen om hem heen gebeurde te letten, voort. De kerk van Onze Lieve Vrouw, en het vlugtige droombeeld der liefde aldaar, hadden zich weder voor zijnen geest getooverd. Thans, daar zijn arm magteloos was geworden, droomde hij zich, met eenen lach op de lippen, in die korte, maar gelukkige oogenblikken terug, en de fiere Andaluzische hengst voerde een', ten spijt van het noodlot, gelukkig' mensch in zijnen zadel.
Plotseling echter werd galama uit deze mijmering opgewekt. Zij waren digt bij Brussel genaderd, en twee vrouwen te paard, die op eenigen

{==77==} {>>pagina-aanduiding<<}
afstand langzaam komen aanstappen, wekken zijne opmerkzaamheid op.
‘Heilige Moeder Gods, zij is het!’ roept galama uit. Het was het levende beeld zijner droomerijen zelf; maar hoe? Nog veel edeler, nog veel schooner, nog veel aanminniger, dan in de kerk van Onze Lieve Vrouw; het was het beeld der bekoorlijkheid zelf. Nimmer had galama eene zoo ranke en welgemaakte leest, een zoo vol uitdrukking en levendig oog, een' zoo welgevormden en blanken hals, en een gelaat, vol van zoo veel hemelsche goedheid aanschouwd. De koraalroode lippen, welke zich tot een' uitnemenden lach vormden; de vriendelijke en verlegene opslag harer azuurblaauwe oogen; de welgekozene eenvoudige en smaakvolle kleeding, alles boeide hem onwillekeurig aan haar, en een blos, welke het jeugdige gelaat van galama bedekte, kenschetste genoegzaam datgene, wat in zijne ziel omging. O! hoezeer vervloekte hij thans zijne gevangenschap! hoe zwaar voelde hij op dit oogenblik de banden, welke hem kluisterden en van zijne vrijheid hielden beroofd! Hadde hij zich uit dezelve kunnen losrukken, hij zoude haar te voet gevallen zijn, en haar een gevoel beleden hebben, dat nog nooit zoo vurig in zijne borst had rondgewoeld. Hij zelf was ook de aandacht der schoone geenszins ontgaan. Met een' medelijdenden en getroffenen blik staarde zij, in het voorbijgaan, den jeugdigen en ongelukkigen vreemdeling aan, en het was meer dan een een-
{==78==} {>>pagina-aanduiding<<}
voudig medelijden, waardoor zij zich geschokt voelde: ‘Is het niet dezelfde jongeling,’ dacht zij, ‘die mij in de Lieve Vrouwe kerk te Antwerpen ontmoet is?’ - ‘Dezelfde,’ antwoordde haar goede geleigeest, terwijl zij nog eens naar hem omzag, en zij boog weemoedig het hoofd, om eenen traan te bedekken, dien het lot eens ongelukkigen, eens meer dan beklaagden, haar uit de oogen perste.
Het oogenblik van wederzien was kort geweest; maar, onbegrijpelijke tooverkracht! onomvattelijke almagt der liefde! onzigtbare adem der gelukzaligheid! dit oogenblik is u genoeg, en gij hebt eene beslissende overwinning op de harten van twee wezens behaald. Wie zal de wegen uitvinden, langs welke gij uw spoor hebt afgebakend? Wie zal tot de geheimen doordringen, welke u omsluijeren? Niemand. De pijl ontglipt aan de hand der genius; hij treft... en de wond is onherstelbaar.
Galama! gij moogt door het noodlot miskend zijn, voor u bestaan geene rampspoeden meer: de liefde schenkt aan het leven eene nieuwe waarde, eene nog ongekende schoonheid.
Langzaam reed de ruiterbende, met haren gevangene in het midden, zegepralende de poort binnen. Don ferdinand, die aan het hoofd was, nam eene trotsche en fiere houding aan, even alsof hij eene groote overwinning bevochten, of een schitterend wapenfeit verrigt, en aan den roem van Spanje, door het verdrijven van eenige

{==79==} {>>pagina-aanduiding<<}
onkundige en lafhartige lieden, eenen eerlaurier geschonken had. De bewoners ontvingen en begroetten hem echter allerwegen met eene geveinsde en gedwongene beleefdheid. Gelukkig echter voor zich zelven merkte de verwaande Kastiliaan zulks niet op; hij meende in elken groet een levendig bewijs van bewondering voor zijne dapperheid te zien. Eindelijk verwijderden eenige der manschappen zich met galama van den trein, voerden hem eene zijstraat in, en voor het gevangenhuis van den Raad der beroerte, waar zij stil hielden, en hem, op een' ruwen toon, bevel gaven, om van het paard af te stijgen.
Hij gehoorzaamde. De deur des verderfs, welke hem van de wereld zal afscheiden, welke zich tusschen hem en alle genietingen des levens zal stellen; de deur, welke zelfs alle hoop onverbiddelijk achter hem zal afsluiten, opent zich. Hij wankelt; doch herneemt kalm zijne oude vastheid, en treedt het verblijf van ellende en jammer, met het bewustzijn der onschuld, moedig binnen.
Dáár wordt hem een klein en doodsch vertrek aangewezen. De witte muren, welke slechts de echo zijner zuchten kunnen weêrkaatsen, bieden het oog niets dan een klein, met ijzeren staven bezet, venster, dat enkel het weinige licht eener eentoonige binnenplaats doorlaat, aan; eene kleine houten bank en tafel, benevens eene rustbank met eene handvol stroo er in, zijn de eenigste

{==80==} {>>pagina-aanduiding<<}
gemakken in dit rampzalige verblijf. Het is dáár, dat galama, geheel aan zich zelven overgelaten, en de deur, welke met zware ijzeren grendels voorzien is, achter hem toegesloten wordt.
Galama wierp zich mismoedig en troosteloos op de bank neder. Thans eerst, nu de deur der gevangenis gesloten en hij geheel alleen was; nu alle hoop op vrijheid tastbaar voor hem was afgesneden, en hij nergens eene opening, naauwelijks een weinig licht ontwaart, en geen menschelijk wezen om zich heen ziet, gevoelde hij eerst regt het rampzalige van zijnen toestand. Geene opbeurende stem, welke het hart moed inspreekt; geen vriendelijke blik der natuur, welke de onschuld voor wanhoop behoedt; geene weldadige hand, welke den lijdenden lafenis aanbiedt, kunnen alhier de aan toledo's dienstbare muren doordringen. Het verblijf der ellende is slechts voor den stervende geene ellende meer. Het gevoel van eigenwaarde is de eenigste lichtstraal, welke in de duisterste spelonken doordringt. De dwingeland moge zijne slagtoffers in de diepste holen nederwerpen; hij moge de wrekende hand der Voorzienigheid vergeten, en er zijne woede en wraakzucht onbezonnen botvieren: het bewustzijn van het goede is een voorregt, een weldadig gevoel, dat hij den bezitter nimmer kan ontrooven.
Eenige oogenblikken bragt hij, in gepeinzen verdiept, op de houten bank door, stond einlijk op, en doorliep de kleine ruimte van de

{==81==} {>>pagina-aanduiding<<}
woning, eerst voor misdadigers bestemd, nu voor een offer van heerschzucht, dweeperij en priesterhaat gebezigd. Hij bragt de hand aan de geslotene deur; doch met eene ijzingwekkende huivering gevoelde hij zijne onmagt en de sterkte der sluiting. Hij naderde aan het venster; doch, hemel! zijne hand was naauwelijks in staat hetzelve te bereiken. Eindelijk wierp hij het oog op de vochtige en dikke muren - die getuigen van de jammerklagten, welke hier zoo menigmalen geslaakt zullen zijn. Eenige flaauwe opschriften met eenen spijker, potlood, of een stuk steen op dezelve gekrast, trekken zijne aandacht; doch de tijd heeft ze allen bijna uitgewischt. Één echter schijnt nog versch en van lateren oorsprong. Oplettend nadert hij hetzelve, en ontcijfert den volgenden zin: ‘Mijne baan is voleindigd. Heerschzucht en willekeur zullen weldra het weinige leven in mij vernietigen. Vaartwel, geliefde zoon, vaderland en vrienden! Wij scheiden slechts eenige jaren. Een korte tijd gaat het wederzien vooraf. Ach! die tijd is kort; dwazen slechts noemen hem eeuwig.’ Bleek en bevend herleest hij het geschrevene; hij kan zijne oogen niet vertrouwen; de naamteekening bedriegt hem toch niet: ‘Neen!’ gilt hij uit, ‘wat dwaze twijfel! het is zoo! Deze muren hebben zijne weeklagten gehoord; deze grond is door zijne wanhopige voetstappen gedrukt; de lucht, waardoor mijn ellendig leven nog gerekt wordt, heeft hij in zijne

{==82==} {>>pagina-aanduiding<<}
laatste stonden ingeademd; zijne vertwijfelingen, zijne laatste doodsangsten heeft hij hier gewis uitgestaan. Ent ik heb hem niet mogen redden, niet mogen hij staan?.. Barmhartige God! zoo gij regtvaardig zijt, tref dan zijne moordenaars met de bliksems uwer almagt!’ Dit gezegd hebbende, stortte hij, van aandoening en uitputting overmand, op den kouden en vochtigen grond neder.


V. Hoofdstuk.

Vergenoegd en blijde opende Aurora, met hare vergulde vingeren, de poort des dageraads, en de wagenmenner voerde, na de godin te hebben gegroet, zijn vurig en weelderig, span naar de hoogste en steilste gewelven van het groote uitspansel. De schitterende stralen, welke hij van zich afstiet, verguldden de liefelijke morgenschemering, en drongen tot in het vertrek van klara, de zedige, de deugdzame en liefderijke klara door. Dankbaar aanschouwde zij het vriendelijke licht der zon, den vreedzamen rijkdom der natuur, en de milde geschenken van den overmoei-
{==83==} {>>pagina-aanduiding<<}
den en magtigen Gever. Zij aanschouwde dezelve dankbaar; want zij had een gevoelig hart: hetzelve was door het vergif des tijds niet besmet; maar integendeel tot volle rijpheid ontwikkeld, en onophoudelijk veredeld.
Klara was echter niet volkomen gelukkig. Tot eene deugdzame en stille levenswijs gevormd, van eene zachtaardige en reine natuur, kon de loop des tijds haar onmogelijk behagen. Hare moeder vroeg verloren hebbende, was zij reeds lang bijna geheel aan zich zelve overgelaten geweest, dewijl haar vader, een der secretarissen van den hoogen raad van alva, zich weinig met haar bezig hield, maar grootendeels aan het toezigt eener nabestaande vertrouwde.
Klara plaatste zich, de eerste maal echter niet tevreden met zich zelve, voor haar borduurraam, ten einde in den vroegen morgenstond de aangevangene taak voort te zetten, toen rosaura haar op den schouder tikte: ‘Gij zijt vroeg op, mejufvrouw!’ zeide zij op een' eenigzins spijtigen toon, tegelijk de oogen argwanend ginds en herwaarts door het vertrek slaande.
‘O ja, rosaura!’ gaf klara ten antwoord. ‘Gij zult mij toch het genoegen niet willen misgunnen, om het aangename van den morgenstond te genieten? Dit vaandel, hetwelk aan de Heilige Maagd is toegewijd, wenschte ik gaarne spoedig af te werken, en in de vroegte...’
‘Schoone voorwendsels!’ hernam rosaura;

{==84==} {>>pagina-aanduiding<<}
‘gij zijt waarlijk vindingrijk, mejufvrouw! Dit borduurwerk jaagt u dus zoo spoedig het bed uit, en dat wel, ten einde eene vrome zaak te verrigten? Gij zult binnen korten tijd andere bezigheden hebben,’ voegde zij er luchtig bij.
‘Kan rosaura genoegen vinden, mij zelfs in de eenzaamheid te ontrusten?’
‘Het is wel iets geheel anders, dan u te willen ontrusten; het betreft de bestemming van uw toekomend geluk,’ zeide rosaura met een' spijtigen grimlach.
‘Voleindig uwe schertsende wreedheid,’ gaf klara ten antwoord. ‘Kunt gij mij niets dan bitterheden aandoen?’ vervolgde zij met eenen zucht.
‘Hoe! noemt gij het eene bittere scherts, om bemind en aangebeden te worden? Bij de Lieve Vrouwe van Halle! zulks heb ik nimmer gehoord. Don ferdinand verdient niet, dat gij hem alzoo beoordeelt; hij is rijk, vol aanzien, en door den Koning begunstigd; ook heeft hij regtstreeks aanzoek om uwe hand gedaan, en dezen dag nog...’
‘Rosaura!’ zeide klara op een' vasten toon, haar in de rede vallende en opstaande; ‘ik verzoek u, mij niet langer tot het voorwerp uwer spotternij te maken. Gij weet het, ik bemin ferdinand niet, en mijn vader zal toch wel niet zoo onbillijk zijn, om zijn eenig kind aan bijzondere belangen op te offeren. Don ferdinand kan hier komen, dit staat hem

{==85==} {>>pagina-aanduiding<<}
vrij; doch ik heb vast besloten, hem nimmer mijne hand te geven.’
‘O!’ zeide rosaura, ‘gij zult uwen pligt en den wensch van uwen braven vader toch niet tegenstreven; of de zedige klara zou het kloosterleven boven een aanzienlijk huwelijk willen verkiezen? Ook zult gij toch den jongen en zegepralenden veldheer niet onbillijk behandelen?’ voegde zij er met een' listigen oogopslag bij.
‘Wiens zegepraal op weerlooze en misleide onderdanen van onzen Koning behaald, wiens overwinning door eene ongepaste wraakzucht, en met het bloed van onschuldigen bezoedeld, en wiens hart alreeds door het vergif des tijds besmet is,’ riep klara in éénen adem en zonder tusschenpoozen uit.
‘Hoe!’ zeide rosaura, ‘is de overwinning, op ongeloovige ketters behaald, in uw oog volstrekt van geene waarde? Zouden de vijanden van God en zijne Kerk nog uw medelijden verwekken? Doch ik begrijp u... (Naar haar toetredende en een' deelnemenden toon aannemende, vervolgde zij:) Zou het hart van klara ook eenige droefgeestigheid koesteren? Welaan! open hetzelve voor de vriendschap; zulks verligt het gemoed en vermindert de zwaarte der zorgen.’
‘Gij zoudt aldus,’ hernam klara, ‘mijne belangen wezenlijk toegedaan zijn? Gij zoudt mijn vertrouwen waarlijk met vriendschap willen beloonen?’

{==86==} {>>pagina-aanduiding<<}

‘Kan klara daaraan twijfelen?.. Open uw hart, mijn kind!...’
‘Het zou mogelijk uw geweten bezwaren,’ hervatte klara grimlagchende: ‘leer daarom van mij te kunnen zwijgen.’
Rosaura verborg, zoo veel mogelijk, hare woede, en zwoer, in verbitterde gramschap, de reeds zoo dikwerf getergde en misleide klara een' eeuwigen haat toe. Zij herstelde zich uiterlijk echter, zoo spoedig doenlijk, ten einde hetgeen in hare ziel omging, niet zou opgemerkt worden. ‘Die nietswaardige geus,’ mompelde zij bij zich zelve, ‘houdt uwe geheele ziel bezig. Te wel moogt gij van uw medelijden prevelen met dien ongelukkigen gevangene. Neen, mijn duifje! gij zijt nog niet oud genoeg, om rosaura te kunnen misleiden.’
Klara had haar echter reeds te veel leeren kennen, om niet dadelijk, hetgeen in hare geveinsde ziel plaats had, te beseffen, en zij had reeds bijna berouw, de gramschap van de onverzoenlijke bloedverwant te hebben gaande gemaakt, toen zich de stem van haren vader deed hooren, en rosaura de kamer verliet.
Weemoedig wierp klara zich weder op haren stoel en boog zich over het borduurwerk heen. Een traan, welke in haar oog opwelde, viel op het gewijde doek neder; dezelve kwam uit een rein en onschuldig gevoel voort, en heiligde den arbeid door haar begonnen: ‘Lieve Vrouwe van Scherpenzeel! Heilige Moeder Gods!’ aldus

{==87==} {>>pagina-aanduiding<<}
bad zij, ‘eene arme zondaresse, uw aanschijn onwaardig, smeekt om uwe voorbidding. O Heilige Moeder! omtrek eene verlatene uwe bescherming niet!’
Het was klara niet vreemd, dat Don ferdinand naar hare hand aanzoek gedaan had, en zij wist tevens al te wel, dat haar vader te veel met dien voorslag ingenomen was, dan dat hij te haren behoeve daarvan zou hebben afgezien. Zij beminde ferdinand niet. Zijne slaafsche gevoelens voor het belang der Inquisitie; zijne wreede inborst, en zijn geveinsd en hoogmoedig gedrag, deden klara terstond voor hem eenen afkeer gevoelen, welken zij met geene mogelijkheid overwinnen kon. Zij moest thans echter de loosheid van rosaura, die het karakter van haren vader onbepaald beheerschte, vreezen. Meermalen verwonderde haar het terugstootende en koele gedrag van den onverschilligen man, en weenend wendde zij zich tot de beeldtenis harer moeder, wier gemis zij dan het levendigste gevoelde: ‘Ach!’ zuchtte zij in die oogenblikken, ‘indien de geesten der gestorvenen nog om de levenden heen waren, waak dan, o schim mijner zalige moeder! over de u nimmer vergetende klara!’
De tweestrijd, die in haren boezem heerschte, strekte genoegzaam ten bewijs, hoe weinig klara de wereld en het kwaad kende, en hoe argloos eene geheime neiging zich van haar hart meester had gemaakt. Rosaura had juister en scherper

{==88==} {>>pagina-aanduiding<<}
gezien; zij had het hart van klara doorgrond. Een nimmer gekend gevoel werd de laatste, bij het zien van galama in de kerk te Antwerpen, gewaar, en onuitbluschbaar ontvlamde deze vonk, bij het ontmoeten van dezen jongeling als gevangene van ferdinand. De gedachte: hij is een ketter, was wel eene weêrstandbiedende kracht tegen de pas ontwakende liefde; die tegenstand kon echter niet anders dan zeer zwak zijn; zij had hem immers lijdend en overwonnen, ja, in de magt van een (zoo haar hart voor den haat vatbaar geweest ware) gehaat voorwerp gezien. Zij besloot hem evenwel geen medelijden toe te dragen, en rekent het zich zelve reeds tot eene misdaad, dat het lot van eenen ketter haar getroffen heeft; doch ook hiertegen verzet zich haar hart: ‘Hij is immers een mensch; hij is ongelukkig, en welligt kan hij bekeerd worden.’ Bij deze gedachte juicht zij. ‘Ik zal naar mijnen vader gaan,’ zegt zij; ‘ik zal hem te voet vallen, en hem smeeken, om den jongeling, die toch zoo misdadig niet kan zijn, door middel van zijnen invloed, te bevrijden.’
‘Neen!’ roept zij eindelijk, na eenig nadenken, ‘neen! hoe gaarne zoude ik voor zijne bevrijding alles willen opofferen! Maar ik kan niet; welligt zou ik dan vermoedens opwekken, welke niet bestaan, en hem aldus des te gewisser in zijn verderf storten: men zal zeggen, dat ik hem bemin.’. Bij dit woord bloost zij. Zij herinnert zich tegelijk het gedrag en

{==89==} {>>pagina-aanduiding<<}
den doordringenden blik van rosaura. Haar hart klopt hevig. Haastig wandelt zij het vertrek op en neder, en zoekt eindelijk eene beeldtenis van zich te verwijderen, dat desniettegenstaande overal voor hare oogen zweefde.
De zon heeft intusschen bijna het toppunt bereikt; zij verspreidt hare gloeijende stralen reeds door de vensters van klara's vertrek, en de sombere slagen der huisklok, welke het middaguur aankondigen, herinneren haar, dat het ruim tijd is, om naar beneden te gaan.
Intusschen zat Signor jacob met een gespannen voorhoofd en een onrustig gelaat in zijn kabinet. Vóór hem lagen eene menigte papieren verspreid, welke hij, met gloeijende blikken, achtervolgens doorliep, ten einde den Hertog van derzelver inhoud verslag te doen. De stukken van beschuldiging tegen den Prins van Oranje, deszelfs verweerschrift, en het vonnis tegen hem uitgesproken, lagen op zijne schrijftafel in gereedheid. Een smeekschrift van de vrouwen van montmorenci en lammoraal wierp hij met verachting ter zijde, na ter naauwernood eenen blik in hetzelve te hebben geworpen. Het verslag van de gevangenneming van den zoon van galama zag hij nog eens met oogen, die van vergenoegdheid en tegelijk van wreedheid fonkelden, door. De zoon van eenen zijner vijanden tegelijk met den vader in zijne magt te hebben, kon wel geen ander gevoel bij hem veroorzaken; en naauwelijks was het verslag ter zijde gelegd, of hij ver-
{==90==} {>>pagina-aanduiding<<}
grootte, met den naam van het nieuwe slagtoffer, de lijst der beschuldigde personen, welke hij daarna weder zorgvuldig in de diepste lade van zijnen lessenaar wegsloot.
Een zacht tikken aan de deur, deed hem die behoedzaam openen, en Pater antonio trad het enge kabinet voorzigtig binnen. Na rondgezien te hebben, of zij alleen waren, kwam hij den Secretaris op zijde, hem in het oor fluisterende, dat bernardino, dien zij gewaand hadden, voorlang uit de voeten geruimd te zijn, zich aan zijne oogen vertoond had.
‘Bij alle Heiligen!’ riep de Secretaris verschrikt uit, ‘hebt gij hem goed gezien?’
‘Vidi,’ gaf de Pater koelbloedig ten antwoord.
‘Waar? wanneer?’
‘Toen ik de kerk van Notre Dame, alwaar ik, de heilige dienst had bijgewoond, uittrad, sloop hij mij, in een' wijden mantel gewikkeld, bij het maanlicht, even gelijk een geest, voorbij: In nomen Patris, Filius et Spiritus Sancto! sprak ik, een kruis slaande, en de verschijning was weg.’
‘Gelooft gij aan geesten, aan bovennatuurlijke verschijningen?’ sprak de Spanjaard, zich krampachtig bewegende, terwijl hij de rollende oogen op den Monnik gevestigd hield.
‘Gedeeltelijk suo loco, gedeeltelijk ex officio,’ was het koude en afgemetene antwoord.
‘Uwe koelbloedigheid verbaast mij,’ mom-
{==91==} {>>pagina-aanduiding<<}
pelde de Secretaris bij zich zelven, het vertrek haastig op- en nedergaande. ‘Uwe pijlen troffen dus niet, Eerwaarde vader!’ vervolgde hij; ‘uwe hand miste de noodige vastheid. Hoe zou toch anders dit onwaardige voorwerp nog bestaan? Waar is die onverzoenlijke wraakzucht, die edele ijver, om den weerspanneling te verpletteren? Gij, wien ik het waardig zou geacht hebben, om zelfs eenen Don carlos te verguizen, hebt u eenen bernardino laten ontsnappen.’
‘Wij hebben dus niets met elkander meer gemeens. In nomen Domini! ik wasch mijne handen in onschuld,’ zeide de geestelijke op een' onverschilligen toon, de deur van het kabinet openende om te vertrekken.
‘Gij wilt uw werk dus niet voleindigen?’ riep de Secretaris uit. ‘Zult gij der Kerk haar loon ontnemen? Ik smeek u, toef nog een oogenblik!’
‘Wie zegt dit? Gij miskent uwe ware vrienden, en beleedigt de dienaren der Heilige Kerk, die niets dan het welzijn harer kinderen beoogt. Gij zelf, die het zwaard in de hand houdt, en eenen rang bij het heilige officie bekleedt, zijt, met al uwe dienaren en sbirren, niet in staat, om het gevreesde en snoode voorwerp te verbrijzelen. En moesten de handen der Inquisitie niet verder dan die van loyola's kweekelingen reiken? Beken het, of uwe dwaling wel eene andere behandeling verdiende.’

{==92==} {>>pagina-aanduiding<<}

‘Ik beken het!’ antwoordde Signor jacob; ‘laat ons verzoend zijn; het loon bekroone het werk, en de vriendschap vergeeft immers, waar de Kerk zelfs de oogen sluit?’ zeide hij, hem de hand aanbiedende. Ik heb meer dan ‘menschelijke koelbloedigheid noodig, om de opbruising der hartstogten te kunnen weêrstaan; en een ware vriend, in wiens boezem ik mijne geheimste bekommeringen kan uitstorten, daar noch de menigvuldige opofferingen aan de Kerk, noch de getrouwe en ijverige waarneming van mijn ambt, mij de gewenschte rust kunnen schenken... Antonio! waar denzelven gezocht?’
‘In den boezem der Kerk; de heilige biecht...
Ik versta u,’ zeide de Secretaris, met een' grijnzenden lach de hand van antonio grijpende. ‘Niet waar? wij verstaan elkander. Ha! en de absolutie?..’
‘Eene opregte belijdenis, van goede daden vergezeld, wischt alles af.’
‘Wij zijn het eens,’ vervolgde Signor jakob. ‘Ik had duizend kroonen tot goede werken' bestemd. Ik geef dezelve in uwe handen, ten einde voor mij daarover te beschikken; ik weet het, gij zijt beter in de gelegenheid dezelve wel te besteden.’
Antonio boog zich.
‘En wat bernardino betreft, zoo vertrouw ik op uw beleid en kunde...’
‘Hij is, zoowel voor de godsdienst als den staat,

{==93==} {>>pagina-aanduiding<<}
even gevaarlijk,’ zeide antonio; ‘het is dus onze pligt hem uit den weg te ruimen. Vertrouw op mijn beleid; dit zal u niet bedriegen: requiescat in pace,’ voegde hij er bij, ‘en gij zult voor de zielmissen zorgen.’
De Secretaris knikte, ten teeken van toestemming, met het hoofd, en de Monnik verliet het kabinet.


VI. Hoofdstuk.

Binnen de Namursche voorstad, in een klein en onaanzienlijk huis, op de hoogste verdieping, bevond zich de kleine eenvoudige woning van bernardino. Eene rijzige en fiere houding, gevoegd bij eene groote gestalte en een veelbeteekenend gelaat, in hetwelk eene eigenaardige zachtheid met een' gebiedenden oogopslag tevens vereenigd was, deden iets meer dan gewoonlijks in hem vermoeden. In een' wijden mantel gewikkeld, stapte hij met verhaaste schreden door het vertrek, de komst van egbert met ongeduld afwachtende. Eindelijk kwam de gewenschte die-
{==94==} {>>pagina-aanduiding<<}
naar oplagen. Vermoeid en verstrooid wierp deze zich op eenen stoel neder.
‘Ik dacht u voor altijd verloren te hebben,’ zeide bernardino, naar hem toegaande en hem de hand reikende.
‘Het is ook wel een wonderwerk van den grootsten heilige, dat dit het geval niet is,’ antwoordde egbert; ‘evenmin had ik gedacht u, mijn' edelen gebieder, ooit weder te zien.’
‘Stil! noem mij bernardino,’ hervatte gene; den verlatenen en vervolgden komt de naam van gebieder niet toe; gij zijt mijn vriend.’
‘Edele man!’ zeide egbert, ‘hoe zal ik u voor de weldaden, die gij mij bewijst, genoeg dankbaar kunnen zijn! Hoe zal de arme egbert...’
‘En gij hebt zeker dapper gevochten?’ zeide bernardino, hem lagchende in de rede vallende.
‘Ik heb het aangezien,’ zeide egbert. ‘Foei! zulke patriotten bederven meer, dan zij van dienst zijn. De geheele zaak was verraden. Ik wist het; maar wat helpt tegenspreken bij zulk een' ongebonden' en verwilderden hoop? Welnu dan, men heeft gevochten; men is geslagen; galama is gevangen genomen, en heden de stad binnengevoerd.’
‘Wij hebben het vermoed,’ hervatte bernardino. ‘Eene ongewone beweging deed ons allen hier op onze hoede zijn, en het afgesprokene sein niet ontvangende, hielden wij ons stil.’

{==95==} {>>pagina-aanduiding<<}

‘Gij weet nog niet alles,’ vervolgde egbert.
‘Hoe! welke onheilspellende teekens hebt gij dan ontdekt?’
‘Men heeft u gezien, en reeds zijn de dienaren van alva bezig, om uw verblijf op te sporen; reeds aast de officie op een' nieuwen buit...’
‘Die ellendigen! hoe is het mogelijk?’
‘Herinnert gij u niet de kerk van Notre Dame te zijn voorbijgegaan?’
‘Gisteren,’ gaf bernardino ten antwoord; ‘doch hoe kan ik vermomd en in de avondschemering eenig vermoeden op mijn' persoon verwekt hebben? Hoe! nauwelijks ben ik uit Italië alhier aangekomen, en reeds houdt mijne tegenwoordigheid de aandacht mijner vijanden hezig, die mij reeds aan eene baatzuchtige wraak dachten opgeofferd te hebben.’
‘De wezenstrekken van het voorwerp des haats zijn diep in het hart gegrift; maar nog dieper die van hem, welken men met eene moordende hand meent omgebragt te hebben. Antonio....’
‘Hoe! dit monster?’ ‘riep bernardino uit.’
‘Antonio, die met de uitvoering belast was, en wiens pogingen mislukt zijn, liet jacob in den waan, dat het gruwelstuk volkomen zijn beslag had gekregen. Uwe plotselinge verdwijning, uit hoofde van uw vertrek naar Italië, was hem gunstig, en hij veinsde zijn bandieten- loon verdiend te hebben. Thans verschijnt gij hem plotseling voor oogen. Wat is nu zijn

{==96==} {>>pagina-aanduiding<<}
belang? Immers om u den dolk in het hart te stooten..’
‘Gij hebt een' profetischen toon, egbert! Deze waarschuwing zal mij van nut zijn; wij zullen trachten, antonio te misleiden, en klara aan hare ware bestemming terug te geven, en gij zult mijn getrouwe helper zijn.’ Dit gezegd hebbende, sloeg hij den mantel, welken hij pas afgeworpen had, weder om, verliet de woning, en wandelde langzaam den weg naar de stad in.
Naauwelijks was bernardino de poort binnengetreden, of een luid rumoer en ongewone drukte op de straten, wekten zijne oplettendheid. Eene meer dan gewone spanning liet zich op de aangezigten der voorbijgangers opmerken. Hoe meer hij het sterk bevolktste gedeelte der hoofdstad nader kwam, hoe meer het ook blijkbaar werd, dat er iets ongewoons moest voorgevallen zijn. Spoedig vernam hij de oorzaak der voor hem tot nog toe onverklaarbare beweging.
Graaf lodewijk, die, na het ontvangen van eene aanzienlijke som, in staat was gesteld, een klein leger bij elkander te verzamelen, om den opstand, zoo veel mogelijk, steun bij te zetten, was met zijne krijgsbenden, die pas aangeworven, en alzoo noch geoefend noch geregeld genoeg waren, uit Embden opgebroken, en had zich van het kasteel te Wedde meester gemaakt. Yverig zette hij zijnen togt voort, en vereenigde zich, te Appingadam aangekomen zijnde, met

{==97==} {>>pagina-aanduiding<<}
eene kleine ruiterbende, onder aanvoering van zijnen broeder adolf van Nassau. Door deze versterking aangemoedigd, werd er besloten, eenen aanval op het aanzienlijke Groningen te wagen. Vol moed, vol hoop en brandenden ijver, trokken de bevrijders voorwaarts; dan de Hertog van alva was reeds vroegtijdig van het dreigende gevaar onderrigt, en in allerijl vaardigde hij den Graaf van aremberg met eene welgeoefende krijgsbende naar de plaats, waar het gevaar dreigde, af. Curtius martinengo gebood, onder het opperbevel van dezen, de ruiterij, en de Graaf van Megen voerde nog een goed getal voetknechten, door eene Spaansche en eene Albaansche ruiterbende gedekt, als achterhoede aan.
Graaf lodewijk, die door zijne verspieders van den aantogt des vijands onderrigt werd, boezemde zijn volk, door eene hartelijke en tevens vurige aanspraak, moed in het hart. Hij toonde hun aan, dat ‘het behalen der overwinning voor hen meer noodzakelijk was, dan voor het leger eens gevestigden staats; niet alleen ter herwinning van hunne regten en vrijheden, maar voornamelijk, daar zij als rebellen beschouwd wordende, bij eene nederlaag gewis als zoodanig zonder verschooning zouden behandeld worden. Hij schetste hun de schande daarvan in de sprekendste bewoordingen, terwijl hij hun de eer eener overwinning op eene welgeoefende Spaansche krijgsmagt, door dappere en kundige veldheeren aangevoerd, met

{==98==} {>>pagina-aanduiding<<}
gloeijende verwen afmaalde; ja, hij smeekte hen te bedenken, dat het lot van zoo vele Edelen, die hunne welvaart en goederen aan het vaderland hadden ten offer gebragt, en de vrijheid van godsdienst van den uitslag dezes staps afhingen.’ Naauwelijks waren de laatste woorden aan zijne lippen ontvloeid; naauwelijks had hij eenige oogenblikken van rust toegestaan, of men bragt hem de tijding, dat aremberg met vaste schreden naderde.
‘Kinderen, houdt moed!’ riep lodewijk. ‘Nunc aut nunquam zij onze spreuk!’ En ijlings stelden zich alle manschappen wederom in beweging, ten einde den vijand onverhoeds aan te vallen. Eenige oogenblikken verliepen er, toen het geluid der trom en het steken der trompetten den aanval aankondigden. Er greep een hevig gevecht plaats; doch de nacht, die spoedig inviel, scheidde de strijdende partijen weder van elkander. Lodewijk trok zijn volk tot eene digt geslotene kolom zamen, en gebood een' voorzigtigen en stillen aftogt.
De Spanjaarden, bij het opkomen der zon, geenen vijand gewaar wordende, meenden de overwinning al behaald te hebben, en ijverden om de lafhartige ketters te vervolgen. Aremberg zocht den overmoed zijner soldaten te keer te gaan; maar zij luisterden naar geene bevelen of vermaningen, en sonder van megen met zijne achterhoede in te wachten, trokken zij voort, om de overgeblevene vlugtelingen ge-
{==99==} {>>pagina-aanduiding<<}
vangen te nemen, of nog verder te verstrooijen.
Lodewijk had zijn leger wijsselijk bij Heiligerlee in slagorde geschaard. Vermoeid van den togt, stuitten zij ijlings op de welgeplaatste gelederen van den vijand, en zonder dat aremberg tijd had, om zijne vaandels eene goede stelling te doen nemen, viel lodewijk met honderd uitgelezene ruiters op die van zijne tegenpartij aan. Adolf ondersteunde hem, en bleef onwankelbaar aan zijne zijde. Deze aanval, welke met onversaagdheid plaats had, bragt verwarring en schrik onder de gelederen des vijands. Vergeefs poogde aremberg den wijkenden moed in te boezemen en tegen te houden: een algemeene aanval was den vijand noodlottig, en een hoop scherpschutters, die door lodewijk in eene hinderlaag waren geplaatst, voltooide de nederlaag des vijands. De dappere aremberg zelf was door een' doodelijken kogel getroffen, en met hem had alle tegenweer een einde. Een enkele hoop slechts week nog naar het nabijzijnde klooster, om zich daaruit te verdedigen. Adolf snelde met zijne manschappen de vlugtenden na, en wierp zich op de koningsgezinde soldaten. De afgestredene bende kon dezen aanval in het zwakke klooster niet weêrstaan; beiden bezweken en vielen in de handen der overwinnaars; doch de zege was duur gekocht; ook adolf werd getroffen, en de held sneuvelde in het midden der overwinning.
Een nieuwe straal van hoop brak aldus den duisteren en bewolkten hemel van Nederland

{==100==} {>>pagina-aanduiding<<}
door; de horizon helderde voor eenige oogenblikken op, en de weldadige verademing daarvan, schonk aan de bestrijders van filips gelegenheid, om nieuwe krachten te verzamelen.
Schrikkelijk klonk alva de mare dezer nederlaag in de ooren. Hij, de trotsche despoot, die het land door strop en galg in onderwerping dacht te brengen, in een' openlijken strijd, door eenen hoop opstandelingen overwonnen: zulks deed hem bijna zinneloos van woede worden. Hij riep in allerijl vitelli, één' van de bevelhebbers zijner ruiterij bij zich: ‘Hoe!’ riep de verbolgen Spaansche pacha uit, ‘is het berigt waar, dat aremberg en van megen gesneuveld, dat mijne vaandels en schoone ruiterij vernield zijn?’ Dit zeggende, drukte hij de lippen vast op elkander, eenen blik vol onrust en wraak om zich heen werpende.
Vitelli kende den opvliegenden en bloeddorstigen aard van zijnen meester en zweeg.
‘Is u de tong verlamd, of heeft de schrik voor dit ellendige geuzengebroed u bevangen?’ vervolgde de Hertog in snelle bewoordingen.
‘Uwe Excellentie bevele slechts,’ riep vitelli uit, ‘en de Spaansche eer zal niet ongestraft blijven.’
‘De duivel hale alle heiligen!’ brulde de Hertog; ‘was er geen één, die mijne laffe soldaten den weg der overwinning kon wijzen?’ -
‘De kans van een gevecht is dikwijls wissel-
{==101==} {>>pagina-aanduiding<<}
vallig; het gerucht is mogelijk vergroot,’ antwoordde de bevelhebber.
‘Waren het maar allen Spanjaarden geweest; dat gebroed uit de Provinciën is niet te vertrouwen; het zijn lafaards of ketters.’
‘Uwe Excellentie zal zeker eene schitterende wraak nemen,’ zeide vitelli.
‘Ja!’ riep de Hertog woedend, ‘ja! met den tienden penning en de hoofden der gevangenen.’
‘Is het mij vergund uwe bevelen te mogen vragen?’
‘Verzamel uwe geheele ruiterbende, en ijl, aan het hoofd derzelve naar Groningen; breng mij dien vervloekten aanstoker, lodewijk van Nassau, levend of dood,’ riep alva; ‘doch neen!’ hervatte hij snel, ‘begeef u in geen gevecht; ga slechts vooruit, en wacht tot ik mijne hoofdmagt met de uwe zal vereenigd hebben: dit is uwe instructie.’
Vitelli spoedde zich uit het paleis, verzamelde in allerijl zijne manschappen, en snelde aan het hoofd naar Groningen.
De bewoners der hoofdstad waren, hoezeer ook over deze gebeurtenis verheugd, voor het lot van hunne betrekkingen en vrienden bevreesd. Hier en daar mompelde men reeds van het vernieuwen der teregtstellingen. Het vonnis, tegen oranje en andere Edelen uitgesproken, liet het volgen van bloedige tooneelen niet meer betwijfelen: de offers der wraak vielen als martelaren

{==102==} {>>pagina-aanduiding<<}
der goede zaak, door de hand van den beul. Kalm en gelaten verloren zij hunne hoofden op het schavot: de menschheid vloekte de moordenaars; de Spanjaarden wendden zelven het hoofd van dit gruwelstuk af, en de ongelukkige nabestaanden smeekten de Godheid om eene regtvaardige vergelding.
Met verontwaardiging over het vermoorden van de bloem des adels, over de schending van het regt des menschdoms, over het moedwillig vertreden van alle vrijheden en wetten, en bewogen door de jammerklagten van zoo vele edele familiën, snelde bernardino naar de woning van den grijzen viglius.
‘Hoe!’ riep hij, den ouden Staatsraad te gemoet tredende; ‘hoe, mijnheer! is men willens de Siciliaansche Vesper na te bootsen; of liever, om de tijden van eenen nero en caligula te doen herleven? Kunt gij, een Nederlander, dit goedwillig aanzien?’
‘Spaar mijne grijze haren!’ antwoordde viglius op een' sidderenden toon; ‘spaar mij, mijnheer! Mijn hart bloed nog te veel aan de versch geslagene wonden. Neen! nimmer zal de Eeuwige Regter viglius kunnen verwijten, tot zulke gruwzame middelen zijne toestemming gegeven te hebben.’
‘Afschuwelijke toledo en nog afschuwelijker filips! hoe zwaar zal u het vergoten bloed te eeniger tijd nog worden toegewogen!’
‘Mijnheer! laster den Koning niet!’ hernam

{==103==} {>>pagina-aanduiding<<}
viglius; ‘ik mag en kan zulks niet dulden; de Koning is tot zulke misdaden onbekwaam.’
‘De Koning?..’ riep bernardino in een' stuiptrekkenden lach uit; ‘de Koning, mijnheer?.. Spreekt gij niet van Don filips?’
‘Wien anders zoude ik bedoelen? Wien anders dan mijn' Monarch?’ antwoordde viglius, hem rustig en ernstig aanziende.
‘Uw' Monarch?..’ zeide bernardino op een' zinspelenden en schijnbaar verstrooiden tóon.
‘Ik ben zijn onderdaan.’
‘De kroon is schitterend; is het te verwonderen, dat zij de grootste mannen de oogen blindt? Hare stralen overschijnen de waarheid; doch die in haar brandpunt te verzwelgen, dit vermag zij niet.’
‘De troon is onschendbaar.’
‘Zoo lang hij, door strenge geregtigheid omtrent zich zelven en het volk, die als een' regtmatig' eigendom in bezit heeft, en tegelijk weet, hoe haar te doen eerbiedigen: stelt de troon zich in eene vijandige houding, dan ook doet hij van den waarberg der onschendbaarheid vrijwillig afstand.’
‘Wie betwist u dit?’ zeide de Staatsraad.
‘Voorshands niemand; maar wee de kroon van filips! Zij is het brandpunt, dat zich zelf verteert; hare stralen ontbinden zich niet in de groote volksmassa van haar bestaan; zij kaatsen op zich zelven weêr terug. Wat is de troon zonder het volk? Filips wil de harmonie

{==104==} {>>pagina-aanduiding<<}
verbreken; hij wil meer dan vorst zijn, en zijn volk wil hij tot minderen rang vernederen. Welnu! dat hij zich van hetzelve verwijdere, en de fundamenten van den troon storten in.’
‘Staak deze beleedigingen!’ hervatte viglius onverduldig. ‘In de dienst van karel en Don filips grijs geworden, zal ik nimmer dulden, dat men in mijne tegenwoordigheid den Koning beleedige.’
‘Wist hij zulk eene getrouwheid slechts te waarderen! Was zijn hart slechts vatbaar voor de edele indrukselen van erkentenis! Doch, mijnheer! gij kent het hart van Don filips niet. Hij kon een groot weldoener geweest zijn; hij had zich kunnen doen eerbiedigen en beminnen: daartoe stonden hem alle middelen ten dienste, en duizend geslachten zouden hem gezegend hebben; doch zijn hart was steeds koud als ijs, nooit vatbaar, dan voor de indrukken der onbeteugelde hartstogten: ik ijze! hij werd een verdrukker, een vrouw- en kindermoorder...’
‘Mijnheer! wie zijt gij?’ donderde viglius hem vol toorn te gemoet.
‘Een Spanjaard,’ was het antwoord.
‘Een Spanjaard?..’ herhaalde de Staatsraad werktuigelijk. ‘En uw naam?..’
‘Is bernardino.’
‘Hoe!’ riep viglius verbaasd uit, ‘Signor! gij zijt....’
Bernardino naderde hem en vervolgde: ‘De-
{==105==} {>>pagina-aanduiding<<}
zelfde, dien gij meent; doch wat baten deze uitroepingen? Uit mijn vaderland gebannen, gehaat van hen, die mij het leven schonken, door moordenaars omringd, ziet gij slechts den vogelvrijen bernardino voor u; en zoo gij eenige achting voor den verachtelijken naam van Don filips koestert, noem mij dan niet, dan bij dezen eenvoudigen naam.’
‘Vita hominum vigilia,’ zeide viglius; zoek een nieuw vaderland; zoek menschen, aan wier borst gij de gevoelens, waardoor gij u van andere Spanjaarden onderscheidt, kunt wedervinden.’
‘Dit dacht ik in het schoone Nederland te treffen...’
‘In de staten van Koning filips?’ hernam viglius verwonderd.
‘Weldra behooren zij filips niet meer,’ voer bernardino met de levendigste gebaarden voort; ‘hij kent de waarde van deze schoone landstreken niet; de inborst der bewoners is hem vreemd: zij dulden wel een opperhoofd, doch geen' meester; wel wetten, doch geene heerschzuchtige plakkaten; wel regtbanken, doch geen' bloedraad of inquisitie. De kortzigtige filips ziet zulks niet in; dit zal hij dan eerst, als het te laat is, en dit volk zijn volk niet meer zijn zal. Frankrijk en Engelands staatkunde begunstigen eene volslagene omwenteling; het voorspel is bij Heiligerlee begonnen.’

{==106==} {>>pagina-aanduiding<<}

‘Signor!’ zeide viglius, ‘verschoon mij van dergelijke redenen; gij weet het, ik mag dezelve niet aanhooren; mijn eed en mijn pligt verbieden mij zulks.’
‘Het zij zoo!’ hervatte bernardino, van toon veranderende; ‘uwe gevoelens blijven onveranderlijk; doch zijt gij niet genegen, iets voor eenen uwer lijdende landgenooten te doen? Gij weet, dat de jonge galama in de klaauwen der Inquisitie zucht; zonder krachtdadige tusschenkomst, wacht hem welligt een gelijk lot als zijnen vader.’
Viglius haalde verlegen de schouders op: ‘Vita hominum vigilia,’ bromde hij op nieuw; ‘gij kent mijnen weinigen invloed niet, Signor! Sedert de komst van toledo heeft men mij niet meer noodig. Viglius, dien gij voor u ziet, is dezelfde viglius niet meer, die voorheen het hoofd van den raad was. Te uwen gevalle wil ik echter alles doen, wat mogelijk is; ik zal nog heden bij mijnen landgenoot hopperus op zijne bevrijding aandringen.’
Vergenoegd over deze belofte, nam bernardino van den ouden staatsman afscheid, verliet zijne woning, en sloeg den weg naar de voorstad en zijn bekrompen verblijf wederom in.
‘Ave Maria purissima!’ klonk eene stem achter hem, en hij keerde zich om.
‘Sine peccado concebida!’ hernam hij snel, den monnik meer van nabij beschouwende: deze barstte tegelijk in een' schaterenden lach uit.

{==107==} {>>pagina-aanduiding<<}

‘En waartoe deze vermomming?’
‘Is dit zoo vreemd?’ zeide egbert; ‘maskers verbergen ons; de omringende voorwerpen ontgaan ons te minder; moet men het pak van den duivel niet leenen, om hem zelven te vangen?’
‘Veel geluks dan!’ zeide bernardino, zijnen weg vervolgende.
Egbert ging de kerk van S. Gudule binnen. Haastig trad hij voor het hoofdaltaar, boog aldaar de knieën, prevelde het confiteor, sloeg een kruis, en draaide onder deze bezigheid de loerende oogen her- en derwaarts, om dengenen, welken hij zocht, op te sporen. Weldra zag hij antonio de wijde kerkruimte met afgepaste schreden doorgaan. In een oogenblik was hij hem op zijde. ‘Deo gratias!’ zeide hij, eene ligte hoofdbuiging makende.
‘Cum Spiritu tuo!’ was het antwoord.
‘Een schoon kerkgebouw!’ vervolgde egbert, ten einde een gesprek met den vader aan te knoopen.
‘Ja waarlijk!’ antwoordde antonio, de hand op de borst leggende; ‘wij hebben hier een' schoonen tempel: hij is het sieraad van onze stad; alle vromen bezoeken denzelven, en het venerabile is vooral uitmuntend.’
‘De altaarstukken en beelden zijn zulks niet minder,’ voegde egbert er temende bij.
‘De eersten zijn ook van rubbens en mettijs,’ hernam antonio. ‘Gij schijnt hier vreemd te zijn?’ deed hij er op volgen.

{==108==} {>>pagina-aanduiding<<}

‘O ja, Eerwaarde vader!’ zeide egbert; ‘sinds kort vertoef ik in deze hoofdstad, en spoedig hoop ik dezelve weder te verlaten, zoodra ik mijne missie slechts volbragt heb.’
‘Eene missie?..’ hervatte antonio met eene geveinsde nieuwsgierigheid.
‘Ja, en wel eene zeer heilige,’ zeide gene; ‘zij is van het allergrootste belang.’
‘Zoo ik u van dienst kan zijn,’ hervatte antonio op een' schijnbaar onverschilligen toon, ‘hebt gij slechts over mij te gebieden; de pater gardiaan van ons klooster zal u als een' broeder des Heeren gaarne ontvangen.’
‘Uwe aanbieding is verpligtend,’ hervatte egbert. ‘Ik zoek Pater antonio: zoudt gij mij niet tot denzelven willen geleiden?’
‘Pater antonio!.. die ben ik zelf,’ hervatte de kapucijn.
‘Zijt gij Pater antonio!.. riep egbert uit. ‘Zie daar den vinger Gods! Gij zijt het, aan wien Spanje eene groote verpligting zal hebben; op u heeft Don filips deszelfs hoop gevestigd.’
De borst van den listigen antonio, die van hoogmoed en nieuwsgierigheid de palen der wellevendheid dreigde te buiten te gaan, zwol al meer en meer; hij kon zich naauwelijks bedwingen, en, ten einde aan de geheimzinnigheid van den vermeenden vreemdeling een einde te maken, bragt hij het gesprek terug op de zoo even aangeroerde missie.
‘Niemand kan ons immers hier hooren?’

{==109==} {>>pagina-aanduiding<<}
mompelde egbert, trok hem ter zijde, en fluisterde hem in het oor: ‘Zij is niets minder, dan van den Kardinaal Groot-Inquisiteur van Spanje?’
Antonio verbaasde. ‘Gij zegt van den Groot-Inquisiteur van Spanje?’
‘Van den Groot-Inquisiteur zelven.’ Dit zeggende, haalde egbert een klein doosje te voorschijn, en vervolgde: ‘Zie hier een reliquie van groote waarde. Zweer bij dit beentje van den H. Franciscus Xavier geheimhouding.’
Antonio zwoer.
‘Gij kent zekeren bernardino?’
‘O ja! die is mij zeer wel bekend,’ mompelde antonio. ‘Zoo de Groot-Inquisiteur bedoelingen omtrent dien man heeft, geloof ik u, mijn vader, zeer goed van dienst te kunnen zijn, en den Hoogwaardigen prelaat niet minder.’
‘Gij zult u bij denzelven en bij de Kerk zeer verdienstelijk maken; men heeft u aan mij als zeer geschikt aanbevolen, en ik verwacht van uwen ijver...’
‘Alles, alles,’ hervatte gene, welke reeds in gedachten eene dubbele belooning voor oogen zweefde. ‘En gij weet zeker, dat de bewuste persoon hier is?’
‘Hieromtrent ben ik u vooruit,’ zeide egbert. ‘Op dit oogenblik is hij te Antwerpen, alwaar hij zich bezig houdt, om aan de zamenspanningen der Boschgeuzen deel te nemen.’

{==110==} {>>pagina-aanduiding<<}

‘Ik bewonder uwe scherpzinnigheid,’ antwoordde antonio met eenen grimlach.
‘Als deken van het heilige geregt, dient mij zulks bekend te zijn. Binnen kort vertrekt hij naar de Ommelanden, om aan de bedrijven van lodewijk van Nassau deel te nemen. Gij ziet, dat zijne geheimste gangen mij bekend zijn.’
‘Uwe wetenschap overtreft de mijne,’ zeide antonio, hem in de rede vallende.
‘De arm der Inquisitie en die van hare los familiaros reikt ver,’ gaf egbert ten antwoord, ‘en het is op dien togt,’ vervolgde hij fluisterend, ‘dat gij hem ad patres moet zenden.’
De sluwe Monnik toonde zich schijnbaar ontzet... Uw loon zal groot zijn,’ zeide egbert; ‘de goedkeuring van den Koning en den Hoogwaardigen prelaat... Gij begrijpt wel, dat er redenen bestaan, die meer dan voldoende zijn.’
‘Gij hebt gelijk,’ riep antonio; ‘twijfeling of medelijden zou hier misdadig zijn. Voor de eer der Kerk zijn wel grooter misdadigers gevallen. Offerde de Koning niet zelf alles aan haar op? Het was geenzins de staatkunde...’
‘O neen!’ zeide egbert, ‘het waren de zuivere uitvloesels der genade, welke zijne Katholijke Majesteit daartoe aanspoorden; diezelfde beginsels hebben het lot van bernardino beslist.’
‘Deze zaak eischt eene groote voorzigtigheid,’ zeide antonio; ‘zij zal opzien baren.’

{==111==} {>>pagina-aanduiding<<}

‘Het is daarom juist, dat men van den openlijken weg der vervolging moet afzien. Hij sterve, zoo veel mogelijk, een' natuurlijken dood. De teregtstellingen hebben de gemoederen reeds sterk verbitterd; men moet de buitenlandsche vorsten niet verder tegen zich in het harnas jagen.’
‘Uwe gedachten zijn voortreffelijk. Sedert wanneer bevindt zich Uw-Eerwaarde in Braband?’
‘Gisteren ben ik hier aangekomen. Sedert eene maand bevond ik mij op reis en van Madrid afwezig. Een' korten tijd heb ik in de Fransche hoofdstad vertoefd, ten einde een' eigenhandigen brief van onzen Koning aan zijne Allerchristelijke Majesteit te overhandigen.’
‘Gij hebt dus den Admiraal aan het hof gezien en gesproken?’
‘Gewis! en voor een' ketter is hij zeer beleefd en hoffelijk.’
‘Is hij zulks, dit verwondert mij niet. Men geeft eene gunstige getuigenis van hem. Jammer slechts, dat hij de leer der Hugenooten is toegedaan: men zou daardoor eenigzins aan de opregtheid van zijne gevoelens moeten twijfelen.’
‘Nam hij de vormen slechts in acht,’ zeide egbert. ‘De Kerk vordert streng de uitwendige dienst; het inwendige gaat haar niet aan. Zoo men den biechtstoel, de vasten en de missen niet verzuimt, laat zij het overige aan zich

{==112==} {>>pagina-aanduiding<<}
zelf over. Onderwerping, ziedaar onze leus! Aldus moet zij hare heerschappij uitbreiden, haar gezag bevestigen, en hare finantiën in goeden staat houden.
Voorzeker... maar de Hugenooten?
‘O!’ hernam egbert, ‘die worden bekeerd; twijfel daar niet aan: de waardige opvolgers van loyola zijn voortreffelijke proselieten-makers; het werk van onzen heer gaat alles, behalve den kreeftengang. - Doch laat ons vertrekken, en een werk bespoedigen, waarbij elke minuut een kostbaar en niet te herstellen verlies is.’
Dit gezegd hebbende, traden zij beiden het kerkgebouw uit. Buiten hetzelve nam egbert van antonio afscheid, na hem nog eenmaal stilzwijgendheid en naauwgezetheid in den hem opgelegden last aangemaand, en het uur van wederzien bepaald te hebben. ‘Antonio! van uw beleid en moed,’ zeide egbert, ‘hangt alles af; wij zullen gevaar en belooning zamen deelen. Vaarwel! in uw klooster spreken wij elkander spoedig nader.’
Don ferdinand vermenigvuldigde zijne bezoeken aan het huis van den Secretaris al meer en meer. Klara verkeerde bij dit alles in de grootste onrust. Eens op een' vroegen morgen had rosaura haar bevolen, zich weder gereed te maken, om Don ferdinand te ontvangen. Mismoedig hulde zij zich met eene blijkbare verstrooidheid in een dagelijksch gewaad, hetwelk

{==113==} {>>pagina-aanduiding<<}
zij noch die zorg, noch die netheid verleende, haar anders zoo eigen. Ontevreden met haren toestand, keerde zij naar het huisvertrek, waar rosaura niet naliet, haar over haren nalatigen opschik te berispen. Niet lang daarna ging de deur van het vertrek open, en Don ferdinand trad binnen. Rosaura verwijderde zich onder eenig voorwendsel, en beiden bevonden zich alleen. Ferdinand, wien het noch aan uiterlijke wellevendheid, noch aan bevalligheid ontbrak, poogde klara op alle mogelijke wijze zijn hof te maken. Langzaam leidde hij den draad van het gesprek op het teedere punt der liefde, en roerde nu en dan eene snaar aan, ten einde de gevoelens van haar hart te toetsen; doch klara had zich voorgenomen, eene blijkbare verstrooidheid aan den dag te leggen. Gedurig viel zij hem in de rede, ten einde iets betrekkelijk Spanje, Madrid, of de krijgsverrigtingen te vernemen, totdat ferdinand eindelijk onverduldig hare hand vatte, en de bekentenis zijner genegenheid in de volle mate der Kastiliaansche welsprekendheid over de lippen deed vloeijen: ‘Uwe toestemming,’ zeide hij, ‘zal mij tot den gelukkigsten hidalgo van geheel Spanje maken.’ Doch de onverbiddelijke klara bleef koud en gevoelloos: ‘Mijnheer de Ridder!’ antwoordde zij, ‘uw aanzoek is voor ons huis zeer vereerend; maar mijne jeugd en weinige ervaring maken mij voor de pligten des huwelijks geheel ongeschikt: mijn vader zal om die

{==114==} {>>pagina-aanduiding<<}
reden gewis zijne toestemming niet geven.’
‘Wat dit laatste betreft,’ zeide ferdinand, ‘dan kan ik mij den gelukkigsten van alle menschen rekenen.’
‘Geenszins,’ antwoordde klara; ‘mijn vader zal mijn besluit, zoo hij dat weet, gewis billijken. Ga dan, ferdinand! op de baan der eer voort, en gij kunt eene veel schitterender verbindtenis aangaan, dan die, welke gij door de hand der arme en onbeduidende klara immer verwerven kunt.’
‘Ik smeek u, klara! spot niet langer; gij miskent de ware gevoelens van mijn hart.’ Dan, hoezeer Don ferdinand ook aandrong, alles was vergeefs. Klara wist zich aan alle betuigingen te onttrekken, en de gedachten aan den ongelukkigen galama deden haar tot eene soort van halstarrige spitsvindigheid overslaan. Eindelijk nam ferdinand ongetroost afscheid, en begaf zich bij den vader, om zich over de standvastige weigering zijner dochter te beklagen.
‘Zij zal,’ bromde Signor jakob, ‘zij zal uwe hand niet afslaan, Ridder! dit zweer ik u bij alle heiligen. Zij is een kind; laat haar maar uitpruilen. Hoe! eene zoo schitterende verbindtenis zou haar mishagen? Ik zou den hoon en de schande niet overleven. Geef den moed niet op! zij zal u als haren aanstaanden echtgenoot eerbiedigen, of ik steek haar in een klooster. Menigeen is door de vrees voor den sluijer van hare dwaasheden genezen.’ Ferdi-
{==115==} {>>pagina-aanduiding<<}
nand erkende de gepastheid van dit middel eenigzins met huivering, en heimelijk wenschte hij liever, dat klara uit andere beginselen zijne genegenheid met wedermin mogt beloonen.
‘Zie zoo, mejufvrouw!’ zeide de Secretaris tegen zijne dochter, ‘gij weigert aldus de hand van den edelen Don ferdinand; gij miskent dus de voordeelige en schitterende uitzigten, welke daardoor u en mijn huis zouden ten deel vallen? Vaar aldus voort, ontaarde dochter! en de ongenade van den Hertog, wiens hooge bescherming wij de eer hadden tot nog toe te genieten, zal ons weldra voor de deur staan; misschien zelfs wel eene onteerende ballingschap.’
‘Hoe, mijn vader!’ antwoordde klara, ‘zoudt gij de genegenheid van uwe dochter willen dwingen?’
‘Geenszins,’ hernam de Secretaris; ‘maar de overtuiging der rede moet u aansporen, om mijne billijke wenschen te eerbiedigen. Gij zijt thans achttien jaren, en dus geen kind meer. ferdinand is een edel, aangenaam en welopgevoed jongeling. Zeg, kunt gij wel eene betere partij doen?’
‘Ach, vader!’ lispelde klara, ‘laat mij ten minste nog eenigen tijd onder het ouderlijk dak blijven; de tijd zal mogelijk mijnen tegenzin overwinnen.’
‘Gij zijt eene zottin: wanneer gij eenmaal gehuwd zijt, zal zich alles wel schikken. Of zou

{==116==} {>>pagina-aanduiding<<}
ook een ander voorwerp reeds uwe misdadige aandacht tot zich getrokken hebben?’ Eene heimelijke gedachte aan galama deed haar op dat woord blozen; doch billijk verontwaardigd, herstelde zij zich terstond. ‘Mijn vader!’ hernam zij, ‘ik begeer de hand van toledo niet; vergun mij liever een klooster tot schuilplaats.’ Den argwanenden vader was die blos niet ontgaan; hij koesterde achterdocht, en besloot bij zich zelven, niet gedwaald te hebben. ‘Welnu, mejufvrouw!’ voerde hij haar bits te gemoet, ‘gij moogt u in uwe eenzaamheid bedenken. Twijfel er anders niet aan, of ik zal van alle middelen, welke ik in mijne magt heb, gebruik maken, om u tot gehoorzaamheid te brengen. Reken er niet op, dat ik van die gevoelens immer zal afgaan. Ik heb toledo mijn woord gegeven, en ik zal, in spijt van al uwe tegenstrevingen, aan mijn woord, als man van eer, gestand blijven. Klara! bedenk de verpligtingen, welke gij aan uwen vader hebt. Ik spreek nog eenmaal tot uw hart; gij kunt mijnen ouderdom tot vreugd zijn, en u aan de zijde van toledo ziende, kan ik gerust mijne dagen eindigen.’ Eenige dagen verliepen er, zonder dat toledo zich weder liet zien.
Intusschen had de gedienstige rosaura aan Signor jakob haren argwaan medegedeeld, en hem de oplettendheid, door klara aan galama verleend, onder het zegel van geheimhouding, onder het oog gebragt. Woedend over deze ontdekking,

{==117==} {>>pagina-aanduiding<<}
spoorde de Secretaris den Bloedraad dagelijks aan, om het vonnis over den jongeling uit te spreken. Een onzigtbare beschermengel zweefde echter om hem, en het veto werd door toevallige tusschenzaken opgehouden.
‘Heden,’ zeide rosaura op zekeren dag tegen klara; ‘heden zult gij een groot feest vieren: trek vooral uw beste zijden kleed aan; ik heb u eene verrassing bereid.’
‘Zij moet dan al zeer belangrijk zijn,’ antwoordde klara, ‘dat gij er u zoo bijzonder mede belast hebt. Ik weet toch niet, dat wij van daag een' huisselijken of christelijken feestdag veronachtzamen,’ voegde zij er nadenkend bij.
‘Ei, ei!’ riep rosaura spotachtig, ‘zoudt gij, onnoozel duifje, er dan niets van gemerkt hebben?’
‘Gij prikkelt mijne nieuwsgierigheid,’ hervatte klara; ‘ik begrijp u in waarheid niet.’
‘Zoo!’ antwoordde rosaura; ‘heden wil uw vader het feest uwer verloving met Don ferdinand vieren.’
Geen bliksemstraal kan sneller het bewerktuigde ligchaam tot in den hartader treffen, dan deze woorden klara. Zij ontzette blijkbaar, en bleef stom van schrik en gemoedsaandoening.
‘Gij begrijpt wel,’ vervolgde rosaura, ‘dat deze blijde gebeurtenis ook wel eenige buitengewone toebereidselen waardig is. Doch hoe! gij schijnt ontsteld... Bij de Heilige Maagd! wat deert u?’

{==118==} {>>pagina-aanduiding<<}

‘Niets, niets,’ zeide klara met eene verstikte stem; ‘ik bevind mij volkomen wel; de verrassing was wat plotseling.’
‘Gij zijt een wreedaardig meisje,’ liet rosaura er op volgen. ‘Ben ik dan uw vertrouwen zoo geheel onwaardig? Hoe zeer zoude ik mij verheugen, den moedigen en dapperen ferdinand mijne hand te mogen bieden!’
‘Ik ook, wanneer ik rosaura ware.’
‘Herinner u slechts, hoe de dames aan het hof van zijnen doorluchtigen vader elkander de eer benijden, om door hem opgemerkt te worden. Hoe schoon hij nog laatst na zijne behaalde zege op de Boschgeuzen en Malcontenten was. (Klara loosde een' zucht.) Hoe fier hij elke loftuiting van den Hertog onopgemerkt liet voorbijgaan, en telkens het vermeed, om van zijn moedig gedrag en schrander beleid een' eenigen toon aan te roeren.’
‘Gewis eene sterke zelfoverwinning voor eenen held,’ zeide klara.
‘Zijne zedigheid behoeft waarlijk niet in twijfel getrokken te worden,’ hernam rosaura, ‘daar hij zijne behaalde zege aan de hulp en medewerking van S. Jago de Compostella en de Heilige Maagd toeschrijft. Hoe gematigd gedroeg hij zich niet omtrent den gevangenen Overste!’
‘Zwijg!’ riep klara, ‘waartoe dienen deze loftuitingen? Ik begeer Don ferdinand niet.’
‘Matig uwe drift, mejufvrouw!’ zeide ro-
{==119==} {>>pagina-aanduiding<<}
saura. ‘Bid den heiligen Augustinus, dat hij u van den dwaalweg afbrenge, en stel u den gevangenen ketter uit het hoofd, welke eerstdaags zijne welverdiende straf te wachten heeft.’ - Dit gezegd hebbende, verliet zij klara met een' zegevierenden en honenden blik.
‘Mijn God!’ riep klara, ‘hoe kunt gij zulk eene boosaardigheid gedoogen! Wat heb ik, onschuldige, gedaan, om zoodanig gemarteld te worden? Welk misdrijf rust er op mij, dat ik thans reeds aan de moeijelijkste beproevingen ten prijs ben gegeven? Rampzalige wereld! Hoe schoon bloeit het plantenrijk! Hoe mild lagchen ons de bloemen en vruchten alom en overal toe! Bittere vruchten, welke na de genieting niets dan een' wrangen en onrijpen smaak nalaten. Ach! hoe schoon zijn de droomen der verbeelding! Dwaze, die u aan al hare zinnelijkheid overgeeft! wend het oog van die beguichejing af; keer het opwaarts, eer gij ontevreden met u zalven, de wijsheid miskent, die ze daarstelde, om uw hart voor heiliger bestemming te beproeven en te louteren.’
Intusschen was klara in strijd met den eigenen verhevenen wil, om over de zwakheid van haar hart te zegepralen. De genegenheid, welke nog slechts in de kiem der geboorte verscholen lag, en welligt van zelve zou te niet gegaan zijn, was door de onzalige en onberedeneerde pogingen van hare bloedverwanten op nieuw in volle krachten ontwaakt. Vergeefs kampte zij tegen een gif,

{==120==} {>>pagina-aanduiding<<}
dat zij, die er den doodslag aan wenschten te geven, zelven hadden opgewekt, en galama besloeg eene nimmer uit te delgen plaats in haar hart.
Reeds denzelfden dag verscheen ferdinand. Hij bezwoer haar, niet langer weigerachtig te zijn; hij beloofde haar eene nimmer vergankelijke liefde, dankbaar heid en oplettendheid; hij verzekerde haar, dat eene langere volharding, hem het leven en al deszelfs onaangenaamheden zou verbitteren, terwijl zij, door hare toestemming, haren vader den weg tot zijne grootste eer en fortuin zou banen. De zwakke klara, aan een lam gelijk, hetwelk, door de stormen van het hart uitgeput, zich gewillig aan de slagtbank overgeeft, zweeg. Het lot van galama zweefde haar voor oogen; zij beschouwde zich als het verheven werktuig der Almagt, om het leven van eenen mensch te redden. Het leven van eenen mensch, welk eene verhevene, godvruchtige en heilige gedachte! ‘Welaan!’ zeide zij, ‘uwe wenschen zullen vervuld zijn. Klara zal al hare bedenkingen opofferen aan uwe goede hoedanigheden, aan de wenschen van haren vader; ik zal trachten de pligten, mij opgelegd, naauwkeurig te leeren kennen en vervullen. Zie daar mijne hand tot eenen waarborg mijner verzekering,’ zeide zij, hem dezelve toereikende.
Ferdinand greep, door deze plotselinge verklaring verrast, dezelve met drift; hij boog zich, drukte er een' vurigen kus op, en zeide: ‘Goede

{==121==} {>>pagina-aanduiding<<}
klara! waarmede zal ik deze opoffering beloonen? Waarmede zal ik u mijne erkentenis kunnen bewijzen?’
‘Dit is zeer gemakkelijk,’ zeide klara grimlagchende: ‘oefen eene daad van grootmoedigheid uit, en gij zult mijn hart reeds ten halve gewonnen hebben. Gij weet,’ zeide zij, ‘hoe smartelijk ik de vervolgde Edelen altijd beklaagd, hoezeer zij mijn medelijden immer hebben gaande gemaakt.’
‘Zij verdienen dit van een zoo rein en deugdzaam hart, als het uwe is, niet,’ zeide ferdinand. ‘Onze Koning heeft hun genoeg voorslagen gedaan, om zich met hen te verzoenen; kwalijk geplaatste trotschheid en wantrouwen hebben hun thans het hart des godvruchtigen Konings voor altijd gesloten; doch te uwen gevalle, klara! wil ik zien, hoe verre mijn invloed eenige verbetering op hun lot kan bewerken.’
‘Het is onder uw bereik,’ zeide klara, ‘om door eene edele en belangelooze daad aan uwe laatste overwinning de schoonste kroon bij te zetten. Ferdinand!’ vervolgde zij, ‘ontsla de gevangenen, die gij in den laatsten strijd gemaakt hebt, en uwe vijanden zullen voor u gewonnen zijn.’
‘Klara! gij eischt veel,’ zeide hij; ‘de Fiscaal heeft reeds van den Raad der beroerte hunne teregtstelling geëischt, en zij zullen eerstdaags voor de regtbank moeten verschijnen.’

{==122==} {>>pagina-aanduiding<<}

‘Ferdinand!’ hernam zij, ‘des te grooter zal dus de weldaad zijn, welke gij die slagtoffers bewijst. Bedenk, dat gij ze aan eenen zekeren dood ontrukt! Bedenk, ferdinand!’ zeide zij met verheffing van stem, terwijl de vrees haar moed en welsprekendheid inboezemde, ‘van hoe veel waarde zulks daarom in mijn oog moet zijn; en telt gij de liefde van klara ook voor niets?’
‘Welaan!’ zeide ferdinand, gij wilt het; ‘hunne vrijheid zal onze verbindtenis bezegelen. Te uwen gevalle stel ik mij zelven aan de grootste gevaren bloot.’
Met vreugde vernam antonio den gelukkigen uitslag zijner kuiperijen, die door de verloving van Don ferdinand met klara spoedig gevolgd werd. Het eene droombeeld verdrong thans bij den heerschzuchtigen en gierigen woekeraar het andere. Hij waande zich reeds den weg tot het bewind in eene der Provinciën gebaand, en vlamde op niets minder, dan om stadhouder van een gewest te worden. Niet vreemd was het dus, dat hij het huwelijk zoo veel mogelijk zocht te bespoedigen.



{==123==} {>>pagina-aanduiding<<}

VII. Hoofdstuk.

Het was nacht; de maan wierp eene flaauwe schemering in de gevangenis van galama, en met haar drong eene schemering van hoop het vochtige, en door den salpeter verpeste hok binnen. Galama had, door de vrije uitboezeming zijner smarten, aan de natuur haren tol betaald, en de volle overtuiging, dat zijn vader een rampspoedig leven geëindigd had; dat niet anders, dan een wonderwerk hem zou kunnen gered hebben, maakte hem voorbereid, om de verzekering er van kalm en gelaten te ontvangen; ja, de gedachte, dat hij welligt spoedig een gelijk lot zou ondergaan, deed zijnen geest nieuwe veerkracht, en de ziel, zoo vatbaar voor groote en edele gewaarwordingen, kalmte en eene nadere ontwikkeling tot derzelver hoogere bestemming verkrijgen. Hij verachtte het leven; niet omdat het voor hem deszelfs waarde verloren had, maar omdat hij hetzelve als nietig en wisselvallig had leeren beschouwen - als eene seconde, in den grooten loopkring der onbewerktuigde ligchamen beschreven.

{==124==} {>>pagina-aanduiding<<}

Gelaten wierp hij zich op het harde rustbed neder. Vergeefs zocht hij den slaap; hij ontvlood hem. Eenigen tijd had hij gedachtenvol aldus gelegen, toen hij een zacht geluid hoorde; hetzelve kwam nader, en de deur van zijne gevangenis draaide zacht, maar knarsend op hare verroeste hengsels.
Galama rigtte zich op, en luisterde scherp naar den kant, van waar het geluid kwam.
‘Zijt gij wakker?’ werd hem plotseling toegefluisterd.
‘Is het uur des doods daar?’ zeide galama op een' vasten toon.
‘Gelijk altijd,’ antwoordde hem eene niet onbekende stem, die nader kwam; ‘maar gij hebt vooreerst met haar nog geene afrekening te houden. Sta schielijk op!’
‘Het bedrog zou wreed zijn,’ mompelde galama; ‘gij herinnert mij het leven: ik had het lang vergeten. Speelt aldus de dwingelandij met de hartstogten harer slagtoffers, weg dan met die nieuwe pijnigingen; sluit mijnen kerker, of wijs mij mijne bestemming aan.’
‘Gij zijt vrij!’ was het antwoord, terwijl zich bij het flaauwe licht iemand aan zijne legerstede vertoonde.
Op dit woord sprong hij spoedig van het vochtige stroo af, greep den vreemden bij de hand, en fluisterde: ‘Ga mij voor, ik volg u.’
In het duister rondtastende, bereikten zij weldra den groeten gang; van daar haastten zij zich

{==125==} {>>pagina-aanduiding<<}
onmiddellijk over eene binnenplaats naar eenen der achterste uitgangen van het gebouw; de deur werd geopend, en galama ademde weder de vrije lucht.
‘Uwe stem is mij niet vreemd,’ zeide galama, terwijl zij zoo schielijk mogelijk de straten doorkruisten.
‘Het is mogelijk,’ zeide egbert; in het ‘bosch van Soignies hebben wij elkander voor de eerste maal gezien.’
‘Hoe! herinner ik mij wel?’ riep galama verbaasd.
‘Ten minste, indien wij beiden nog dezelfden zijn.’
‘Ja wel!’ vervolgde galama; ‘gij zijt de kleine geestenziener; uwe weldaad (hoezeer ik mij die nog niet begrijpe) geeft mij eene pijnlijke gewaarwording; ik heb u onbedachtzaam beleedigd.’
‘Uw geheugen schijnt niet slecht te zijn,’ antwoordde egbert op een' spotzieken toon; ‘het is goed, dat gij er dan denkt; gij bespaart mij de moeite, dit voor u te doen.’
‘Uwe edelmoedigheid doet mij van schaamte blozen,’ zeide galama; ‘de dienst, welke gij mij dit oogenblik hebt bewezen, heeft eene dubbele waarde.’
‘Zeer zeker!’ zeide egbert, ‘alzoo ik u eene overijling herinner.’
‘Zeg liever eene schaamtelooze vermetelheid,’ riep galama verstoord op zich zelven. ‘Bij

{==126==} {>>pagina-aanduiding<<}
de Heilige Maagd! mijn gedrag is onverschoonlijk.’
‘Gij zijt er mij genoegdoening voor schuldig,’ vervolgde egbert.
‘Bij alle heiligen! gij hebt regt die te eischen.’
‘Gij vergeet, dat mijne wederspannigheid uwe handelwijze billijkte,’ zeide egbert lagchende. ‘Gij deedt, zoo als eer en pligt u dit voorschreven. Uw doel was goed, het mijne ook. Dat het spel verloren is, was buiten uwe schuld; mijne meening kon u daaromtrent niet tot rigtsnoer verstrekken. Hadden alle lieden uwe dapperheid nagevolgd, egbert had gelogen, en gij waart geen gevangene geweest.’ Dit zeggende, traden zij de woning en het vertrek van bernardino binnen.
De laatste wenschte galama met zijne bevrijding geluk. ‘De proef eenmaal doorgestaan zijnde,’ zeide hij, ‘is men te beter tegen andere stormen gehard. Gij zijt een gelukskind, jonge vriend! Vargas laat anders niet ligt eenen vogel uit de kooi ontsnappen.’
‘Wien ben ik deze groote dienst verschuldigd?’ vroeg galama?
‘Viglius en hopperus hebben zich voor u in de bres gesteld,’ zeide bernardino, de vraag ontwijkende.
IJverig vernam galama thans naar den staat der zaken, en de vorderingen der Patriotten. Angstig roerde hij ook de snaar der gevangene Edelen aan, en met onverkropte smart hoorde

{==127==} {>>pagina-aanduiding<<}
hij het treurige uiteinde van zijnen vader. ‘Hoe is het mogelijk!’ riep hij. ‘Hoe veel goeds heeft hij niet gedaan! Hij beminde het vaderland, diende den Koning getrouw, maakte zich niemand tot vijand...’
‘Helaas! hij waande dien niet te hebben,’ dus viel bernardino hem in de rede, ‘en zie daar de oorzaak van zijn ongeluk.’
‘Wie kan dit geweest zijn?’ vroeg galama met gespannen aandacht. ‘Ik herinner mij geene bijzondere gebeurtenis, die daartoe aanleiding kan gegeven hebben.’
‘Het moet u gemakkelijk vallen, u die te herinneren,’ zeide bernardino. ‘Moet ik den tijd in uw geheugen terugroepen, dat uw vader brederode vergezelde, die met eene zending van het eedgenootschap te Amsterdam belast was?’
‘Gij verwekt bij mij eene flaauwe herinnering,’ hervatte galama.
‘Daar,’ vervolgde bernardino, ‘bevond zich ook, van den kant des Kardinaals, den tegenwoordigen Secretaris van den Bloedraad, om van hetgeen er omging, kondschap te verkrijgen. Hij voerde een geheim bevelschrift ter gevangenneming van den Graaf bij zich. Naauwelijks was hij in zijn verblijf afgestapt, of de verspieders van brederode en uwen vader hadden er de lucht van. Hij zag zich overvallen, en zijne papieren werden hem afhandig gemaakt.’

{==128==} {>>pagina-aanduiding<<}

‘Er gaat een licht voor mij op,’ zeide galama verontwaardigd. ‘Zie daar zijnen moordenaar!’
‘Laat u die ontdekking tot geene onvoorzigtigheid aansporen,’ zeide bernardino; ‘uw afgrijzen is regtmatig; zorg echter, dat het u niets te verwijten hebbe.’
Twee dagen bragt galama bij bernardino door, die hem intusschen mededeelde, dat hij zich naar het leger ven den Prins dacht te begeven, om onder zijne vanen te dienen. Hij sloeg hem voor, om hem derwaarts te vergezellen, en galama greep dit aanbod ijverig aan.
Ik behoef mijnen Lezers wel niet te zeggen, dat galama verwonderd was, van een zoo gul onthaal bij eenen hem geheel onbekenden vreemdeling te ontmoeten. Egbert verhaalde hem, dat hij in het bosch reeds veel belang in hem stelde, en niet onverschillig vernomen had, dat hij het slagtoffer van de lafhartigheid der Boschgeuzen geworden was: hieruit verklaarde hij zich zijnen tegenwoordigen toestand.
Zonder mijne Lezers thans te willen vermoeijen, met een verhaal van hetgeen galama in de weinige dagen bij zijnen gastheer betrof; hoe laat hij opstond; waarmede hij zijnen tijd verdreef; welke plannen zij onderling maakten, en dergelijke onverschillige dingen meer, wil ik hen liever in eens met hunne gedachten op den weg verplaatsen, waar wij onze drie avanturiers op reis naar het leger van den Prins weder kunnen aantreffen.

{==129==} {>>pagina-aanduiding<<}

Zuidwaarts van Brussel leidt een weg over Nivelles naar Mons. Nabij dezen weg heeft men, Jodoigne voorbij zijnde, een klein en onaanzienlijk dorpje, Baisy Thy, hetwelk echter in zijn' nederigen schoot eene groote beroemdheid verborgen houdt: het is de geboorteplaats van godfried van bouillon, den onsterfelijken held van Jeruzalem. In deze streek trokken thans de drie reizigers, op een' vroegen en regenachtigen morgen, hunne nieuwe bestemming te gemoet. Elke stap van de paarden deed de ruiters het slijk om de ooren spatten. Onaangenaam sneed een scherpe oostenwind hun in het gezigt, en de takken der boomen bogen zich onder zijne felle vlagen; de opeengepakte wolken vertoonden zich al meer en meer nabij. Stilzwijgend reed het driepaar nevens elkander.
‘Te droes!’ zeide egbert eindelijk, de stilte afbrekende, ‘wij treffen dan eens eenen regt schoonen morgen; het is of de H. Maagd dien voor ons uitgekozen heeft.’
‘Gij drijft den spot,’ deed galama er op volgen. ‘Pas op! aanstonds breekt er eene donderbui los.’
‘Geen nood!’ zeide egbert, ‘die zal wel overdrijven: voor ons is het weêrgestel gunstig; de zevenstuivers-lieden zullen ons onder eenen zoo vochtigen hemel niet zoeken.’
‘Br..!’ mompelde bernardino, het water van zijnen mantel afschuddende, en den hoed uit de oogen trekkende; ‘wij zijn hier verre van de vega. O gelukkige huerta van Valencia!

{==130==} {>>pagina-aanduiding<<}
Schoone hemel, die over het Prado en Madrid hangt.’
‘Gelukkig Granada!’ riep egbert uit.
‘Gij herinnert u aan Spanje,’ zeide galama; ‘het aandenken aan het vaderland is altijd aangenaam.’
‘Het is ons dierbaar,’ zeide egbert; ‘doch Spanje is mijn vaderland niet.’
‘Ik meende aan uwen uitroep,’ vervolgde galama, ‘dit te moeten vooronderstellen.’
‘Granada is slechts mijn vaderland,’ zeide egbert, ‘Granada, zoo als het zich vertoonde, vóór dat het door de beheerschers van Kastilië en Arragon verwoest is, slechts dat Granada bemin ik: thans hebben wij geen vaderland meer.’
‘Gij verbaast mij; gij stamt alzoo van de Mooren af?’
‘Zoo gij er eenig belang in stek,’ vervolgde egbert, ‘zal ik u de lotgevallen van mijn geslacht mededeelen. Zij zullen mij wel eenige treurige herinneringen verwekken; doch waartoe zijn wij dit oogenblik anders en beter gestemd, door van onze rampspoeden te spreken? Verminderen wij hunne smartelijke indrukken.
Ik stam af van het geslacht der Abencerages, zoo beroemd door hunnen strijd met de Zegris. Mijn vader was de zoon van muza ben abil gazan, die de laatste der Mooren was, welke de eer van het Koningrijk Granada heldhaftig

{==131==} {>>pagina-aanduiding<<}
verdedigde, en den val der beroemde Alhambra niet wilde overleven, maar een' glorierijken dood in den Xenil verkoos, boven den smaad, van de overgave der weleer zoo bloeijende hoofdstad te moeten zien. Ali was de naam van mijnen vader. Ali zag de zegevierende benden van de Katholijke souvereinen de poorten van Granada binnentrekken, en het kruis op onze groote moskee planten. Ali zag de wreede en laaghartige behandeling, welke zijne geloofsgenooten moesten verduren, en hij zwoer het Christendom eenen eeuwigen haat toe.
Met eenige weinige dappere ridders volgde hij Koning boabdil naar het Alpuxarras-gebergte; doch de listige ferdinand, het nabijzijn van dien ongelukkigen vorst nog gevaarlijk achtende, en eenen nabuur willende verwijderen, die het sein tot eenen opstand zou hebben kunnen geven, en pogingen aanwenden, om zijne heerschappij op nieuw meester te worden, trachtte hem op allerlei wijzen van zich te verwijderen. De zwakke boabdil verkocht zijn klein gebied aan den Christen koning, verliet voor altijd zijn vaderland, en stak naar Afrika over.
‘Van de toppen der Serrania Ronda zag ali den laatsten gebieder van Granada naar Afrika oversteken. Hij oogde zoo lang mogelijk het schip na, verzamelde toen zijne medgezellen om zich heen, en zeide: “Alla achbar!

{==132==} {>>pagina-aanduiding<<}
mijne broeders! ziet daar den laatsten afstammeling van ons koninklijk geslacht aan Granada ontrukt. Zijne zwakheid bragt slechts rampen en smarten over onze heerlijke vega. Met boabdil ging de zon van onzen voorspoed onder; zij verlicht de torens der Alhambra niet meer.”
De Mooren sloegen zich op de borst en herhaalden: “Alla achbar!”
“De heilige stad,” vervolgde ali, “ziet de banier van de halve maan niet meer op hare moskeën wapperen; uit de poort van Elvira stroomen niet meer de jeugdige ridders ten strijde; de vivarambla weêrgalmt niet meer van de tornooispelen der Abencerages en Zegris, en de wapenschilden en deviesen onzer edele geslachten liggen in het stof.”
“God is groot, en mahomed is zijn Profeet!” riepen de Mooren.’
‘“Aan de oevers van den Xenil,” hernam ali, “hoort men niet meer de gezangen onzer maagden, als zij onze heldendaden verheffen, of, in zachte toonen, het afzijn eens beminden ridders betreuren. Maar zullen wij onze weeklagten door de gebergten doen weêr kaatsen? Zullen wij onze vijanden er zich trotsch op hooren verheffen? Neen, mijne broeders! God is groot; zijne wegen zijn wonderbaar. Boabdil voert het zaad der onlusten met zich, en er is slechts een moedig hoofd

{==133==} {>>pagina-aanduiding<<}
noodig, om Andaluzië van het juk der Christenen te bevrijden.”
“Ga ons voor,” hernamen de Mooren, “opdat wij de Christenen verdelgen!”’
‘Langzaam en voorzigtig verzamelde ali eene kleine magt, maar die uit de bloem der Moorsche ridderschap bestond. Hij deed slechts weinigen in de geheimen van zijnen aanslag deel nemen; maar die weinigen waren beproefde en geoefende krijgslieden. Hij begaf zich naar Granada, en veinsde aldaar de belangen van den nieuwen souverein sterk verkleefd te zijn. Hij poogde vooral het vertrouwen van cidi yahie, een' afvalligen Moor en oppersten Alguaril der stad, te verwerven, ten einde altijd van den aanslag der Christenen verwittigd te zijn. Het gelukte hem, in schijn van als jong' ridder, door de voordeelen der koninklijke gunst en den glans van een schitterend hof verleid, toegang tot den troon van ferdinand te verkrijgen. Inmiddels vereenigde hij in het Ronda-gebergte een aanzienlijk getal onvergenoegde Mooren en vlugtelingen.
Onder de in het gebergte verzamelde magt brak eensklaps een geduchte opstand uit. Ali spoedde zich naar de Alhambra, waar de souvereinen juist aanwezig waren, en smeekte ferdinand, om bij deze gelegenheid de eerste proef zijner onwankelbare trouw te mogen geven. “Ik sta er voor in,”’ sprak hij, ‘om “den dwazen hoop te verslaan en te ver-
{==134==} {>>pagina-aanduiding<<}
strooijen, en de Moorsche ridderschap zelve tegen zich vijandig ziende, zal hun de lust vergaan, om eenen strijd te hernieuwen, waarbij zij op geenen bijval hoegenaamd kunnen staat maken; zij zullen daaruit ontwaren, dat de Mooren, onder eene zachte regering gelukkig en eendragtig, thans voor altijd hunne bloedige eneenigheden hebben afgezworen.”’
‘De listige staatkunde van ferdinand had hem thans dezen keer verlaten. Hij gaf zijne toestemming. Ali verzamelde zijne ridders om zich heen, en op hunne vlugge kleppers snelden zij den weg op naar de Serrania Ronda. Van daar togen zij naar Monardo, eene kleine, maar sterke plaats; wierpen zich in die vesting, en verkregen alzoo een versterkt punt naar den zeekant, waaruit de oproerige bewegingen konden bestuurd worden. Van daar tot aan het Alpuxarras - gebergte weêrgalmde thans de wapenklank der Mooren; en toen de opstand, door de eerste oogenblikken begunstigd, een geducht aanzien verkregen had, werden de oogen van ferdinand geopend, en ontwaarde hij, dat hij verschalkt was. Een kostbaar tijdverlies, en met hetzelve waren de eerste en beste maatregelen verijdeld. IJlings werd Don alonzo, de gevreesde vijand der Muzelmannen, uit Cordova ontboden, en zoo spoedig mogelijk trok deze op, om het onweêr, dat van de toppen der hoogste rotsen de Katholijke

{==135==} {>>pagina-aanduiding<<}
krijgsbenden bedreigde, door eene snelle beweging tegen te gaan. Ali bestuurde de verdediging van de vesting, en el peri, de onversaagdste en stoutste van al de Mooren, bewaarde de bergpassen en wegen, welke derwaarts den doortogt begunstigden.
Het was in Monardo, dat ali de dochter van el feri, zaïde, leerde kennen. Hij beminde haar, en de verzegeling dier verbindtenis hechtte de twee aanvoerders ten naauwste aan elkander. O! waren de Mooren vroeger zoo eendragtig geweest, de vivarambla zoude nog het schouwtooneel onzer jeugdige vermaken gebleven, en onze heilige moskeen zouden niet door het bloedige kruis der Christenen ontwijd zijn geworden! (Galama beefde bij dezen uitroep van verontwaardiging, welke hij echter in den boezem versmoorde, en egbert vervolgde:) Te vergeefs was echter de heilige strijd; de vaan van den Profeet mogt zich in Spanje niet weder opheffen; het was besloten, dat de Christenen er op nieuw en voor altijd zouden zegevieren. Te vergeefs verdedigde el feri, met een' wanhopigen moed, de bergpassen, en deed hij de Kastilianen een oogenblik deinzen, waarbij zelfs Don alonzo sneuvelde. Zoodra Koning ferdinand zich aan het hoofd had gesteld, werden de aanvallen der Christenen onweêrstaanbaar. De hoogten werden ingenomen, en Monardo viel op nieuw in hunne handen. Ali vlugtte verre van daar. In de Pyreneën

{==136==} {>>pagina-aanduiding<<}
zocht hij eene schuilplaats, want er was een zware prijs op zijn hoofd gesteld. Aldaar werd ik geboren en opgevoed. Later trok ali met zijn gezin naar Frankrijk, en verbond zich aan de dienst van Koning frans. Die edelmoedige vorst beloonde zijne verdiensten, want hij onderscheidde zich bij elken veldslag. In een gevecht met de Spanjaarden werd hij gevangen genomen, en te Granada, waarheen men hem gevoerd had, in een' duisteren kerker geworpen. Op het vernemen van die tijding, spoedden wij ons uit Albi, waar wij toen ons tijdelijk verblijf hadden. Wij trokken de Pyreneën over; en zonder rust te nemen, ijlden wij naar de oude hoofdstad van het vernietigde Moorsche rijk. Te vergeefs waren echter de smeekingen mijner moeder, om ali in zijne gevangenis te zien, en er zijn lijden te verzachten: de Spanjaarden kenden geene barmhartigheid. Onmeêdoogend stieten zij de weenende zaïde van zich af. Mijn vader vond in den kerker zijn graf, en mijne moeder volgde hem spoedig in het paradijs der geloovigen, waar Allah de deugd der stervelingen beloont.
Met een hart van haat en verfoeijing tegen het land, waar ik geboren was, zwierf ik behoeftig in de vega rond. Mismoedig wierp ik mij aan de poort van het klooster van San Sebastiaan neder. De prior, trad er buiten, en vroeg wat mij deerde.’

{==137==} {>>pagina-aanduiding<<}

‘“Piedad!” zeide ik, “ik ben een verlatene, en noch goddelijke, noch menschelijke ontferming verzacht eenigzins mijn noodlot.”’
‘“God beschermt al de zijnen,” sprak de kloostervoogd, een eerwaardig Christen.’
‘“Alla achbar!” zeide ik, “uw toon is die van een' barmhartigen; “gij kunt uwe leer niet opregt zijn toegedaan.”’
‘“Gij lijdt,” zeide de kloostervoogd zachtmoedig: “dit verschoont uwe onbillijkheid. Het Christendom heeft niets gemeens met de weinige onverlaten, die dat heerlijke geloof bezoedelen. Christen of Moor, gij zijt ongelukkig, en dit is mij genoeg. Volg mij! gij zult hier troost en voedsel vinden.”’ ‘De edele deugd van vader franciscus, zijn belangelooze en godsdienstige ijver, welke zich slechts tot den kleinen omtrek van zijn stil kloostergebed bepaalde, deed mij hem als eenen vader beminnen, en ik leerde mij met eene godsdienst verzoenen, die, hoezeer door valsche bedienaren ontluisterd, slechts liefde tot God en onze naasten ten doel heeft; en hoezeer ik een geloof veracht had, welks belijders den ondergang van mijn land en geslacht hadden veroorzaakt, zoo leerde ik hetzelve in den zuiveren staat om deszelfs zedelijke schoonheden eerbiedigen. Het kloosterleven kon mij echter op den duur niet behagen. Pater franciscus billijkte mijn besluit, om een werkzamer en met mijnen geest meer overeenkomende

{==138==} {>>pagina-aanduiding<<}
bestemming te zoeken. Zijne zegenwenschen geleidden mij naar de Indië, waar ik eene waardige loopbaan dacht te vinden. Mexico, pas door ferdinand cortes veroverd, dacht mij, zou een uitgestrekt veld voor een nuttig leven aanbieden. Ik zette, na een' voorspoedigen togt, te Verra Cruz voet aan wal. Weldra was ik in de oude hoofdstad van Montezuma. Ach! spoedig had ik berouw, mij zoo ver van Europa verwijderd te hebben. Men moest, om in nieuw Spanje zich eene loopbaan geopend te zien, alle menschelijk gevoel verzaakt hebben: daartoe lag mij het lot van Granada nog te versch in het geheugen. Ik kon geene onschuldigen verdrukken, en om geen slagtoffer van mijn hart te worden, verliet ik een werelddeel, dat door Kastilië in bezit scheen genomen te zijn, om een paradijs in eene hel te herscheppen. Ik zocht op nieuw de kusten van Europa weêr, en beweende, een land aan geene zijde des oceäans, dat slechts daarom verwoest moest worden, omdat het te schoon en te gelukkig was, om eerbied aan de beschaafdste natie van Europa in te boezemten....’
‘Ziet daar den toren van Baisy Thy!’ riep bernardino, hem in de rede vallende; ‘laat ons thans op onze hoede zijn.’
Langzaam stapten de drie ruiters het kleine gehucht binnen, en stegen aan de herberg van hunne vermoeide rossen af.

{==139==} {>>pagina-aanduiding<<}

Egbert wierp, bij het binnentreden, een' vlugtigen blik door het armoedige vertrek. Glurende nam hij al de hoeken er zorgvuldig van op, trad naar het venster, en trommelde gedachtenloos tegen de kleine ruiten. ‘Een goed vertrek,’ zeide hij met eene zonderlinge uitdrukking, ‘om eenen moord te doen.’ Bernardino wierp eenen blik op hem, welke aanduidde, dat hij zijnen medgezel verstond, en galama zag den spreker, onwillekeurig huiverende, ter zijde over den schouder aan. Bernardino trad insgelijks aan het venster. ‘Zie hier!’ riep hij uit, den vinger tegen eene der ruiten houdende. Egbert trad naast hem, en rigtte het oog naar de aangewezene plaats. ‘Ziet gij,’ zeide bernardino, ‘daar staan hunne namen duidelijk. De zielverkooper heeft zijn werk goed tot stand gebragt; het offer behoeft slechts nog geleverd te worden.’ Galama gluurde, zonder er de reden van te weten, over den arm van bernardino heen, liet eenen blik langs diens vinger afdalen, en las de woorden: Ferdinand en klara. ‘Valga me dios!’ zeide de Spanjaard lagchende, terwijl bij zijnen door den regen verkreukten kraag uit het wambuis trok: ‘de zoon van den grooten menschenslagter en klara... Een lief paar... En antonio hun biechtvader... Ha, ha, ha! men moet bekennen, dat de zaak niet slecht begrepen is.’
De deur ging open, en een jongen, die de reizigers en gasten bediende, trad binnen. In

{==140==} {>>pagina-aanduiding<<}
zijne eene hand hield hij eene kan wijn, in de andere drie bekers. Hij zette dezelve op de tafel neder. ‘Zeg eens, maat!’ riep bernardino, ‘woont gij reeds lang in deze herberg?’
‘Al vijf jaren, sinjeur!’ antwoordde de knaap.
‘Welken wijn brengt gij ons daar?’ vervolgde hij.
‘Het is echte moezel van Grevenmacheren; hij is uitmuntend, en de reizigers, die onze herberg aandoen, laten nimmer na denzelven te proeven; de Eerwaarde vader antonio bezoekt er ons huis dikwijls om.’
‘Zijt gij daar zeker van?’ zeide bernardino.
‘O ja!’ antwoordde de knaap, ‘ik ken hem zeer goed.’
‘Die wijn is vergiftigd,’ fluisterde egbert.
‘Breng mij eene andere kan,’ vervolgde de eerste met fonkelende oogen; ‘doch geen' moezel van Grevenmacheren, verstaat gij?’
‘Wij hebben geen' anderen,’ hervatte de knaap verwonderd.
‘Breng dan Leuvensch bier.’
De knaap gehoorzaamde aan het bevel, nam de kan weg, en bragt het verlangde er voor in de plaats.
Na eenig toeven, zeide bernardino tegen galama: ‘Gij hebt in het bosch van Soignies proeven van echten ridderlijken moed gegeven, en het zou niet on mogelijk zijn, dat zich heden de gelegenheid voordeed, om dien andermaal te toonen.’

{==141==} {>>pagina-aanduiding<<}

‘Wanneer het eene zaak van eer geld,’ zeide galama, ‘heb ik er niets tegen.’
‘Nu ja! wat noemt gij dan eene zaak van eer?’ zeide bernardino meesmuilende: ‘bij voorbeeld eene schaakpartij?..
Eene schaakpartij?..’ riep galama uit; ‘zijt gij dwaas?’
‘Herinner u,’ sprak egbert, ‘dat gij mij nog iets schuldig zijt; uwe medehulp zal onze rekening vereffenen.’
‘Ik ben gereed,’ dus viel galama hem in de rede: ‘zoo het slechts geen schurkenstuk en voor uwe rekening is.’
‘Kunt gij handelen en zwijgen?’ zeide bernardino, hem strak aanziende.
‘Als een steenen beeld.’
‘Welaan dan! Morgen komt Don ferdinand hier met zijne bruid, om op het nabijgelegene landgoed zijns vaders zijn huwelijk te voltrekken. Gij past slechts naauwkeurig op hetgeen er geschieden zal; en zoodra het oogenblik en de gelegenheid daar is, maakt gij u van de bruid meester, en voert haar terstond weg.’
Naauwelijks had hij geëindigd, of galama zag hem verbaasd en stijf aan: ‘Hoe!’ zeide hij, ‘gij wilt, dat ik eene vrouw zal ontvoeren?’
‘Twijfelt gij aan mijne eerlijke oogmerken?’ vroeg bernardino, de bekers op nieuw vol schenkende.
‘Dit wel niet; doch beken de moeijelijkheid,

{==142==} {>>pagina-aanduiding<<}
om eene mij vreemde vrouw uit de armen van haren bruidegom te ontrukken.’
‘En wanneer zij nu in mijn' persoon meer belang stelde, dan in dien van hem, welken zij gereed is, hare hand te moeten geven?’
‘Te moeten geven?’ zeide galama, navorschend en het oog op zijnen beker gevestigd houdende; ‘dit is zeker hard.’
‘En wanneer ik u verzeker, dat dit zoo is, en hare betrekking tot mij grooter is, dan tot haren bruidegom?’
‘Dit zoo zijnde,’ antwoordde galama, ‘zou ik uwe vriendschap onwaardig zijn, door uwe belangen niet getrouw te wezen.’
‘Drinken wij dan de gezondheid van de bruid en eene gelukkige schaking!’ riep egbert op zijn' gewonen spotzieken toon, zijnen beker aanvattende. Bernardino en galama grepen insgelijks de hunnen, en dronken die tot den bodem ledig.
De avond viel, en nog kletterde de regen tegen de glasruiten van het vertrek. De wind loeide hevig, en huilde door den grooten schoorsteen. De kleine knaap bragt de lampen binnen; hij wierp nog een' goeden hoop hout op het vuur, en de knappende vlam, die meer en meer aanwakkerde, overscheen weldra het flaauwe lamplicht.
Aan de zijde van het vertrek, hetwelk vrij groot was, grensde een kleiner, dat veeltijds tot een nachtverblijf voor de bedienden der reizigers

{==143==} {>>pagina-aanduiding<<}
gebezigd werd. Hetzelve kwam, door middel van eene zijdeur, op eenen gang en achterdeur van het huis uit. In dit vertrek begaf zich bernardino met galama. Naauwelijks waren zij er binnen, of men hoorde het gestamp van een paard op het voorplein der herberg, en den zwaren stentor van den Abt antonio, die doornat en druipende van den regen, ijlings de kamer binnenstoof, en de beste plaats voor het vuur in bezit nam.
‘Eene kan besten moezel van Grevenmacheren!’ dus kommandeerde hij, en gezwind bragt de jonge knaap den geliefden drank van Zijn-Eerwaarde binnen.
‘Bij S. Franciscus!’ riep egbert; ‘hoe drommel! heb ik het geluk van Uw-Eerwaarde hier aan te treffen?’
‘Ei, ei!’ zeide antonio, ‘dit komt dan eens voortreffelijk! Hoe had ik zulks kunnen denken! Wij zullen een' regt vrolijken avond slijten. Schuif bij! hier is nog plaats,’ vervolgde hij, de tafel naar zich toe en eene bank er voor trekkende.
‘Dat satansche weêr is dan nog ergens goed voor geweest,’ hernam egbert. ‘S. Julien schenkt mij het genoegen van uw bijzijn. Ware het anders geweest, ik zou nog lustig te paard hebben gezeten.’
‘Wat mij betreft,’ hernam antonio, ‘mijne bestemming was hier. Gij zoudt mij op den weg dus wel niet hebben aangetroffen. Het is

{==144==} {>>pagina-aanduiding<<}
hier beter dan buiten,’ zeide hij, zich den beker vol schenkende; ‘bij een goed vuur en goeden wijn vergeet men het gemis van den Kastiliaanschen hemel.’
‘En de schoonen van Andaluzie.’
‘O! wat dat betreft, de Vlaamsche dames zijn niet minder beminnelijk, hoewel meer achterhoudend en geveinsd.’
‘De vertrouwelijkheid en goedhartigheid der Spaanschen zijn eigenschappen van het klimaat.’
‘Gij moogt gelijk hebben,’ zeide antonio, ‘enkele uitzonderingen er buiten gesloten. Mijn biechtkind rosaura, bij voorbeeld, is boven de koketterie der Vlaamschen ver verheven; zij is eene ware Kastiliaansche, en daarbij uitstekend vroom. (Dit zeggende, legde hij de regterhand op zijn eerwaardig lijf, dat van een' zeer broeden omvang was.) Zij bemint mij met geestelijke en hemelsche liefde, als een voorbeeld van onderworpenheid aan onze Heilige Kerk. Morgen,’ vervolgde hij, zich op nieuw eenen beker inschenkende, ‘hoop ik het genoegen te hebben, om bij de huwelijksverbindtenis van onzen edelen Don ferdinand met klara, den dag in haar vroom en onderhoudend gezelschap door te brengen.’
‘Bij S. Nicolaas!’ riep egbert; ‘gij gaat aldus ter bruiloft?’
‘Ik zal de eer hebben van het huwelijk in te zegenen.’
‘Pater anselmus zeide altijd: “Een slechte

{==145==} {>>pagina-aanduiding<<}
leek, die er niet bij is, als er iets voor het mes valt; het huwelijk zondert rijke gaven voor de Kerk en den biechtvader af.”’
‘Pater anselmus!’ zeide egbert; ‘ik heb eenen Pater anselmus in Verra Cruz gekend.’
‘Juist dezelfde,’ riep antonio; ‘hij was naderhand geheimschrijver bij den fiscaal van Nieuw-Spanje.’
Egbert beet op zijne lippen en wierp onwillekeurig eenen blik op den Monnik. ‘Don escovedo verstond zijn handwerk goed,’ zeide hij. ‘Ben abil gaza zou bijna in zijne handen gevallen zijn, zoo de Moor minder geslepenheid en buigzaamheid bezeten had. Jammer, dat hij het werk eener omwenteling in Mexico niet tot stand heeft kunnen brengen.’
‘Hoe! wat meent gij?’ riep antonio, zijnen beker van zich afstootende.
‘Dat het jammer zoude geweest zijn, zoo hij eene omwenteling tot stand had gebragt,’ herhaalde egbert, zich bezinnende, en intusschen eenen takkebos op het verflaauwde vuur aan den haard werpende.
‘Men zou hem, even als guatimozin, ten galge gedoemd hebben,’ hernam de Monnik; ‘doch hij ontkwam het nog tijdig naar Europa.’
‘Hij zou in alle gevallen de eer gehad hebben, in het lot van een' magtig' keizer te deelen,’ zeide egbert op een' spotzieken toon. ‘Het rijk van Montezuma is u dankbaarheid schuldig. Gij waart de regterhand van den fis-
{==146==} {>>pagina-aanduiding<<}
caal en zijnen geheimschrijver... Doch gij drinkt niet. (Hier zag hij in de kan van antonio.) Uwe kan is ledig en de mijne ook. Kom aan! wij zullen zamen eene nieuwe nemen. Allons!’ riep hij, terwijl hij met het deksel op de ledige kan sloeg, ‘eene maat besten moezel van Grevenmacheren. Wij zullen eenen beker op de spoedige bekeering der nog Heidensche Caciques drinken, en een' goeden goudoogst in de mijnen van Peru.’
‘En de nagedachtenis van ferdinand cortez.’
‘Ja, ja!’ mompelde egbert, ‘tot eer ven de varkens, die hij gehoed heeft. Spanje heeft een' groot' generaal in hem verloren,’ zeide hij luider. ‘In het Escuriaal was hij juist niet zeer gezien. Men kende 's mans groote verdiensten niet, veel minder de glorie der Kerk, die hij, door het uitroeijen van eenige duizende Heidensche Indianen, zoo krachtig bevorderd heeft. Las casas had ongelijk, voor de regten der inboorlingen in het midden te treden.’
‘Las cazas was een afvallige,’ zeide antonio.
‘Van den satan,’ bromde egbert tusschen de tanden. ‘Zulke mannen verdienen op hunne eigene plaats te staan. Hij was gevaarlijk voor de belangen van den Heiligen Stoel. Deze eischt gestrengere handlangers voor zijne dienst.’
Antonio betoonde zijnen gast niet veel oplettendheid meer. Deszelfs aanmerkingen behaagde hem niet. Ook scheen hij meer geneigd, om

{==147==} {>>pagina-aanduiding<<}
zich aan de vleeschelijke aandrift van den slaap over te geven. Werktuigelijk vatte hij het paternoster, dat aan zijne zijde hing, in de handen, met het oog strak op de groote huisklok, welke over hem hing, gevestigd.
Egbert zag hem met eene zonderlinge uitdrukking van het gelaat aan. Zijn fonkelend en doordringend oog rustte onbewegelijk op den Monnik, en zijne gespierde vuist lag krampachtig op de wijnkan geklemd.
De klok sloeg somber twaalf. ‘Reeds zoo laat!’ zeide egbert, zonder van houding te veranderen. ‘Reeds zoo laat!’ herhaalde hij. ‘Het middaguur van den nacht heeft toch iets akeligs. Dat oogenblik was dikwijls het oogenblik van de misdaad, en getuige van de wroegingen des misdadigers. Doch waartoe deze mijmering? Laat ons dezelve met den moezel van Grevenmacheren verzetten.’
‘En waartoe die somberheid?’ zeide antonio, zijn stilzwijgen afbrekende, en een' schijnbaar luchtigen, doch gedwongen toon aannemende. ‘Men moet wel dwaas zijn, om zich aan de grillige hersenschimmen onzer verbeelding te storen.’
‘Het scheen mij, dat ik een spook zag,’ sprak egbert met eene doffe stem, ‘hetwelk op mijnen beker wees, en zeide: “Die wijn is vergiftigd.”’
‘Jezus Maria!’ riep antonio, die verschrikt opsprong: ‘In nomen Patris, Filius et Spiritus

{==148==} {>>pagina-aanduiding<<}
Sancto! ik bezweer u, gij booze geest! verdwijn van mij!’
‘Het is niets,’ zeide egbert. ‘Stel u gerust. Het zijn slechts van die zwaarmoedige oogenblikken, welke wel eens mijnen geest benevelen. Ik dacht aan bernardino. Gij herinnert u onze afspraak?’
‘Gij zijt een dwaas,’ dus viel antonio hem in de rede, ‘iemand eenen schrik op het lijf te jagen, en dat om eene nietsbeduidende zaak. Uw moed is wel klein. Ik zou in u meer vertrouwen op de leer der goede werken gezocht hebben. Bid, vast, doe belijdenis uwer zonden, en vergeet uwe kleinmoedigheid.’
‘Het oogenblik is daar. Bernardino is nabij,’ zeide egbert, ‘en de vervulling uwer belofte dus insgelijks. ‘Dit woog mij zwaar op het hart, ik moet het u bekennen.’
‘Is het anders niet?’ grijnsde de Monnik, die van zijne ontsteltenis weder bekomen was. ‘Waarom waart gij niet openhartig? Ik zou u een onnoodig angstgevoel bespaard hebben.’
‘Meent gij dit?’ zeide egbert op een' krampachtigen toon, welke den Monnik onaangenaam in de ooren dreunde. ‘Meent gij dit?’ herhaalde hij plegtig en langzaam. ‘Kunt gij mij de verzekering geven, dat duizend dukaten het aan onze handen vastgekleefde bloed kunnen afwasschen, of dat eene bekentenis voor den biechtstoel den toorn des Hemels kan verzoenen?’

{==149==} {>>pagina-aanduiding<<}

De Monnik stond op, eene beweging makende om de deur te openen.
‘Blijf!’ donderde egbert hem te gemoet. ‘Gij vreest immers de verschrikkingen van de hel niet, en zoudt gij mij dan, in het oogenblik, dat zij eene nieuwe misdaad door onze hand staat te oogsten, aan mij zelven overlaten? Zoudt gij, die met de hulpmiddelen en aflaten der Kerk gewapend zijt, terugdeinzen voor het oogenblik der wraak? Ik kan mij in u onmogelijk vergist hebben. Zie, ik ben nog een leerling in de mysteriën der Inquisitie: zoo ik beef, stel zulks op rekening van mijne weinige ondervinding; maar gij, schaamt gij u niet?’ zeide hij, kwaadaardig lagchende; ‘gij zijt alles behalve een leek in de kronkelwegen der geestelijke geregtigheid. Het is waar, ik vreesde de bandieten in Napels niet: hen kan men met dezelfde wapenen, waarmede zij u aanvallen, te keer gaan. Doch wat beuzel ik? Hij, die met het leven van anderen speelt, als met een dobbelspel, en het bestaan zijner natuurgenooten van den hoogen of lagen worp doet afhangen, maakt zich zelven verachtelijk, door voor het aanschijn des doods te vreezen. Hij moet niet, gelijk nero, sidderen en weifelen, om zich zelven den dolk in het hart te stooten.’
Antonio gaf geen antwoord, maar zag zijnen medgezel stuiptrekkende aan, eenen stap achterwaarts doende.

{==150==} {>>pagina-aanduiding<<}

‘Ik bid u, u niet te verwijderen,’ vervolgde egbert. ‘Gij zijt de eenige, die in mijn geheim deelt. In uwe hand heb ik het leven van bernardino tot een' hoogen prijs gesteld. Maak u thans waardig uw loon te verdienen. Beef niet voor de beroering mijner hartstogten: ik wilde uwen moed slechts beproeven, de sterkte van uwen geest.’
‘Vergis ik mij in u, of vergis ik mij niet in u?’ zeide antonio. ‘Zijt gij, die gij schijnt, of zijt gij niet, wat gij schijnt?’ stamelde hij. ‘Hoe heeft Spanje eenen man, als gij zijt, kunnen kiezen?’
‘Hoe! nog twijfeling?’ vervolgde egbert. ‘Nog tast gij in het duistere? Gij toch diendet meer menschenkennis te bezitten. Hebben de scholen van loyola en torquemado u nog niet wijzer gemaakt? Hoe zoudt gij denelver staatkunde vinden, indien zij een' zoo onhandigen huichelaar getuige van een' vorstenmoord lieten?’
Antonio sidderde; hij rukte zich van zijne plaats los, om het vertrek uit te ijlen.
Egbert trad hem met éénen stap in den weg, en plaatste zich voor de deur: ‘Niet van hier!’ zeide hij met eene vaste stem. ‘Zoo gemakkelijk speelt men niet met iemands geheimen en bedoelingen. De vertoornde Godheid wil verzoend zijn. Men scheurt zich niet lafhartig van haren regterstoel weg. Wij moeten eerst boete doen, alvorens haar op nieuw te be-
{==151==} {>>pagina-aanduiding<<}
leedigen. Ik weet wel, dat gij de eenige schuldige niet zijt; ook Signor jakob deelt in den misdadigen aanslag.’
‘Werp het masker af!’ riep antonio knarsetandend. ‘Waartoe die omwegen? Gij zijt een bedrieger.’
‘Monster!’ dus donderde egbert hem met eene vreesselijke stem te gemoet; ‘huichelaar! wie wildet gij ontmaskeren? Uw eerste moord was guatimozin; uw tweede zou mij getroffen hebben; uw derde was op bernardino gemunt; doch de slag miste, en hij trof eenen onschuldiged; uw vierde...’
‘Hulp!’ schreeuwde de tot den dood toe beangstigde geestelijke.
‘Roep geene hulp; de muren verstaan uwe weeklagten niet. Niemand buiten mij hoort u: alleen de hel; maar zij zou zich over uwen val verblijden. Weet gij dan niet, rampzalige! dat de duivels zelven ten vure gedoemd zijn?’
De binnendeur opende zich, en bernardino trad met galama binnen. ‘Zie daar,’ zeide egbert, ‘uw offer! Doe uwe belofte gestand; hij is uw vijfde.’
Antonio viel, van schrik verstomd, op zijne knieën. Smeekend zag hij bernardino aan, en stamelde: ‘Barmhartigheid, Signor! ik was het niet, die de hand tegen u ophief.’
‘Ik weet het,’ zeide gene, op eenen toon van verachting; ‘gij hebt er u slechts toe geleend; gij waart er voor bezoldigd, meer niet;

{==152==} {>>pagina-aanduiding<<}
gij waart te armhartig, te laag gezonken, om betere gevoelens van eigen waarde te koesteren. Zoo er nog een sprankje van aanwezig geweest ware, zoudt gij ten minste de rol van hermandad en ondergeschikten niet gespeeld hebben. Grooter moordenaars hebben zich die geschaamd. Doch waartoe is priesterwoede niet in staat? Het doel heiligt immers de middelen?’ Hier zweeg hij een oogenblik; zijn voorhoofd fronste zich; scherp en nadenkend zag hij, met een' bitteren grimlach op de lippen, den Monnik aan, en vervolgde: ‘Welke straf moet de ellendige niet ondergaan, die duivelen - vreugde tot de zijne maakt? Gij wildet mij dus door vergif ombrengen? Het zal u dan ook niet meer dan billijk toeschijnen, dat ik, op mijne beurt, u den beker toediene.’
‘Genade! om den wil van de Heilige Moeder Gods, genade!’, kermde de vernederde booswicht.
‘Gij zijt voor geene beterschap vatbaar: wanneer uw arm mij morgen bereiken kan, ben ik uw slagtoffer.’
‘Ik bezweer u bij S. Vincent Ferrier!....’
‘Zweer niet, lafhartige! verstom voor den meineed. Uwe eeden dringen tot Gods troon niet door, dien gij, geheel uw leven, hebt zoeken te bedreigen. Ellendige priester! het zou mijne eerzucht, mijnen stand beleedigen, door mijne hand met uw bloed te bezoedelen; het zou de eer van mijnen naam en

{==153==} {>>pagina-aanduiding<<}
geslacht kwetsen. Ga tot Don alvarez, en zeg hem, dat bernardino zich te groot rekent, om eenen sluipmoord te begaan.’
Dit gezegd hebbende, verwijderde hij zich, en de Monnik, die in zijn angstzweet baadde, rigtte zich op, terwijl hij, met een' ootmoedigen blik op egbert gevestigd, dacht te ontsnappen.
‘Gaat gij ons bij de Inquisitie beklagen?’ riep egbert. ‘Geenen stap verder, of ik steek u, zonder dralen, overhoop.’
Tegelijk trad Hopman brand met nog twee vertrouwden binnen. ‘Ziet hier uwen arrestant,’ zeide egbert. Antonio jammerde; hij smeekte, doch niets baatte. Brand maakte zich van hem meester, en voerde hem de kamer uit.
‘Over drie dagen kunt gij hem ontslaan,’ riep egbert de vertrekkenden na.


VIII. Hoofdstuk.

Een heldere en aangename dag volgde op den onstuimigen nacht. Het frissche morgenrood scheen vrolijk over de geboorteplaats van god-
{==154==} {>>pagina-aanduiding<<}
fried van bouillon. Naauwelijks had de haan zijne gewone reveille met schelle toonen aangeheven, en de bewoners het bed doen verlaten, of een rijtuig, waarop de hertogelijke wapens van het geslacht van alva, sierlijk geschilderd en rijk verguld, praalde, reed het dorp binnen. De inwoners groetten het bruidspaar met verwondering en eerbied, roemden de schoonheid van het paar, en den rijkdom van koets en liverei. Hier en daar raakten de zwaar vergulde knoppen aan het afhangende loof eens met smaak geplanten eereboogs of guirlandes, en voor de woning van den dorpspastoor hield het rijtuig stil. Ferdinand wachtte vergenoegd en vrolijk, klara integendeel met eene pijnlijke gewaarwording de komst van antonio af; doch de anders zoo bereidvaardige geestelijke verscheen niet. Don ferdinand, die zich dit niet begrijpen kon, werd ongeduldig. Hij vernam, of niemand hem nog gezien had, zond den eenen knecht voor en den anderen na het dorp uit, om te vernemen, of niemand hem ontmoet was; doch nergens kon men een spoor van antonio ontdekken. Hierdoor ten toppunt van ontevredenheid, ijlde hij zelf het dorp uit, met voornemen, nog een half uur te wachten, en dit verstreken zijnde, de plegtigheid door den dorpsgeestelijke te doen voltrekken. Klara kon hare heimelijke vreugde over het afzijn van den Monnik naauwelijks verbergen. Zij had een' inwendigen afkeer van hem, hoezeer zij zich daarvan geene reden wist te

{==155==} {>>pagina-aanduiding<<}
geven, en rosaura bewimpelde in het minst haar verdriet niet, over het wegblijven van haren biechtvader.
‘Laat ons den tuin ingaan,’ zeide klara, die zich door het nabijzijnde oogenblik geschokt en ter neêrgedrukt voelde, en reikhalsde om ruimer lucht in te ademen. Dit zeggende, ging zij met rosaura de achterdeur uit. Beiden betraden met verschillende gewaarwordingen het kerkhof, hetwelk zij voorbij moesten, daar het vlak aan de pastorij grensde, om in den kleinen tuin, die door den geestelijke zelf bearbeid werd, te kunnen komen. Aan het einde van dezen tuin zag men eenen zijweg, die achter om het dorp en de kerk heenliep.
‘Zoo ik mij niet bedrieg,’ zeide klara, ‘zie ik op den gindschen weg eenen man staan, die den ingang van den tuin schijnt zoeken.’
‘Hij komt regt op ons aan,’ zeide rosaura; ‘misschien brengt hij ons eenig berigt van Vader antonio,’ voegde zij er opgeruimd bij.
Met éénen tred was egbert het hek binnen, en naderde tot vlak voor de alleen zijnde vrouwen. Hij maakte eene vlugtige buiging, en gluurde, langs het kerkhof, naar de pastorij toe.
‘Zoo gij in de pastorij moet zijn,’ zeide rosaura, ‘links af, langs het kerkhof, komt gij er van zelve binnen.’
‘Vergeef mij, edele vrouw!’ zeide egbert, ‘ik kom met eene boodschap van Pater antonio.’

{==156==} {>>pagina-aanduiding<<}

‘Is hij eindelijk hier?’ vroeg rosaura. ‘Waarom komt hij niet zelf? Men wacht hem met ongeduld.’
‘Hij zou zeer gaarne zelf komen,’ vervolgde egbert; ‘maar...’
‘Welnu,’ zeide rosaura, met klara den al naar het hek wijkenden vreemdeling ongeduldig volgende; ‘welnu, waartoe moet die maar dienen?’
‘Gij begrijpt wel, edele vrouw!’ sprak egbert kugchende, ‘dat kleine omstandigheden, teleurstellingen...’
‘Gij maakt mij razend van ongeduld,’ snaauwde rosaura, klara met zich medetrekkende, en den al meer achteruitwijkenden man driftig naloopende. ‘Welke kleinigheden kunnen thans den zoo naauwgezetten vader doen afwezig blijven? Wat berooft ons dit oogenblik van zijn bijzijn?’
‘Het is mij onbekend, met wien ik de eer heb te spreken,’ antwoordde egbert langwijlig.
‘Ik ben Donna rosaura,’ antwoordde zij, ‘en het verwondert mij zeer, dat mijn biechtvader ons met praatjes laat bezig houden.’
Thans waren zij bij het geopende hek. ‘Vergeef mijne vrijmoedigheid, edele vrouw!’ hernam egbert, ‘u alleen kan ik het slechts mededeelen; ik ben met eene bijzondere boodschap aan Donna rosaura belast.’
Naauwelijks vernam rosaura dit, of zij liet den arm van klara los, en trad met den vreemdeling ter zijde.

{==157==} {>>pagina-aanduiding<<}

‘Eene beroerte,’ dus fluisterde hij haastig, ‘is er de oorzaak van; hij is dood...’
Rosaura gaf een' hevigen gil, en door den schrik bemerkte zij ook den kreet niet, dien hare nicht achter haar uitboezemde, en hetgeen er in een oogenblik voorviel.
‘Is het mogelijk!’ steende zij, langzaam bijkomende. ‘Klara! hebt gij het gehoord?’ (Dit zeggende, keerde zij zich om.)
‘Jezus Maria!’ gilde zij op nieuw, hare nicht en den vreemdeling verdwenen ziende, en in de verte niets, dan een tusschen het geboomte verdwijnend rijtuig gewaar wordende.
Het zal mijne Lezers welligt, en niet te onpas, bevreemden, dat onze drie avanturiers het wagen durfden, op den helderen dag, de bruid te schaken van een' zoo gezien' edelman, die door de uitgestrekte magt van zijnen vader, alle hulpmid. delen bezat, om een' zoo grooten hoon, zijn geslacht aangedaan, niet alleen bloedig te wreken, maar door eene spoedige vervolging dien onbeschaamden roof zelfs geheel nutteloos te maken; doch, nadenkende, zal men gereedelijk moeten toestemmen, dat die onderneming op geene onberadene wijze uitgevoerd werd; of liever, dat er geheimer drijfveren in werking waren gebragt, om een ontwerp te doen slagen, dat anders roekeloos en onbezonnen zou hebben moeten heeten. Bernardino was er de man ook niet na, om zich onvoorzigtig in strikken te verwarren en onbezonnen stappen te doen, welke

{==158==} {>>pagina-aanduiding<<}
onvermijdelijk zijnen val ten gevolge zouden moeten gehad hebben. Genoeg is het, dat Don ferdinand, bij zijne terugkomst in het dorp, de ontvoering van klara met niet weinig woede en verbaasdheid vernam, en terstond alle middelen in het werk stelde, om de vermetele roovers te vervolgen en te straffen, zonder dit doel in het minst te bereiken.
Op een' snellen en onbeteugelden draf rukten de paarden het rijtuig, waarin klara zat, voort. Egbert, die het span bestuurde, en den post van koetsier waarnam, klemde onvermoeid de zweep om het ranke lijf der vlugge hengsten, en de teugels ruim vierende, wierpen de vurige dieren de koppen omhoog, verdubbelden hunnen ren, en deden het zand rondom den wagen hoog in de lucht stuiven.
‘Dat gaat er door!’ riep bernardino, zijnen medgezel aanmoedigende, om zijnen gang niet te verslappen. ‘Valga me dios!’ schreeuwde hij, ‘onze koetsier heeft bij S. Guido school gegaan. Zulk jagen heb ik nog nooit gezien. Lustig! die paarden zijn ijzervreters; zij vliegen, of het over eene kegelbaan ging.’
Galama antwoordde niet; hij was te diep in gedachten verzonken. Zwijgend zag hij op het rijtuig, dat hij naast bernardino volgde. Hij had haar wedergezien, als de bruid van ferdinand; thans ontvoerde hij haar, zonder zelf te weten waarom, en als den eigendom van eenen vreemdeling, wiens gastvrijheid hij gedwongen was te eerbiedigen.

{==159==} {>>pagina-aanduiding<<}

Klara deelde niet minder in die zonderlinge gewaarwording. Hevig verschrikt, zou zij bijna haar bewustzijn verloren hebben, had zij hem niet gezien, dien zij heimelijk genegen was, hoezeer haar die zonderlinge ontmoeting en de plaatshebbende omstandigheden ook hevig moesten verbazen; en meer nog, had zij geenen afkeer van ferdinand gevoeld, en bernardino haar, bij het in het rijtuig stappen, niet toegevoegd, dat ‘zij zich onder de bescherming van eerlijke mannen bevond, die haar voor eene gebeurtenis wilden beveiligen, welke haar geheel opgedrongen en levenslang aan een niet bemind voorwerp zoude verbonden hebben.’ De wijze, waarop dit geschiedde, was wel tegenstrijdig met de kieschheid harer begrippen; doch zij kon zich zelve, als geheel onwetend, daaromtrent van alle verwijt vrijpleiten.
Onophoudelijk snelde de kleine karavaan alzoo voort, tot zij eindelijk het Luiksche grondgebied bereikt hadden, alwaar bernardino zich voor de eerste oogenblikken veilig rekende. In het eerste dorp aangekomen, hielden zij stil, om eenigen tijd uit te rusten. Bernardino toefde slechts zeer kort, riep galama ter zijde, en voegde hem toe, dat ‘zijne tegenwoordigheid ten spoedigste bij den Prins van Oranje vereischt werd, waar zijne belangen hem reeds vroeger heen hadden geroepen, en hij dus den togt langs den kortsten weg en op de spoedigste wijs wilde afleggen. Aan uwe zorg en die van egbert,’ vervolgde hij,

{==160==} {>>pagina-aanduiding<<}
‘betrouw ik den kostbaren schat. Onze maatregelen zijn zoo genomen, dat gij mij met behoedzaamheid veilig kunt volgen. Klara zij aan uw toezigt geheel gewijd.’ Hier drukte hij hem de hand, gaf zijn paard de sporen, en rende galama uit het gezigt. Onhegrijpelijk ‘mensch!’ dacht galama, ‘naauwelijks hebt gij u van het bezit van een dierbaar voorwerp verzekerd, of, zonder eenige teedere bewijzen uwer belangstelling te geven, verwijdert gij u, en laat haar aan onze leiding geheel over.’ In zulke gedachten verzonken, trad hij de herberg binnen. Mijmerend opende hij de deur van een der vertrekken, en plotseling stond hij verschrikt voor de aanminnige klara.
‘Vergeef mij!’ stamelde hij, terwijl hij haar sprakeloos en met een kloppend hart aanzag.
Klara bloosde; zij beproefde het, om eenige woorden te uiten, maar zocht die te vergeefs.
‘Hetgeen er geschied is,’ zeide hij, zich herhalende, ‘zal u, edele jonkvrouw! mogelijk bevreemden, hoezeer gij er de oorzaak van zult kennen; mij echter bevreemdt alles veel meer: mijne verbazing kan u niet verwonderen.’
‘Gij hebt uw ontwerp slecht gekozen, heer Ridder!’ zeide zij, zich zelve weder meester wordende; ‘maar uwe verdediging waarlijk nog slechter.’
Galama zag haar zwijgend aan; hij verstond den zamenhang harer woorden niet.

{==161==} {>>pagina-aanduiding<<}

‘Mijne eer en mijn naam zijn mij dierbaar,’ vervolgde zij: ‘daarvoor was mij geene opoffering immer te groot. Gij veroorloofdet u....’
‘U te beminnen, hemelsch meisje!’ stamelde hij, ‘meer niet... Het was slechts een droom. Mogt dezelve ook als zulk een vlugtig voorbijgaan; doch, helaas! hij heeft mij uwe gelaatstrekken diep in de ziel gegrift; ik eerbiedig de regten van uw hart - de regten van een' waardiger' mededinger,’ zeide hij, terwijl hij trachtte, zich zoo veel mogelijk te herstellen.
Op nieuw bedekte een ligte blos klara's wangen. Verrast door deze plotselinge bekentenis, zag zij een oogenblik voor zich neêr: ‘En gaf u dit regt,’ sprak zij met eene zachte stem, ‘eigendunkelijk alzoo naar uwe neiging te handelen?’
‘Verklaar u, aanbiddelijke klara!’ zeide galama; doch eensklaps veranderde hij van toon: Bernardino's beeldtenis stond voor hem. ‘Vergeef mijne overijlde uitdrukking,’ vervolgde hij; ‘de regten van mijnen weldoener zijn mij heilig: ik acht hem te hoog, om hem een oogenblik te beleedigen; aan het einde van mijne taak wil ik mij verwijderen, en eene gedachte versmoren....’
‘Zonderling wezen!’ zeide klara, ‘leer mij, hoe ik uwe woorden verstaan moet.’
‘Gij bemint hem dus niet?’ vroeg galama driftig; ‘hij is een edel man.’
‘Misschien zou ik hem hebben leeren bemin-
{==162==} {>>pagina-aanduiding<<}
nen; men is geene meesteres van zijn hart.’
‘Hemel!’ riep galama uit, ‘en hij voerde u eigenlijk uit de armen van Don ferdinand.’
‘Alles is mij een raadsel,’ zeide klara verbaasd. Bernardino ken ik niet, en u heb ik dus ‘niets te verwijten,’ voegde zij er minzaam bij. ‘Welaan! zoo uwe woorden opregt zijn,’ vervolgde zij, ‘breng mij dan naar Baisy Thy terug; mijne eer vordert dit, en ferdinand was uw weldoener.’
‘Ferdinand?..’ zeide galama nadenkend.
‘Hij voerde u heimelijk uit de gevangenis. Op mijne bede waagde hij zich zelven er aan, om den Bloedraad een offer uit de handen te spelen.’
‘Op uwe bede?’ herhaalde galama met eene gesmoorde stem; ‘op uwe bede, hemelsch wezen?..’ terwijl zij hem in eens, zoo als hij haar bij zijne gevangenneming ontmoet had, voor den geest stond.
Klara zocht de verwarring te verbergen, welke de bekentenis, die haar onwillig ontglipt was, te laat veroorzaakte: ‘Ik eischte, als eene voorwaarde onzer verbindtenis,’ stamelde zij, ‘dat hij eenige gevangene Edelen zou trachten te bevrijden.’
‘Engel!’ riep hij, ‘wie zou u niet beminnen? Wie zou bernardino den roof van zulk eenen schat niet willen vergeven?’
‘Hij is mij vreemd,’ harhaalde klara op nieuw: ‘drangt gij mij eenige achting me,

{==163==} {>>pagina-aanduiding<<}
voer mij dan terug; ik sta in voor uwe veiligheid.’
‘Gij belooft te veel,’ dus dacht galama. ‘U terugvoeren,’ zeide hij bij zich zelven, ‘dit is immers u voor eeuwig vaarwel te zeggen? En bernardino?.. Stelt hij niet het grootste vertrouwen in mij? Heeft hij mij haar niet, die hij zegt, dat hem het teederste belang inboezemt, geheel toevertrouwd? Zal ik dit misbruiken? Maar hij was het immers niet, die mij bevrijdde?...’
‘Gij schijnt u te bedenken, heer Ridder!’ zeide klara. ‘Ontveins het niet, dat gij u eene daad veroorloofdet, die mij in Brussel met schande moet bevlekken.’
‘Bij de Heilige Maagd!’ zeide galama, ‘ik roep de Goddelijke Moeder tot getuige van mijne onschuld.’
‘Ik geloof u,’ antwoordde zij, ‘en gij zult dan ook mijne bede gewis toestemmen.’
‘Onmogelijk!’ riep galama uit. ‘Zult gij terugkeeren, waar de laster uwen naam niet minder zal trachten te bekladden; waar zij, die u benijden, u niet minder zullen hatelijk maken? Doch gij zijt te rein, te verre boven die laaghartige zielen verheven; mijn pligt en mijn woord binden mij.’
‘Uw pligt?.. Bedenk, ridder! dat ferdinand...’
‘Ferdinand?..’ zeide galama langzaam. ‘Neen! gij kunt niet misleiden; aan ferdinand kan ik onmogelijk iets te danken hebben; doch

{==164==} {>>pagina-aanduiding<<}
gij bemint hem,’ vervolgde hij, de oogen nederslaande. ‘Wie benijdt dien gelukkigen sterveling zijn lot niet? Wie zou geene millioenen verspillen, geene misdaad begaan, om hem te ontnemen, wat hij niet bekwaam is, immer naar regten prijs te waarderen?’
‘Staat u dit vrij te beoordeelen?’ zeide zij zacht.
‘Vergeef mij!’ dus viel hij haar snel in de rede, voor haar te voet vallende en hare hand grijpende; ‘vergeef dien dwaas, die in zijnen hartstogt verschooning voor zijn oordeel zoekt! Ach! in de kerk van Antwerpen gloeide reeds dat onverteerbare vuur in mijne aderen.’
Klara vergat een oogenblik zich zelve; doch spoedig hernam zij hare vorige houding.
‘Sta op!’ zeide zij; ‘voor mijne eigene rust bad ik u, mij naar Baisy Thy terug te brengen: zoo gij mij waarlijk achting toedraagt, behoef ik u die bede niet te herhalen.’
‘Staat uw besluit vast?’ zeide galama met eene gesmoorde stem. ‘Bedenk...’
‘Geen oogenblik... Verzelt gij mij niet, dan keer ik heden alleen en te voet langs dien weg derwaarts.’
‘Welaan!’ zeide hij gelaten en op een' vasten toon; ‘gij wilt het: volg mij; ik geleide u nog heden naar Baisy Thy terug.’
Galama greep klara's hand, opende de deur, en trad met haar het huis uit, om zich van het rijtuig meester te maken. IJlings schoot egbert

{==165==} {>>pagina-aanduiding<<}
toe, en zeide op eenen toon van verwondering en gezag: ‘Wat zal dit?’
‘Hiervan zal ik u bij nadere gelegenheid reden geven,’ antwoordde galama kortaf.
‘Wanneer gij aan het hoofd van uw vaandel stondt, zou ik dit zeer gepast vinden,’ zeide egbert schamper lagchende; ‘gij zult mij echter wel willen toestemmen, dat gij hier alleen niet te bevelen hebt.’
Galama keerde hem den rug toe, en verzocht klara in het rijtuig te stappen.
Tegelijk greep egbert, die zijne bedoeling meende te raden, de teugels van de paarden.
‘Gij hebt mij verpligt,’ zeide galama; ‘dit behoedt u; gij kunt te Baisy Thy weder over den wagen beschikken.’
‘Gij zijt een zot!’ riep egbert; ‘denkt gij, dat uw hoofd te vast in de schouders zit, om door vargas u voor de voeten gelegd te worden?’
Galama verbleekte. Klara ontroerde niet minder; doch zij wendde zich tot galama, en zeide: ‘Don ferdinand is te edelmoedig; vertrouw op zijne bescherming.’
‘Bij S. Vincent! riep egbert, ‘dat is juist de regte man. In allen gevalle kan Vader antonio u te Rome voordragen, om onder de heilige martelaars opgenomen te worden.’
Galama zweeg nadenkend. Plotseling trad bij voor egbert, en zeide: ‘Spreek! heb ik Don ferdinand iets te danken?’

{==166==} {>>pagina-aanduiding<<}

‘Zeker!’ antwoordde egbert, terwijl hij hem bestraffend aanzag; ‘zeker! uwe gevangenneming heeft u zeer aan den edelen Don verpligt. Wat uwe ontvlugting betreft, hiervoor zal de fiscaal u wel schadeloos stellen.’
‘Ik bemin ferdinand niet,’ riep klara, hem in de rede vallende; ‘doch ik kan niet dulden, dat men hem eene daad van menschlievendheid ontsteelt.’
‘Met allen eerbied voor den zoon van onzen Landvoogd, edele jonkvrouw!’ hernam hij, ‘zoo kan ik u de verzekering geven, dat hij aan de vrijheid van dezen edelman even onschuldig is, als de Groote Heer.’
‘Gij moogt hem gelooven,’ vervolgde galama; ‘want hij zelf leidde mij 's nachts uit den kerker.’
Klara kon van verbaasdheid geen woord uiten: ‘Is het mogelijk!’ riep zij eindelijk; ‘dan heeft de laaghartige mij bedrogen!..’ Dit zeggende, wierp zij eenen blik op galama, en vervolgde: ‘Het leven van eenen mensch is mij dierbaar; ik ga alleen.’
‘Bij God!’ riep galama vurig uit, ‘ik ga met u, al ware het ook tot het graf!’
‘Dan komen alle duivels hier te hulp!’ riep egbert met gramme blikken.
‘Ik bezweer u, galama!’ zeide klara met vuur, ‘blijf! zoo gij mij niet voor uwe oogen wilt zien omkomen; ik bezweer u bij onze heilige godsdienst en dit kruis, uwe bestemming te volgen!’

{==167==} {>>pagina-aanduiding<<}

‘Mijne bestemming is de uwe,’ zeide galama; ‘mijn zwaard zal ons den weg naar Brussel banen, en zoo alva nog ééne vonk van regtvaardigheid bezit...’
‘Zwijg!’ hernam egbert met eene donderende stem; ‘hij is het, die deze jonkvrouw verkocht heeft. Twijfelt gij er aan, dat de trotsche satraap grooter inzigten met zijne zonen heeft?’
‘Voert mij,’ riep klara ontzet uit, ‘waar God en de deugd ons zullen geleiden.’
Snel rolde het rijtuig wederom over de woeste zandvlakten, met onafzienbare bosschen bedekt, en die, onder de naam der Ardennes bekend, het onvruchtbaarste gedeelte van Luxemburg uitmaakten. Galama reed naast het rijtuig, in strijd met zich zelven. Hij beminde klara meer dan ooit, en ook zij beminde hem: zulks kon hij niet betwijfelen; doch eene geheime inspraak hield hem terug, om haar zijne gevoelens verder te openbaren. ‘Immers,’ dus dacht hij, ‘wordt zij ook door bernardino bemind. Het is waar, zij kent hem wel niet; doch zou het daarom met mijne eer en mijnen pligt strooken, om hem, die haar reeds vroeger eene innige genegenheid heeft toegewijd, in zijn afwezen den weg af te snijden, ten einde te beproeven, of hij haar hart winnen kon? Dit zou gewis eene verraderlijke, eene listige, en mij geheel vreemde handelwijze zijn. Neen! zij zie hem, zij leere hem kennen, en beslisse dan zelve tusschen hem en mij. En mogt zij

{==168==} {>>pagina-aanduiding<<}
(Hier voelde hij zich zelven verbleeken.) Bernardino haar bezit waardiger keuren: welnu! ik zal trachten in de wisselvallige en luidruchtige werkzaamheden van den oorlog - in den strijd voor het vaderland, hare gedachtenis voor altijd van mij te verwijderen.’
Na eene reis van verscheiden dagen, hield het rijtuig voor de abdij van Jouarre stil. De Abdis, charlotte van bourbon, ontving -klara met alle bewijzen van ongeveinsde belangstelling. Galama verliet haar aldaar, hevig aangedaan, en keerde met egbert terug, om het leger van den Prins van Oranje, vóór dat hetzelve zich in beweging stelde, nog tijdig te bereiken.


IX. Hoofdstuk.

Graaf lodewijk had, na de aankomst van vitelli, voorzigtig het beleg voor Groningen opgebroken, wel voorziende, dat alva niets onbeproefd zou laten, om door overmagt die stad te ontzetten, en dewijl zijn leger te zwak was, om bij de insluiting der vesting tegelijk een' aannade-
{==169==} {>>pagina-aanduiding<<}
renden en verbitterden vijand het hoofd te bieden. Eene voordeelige stelling te zoeken, en aldaar den vijand rustig af te wachten, scheen hem toe, het voorzigtigst te zijn. Langzaam week hij dus naar Jemmingen, een dorp aan de Eems, waar de Hertog hem spoedig inhaalde en slag leverde. Lodewijk's krijgskunde en onversaagdheid zouden hem hier gewis ten tweedemaal de zege doen behaald hebben, zoo zijne soldaten de roeping van eer en pligt getrouw waren gebleven; doch muiterij en onwilligheid hadden er de plaats van ingenomen, en eene volkomene nederlaag voltooide in deze oogenblikken de willekeurige en wreede overheersching van den Spaanschen Landvoogd.
Lodewijk ontkwam ter naauwernood naar Embden. Daar verzamelde hij het ellendige overschot van zijn schoon leger, en met verlies van paarden, bagaadje, geschut en vaandels, vereenigde hij zich met het leger van zijnen broeder, den Prins van Oranje.
Nabij Stochum, niet verre van de grijze vesting Maastricht, gedekt door een sterk kasteel, aan de overzijde van de Maas, lag aan den regter-oever het in allerijl versterkte kamp van Prins willem van Oranje, die kortelings van St. Vith, zijne heerlijkheid, derwaarts was opgebroken. Met veel moeite had hij zijn leger, na de vereeniging met zijnen broeder, tot veertien duizend voetknechten en zesduizend ruiters gebragt.

{==170==} {>>pagina-aanduiding<<}

Zoo als gezegd is, bevond zich dit leger op den regter-oever van de Maas, op eene eenigzins verhevene vlakte. In het centrum stond, op een' hoogeren grond, eene groote en opene tent, waarop eene vlag met zekere zinspreuk wapperde. Van daar zag men aan de eene zijde het dorp Stochum, en aan den anderen kant, zoo ver het oog reiken kon, het grijze en prachtige Maastricht, met deszelfs onoverwinnelijke bolwerken en menigte torens, waaronder die van S. Servaas door zijne hoogte uitmuntte. Aan deze zijde der vesting kon men duidelijk het kasteel van Fauquemont, op eene hooge bergrots gelegen, bespeuren. Op den achtergrond verloor zich het oog in de blaauwende hoogten van den S. Pietersberg, en meer zijwaarts, aan den linker-oever der rivier, op de tenten van het Spaansche legerkamp, waar de Hertog van alva zelf het bevel voerde.
Galama trad, door bernardino vergezeld, met ongedekten hoofde, deze tent binnen, zonder door een' der aanwezenden opgemerkt te worden. In het midden stond de Prins voor eene tafel, waarop verscheiden kaarten en plannen lagen uitgespreid.
Galama zag hem voor het eerst en met hewondering en eerbied. Hij werd getroffen door zijne rijzige en vorstelijke houding en levendige oogen, uit welke zijne bekende scherpzinnigheid duidelijk te lezen was. Hij was rank van gestalte, bruin en welgemaakt. Ter zijde en achter hem

{==171==} {>>pagina-aanduiding<<}
stonden zijn broeder, Graaf lodewijk; marnix van st. aldegonde, een groot staatsman; lumei, een verklaarde vijand der Spanjaarden en uitmuntend veldoverste, geslepen, maar wreed en doldriftig; sonoi, en meer andere bevelhebbers van hoogen rang.
Graaf lodewijk had een kijkglas in de hand, en tuurde, daarmede gewapend, door de geopende tent, scherp naar den kant van Maastricht. ‘Toledo,’ zeide hij, na eenige oogenblikken, zich tot zijnen broeder wendende, ‘heeft zijne positie uitmuntend gekozen. Zijne schansgravers zijn druk aan het werk, en zijne magt schijnt mij toe vrij sterk te zijn.’
Nadenkend zag de Prins denzelfden kant uit. Vervolgens een oog op de kaart slaande, die voor hem lag, zeide hij met eene heldere, doch eenigzins scherpe stem: ‘Wij hebben met geen kind te doen; het zal hier zijn, winnen of vergaan; doch met Gods bijstand kan de kans nog wel ten beste keeren. Ware de looze vos maar uit dat nest te lokken; hij ligt er als een scherpschutter op den loer.’
‘Dat is het juist,’ hervatte lodewijk. ‘Op de hoogte kan hij ons van alle kanten bespringen, zonder zelf veel nadeel te lijden. Waren wij zoowel in het bezit van een versterkt punt, waardoor onze overtogt gedekt werd, zou ik het u durven aanraden, dien terstond te beproeven. (Willem fronste het voorhoofd.) Luik was wel de beste kant voor die bewe-
{==172==} {>>pagina-aanduiding<<}
ging; doch wij willen met de geestelijke heeren geene kwade vrienden worden; bij Maastricht is het onmogelijk.’ Hier wreef hij zich het voorhoofd, en raadpleegde op nieuw de kaart, met den vinger den geheelen loop der Maas, daarop afgeteekend, van Venlo tot Maastricht volgende, tot hij eindelijk wederom digt bij het punt, waar zijne eigene legerplaats gevestigd was, stil hield. ‘Wat zegt onze Graaf, er van?’ zeide hij, zich tot lumei keerende, terwijl hij den vinger op dezelfde plek, gelijk een voorpost op eene buitenschans, gevestigd hield.
Lumei trad toe en bukte, om de aangewezene plaats in oogenschouw te nemen. ‘Uwe Doorluchtigheid kent mijne gevoelens,’ zeide hij, ‘dat spoed een half gewonnen slag is. Er moet geen oogenblik verzuimd worden, om het leger ergens de rivier te doen overgaan, en den gluiperd achter zijne eigene schansen en rijswerken op het lijf te vallen. Mijn baard,’ dus vervolgde hij, en hier streek hij dien te zamen, ‘begint mij vreesselijk te vervelen.’
De Prins grimlachte. ‘Op mijne eer!’ zeide hij, ‘ware toledo's kamp zoo gemakkelijk weg te vegen, als uw baard, ik zou er mij geen oogenblik op bedenken.’
‘Vergun mij, Prins! om uwe Doorluchtigheid te zeggen, dat ik gezworen heb, dien te laten groeijen, tot ik mij op den beul van Madrid zal gewroken hebben,’ vervolgde lumei heftig.

{==173==} {>>pagina-aanduiding<<}

‘Ik prijs het doel,’ antwoordde de Vorst; ‘doch gij zult mij toestemmen, heer Graaf! dat een aanval op het verschanste leger van alva, uit een krijgskundig oogpunt beschouwd, te zeer gewaagd is.’
‘Honderd vrijwilligers voor mij,’ riep lumei, ‘om het buitenwerk te bestormen.’
‘Bedenk,’ hervatte de Prins, ‘dat uw bijzijn mij van veel meer nut is. Ongaarne zou ik het leven van een' zoo dapper' Ridder aan eene zoo gevaarlijke en dikwijls nuttelooze onderneming ter prooi geven. En wat denkt gij er van, heer Ridder?’ vervolgde de Prins, sonoi aanziende.
‘Onder verbetering van uwe Doorluchtigheid, zou ik dien verwaanden Bisschop van Luik, door kracht van wapenen, overreden, om mij de poorten te openen. Zijn - Hoogeerwaarde zal, zoo dit verzoek van de noodige argumenten vergezeld gaat, hetzelve zeker niet weigeren. De geestelijke heeren verstaan zich beter op een' goeden maaltijd, dan op eene ernstige demonstratie.’
‘Geloof mij, sonoi!’ zeide de Prins, ‘de bisschoppen verstaan geen gekscheren; laten wij ze liever zoo mogelijk te vriend houden. Het is eene verkeerde staatkunde, zich nog meer vijanden te maken, dan men reeds heeft.’
‘Ik laat mij de ooren afsnijden,’ bromde sonoi bij zich zelven, ‘als die paap ons reeds geen kwaad hart toedraagt.’

{==174==} {>>pagina-aanduiding<<}

‘Uwe Doorluchtigheid is met mij van dezelfde gevoelens,’ sprak aldegonde; ‘zij vergeve mijne vrijpostige aanmerking; maar het komt mij ook voor, dat het beter is, hier liever nog zes weken te liggen, dan den togt door Luik te forceren.’
‘Om 's hemels wil niet, Graaf!’ dus viel lumei hem in de rede; ‘wilt gij, dat de baard mij tot de knieën zal hangen?’
‘Bij alle heiligen!’ riep sonoi, ‘de Spanjaarden zullen ons ginds braaf uitlagchen, als wij hier op onze eigen kosten blijven teren.’
‘Welnu, mijne Heeren!’ zeide de Prins, ‘wij zullen zien. Elk blijve vaardig, om op het eerste sein zijn vaandel gereed te hebben. De tijdsomstandigheden, met inachtneming van de noodige voorzigtigheid, kunnen ons welligt tot een spoedig besluit leiden.’
Allen vertrokken, behalve Graaf lodewijk. Bernardino trad met galama naar den Prins toe.
‘Ik heb de eer, uwe Doorluchtigheid den jongen galama aan te bieden,’ sprak hij op een' gemeenzamen toon.
‘Ha!’ zeide Prins willem tegen galama; ‘gij zijt een dapper edelman; ik ben u dank schuldig.’
Galama was door 's Vorsten minzaamheid getroffen. ‘Uwe Doorluchtigheid bewijst mij te veel eer,’ antwoordde hij; ‘de uitslag was niet roemrijk.’
‘Wie telt het doel naar den uitslag?’ riep

{==175==} {>>pagina-aanduiding<<}
de Prins uit; ‘gij hebt uw loffelijk gekweten; uwe diensten zijn mij van de grootste waarde.’
Galama boog zich. ‘Ik ben geheel ter beschikking van mijnen Vorst.’
‘Gij zijt Kapitein bij eene mijner kompagniën. Bernardino zal u uwe bestemming aanwijzen.’
Galama boog zich op nieuw, en verliet, na den Prins voor zijn in hem gesteld vertrouwen dank te hebben betuigd, met bernardino de tent.
‘Gij schijnt bij den Prins zeer gezien te zijn, Signor?’ zeide galama, terwijl zij de kompagnie opzochten, aan welke de nieuwe Kapitein moest voorgesteld worden.
‘Geen wonder!’ hernam gene; ‘aan margaretha's hof waren wij reeds boezemvrienden.’
‘Het verwondert mij niet, dat gij voor die eer zeer gevoelig zijt,’ hernam galama, wien de uitdrukking van den Spanjaard niet vrij van eigenliefde en verwaandheid scheen te zijn.
Bernardino, die het bijtende van dit gezegde niet scheen te willen opmerken, voer luchtig voort. ‘Een Stadhouder van Holland behoeft niet te blozen, om een' Spaansch' edelman van echt en onvermengd Christelijk bloed onder zijne vrienden te tellen.’
‘O neen!’ zeide galama, wien die beleedigende uitdrukking misviel; ‘het moet hem zeker treffen, een' enkelen Spanjaard te vinden, die zijne belangen zoo ijverig is toegedaan.’

{==176==} {>>pagina-aanduiding<<}

‘Hij is mij veel verpligt; ik bewees hem groote diensten.’
‘Hieraan erken ik de aangeborene trotschheid uwer natie,’ antwoordde galama.
‘Gij hebt gelijk, galama!’ vervolgde bernardino; ‘gij hebt gelijk, mijnen hooghartigen toon daaraan toe te schrijven. Yverzucht, valsche staatkunde en aanmatigende trotschheid waren altijd de kenmerken der Spaansche grooten. Gij herinnert mij eene gevoelige les, waaraan ik eene onbepaalde bestemming te danken heb, en alzoo den kring voor mij gesloten zie, waartoe ik eigenlijk zou moeten behooren.’
‘Die kring ligt overal voor ons afgebakend,’ merkte galama aan.
‘Niet altijd. Dikwijls worden wij om denzelven heen geslingerd, en verwijderen wij ons meer en meer van denzelven, ten zij wij veerkracht genoeg bezitten, om ons zelven eenen nieuwen te scheppen.’
‘Zonder in uwe geheimen te willen doordringen,’ hervatte de jongeling, ‘zult gij met mij toestemmen, dat uwe handelingen mij zeer vreemd moeten schijnen. Uwe betrekking tot klara....’
Bernardino grimlachte. ‘Zij is niet duister. Ik bemin baar, en zonder te weten, of zij mij weder bemint, bestonden er gewigtige beweegredenen, geheiligde pligten tot haar, om haar aan eene verbindtenis te onttrekken, welke zij nimmer verkozen had. Gij verwondert u wel-
{==177==} {>>pagina-aanduiding<<}
ligt over de gelukkige volvoering. Weet, dat alva mijn vijand is, en niettegenstaande dit, speelde hij mij de bruid van zijnen zoon in handen.’
‘Afschuwelijk!’ riep galama, uit.
‘Waarom?’ hernam de Spanjaard. ‘Dit huwelijk moest den Koning mishagen; het stond de bevordering zijner zonen in den weg.’
‘En zij kent u niet,’ dus hernam galama met een pijnlijk ongeduld, terwijl het zaad des minnenijds hevig in zijne borst woelde.
‘Zij zal mij leeren kennen, en geloof mij, zij zal mij tevens hartelijk beminnen,’ antwoordde bernardino op een' verzekerenden toon, terwijl hem, hetgeen in galama's borst omging, niet vreemd was.
De tergende wijs, waarop de laatste woorden hem schenen toegesproken te zijn, deden galama het gemis van klara nog veel dieper gevoelen. Hij vervloekte het noodlot, dat hem eenen medeminnaar van zulk eene gevestigde en stoute inborst gegeven had. Heimelijk wenschte hij hem in de verste streken der Indië. Zoo maakt de onbeteugelde hartstogt den van oorsprong deugdzaamsten mensch onverduldig en ondankbaar; en voor het eerst sloop de misdadige hoop zijne ziel binnen, dat, bij een treffen, bernardino één der slagtoffers zijn mogt. ‘Weg, kwade genius!’ dus dacht hij weêr, ‘zou ik den dood van eenen mensch, om het gemis van een hartstogtelijk bemind voorwerp wenschen?

{==178==} {>>pagina-aanduiding<<}
Het is waar, haar bezit is het eenige plechtanker van mijne hoop - de eenige vergoeding voor de ondankbaarheid der fortuin mijwaarts. Bernardino is een edel en beminnelijk man; hij is een gevaarlijk mededinger; maar zal ik daarom een' laaghartigen indruk voedsel geven? Moet zij zelve niet beslissen? Welaan dan! keurt de hemel mijne genegenheid af, o! mogt dan het doodelijke staal mij zelven in den strijd treffen.’ - Dus zegevierden zijne betere gevoelens. Zwakheid moge eene zuivere deugd een oogenblik doen wankelen, gelijk een stormwind den onverzettelijken eik, zijne kruin verheft zich toch telkens weder fier in de lucht.
De gevoelens van galama omtrent klara, waren ook bernardino niet onbekend. Het scherpziende oog van egbert had niet noodig gehad, zijnen medgezel te doorgronden; en hoezeer bernardino eene innige vriendschap voor den jongen Nederlander gevoelde, bestonden er gewigtige redenen voor hem, om die schijnbaar tot nog toe niet te willen opmerken. Juist waren zij in het midden der compagnie aangekomen, toen het schelle trompetgeschal en de lustige trommelslag het sein gaven, dat het leger ijlings van zijne standplaats moest opbreken. Elk snelde in de gelederen, onder het gejuich van: Vivat Oranje en de Geuzen! In een oogenblik waren de tenten verdwenen en de vaandels ontrold, geschut, ambulance en bagaadje in beweging, en de vlugge ruiters opgezeten. Langzaam ging het leger bij

{==179==} {>>pagina-aanduiding<<}
den naderenden nacht voort, tot bij eene plaats der rivier, welke, door den lagen stand van het water, waadbaar was. Hier trok hetzelve met de meeste stilte behoedzaam over, nadat Prins willem het grootste gedeelte van zijne ruiters tegen den afloop van den stroom had doen post vatten, ten einde de voetknechten zoo min mogelijk te vermoeijen.
De aannaderende dag zag de troepen van den Prins aan de andere zijde van de Maas, en alva vernam met verbazing eene gebeurtenis, welke hij in het eerst als onmogelijk meende te moeten betwijfelen; dan de scherpzinnige Spaansche Hertog was te doortrapt, om zijn gevestigd stelsel van oorlogen met Prins willem daardoor een oogenblik uit het oog te verliezen, en den aangebodenen veldslag weigerende, hield hij zich in zijne voordeelige stelling en achter zijne aarden bolwerken, om den vijand af te matten, en liever langzaam te vernietigen, dan de zege van een' onzekeren kampstrijd te doen afhangen.
Eenige dagen bragt het bevrijdingsleger aldus werkeloos door, terwijl de leeftogt sterk begon te minderen, alzoo alle toevoer door den Hertog werd afgesneden. Veranderde men ook al van stelling, alsdan vielen de Spanjaarden op de achterhoede aan, en dreven die in verwarring voorwaarts of uit elkander. Dit duurde verscheiden dagen, zoodat het krijgsvolk moedeloos en meer en meer afgemat werd, en de Prins aan het welslagen zijner onderneming begon te wanhopen.

{==180==} {>>pagina-aanduiding<<}

Het ligt niet in ons bestek, om al de kleine wisselvalligheden en tegenspoeden, welke eenen krijg zoo dikwijls kenmerken, den Lezer mede te deelen: dit behoort tot het gebied der geschiedenis. Genoeg is het te zeggen, dat de Hertog van alva doel trof, en de Prins eindelijk genoodzaakt werd, te besluiten, of met zijn krijgsvolk werkeloos te liggen, en het gevaar van ingesloten te worden, af te wachten, of weder den weg naar Duitschland in te slaan. Gemakkelijk kunnen wij ons voorstellen, met welk eenen spijt de legerhoofden het laatste besluit te gemoet zagen. Woedend waren lumei en sonoi, het veld voor den zegenvierenden vijand te moeten ruimen; dan de ernsthaftige willem van Oranje verloor niets van zijne hoop en standvastigheid, en hij zag niettemin met kalmte eene betere uitkomst te gemoet. Nadenkend zat hij in zijne tent, toen sonoi met een' zegevierenden blik binnentrad. ‘Welk nieuws brengt gij, Overste?’ vroeg de Prins; ‘uwe blikken voorspellen mij iets ongewoons.’
‘Met verlof van uwe Doorluchtigheid,’ zeide sonoi, eenen brief op de tafel leggende; ‘lees en leer uwe vijanden kennen.’
Willem fronste het voorhoofd, nam den brief, en las het volgende:
Waarde bernardino!


‘Ik heb uwen bode wel ontvangen, en daar-
{==181==} {>>pagina-aanduiding<<}
bij het berigt, betreffende 's Prinsen terugtogt, waarvan ik de meeste voordeelen hoop te trekken. Wees verzekerd, dat uwe diensten den Koning zullen bekend worden, en zijne Majesteit u zijne genade niet zal onttrekken.


Uw toegenegene toledo.’
‘Het is vreemd,’ zeide de Prins, wiens gelaatstrekken in het minst niet veranderden, terwijl hij den brief omkeerde, en naauwkeurig het opengebroken zegel bezag; ‘het zegel is van alva; het is 's Hertogs wapen.’
‘Uwe Doorluchtigheid behoeft in het minst niet te twijfelen,’ dus viel sonoi driftig uit; ‘de hand logenstraft zich niet; ik heb dien Spanjaard altijd gewantrouwd.’
Willem wandelde zwijgend de tent op en neder, zonder eenig besluit te kunnen nemen. ‘Men bedriegt zich te dikwijls in dergelijke omstandigheden,’ zeide hij.
‘Hadden wij kunnen vooronderstellen, u, Prins! in eene dergelijke stemming aan te treffen, zouden wij ons gewacht hebben...’
‘Gij hebt den Spanjaard toch geen letsel aangedaan?’ hernam de Vorst.
‘Hij is op bevel van lumei gevangen genomen.’
‘Het zij zoo!’ vervolgde de Prins; ‘gijlieden hebt uwen pligt betracht; men zal de zaak onderzoeken.’ Dit zeggende wierp hij den brief ontevreden op de tafel, en sonoi verwijderde zich.

{==182==} {>>pagina-aanduiding<<}

Het behoeft geene aanmerking, dat de Nederlandsche legerhoofden reeds lang, toet een' inwendigen spijt, de gemeenzaamheid van den Prins met eenen Spanjaard bespeurd hadden. Dat hij van aanzienlijke afkomst was, konden zij niet betwijfelen; dan, hoezeer 's Vorsten staatkunde hem omzigtig alles deed vermijden, wat de aankweeking van dergelijke hartstogten kon bevorderen, en hij bernardino, noch onder zijne bevelhebbers, noch in zijnen raad met eenigen rang begunstigde, behoefde het geen scherpzinnig oog, dat de Prins den Spanjaard met meer dan gewone oplettendheid genegen was, en aan zijne raadgevingen wel het oor niet leende (hetgeen ook buiten het karakter van den doorluchtigen afstammeling der Nassau's lag); maar toch altijd welgevallig de gevoelens van bernardino raadpleegde, en aan zijne eigene denkbeelden toetste. Zie daar die wangunstige wezens den edelen naijver, welken hun slechts alleen moest bezielen, vergetende voor de kwalijk geplaatste indrukken van kleingeestige achterdocht en armzaligen nijd.
Met verbaasdheid had galama die gebeurtenis vernomen. Wij herhalen het, met verbaasdheid: want het denkbeeld, dat bernardino een verrader of spion was, kon in zijn hart geene plaats vinden. Hij overwoog de mogelijkheid van eenen misdadigen aanleg; hij doorliep het korte tijdperk zijner kennismaking met hem, en hoezeer de Spanjaard altijd over zijne gedragingen en

{==183==} {>>pagina-aanduiding<<}
zijnen toestand eenen sluijer hield geworpen, had hij den vreemdeling geëerbiedigd en geacht. Nimmer was hij een' zweem van verstandhouding met den vijand gewaar geworden; ‘doch welken dekmantel bezigt de kwalijk geplaatste eerzucht niet, om zich, in spijt van alle grondbeginselen, eenen weg tot het toppunt zijner bedoelingen te banen? Waarom zich met eene raadselachtige geheimzinnigheid omgeven, die slechts dienen kan, om elken kwalijk bestuurden stap naar willekeur te kunnen doen uitleggen? Waarlijk! eene gevoelige straf voor zijnen hoogmoed,’ dacht galama; en zonder het zelf te willen, begon hij eindelijk te begrijpen, dat dergelijke gedragingen, zonder nog het feit te bewijzen, wel eenige oogmerken zouden kunnen verborgen hebben, die voor geene gunstige uitlegging vatbaar waren.
‘Gesp uw rapier aan, en volg mij!’ zeide een jong mensch, dien galama voor eenen dienaar van den Prins erkende.
Bij wien moet gij mij brengen?’ vroeg de eerste, terwijl hij den boodschapper met een oplettend oog aanzag.
‘Bij den Prins,’ was het antwoord.
Galama volgde hem.
Op eenen toon van vriendschappelijke gemeenzaamheid, zonder zijne waardigheid uit het oog te verliezen, sprak oranje den binnenkomenden aan. ‘Gij zijt het, jonge vriend! dien ik hebben moet. Men heeft mij in een moeijelijk geval

{==184==} {>>pagina-aanduiding<<}
gewikkeld, en onze krijgswet, hoe gestreng ook, is van te veel waarde, om haar niet in allen omvang te handhaven. Gij kent bernardino. Gelooft gij, dat hij schuldig is?’
‘Veroorloof mij, Prins! dat mijne nog weinige ondervinding mij het regt niet geeft, eenen man te beoordeelen, dien ik slechts sedert korten tijd ken,’ zeide galama, getroffen door deze plotselinge vraag. ‘Ware ik zijn regter, hij zou zeker vrijgesproken worden; doch uwe Doorluchtigheid vraagt mij, wat ik denk.’
‘Gij behoort dus niet tot die lieden, die zich het handwerk van verklikkers hebben eigen gemaakt?’ vervolgde willem met een teeken van goedkeuring.
‘Uwe Doorluchtigheid kan zulks in dien zin niet meenen. Schijnbaar gegronde redenen zijn overal niet als zoodanig geldig, en de ijver voor uwe dienst ware welligt de oorzaak van eene ontijdige gevangenneming, welke mij evenzeer verbaasd heeft. Men waardeert den man niet, maar wel de daad, welke men als zijn werk meent te erkennen. De krijgsraad moet immers beslissen?’
‘Ware ik dien zelf geen ontzag verpligt, ik zou u heden nog tot deszelfs voorzitter maken,’ antwoordde de Prins. ‘Ach, dat de zaak nimmer gebeurd ware! Gij gelooft hem dus niet schuldig?’
‘Ik moet dit gelooven, zal ik nog eenig vertrouwen in menschen stellen; ik moet het ge-
{==185==} {>>pagina-aanduiding<<}
looven, om de deugd zelve en om allen twijfel aan haar niet te verliezen.’
‘Uwe gevoelens zijn edel,’ zeide willem. ‘Ik stel in dien Spanjaard veel belang. Het regt moet zijnen gang gaan: gebeurde dit niet, wij zouden geen half uur in het leger meer veilig zijn. Krijgstucht is de ziel van den oorlog, de levensader van eene krijgsmagt: stremt men die, dan ontbindt men de zedelijke kracht van de welgeoefendste en dapperste armee; het regt moet gehandhaafd, doch bernardino geregtvaardigd worden.’
‘Er is iemand in het leger,’ sprak galama, die een oogenblik in gedachten verzonken was geweest; ‘deze is de eenige, die uwe Doorluchtigheid nuttig kan zijn.’
‘Gij meent egbert,’ zeide de Vorst, ‘zijnen vertrouweling; ik heb hem reeds overal laten opzoeken, dan er is sedert dezen morgen geen spoor van hem aanwezig.’
‘Zonderling!’ merkte galama aan.
Op het oogenblik verhief zich een verward gerucht. Galama trad buiten, om er de oorzaak van te vernemen. De zaâmgeschoolde menigte eischte luidruchtig en tierend de teregtstelling van den beschuldigden Spanjaard.
‘Zie daar,’ zeide willem ontroerd, ‘hetgeen ik verwacht had. Galama! vlied! haast u, om zijnen bediende te vinden! Verlies geen' tijd! Dit is het eenigste middel, om het leven van bernardino te redden.’

{==186==} {>>pagina-aanduiding<<}

Tegelijk trad de Prins buiten. ‘Er zal regt geschieden,’ zeide hij; ‘men zal den schuldigen verhooren, en de bewijzen van zijne daad voorleggen.’ Naauwelijks was dit geschied, of de opgeruide soldaten zwegen, en gingen morrende uit elkander.
Galama sprong intusschen ijlings te paard, rende, gelijk een pijl uit den boog, langs het front der onderscheidene krijgsbenden, en gunde zijn ros geene verademing, alvorens hij de uiterste schildwacht achter den rug had.
‘Waar nu naar toe?’ dacht hij bij zich zelven, terwijl hij een oogenblik daarna het paard op nieuw voortdreef, tegelijk overal rondziende, en de Maas ter linkerzijde houdende. Vóór hem lag het leger der Spanjaarden. Snel nam hij zijn besluit, en reed er regt op aan; dan naauwelijks was hij eenige passen gevorderd, of hij ontwaarde eenige ruiters in een' hevigen strijd met elkander, zonder op eenen afstand te kunnen onderkennen, of zij tot 's Prinsen, dan wel tot 's Hertogs leger behoorden; dit hield hem echter niet terug, en in een oogenblik was hij de worstelenden nabij.
De eerste, die hem in het oog viel, was egbert, welke een' niet onbekend' persoon aan den knop van zijnen zadel met zich voortsleepte, en zich woedend tegen drie Spaansche ruiters verdedigde.
Nog éénen sprong, en galama was naast hem. Met afgrijzen erkende hij antonio, trok gezwind

{==187==} {>>pagina-aanduiding<<}
zijn zwaard, en hielp egbert de slagen der vijanden afweren.
‘Ha! zijt gij het, brave vriend?’ riep egbert bemoedigd; ‘help mij die satanskinderen den rug smeren; de hemel heeft u gezonden.’
Door de verwarring raakte antonio, die in de haast niet stevig genoeg vastgebonden was, los, en zette het, als een achterna gejaagd wild, op den loop.
‘Duivelsch, dat spijt mij!’ vloekte egbert, terwijl hij eenen der Spanjaarden van het paard deed tuimelen, en de twee anderen insgelijks het hazenpad kozen.
‘Volgen wij den Monnik,’ riep galama, en wilde het paard reeds de spoten geven, toen eene stofwolk hun op het naderende gevaar opmerkzaam maakte.
Het was de ruiterij van vitelli. IJlings wendden beiden de teugels en snelden in galop naar het leger terug.
De tijding van den nabijzijnden vijand deed eensklaps alle manschappen in de weer zijn. De roffelende trom verkondigde onraad; de buitenposten werden ingetrokken; de brandende lonten flikkerden naast vuurroer en geschut; een ligt ruiterkorps ging vooruit, om den vijand te verkennen, en niemand dacht meer aan de teregtstelling van bernardino, die aan zich zelven alleen weid overgelaten.
‘Vlugt!’ zeide galama, die bij hem binnentrad; ‘de gelegenheid is gunstig.’

{==188==} {>>pagina-aanduiding<<}

‘Een hidalgo vlugt nooit,’ zeide bernardino op een' trotschen toon; ‘niemand kan mij eene misdaad te last leggen.’
‘De schijn is tegen u,’ zeide galama. ‘In naam van den Prins, bezweer ik u, van de verwarring gebruik te maken.’
‘Wanneer ik vlugtte, heeft men regt mij te verdenken,’ hernam hij.
‘Heb ik u dit ook voorgeworpen, toen gij mij uit de bloedgevangenis reddet? Wat vermag het regt der rede bij een' uitzinnigen en baldadigen hoop?’
‘Hij heeft gelijk,’ zeide egbert haastig; ‘vergeet voor een oogenblik eene kwalijk geplaatste eerzucht, die welligt de arm der wraak zou vernietigen, en uwe eeuwige vijanden doen zegevieren.’
‘Wraak!’ riep bernardino met fonkelende oogen; ‘maar zij moet den eersten bewerker van mijne rampen treffen. Eeuwige vijandschap tusschen mij en mijn bloed - mij en het huis van Kastilië!’
‘Zonderling!’ zeide galama. ‘Wie zijt gij?’
‘Nog minder dan een bedelaar,’ antwoordde bernardino. ‘Mijne geboorte zelfs doet mij blozen. Ik heb gezondigd, zonder het te willen, en mijne misdaad schijnt niet gestorven te zijn, vóór ik het licht zag. Vaarwel!’ voegde hij er bij. ‘Zoo gij klara nog ontmoet, herinner haar aan mij, en zeg haar, dat zij het voorwerp mijner teederste bezorgdheid uitmaakt.’

{==189==} {>>pagina-aanduiding<<}

Hij wierp hem nog op eenen afstand zijn laatste vaarwel toe, en verdween met egbert uit het gezigt van den nadenkenden galama.
Spoedig was alles weder in rust. De vijand was op eenigen afstand teruggetrokken; de uitgezondene verkenning keerde, zonder eenige ontmoeting met vitelli gehad te hebben, in de legerplaats, en oranje, die zich met eigen oogen had willen overtuigen, dat het gevaar geweken was, insgelijks. Galama reed hem eerbiedig te gemoet.
Hij zag lumei met zijne wraakgierige blikken bij den Vorst, en zweeg.
‘Eilieve, Graaf!’ riep de Prins, zich tot zijnen krijgsoverste wendende, ‘zie mij dien boel daar eens deerlijk in de war! Laat dat Fransche vaandel plaats maken, opdat mijne brave Nassauërs er voorbij kunnen.’
Lumei gehoorzaamde, en rende midden tusschen den zaâmgedrongenen hoop. ‘Halt!’ donderde hij met zijne gewone en ruwe stem, met eenige ongezouten vloeken het bevel overbrengende.
‘Bernardino is in de verwarring ontsnapt,’ fluisterde galama in haast den Prins toe.
‘Uwe boodschap verheugt mij,’ antwoordde willem; ‘gij zijt een brave hopman; voortaan zijt gij nader aan mijne dienst verbonden.’ Galama had den tijd niet, om te antwoorden; want in een oogenblik was lumei weder aan 's Prinsen zijde.



{==190==} {>>pagina-aanduiding<<}

X. Hoofdstuk.

In het vorige hoofdstuk verlieten wij klara in het klooster van Jouarre. Het wordt tijd, dat wij aldaar tot haar terugkeeren.
In een aangenaam oord gelegen, was dit klooster een der rijkste geestelijke gestichten van Frankrijk. De vorige Abdis was eene zuster van lodewijk, Hertog van Montpensier, en de laatste wenschte de rijke en vermogende kloosterbezitting in zijne familie te behouden. Aan het vooroordeel gewoon, dat vorsten hunnen aanleg en hunne neigingen moeten onderdrukken, om de grenzen van magtbetoon en eer zoo veel mogelijk te kunnen uitbreiden, aarzelde hij niet, om zijne dochter tot den geestelijken stand te bestemmen, opdat zij hare moei, die in vergevorderde jaren was, in die glansrijke betrekking zou kunnen opvolgen. Charlotte van bourbon had eenen afkeer van dien stand, welken zij met de bestemming en den aanleg van haar geslacht onvereenigbaar achtte. Frankrijk leverde, op dit oogenblik zelfs, aan den kring van het hof en

{==191==} {>>pagina-aanduiding<<}
onder de edelste geslachten van het koningrijk, eene menigte aanhangers van de Hervormde leer, welke, met den Hertog van Tweebruggen en coligny aan het hoofd, eene magtige partij uitmaakten. De schitterendste vernuften van Frankrijk maakten er zich eene eer uit, die gevoelens te omhelzen, en charlotte oogstte ook dezelve reeds in hare vroegste jeugd van hare moeder in. Geen wonder dus, dat zij met een' heimelijken en onoverwinnelijken afkeer, door den onbuigzamen wil van haren vader gedrongen, zich in de eenzame kloostermuren van Jouarre liet opsluiten, waar zij, door het afsterven harer moei, weldra het bestuur in handen kreeg.
De nieuwe Abdis was jong, schoon, bezat uitnemende gaven, was goedhartig, hoogst godsdienstig, en hoezeer zij het klooster haatte, doordrongen van de heiligheid harer pligten omtrent hare leekzusters. Zij nam die ijverig en naauwgezet waar, en geene vlek kon der lastertong voedsel geven, om zulk een wezen immer te ontheiligen. Het kon dus niet missen, of klara moest voor de vorstin eene groote genegenheid opvatten. Zij beminde haar weldra als eene zuster, en charlotte was klara wederkeerig meer dan gewoonlijk genegen. Klara stond haar overal in hare bezigheden bij, en was altijd aan hare zijde, en charlotte kende geene aangenamer oogenblikken, dan zich in de tusschenpoozing harer dienstpligten met klara te onderhouden, en geheel aan haar toe te wijden.

{==192==} {>>pagina-aanduiding<<}

Op deze wijze ontstond er tusschen de twee jeugdige gezellinnen spoedig een band, welke al meer en meer werd toegehaald. In zulke oogenblikken opende zich het hart van de Abdis, en gaf zij aan hare smartelijke gevoelens den vrijen loop. Klara hoorde met verbazing, dat zij gevoelens was toegedaan, welke de Kerk alom als de allergevaarlijkste afschetste. Heimelijk beklaagde zij charlotte over hare afdwaling, en den afgrond, waarin zij meende, dat zulk eene schoone ziel zou gestort worden; dan charlotte's welsprekendheid, hare overtuigende redenen en haar onberispelijk gedrag deden haar telkens van die gedachten terugkeeren, en de Abdis nog meer dan te voren beminnen.
Charlotte verhaalde haar dan van de edele bedrijven van den Prins van Oranje, en wanneer zij van hem sprak, flonkerden hare oogen, en had hare stem eene meer dan gewone verheffing. Zij had hem eenmaal gezien, en was verrukt en vol eerbied voor den Vorst, die voor de begunstigde leer en eene zoo schoone zaak, als die van de Nederlandsche vrijheid, de wapenen had opgevat, ja, die alles aan dat verhevene doel opofferde. Klara legde haar dan wederkeerig hare geheimste gedachten open, en weidde breed uit over galama's deugdzame en ridderlijke inborst. Herhaalde malen vroeg zij aan de Abdis, in welke betrekking zij tot haar verblijf in het klooster stond; doch kon niets meer vernemen, dan dat zij aan eene aanbeveling van Prins wil-
{==193==} {>>pagina-aanduiding<<}
lem het zusterlijke onthaal te danken had. ‘Ach!’ riep zij dan eindelijk uit, ‘nimmer zal ik den edelen jongeling wederzien!’
Meer dan eenmaal uitte de jeugdige kloostergebiedster den wensch, om in de maatschappij terug te keeren. Dankbaarheid en achting sloten dan klara den mond, die eene verhevene gedachte voor de bestemming der geestelijke zusterschap koesterde. Zij beschouwde die als de deugdzaamste en gelukkigste; want zelve vrij zijnde, voelde zij de kracht niet van eene verbindtenis, waardoor de lente der jeugd van alle betrekkingen en alle geneugten der wereld is afgescheiden. Galama hield hare gedachten bezig, zonder dat het haar inviel, hoe vele slagtoffers der dweepzucht ook de beeldtenis harer geheimste wenschen beweenden, en dat geen onbeteugelde en geestdrijvende godsdienstijver in staat is, de vuurvlam te verdooven, welke in de eenzame kloostercellen de harten der jeugdige boetelingen onweêrstaanbaar verteert.
Zoo even had, op eenen morgen, de toon van het sombere en statige kerkgezang het gloria in excelsis geëindigd, nadat eene jeugdige maagd, die haren proeftijd had doorgestaan, weenende den sluijer had ontvangen. De priester hief het venerabile omhoog, en driemaal golfde het geluid der borstslagen, als een doodelijke en ruischende wervelwind, door het kerkgebouw. Nog klonken klara, die vol heiligen eerbied op de knieën lag, de woorden; ‘Kom, gij bruid van chris-
{==194==} {>>pagina-aanduiding<<}
tus!’ in de ooren. De priester gaf den zegen, en de nonnen verlieten zwijgend, met hare nieuwe lotgenoot in haar midden, het altaar, dat de laatste zuchten van eene voor de wereld afgestorvene had opgevangen.
Klara volgde ook stil, naast de Abdis, die in hevige gemoedsbeweging was, den trein. Beiden verwijderden zich in charlotte's vertrek. ‘Zie daar een nieuw slagtoffer!’ zeide charlotte. ‘Ach! te laat zal zij haar lot beweenen, dat haar van de wereld afzondert, om aan de geheime kwellingen van deze plaats geheel overgelaten te worden.’ Klara dacht aan galama, en zij sidderde thans, na het aanschouwen van eene plegtigheid, welke het bezit van het dierbaarste voorwerp, ja zelfs het herdenken, onverbiddelijk en voor eeuwig van zich afstoot.
Maria, eene vertrouweling van charlotte, trad binnen, en kondigde de Abdis aan, dat er zich een vreemdeling in het spreekvertrek bevond.
Charlotte stond op. Klara's hart klopte. Met eene bevende stem vroeg zij aan maria, wie deze vreemdeling wel wezen kon.
Maria bemerkte hare onrust niet, en beschreef hem, zoo ver haar zwak gezigt haar vergund had, om den vreemdeling op te nemen.
‘Mijn God! het is galama!’ zeide klara bij zich zelve. ‘Hij is het! Wie kan het anders zijn?’ Angstig wachtte zij de terugkomst van de Abdis.
Deze verscheen spoedig. ‘Een afgezant van

{==195==} {>>pagina-aanduiding<<}
Prins willem,’ zeide zij lagchend; ‘hij bevindt zich, na het mislukken van den veldtogt tegen alva, met het overschot van zijn leger in Frankrijk, om de Hugenooten tegen de aanmatigingen der priesters te ondersteunen.’
Klara beefde van blijdschap; zij hoorde of verstond niets, dan van hem; doch verborg zorgvuldig hare gemoedsaandoening voor het oog der aanwezenden.
‘Hij komt u ook den groet van den Prins brengen,’ vervolgde de Abdis, maria eenen wenk gevende om te vertrekken. ‘Zie daar is hij,’ zeide zij, terwijl galama het gastvertrek binnentrad.
Beiden waren in zigtbare verwarring. Galama boog zich; dan zijn groet was niet die van een' vrijmoedig' en galant' edelman. Hij stond roerloos, en vol verbazing, klara nog schooner dan ooit te voren weder te vinden. Hoezeer hij anders nimmer verlegen was, in het regelmatig en sierlijk uiteenzetten zijner gedachten, was hij thans beschroomd, en kon naauwelijks eenige woorden vinden, om die te uiten; doch klara bemerkte er niets van, want zij verkeerde in dezelfde omstandigheid. Inmiddels verwijderde charlotte zich, onder eenig voorwendsel, uit de zaal. Galama naderde klara en reikte haar zijne hand, welke zij onwillekeurig in de hare legde.
‘Hoe heb ik gereikhalsd u te zien!’ zeide hij; ‘de dagen hebben mij weken toegeschenen, sedert uw afzijn.’

{==196==} {>>pagina-aanduiding<<}

Klara sloeg de oogen neder. ‘Ik heb den Hemel voor het behond der dappere Edelen gebeden,’ antwoordde zij verlegen; ‘mijn gebed is verhoord.’
‘Gij zijt een engel! Welk een geluk moet den man niet ten deel vallen, wien de gelukzaligheid van uw bezit beschoren is! Hemelsch meisje! welk een onverzoenlijk noodlot voor hem, die niet vrij zijne gevoelens mag belijden - wien eer en pligt den mond sluiten!’
‘Ook voor u heb ik gebeden, ridder!’ zeide zij, het onschuldig en helder oog opslaande.
‘Waarlijk!.. riep galama in hevige gemoedsbeweging. ‘Ja, de Hemel heeft uw gebed verhoord; hij schept behagen in de deugd, welke zoo groot en zeldzaam is. Hoe kan ik er mij over verwonderen, zoo vele gevaren weder ontsnapt te zijn.’
Klara bloosde. ‘De deugd behoort ons niet,’ zeide zij; ‘ons streven kan naauwelijks met dien naam bestempeld worden.’
Galama staarde haar in vervoering aan; hij zwelgde met volle teugen in het genot van haar te zien, naar wien hij zoo zeer gereikhalsd had, en het angstig kloppen van zijn hart deelde zich, als electrieke schokken, aan klara mede. Hij wilde haar zijne liefde belijden; doch de woorden stierven hem op de lippen. Bernardino stond weder levensgroot voor hem, en zijne laatste woorden: ‘Zeg haar, dat zij het teederste voor-
{==197==} {>>pagina-aanduiding<<}
werp mijner bezorgdheid is,’ dreunde hem, zoo hij zich verbeeldde, op nieuw, als een schelle donder, in de ooren.
‘Gij zijt den Prins gevolgd,’ zeide zij, om dit onaangenaam stilzwijgen af te breken. ‘Hoe zeer hebben wij gewenscht, dat hij mogt zegevieren! dan, de edelmoedige Vorst heeft met vele tegenspoeden te kampen.’
‘Alva heeft de handen vol met hem gehad,’ antwoordde galama. ‘De overtogt was een meesterstuk, en waren de krachten van het leger daardoor niet uitgeput geweest, en wij hem onverhoeds op het lijf gevallen, de heerschappij van Spanje over Nederland ware voor altijd gedaan geweest.’
Klara betoonde zich weetgierig, omtrent de bijzonderheden van den veldtogt, om alzoo den draad van het gesprek vast te houden. Galama zette zich ijverig neder, om aan dien wensch, welke voor hem een aangenaam bevel was, te voldoen. Hij verhaalde haar, ‘hoedanig hij bij den Prins ontvangen was,’ terwijl hij zich onophoudelijk in ‘loftuitingen over de edele hoedanigheden van dien Vorst uitputte; zijn beleid, vastheid von karakter, en voorzigtige beradenheid niet genoeg kunnende roemen.’
Klara's blik hing met welgevallen aan de lippen van den bescheidenen jongeling, die, zonder van zich zelven te spreken, in de waarde van anderen met zoo veel warmte belang stelde. Gretig ving zij elk zijner woorden aandachtig op.

{==198==} {>>pagina-aanduiding<<}
Hij schetste haar ‘de kleine aanvallen en schermutselingen van wederzijden; de listen, welke alva te baat had genomen, om het bevrijdingsleger den toevoer af te snijden, het noodeloos af te matten, en den Prins met zijne bevelhebbers en manschappen moedeloos te maken; eindelijk, hoe er tot den terugtogt besloten werd.’ Hier hield hij, bij het op nieuw herdenken aan de gebeurtenissen, waarin bernardino betrokken was, op, terwijl een zucht onwillekeurig zijne borst ontglipte: ‘Bernardino,’ vervolgde hij...
‘Bernardino,’ viel klara hem in de rede, ‘was dit niet die man, welke u op onzen togt herwaarts vergezelde?’
‘Juist,’ zeide galama, terwijl zich een pijnlijk gevoel van hem meester maakte; ‘hij belaste mij, u van zijnentwege... en hier stamelde hij, blijkbaar verward zich van de hem opgelegde taak kwijtende.
‘Bernardino... altijd die bernardino,’ zeide klara ontroerd. ‘Er moet iets geheimzinnigs achterschuilen, hoewel ik zijne betrekking mijwaarts niet begrijp.’
Het is duidelijk,’ zeide galama hevig, terwijl hij zich trachtte te herstellen; ‘hij bemint u; hij is de gelukkige, die uw bezit waardig is, en het zou wreed zijn, in zijn afwezen, een vertrouwen te miskennen, dat van de onbekrompenheid en grootheid van zijne ziel getuige draagt.’
‘Gij zijt een edel mensch, galama!’ zeide

{==199==} {>>pagina-aanduiding<<}
klara aangedaan; ‘maar in welke betrekking sta ik tot dien vreemdeling? Liefde kan voorzeker de drijfveer zijner handelingen niet zijn: mijn voorgevoel zegt het mij; en ware dit zoo, hij zou zich in mijn hart gewis hebben vergist.’
Als eene welluidende harmonie klonk galama deze toon in de ooren. Geene hemelsche muzijk kon zulk eene snelle en beslissende werking doen, als deze woorden op zijn hart. Het was, of hij zich van een' zwaren last ontheven voelde. Verrukt greep hij de hand van klara: ‘Aanbiddelijk meisje!’ zeide hij, ‘beslis! Mijn lot is in uwe handen. Één woord maakt mij den gelukkigsten der menschen; één woord, en ik vergeet voor eeuwig de rampen, die mijn geslacht hebben getroffen. Ach! gij weet niet, door welke hevige gevoelens mijn hart wordt geslingerd. Klara! ik bemin u, ik smeek om uwe liefde.’
‘Gij zijt de eenigste man,’ zeide zij aangedaan, ‘van wien deze belijdenis voor mij eene verhevene roeping is. Galama! ik behoor u toe, en voor eeuwig. Bij dit kruis geef ik die heilige en plegtige verzekering.’
‘Voor eeuwig!’ riep galama, en wierp zich ontroerd in hare armen. ‘Voor eeuwig!’ herhaalde hij, haar vurig den eersten kus op de maagdelijke lippen drukkende. Verzonken in hun geluk, hoorde zij niets rondom zich, toen plotseling de Abdis binnentrad, en zich haastig tot

{==200==} {>>pagina-aanduiding<<}
tot de minnenden wendde, die, door deze overvalling gestoord en beschaamd, plotseling waren opgestaan.
‘Vergeef mij,’ zeide zij; ‘er is mij op het oogenblik een brief van den bisschop van ons kerspel overhandigd, welke mij berigt, dat hij aanzoek heeft gekregen, om klara, welke zich in dit klooster onder mijne bescherming bevindt, aan toledo, haren bruidegom, over te leveren, en dat zich een afgezondene van dezen bij hem bevindt, om klara van hem over te nemen, en weder naar Brussel te voeren.’
Gelijk door eenen donderslag werd galama door dit berigt getroffen. Klara zag hem verschrikt en zwijgend aan.
‘En gij zult gehoorzamen, Eerwaarde vrouw?’ zeide galama vast besloten.
‘Wreede!’ hernam charlotte met een' vriendelijken oogopslag, ‘heeft klara u dan niet gezegd, hoe zusterlijk wij elkander beminnen?’
‘Vergeef mij, Vorstin!’ antwoordde galama beschaamd, terwijl hij klara's hand vatte; ‘deze hand en dit hart zijn de mijnen. Geene pogingen van menschen kunnen dat regt immer ontbinden. Trouwens, het noodlot zelf zou er niet toe in staat zijn; en hoe dan ook de liefde aan deze muren vreemd moet zijn, is zij door de heiligheid der plaats zelve te inniger bezegeld.’
Charlotte zuchtte; zij benijdde den geluk-
{==201==} {>>pagina-aanduiding<<}
kigen hun geluk niet, en klara zag zwijgend en toestemmend den dweependen jongeling met innig welgevallen aan.
‘Ik volg u,’ zeide zij, het stilzwijgen afbrekende; ‘onder uwe hoede ben ik veilig; laat ons geen oogenblik vertoeven.’
‘Dit zoude dwaas zijn,’ zeide charlotte. ‘De bevelen van den bisschop zijn, wel is waar, geldig, en dit klooster is aan zijn hooger gebied onderworpen; maar hij vermag geene vrouw, die hier uit hare eigene verkiezing eene schuilplaats zocht, en dezelve niet verlaten wil, met geweld daartoe dwingen. In dit geval strekt zijne magt niet verder, dan tot voorstellingen en vermaningen, ter voldoening aan het verlangen van familie-betrekkingen.’
‘Wat dan?’ prevelde galama mismoedig en ongeduldig.
‘Gij zult u vooreerst van hier dienen te verwijderen,’ zeide de Abdis. ‘Intusschen zal ik klara's zwakke gezondheid tot voorwendsel doen strekken, en wanneer de door toledo gezondene persoon weder vertrokken is, kunt gij u met klara veilig van hier begeven.’
Galama erkende met klara het gepaste van dien raad. Wrevelig, dat hun geluk reeds zoo spoedig gestoord werd, verliet hij de abdij, met het voornemen, klara den volgenden morgen nog eens te bezoeken, alvorens Jouarre te verlaten.
Ik zal mijnen Lezers thans geene ondienst doen,

{==202==} {>>pagina-aanduiding<<}
om hun de oorzaak dezer plotselinge gebeurtenis eenigzins nader op te helderen. Zij zullen zich met mij herinneren, dat de nasporingen van ferdinand zonder de minste gevolgen waren gebleven. Hij was terstond naar Brussel geijld, om den Hertog, zijnen vader, te smeeken, dat hij niets zou verzuimen, om hem tot het uitvinden van klara's verblijf de hand te leenen; doch alva, die zich juist wel niet aan die medehulp onttrok, deed niets beslissends, om ferdinand hierin te gerieven. Hij was veeleer heimelijk verheugd, dat dit huwelijk zonder zijne tusschenkomst verijdeld was, en troostte, met een' trotschen en vernederenden grimlach, den verbitterden jakob, die, zonder er blijken van te geven, altewel gevoelde, dat de Hertog hem op dit punt alles behalve gunstig was; dan hij verduwde dien smaad, en kroop oogenschijnlijk voor de voeten van den tiran, dien hij door eenen aanblik vreesde te beleedigen; het was geene liefde voor klara, waardoor zijne hartstogten geleid werden; neen, baatzucht en gekrenkte eigenliefde waren er de drijfveren van.
De komst van antonio en het verhaal van zijne ontmoeting, waaraan hij echter eene wending gaf, welke geheel bezijden de waarheid was, openden voor jakob en ferdinand een ruim veld van gissingen; dan de eerste slaagde weldra, door hulp zijner spionnen en van zijne ambtsbetrekking, het verblijf van bernardino op te sporen. Zijne wraakzucht en ook die van antonio kende

{==203==} {>>pagina-aanduiding<<}
geene palen. Zij zwoeren elkander eene onbepaalde medewerking in het vernietigen van den gehaaten Spanjaard.
Hoe kwalijk antonio, wien geene middelen daartoe te helsch of te duivelsch waren, hierin slaagde, vermogten wij alreeds in den loop der gebeurtenissen ontwaar worden. Op nieuw te leur gesteld, vloekte hij het bestuur der Voorzienigheid, waardoor zijne prooi hem nogmaals ontsnapt was; dan, hij bezat geenen moed bij zijne boosheid: het minste geritsel deed hem sidderen, en de arglistige verzaker van allen eerbied voor de deugd, kon slechts met den dolk rondom het voorwerp van zijnen haat heen sluipen: het aan te zien en openlijk uit te dagen vermogt hij niet.
Weldra was hij ook het verblijf van klara op het spoor, en jakob noch ferdinand verzuimden niet, om zijdelings, door middel van hunne aanhangers, bij het Fransche hof, waar de doortrapte maria de medicis de teugels voerde, op de uitlevering van klara aan te houden.
Intusschen had galama, zoo als gezegd is, het klooster verlaten. Hij bragt een' rusteloozen nacht door, en geen oogenblik kon de slaap zijnen invloed op den gelukkigen uitoefenen. Deze vlood verre van zijne legerstede, en liet hem ter prooi aan de folteringen der vrees, om een voorwerp te verliezen, buiten welk het leven hem een' akeligen staat van eenzaamheid, de wereld met hare genietingen hem eene woestenij

{==204==} {>>pagina-aanduiding<<}
toescheen. Onverbiddelijke speling ven het lot! Kunnen de genietingen der stervelingen dan nimmer zuiver, nimmer gelouterd zijn? Moeten zij altijd met den wrangen nasmaak gelijk, en hoop en vrees beide onafscheidelijk er aan verbonden zijn? Rampzalige onvolmaaktheid, die ons even als tantalus bij het voorwerp zijner hevigste begeerte te moede maakt!
Galama verliet reeds vroegtijdig zijne legerstede, nog meer afgemat, dan toen hij zich den avond te voren ter rust begaf. Thans nadert het oogenblik. Naauwelijks echter heeft hij klara's bekoorlijke toonen opgevangen; naauwelijks de blijde en heilige belofte gehoord, waarmede zij hem eene eeuwige trouw heeft gezworen; naauwelijks heeft hij aan hare borst in het volle genot der liefde geademd, en reeds breekt het uur aan, dat hij haar verlaten, en misschien voor langen tijd, God weet hoe lang! zal moeten vaarwel zeggen.
Met die gedachten betrad hij weêr heimelijk het klooster; dan de ochtendmis was nog niet geëindigd. Ongeduldiger dan ooit wacht hij op het einde van de godsdienst. Eindelijk was dat oogenblik daar, en nu omhelsde hij klara als de zijne. De komst van de Abdis, die, hoe zeer zij klara ook genegen was, vreesde, dat het bijzijn van eenen vreemdeling in het klooster eenigen argwaan mogt doen opvatten, stoorde hen op nieuw. ‘Galama!’ zeide zij, ‘wanneer gij u zelven in geene ongelegenheid wilt bren-
{==205==} {>>pagina-aanduiding<<}
gen, dan moet gij ons verlaten. Ik ben klara's belangen opregt toegedaan; doch de minste achterdocht zou in staat zijn, om haar van eene schuilplaats te berooven, buiten welke ik haar om uw en harentwille niet meer zou kunnen beschermen.’
‘Het zij zoo!’ sprak galama; ‘ik onderwerp mij geduldig aan de noodzakelijkheid, en dank u, edele Vorstin! voor de belangstelling in dit dierbare voorwerp.’
Op dit oogenblik hoorde men de schorre kloosterschel in den hollen gang, en het kraken der poort op hare stroeve hengsels. De Abdis verbleekte. ‘Ik mag het u niet verbergen,’ zeide zij; ‘heden wacht ik den monnik, die door toledo aan den bisschop is afgezonden, en door den hoogeerwaarden geestelijke tot mij verwezen is.’
Eenen monnik?.. zeide galama koelbloedig, terwijl klara hevig ontroerde. ‘Zou het antonio zijn?.. Wat wil hij?..’
‘Verwijdert u beiden,’ vervolgde charlotte snel. ‘Door deze zijdeur komt gij in eenen afzonderlijken gang, welke regt op de kerk uitkomt; van daar kunt gij ongemerkt het klooster verlaten.’
‘Vaarwel, edele vrouw!’ zeide galama, terwijl hij klara bij de hand in den aangewezenen gang voerde, en aldus met haar in de kerk kwam.
‘Klara!’ zeide hij, terwijl hij haar, die in

{==206==} {>>pagina-aanduiding<<}
hevige gemoedsbeweging was, voor het altaar trok, ‘zweren wij hier nogmaals, bij het beeld van den Hemelschen Verlosser, bij den aanblik van den Gekruisten, elkander eene eeuwige trouw.’
Klara zwoer mede, in tranen smeltende. ‘Neen! nimmer,’ zeide zij, ‘zal het mij een oogenblik berouwen, u mijn hart te hebben toegewijd.’
‘Ach!’ zuchtte galama, ‘welk eene wreede bestemming, mij thans van u te moeten losrukken! Dan, gij kent den invloed en de listen van alva en antonio. Buiten deze muren zou ik uw bezit welligt ten koste van u zelve moeten koopen. Zij zullen mij eene prooi betwisten, welke ik gewis met opoffering van ons beider leven zou moeten beschermen: voor het mijne vrees ik niet; dan wat vermag eene nuttelooze poging?’
Klara drukte zijne hand. ‘Zorg voor uwe veiligheid,’ hernam zij; klara zou uw verlies ‘niet overleven: thans vermoedt men nog niets, en spoedig kunnen wij elkander terugzien.’
‘God geve het!’ zuchtte galama, terwijl hij haar omarmde, en kalm het besluit nam, om niet langer te vertoeven, of door dralen het afscheid nog moeijelijker te maken.
Plotseling werd de deur der sacristy geopend, en de geestelijke van het klooster trad, met antonio, de kerk binnen.

{==207==} {>>pagina-aanduiding<<}

Klara gaf een' luiden gil. Galama herstelde zich aldra van zijne verbazing, en zich voor haar stellende, sloeg hij de hand aan zijn rapier,
‘Welk eene vermetelheid!’ riep de geestelijke. ‘Wie zijt gij? Hoe komt gij in dit heilig verblijf?’
‘Ha!’ riep antonio, ‘dien snaak heb ik meer gezien. Heilige Moeder! zie daar klara, mijn biechtkind!’
Galama's oogen flonkerden van toorn; het schuim stond hem op den mond, terwijl zijne tanden als een muur op elkander waren gesloten; zijne wenkbraauwen fronsten zich en trokken vreesselijk te zamen. Hij zweeg. Klara kon door den angst geen woord uitbrengen; aan ieder haar hing een droppel zweet, uit vrees voor haren geliefden.
De Monnik kon dezen blik niet verdragen; hij wendde zich schijnbaar gerust tot den priester, en zeide: ‘Hoe vindt gij dit alles?’
‘Verschrikkelijk!’ riep deze uit. ‘Welk eene onbeschaamdheid! Men zal er ter regter plaats kennis van geven. Onze bisschop weet zulk eene heiligschennis te straffen.’
‘Vermoei u niet,’ antwoordde galama op nieuw, een' vreesselijken blik op antonio werpende; ‘ik gevoel allen eerbied voor de heiligheid van deze plaats; doch gij moogt het vermetel noemen, gij zult ons met al uwe dienaars niet van deze plaats kunnen rukken.’
Antonio lachte; het was een duivelsche lach.

{==208==} {>>pagina-aanduiding<<}
‘Jongman!’ zeide hij, ‘gij vermeet u te veel; men heeft medelijden met uwe jeugd, en te mijnen gevalle twijfel ik niet, of men zal u thans ongemoeid laten vertrekken.’
‘Gij verstaat u meesterlijk op schertsen,’ hernam galama: ‘ik verwachtte die onderhandeling; dan ik wil u een' anderen voorslag doen.’
‘Volstrekt niet,’ viel antonio hem in de rede, wiens moed thans meer begon te rijzen; ‘uw gedrag is buiten dit strafbaar genoeg. Deze jonkvrouw behoort toledo, wiens bruid zij is. Beef! wanneer hij verneemt, wat ik hier gezien heb.’
‘Ellendeling!’ riep galama woedend, ‘is dit de prijs, welken gij voor uwe koopwaar biedt?’
‘Zwijg!’ hernam de priester; ‘elke beleediging is eene verzwaring uwer straf.’
Galama deed eenen stap vooruit, en antonio eenen achterwaarts. ‘Hoe! gij vreest?’ zeide hij op een' verachtelijken toon. ‘Het is niets; laten wij elkander verstaan. Wat is er u aan gelegen, dat dit meisje mijne bescherming boven die van alle anderen verkiest?’
‘Zij kan hare eer niet met voeten treden,’ was het antwoord. ‘Klara!’ zeide antonio, zich tot haar wendende, ‘men weet het; alles is buiten uwe schuld geschied. Volg mij; toledo kwijnt van verdriet, sedert uwe schandelijke ontvoering.’
‘Neen! zoo meen ik het niet,’ hernam

{==209==} {>>pagina-aanduiding<<}
galama knarsetandend, terwijl klara zich aan zijnen arm vastknelde. ‘Zie het zelf, of zij eenige begeerte gevoelt, om, tegen wil en dank, te worden opgeofferd. Alle menschelijkheid kan toch niet bij u zijn uitgedoofd.’
‘Haar vader eischt haar terug,’ dus viel de priester hem in de rede.
‘Men zal uwe stoutheid weten te temmen,’ voegde antonio er bij, van gramschap sidderende.
‘Monster! denk aan bernardino,’ riep galama, hem een' dreigenden blik toewerpende.
‘Ik lach in uwe bedreigingen,’ brulde antonio verwoed, en eene beweging makende, om zich te verwijderen. ‘Signor jakob is klara's vader, en hij zal nog middelen genoeg bezitten, om zulk eene verregaande onbeschaamdheid te vernederen.’
Galama was als van den donder getroffen. Wild sloeg hij de oogen in het rond, de op nieuw verschrikte klara loslatende. Hij klemde de lippen op elkander, deed eenen stap achterwaarts, en trad op nieuw en plotseling, als in vertwijfeling, naar antonio, die hem niet meer kon ontsnappen; ‘Is Signor jakob klara's vader?’ schreeuwde hij. ‘Spreek, rampzalige! en antwoord.’
‘Ja,’ zeide de Monnik bedeesd.
Hier sloeg galama de handen in elkander, klara ontroerd aanziende: ‘Signor jakob uw vader...’ herhaalde hij bevende.
Smeekend zag zij hem aan, zich aan eenen

{==210==} {>>pagina-aanduiding<<}
pilaar vasthoudende, om niet te bezwijken. ‘Wat zou dit?’ stamelde zij.
‘Wat dit zou?.. Ha! wat dit zou?... Hij is de moordenaar mijns vaders!..’
‘Almagtige God!..’ gilde zij, op eene bidbank neêrzijgende.
‘Hij is zijn moordenaar!’ riep hij weenende. ‘Zie daar, lieve klara! den onverbiddelijken afgrond, die ons van elkander verwijdert. Verheug u thans,’ vervolgde hij, zich tot antonio wendende, met eene sombere stem: ‘verheug u, gij, die lacht, wanneer gij menschengeluk verwoesten, en het heerlijke werk des Scheppers onder uw voetzolen vermorselen kunt. Ha! zie daar uw werk, monster! want gij moest het zijn, die ons dien bitteren kelk aan de lippen moest brengen.’
‘Galama!’ riep klara, oprijzende en haastig de trappen van het hoog - altaar opvliegende, terwijl zij hare armen naar den Gekruisten uitbreidde: ‘Galama! bij dien God zwoer ik u eene eeuwige liefde; bij dien God zweer ik u geenen anderen toe te behooren! Ga, volg de roepstem der eer, en vergeet mij; want de schim uws vaders roept om wraak.’
‘Neen! niet over u,’ riep galama: ‘bij God! uwe deugd heeft hem verzoend; doch de zoon van galama kan de zoon van diens moordenaar nimmer zijn.’ - Dit zeggende, barstte hij in snikken los, en stortte, een' laatsten blik naar het altaar werpende, waggelende de kerk uit.



{==211==} {>>pagina-aanduiding<<}

XI. Hoofdstuk.

Het is in het jaar 1575, zes jaren na de laatste gebeurtenissen, in het vorige hoofdstuk vermeld, dat wij galama in Vriesland, dat zijn geboortegrond was, weder aantreffen. Nabij Kornjum bevond zich toen een lusthuis, hetwelk oudtijds een van die versterkte sloten geweest was, Stinsen genaamd, welker bezitters, in een' gedurigen twist met elkander, willekeurig de omliggende grietenijen in vuur en vlam zetten, terwijl de een den anderen uit die kleine vestingen aanviel en beöorloogde. Vooral speelden die sterkten, ten tijde van de partijschappen der Schieringers en Vetkoopers, eene niet onaanzienlijke rol in de geschiedenis van Vriesland; dan het gemelde slot, onder de voorgaande bezitters verwaarloosd, onderging van tijd tot tijd eene belangrijke verandering, en de latere eigenaar, duco martena, had hetzelve volkomen in een vrolijk en heerlijk buitengoed herschapen. Deze martena was een verre bloedverwant van galama, welke laatste zich op

{==212==} {>>pagina-aanduiding<<}
dit oogenblik bij hem op het lusthuis bij Kornjum bevond.
Beiden speelden eene partij op het schaakspel. Martena, anders een uitmuntend speler, hield gedachtenloos het hoofd in de hand, naauwelijks op het zetten zijner stukken acht gevende. Achter beiden stond carloo, over den stoel van galama heen gebogen, en met de oogen de bewegingen der beide kampvechters volgende.
‘Gij speelt heden slecht, ik wil zeggen, ongelukkig, martena!’ zeide hij. ‘Zie eens, welk eenen misslag gij begaan hebt!’
Martena zag lagchende op. ‘Gij hebt gelijk,’ zeide hij; ‘ik verloor echter nog maar eenige pions; filips verloor er de ridderschap bij.’
‘Let op!’ antwoordde carloo, ‘de uwe gaat ook naar de maan.’
‘Ik blaas uw paard!’ zeide galama, terwijl hij tegelijk één' zijner raadsheeren van plaats deed veranderen.
‘De raad volgt ook; hij is aan het wankelen. Welk eene wanorde in dat spel!’
‘Zegt gij wanorde?’ merkte martena gedachtenloos aan. ‘Heeft de Romeinsche senaat zich zonder de ridderschap wel ooit kunnen staande houden?’
‘Nog één' zet, en gij zijt uw kasteel kwijt.’
‘Als het dat van Kornjum maar niet is,’ riep martena op nieuw lagchende.
‘Schaak den koning!’ deed galama er op volgen, terwijl hij zegevierend zijne partij mat zette.

{==213==} {>>pagina-aanduiding<<}

Martena schoof het bord ter zijde, en floot zijn lievelingsdeuntje. Carloo neuriede het Wilhelmus - lied, en galama zette verstrooid de door elkander geworpen stukken weder op het schaakbord.
‘Mijnheer de Grietman!’ zeide carloo, ‘een spel om 's keizers baard; doch op die voorwaarde, dat gij beter acht geeft.’
‘Een Grietman van Vriesland speelt nimmer om niet.’
‘Welnu, ik weet het beter,’ deed galama er op volgen: ‘Speelt gijlieden om 's Konings bewind. Karel is immers dood, en zijn baard is welligt niet meer aanwezig.’
‘Stil!’ mompelde martena; ‘wij zijn nog niet ver genoeg, om met de kroon van den magtigen filips te spelen. Vriesland en Groningen bukken nog demoedig onder het staal van zijne bevelhebbers. Wij mogen niet fier, als Holland, het hoofd opheffen, en den vreemden overheerscher trotsch in de oogen zien.’
‘Laat dat zoo zijn,’ antwoordde carloo. ‘Robles is noch wreed, noch een verdrukker; hij bemint zijne ondergeschikten in deze Provinciën, en het karakter van alva en requesens is hem vreemd.’
‘Hij is een braaf edelman,’ zeide martena, ‘en zie daar de moeijelijkheid, om de Spanjaarden uit Vriesland te verwijderen. Ware robles voor onze zaak te winnen, ik bood hem het

{==214==} {>>pagina-aanduiding<<}
opperste gezag op eene vrij wat meer vereerende wijze aan.’
‘Daar zegt gij iets,’ riep galama, terwijl hij de stukken van het schaakspel in eene op tafel staande doos wierp, en vervolgens de hand aan het hoofd bragt; ‘dit plan ware alles behalve slecht.’
‘Men zal met de aanmatigingen van sonoi te worstelen hebben,’ zeide carloo: ‘zijn gezag in het Noorderkwartier geeft hem daartoe een hoewel schijnbaar regt.’
‘Robles of sonoi, één van beiden moet ons van dienst zijn, en de belooning inoogsten. Sonoi is een landgenoot; doch zijne heerschzuchtige en wreede inborst zoude mij robles verre doen verkiezen,’ sprak martena.
‘Gij hebt gelijk; ik ken sonoi; dan de stap is gewaagd, en wij zouden best eene partij om ons hoofd kunnen spelen.’
Galama fronste bij dit gezegde, hetwelk hem eene onaangename herinnering aanbood, de wenkbraauwen.
‘Nu,’ zeide martena, ‘ik, voor mij, zal mij met mijne grietenij tevreden houden; ik verlang de rust in Kornjum niet voor eene zorgvolle eerplaats in Leeuwarden of Groningen te ruilen.’
‘Laat robles en sonoi er om twisten,’ riep galama; ‘kaatsen wij beiden den bal toe: intusschen jagen wij het gespuis weg, en roepen den Prins van Oranje tot Potestaat van Vriesland en Groningen uit.’

{==215==} {>>pagina-aanduiding<<}

‘Vivat Oranje!’ riep carloo. ‘Vivat onze arglistige staatkundige! U behoort eene plaats in den Raad.’
‘Vermeent gij, dat robles zot genoeg zal zijn, om zich in die strikken te laten vangen? Bij de schim van radboud! eer wordt Vriesland op nieuw een koningrijk, en Stavoren weêr deszelfs hoofdstad.’
‘Wel, bied hem de kroon aan,’ vervolgde galama schertsend. ‘Wie weet, of hij geen echte Friesaboon wordt. Wat mij betreft, ofschoon hij al een onverzettelijke Portugees en een tweede curius zij, zonder onderhandelen blijven wij in eene gewisse onzekerheid, en zonder daadzaken blijft Vriesland een wingewest van Spanje.’
‘Dat is den spijker op zijnen kop geslagen,’ viel carloo hem in de rede; ‘men moet hem van de zwakke zijde aantasten, hem wegen als een aasje goud op de greinschaal, hem eerlijke en rondborstige voorslagen doen.’
‘En hem de middelen in de handen geven,’ zeide martena, ‘om alle voorzorgen te beramen, ten einde ons plan voor altijd den bodem in te slaan.’
‘Met uw verlof!’ bromde carloo onvergenoegd; ‘men moet hem van onze trouw blijken geven, hem, door zich aan zijne belangen te sluiten, tevens aan ons trachten te verbinden.’
‘En vervolgens?’ vroeg martena nieuwsgierig.

{==216==} {>>pagina-aanduiding<<}

‘Vervolgens zijn belang daarheen leiden, dat hij zich van requesens onafhankelijk maakt.’
‘Dat luidt iets beter,’ zeide martena, op nieuw zijn lijfdeuntje opneuriënde, terwijl carloo den Hollandschen trommelslag op de tafel nabootste.
‘De duivel hale hem met lijf en ziel, als hij met ons in geene billijke schikking komt,’ riep martena, het stilzwijgen afbrekende.
‘Tra.. la.. la.. la!’ hoorde men eensklaps buiten op het voorplein.
‘Dat is de Spaansche trompet,’ zeide carloo. ‘Verduiveld! wat willen die ruiters in ons nest?’
‘Zij rijden het voorplein op. Zoo ik mij niet bedrieg, is het een officier van robles.’
‘Het is waarachtig sicco heddes, zijn Luitenant,’ zeide galama.
‘Ei, ei, oude buurman!’ sprak martena, den binnenkomenden met een gefronst voorhoofd te gemoet gaande; ‘van waar hebben wij de eer, zoo onverwachts van u een bezoek te ontvangen? Zijt gij op de jagt?’ zeide hij spotachtig. ‘Mij dunkt, gij hebt nog niet veel opgedaan.’
‘Wat wonder!’ zeide carloo, ‘het wild is hier sedert eenigen tijd schaars; de laatste overstrooming heeft alles verdreven.’
‘Behalve de zwijnen; deze zijn er nog genoeg,’ riep martena. Heddes beet zich verlegen op de lippen, en mompelde iets tot zijne verontschuldiging.

{==217==} {>>pagina-aanduiding<<}

‘Uw hartsvanger,’ zeide galama, ‘is niet van de beste soort; hij is voor de jagt wat te lang.’
‘Kom, kom! zoo waar ik martena heet,’ hernam de heer des huizes, ‘er steekt wat anders achter. Gij hebt hier zeker iets op het oog. Wie zal zoo aan het hoofd van eene bende ruiters op de patrijsvogels jagt maken? Kom er maar rond voor uit, buurman! want uit oude nabuurschap blijf ik u altijd nog dien naam geven.’
Heddes gaf hem de hend. ‘Gij herinnert mij aan de aangenaamste oogenblikken van mijn leven. Ik ben nog dezelfde heddes en uw oude buurman. Kan men dan robles niet dienen, zonder een eerlijke Vries te zijn?’
‘Gij hebt gelijk,’ zeide de Grietman, zijne sterk gespierde hand in die van heddes slaande, zoodat hij die van de pijn onwillekeurig en meesmuilende terug trok; ‘gij hebt gelijk; doch stuur mij die vlasbaarden naar het dorp; mijn huis is voor al die lieden niet groot genoeg, en zij zouden onze gemeenzaamheid slechts tot last zijn.’
Heddes deed, wat hem verzocht was, en nam, teruggekeerd zijnde, onder de aanwezenden plaats.
Martena zweeg eenige oogenblikken; hij zag den Luitenant vragende aan, en deze trachtte wederkeerig de gedachten van den Grietman in hare geheimste schuilhoeken te peilen. ‘Gij moet u niet verwonderen, mij hier te zien,’

{==218==} {>>pagina-aanduiding<<}
zeide de laatste; ‘ik doe eene soort van inspectie - reis.’
‘Zoo,’ mompelde de andere, ‘gij doet eene inspectie - reis... Met eenen trompetter en twintig man eene inspectie - reis!.. Hoor eens, Mijnheer de Luitenant!’ zeide hij heftig, ‘antwoord mij kort af: bevindt gij u hier uit naam van robles, of heb ik uw bezoek aan het toeval te danken?’
‘Wij zijn oude vrienden,’ zeide heddes hem in de rede vallende; ‘ik zal rondborstig met u spreken. Robles is niet zonder verdenking, dat gij in verstandhouding tot sonoi staat. Gij weet mogelijk niet, dat de Staten van Braband wankelen; dat requesens ziek ligt, en roda naauwelijks in staat is, om de geheele toetreding van Braband tot de maatregelen van den Prins van Oranje te verhoeden. Robles vreest dien afval minder, dan wel, dat hem daardoor zijn bestuur zal ontnomen worden.’
Het voorhoofd van den Grietman klaarde op; hij werd vriendelijker. ‘Robles,’ zeide hij, ‘wenscht zich dus van onze genegenheid te verzekeren, om het even onder welk staatsbestuur?’
‘Juist!’ antwoordde heddes; ‘hij wenscht niets liever, dan de vrijheid en het welzijn der Vriezen te bevorderen. Ik, voor mij, zou er geene zwarigheid in zien, dat gijlieden, als hoofden uwer grietenijen, met hem in onderhandeling tradt.’

{==219==} {>>pagina-aanduiding<<}

‘En zijt gij zeker, dat hier geen valstrik onder verborgen ligt?’ hernam martena listig.
‘Op mijne eer!’ antwoordde hij, ‘gij vertrouwt mij niet. Heb ik u dan reden gegeven, mij aldus te verdenken? Ik heb mij geheel in uwe magt gesteld.’
‘Hoor eens, heddes!’ zeide de Grietman, ‘het echte bloed der Vriezen stroomt mij nog door de aderen. Vriesland was eens een magtig koningrijk, en deszelfs roem is op elk blad der geschiedenis aangeteekend. Het verloor onder radboud zijne onafhankelijkheid, maar het heeft nooit opgehouden, om echte telgen van het voorouderlijke geslacht aan te kweeken, en thans is de tijd rijp, dat wij onze oude plaats op het staatstooneel op nieuw kunnen innemen. Robles zendt u hier met listige oogmerken. Gij denkt stella of bernardino hier te vinden.’
Galama verbleekte op het hooren van den laatsten naam, en de Luitenant maakte eene onwillekeurige beweging.
‘Ziet gij,’ zeide martena, ‘dat ik robles en zijne oogmerken ken? Evenwel heb ik niets tegen zijn bewind; hij heeft zich van hetzelve als een eerlijk man gekweten; maar gij moest u schamen, eenen ouden buurman te hebben willen verraden. Denkt gij niet aan de offers, welke Vriesland op het schavot te Brussel gebragt heeft? En weet gij niet, dat op éénen wenk mijne geheele grietenij zal gereed staan, om uwe ruiters aan stukken te scheuren?’

{==220==} {>>pagina-aanduiding<<}

‘Gij bedriegt u in mij,’ zeide de Luitenant op een' stelligen toon; ‘mijn verblijf bij robles is, om het land juist daardoor van dienst te kunnen zijn; en denkt gij, dat, zoo ik mijnen last had willen volvoeren, ik dan alléén over uwen drempel zou gekomen zijn, en mijne manschappen in het dorp zou hebben gezonden?’
‘Vergeef mij dan,’ zeide martena; ‘de drijfveer van mijne oploopendheid was geen eigenbelang: thans verstaan wij elkander duidelijk. Stella is naar Brussel, ten einde bij de nabijzijnde omwenteling tegenwoordig te wezen; gij zoudt hem dus ook hier niet aantreffen.’
‘Dat is mij om het even,’ zeide heddes geheel onverschillig: ‘wij, krijgslieden, volgen slechts stiptelijk onze bevelen. Bij S. Jakob! men maakt het ons evenwel dikwijls lastig genoeg. Gij weet niet, hoe veel een soldaat op zijne hoorns heeft, en ik ben regt tevreden, bij u mijne grillen eens uit het hoofd te kunnen zetten, en hier te mogen fourageren.’
‘Wat het soldatenleven betreft,’ zeide galama lagchende en carloo aanziende, ‘daarvan weten wij te spreken.’
‘Niet waar, Mijnheer de Hopman?’ vervolgde heddes, ‘het ruitersleven is vooral eene lastige plaag: is men niet in den zadel, dan is het weêr wat anders. Wee, den armen duivel, die zich door het aanritgeld laat betooveren! Hij is aan zijn paard gehuwd, als een roeijer aan de galeibank: neen! dan liever op de zee.’

{==221==} {>>pagina-aanduiding<<}

‘Mogelijk zal d'avila u wel een plaatsje op zijn schip inruimen,’ zeide martena spotachtig.
‘Eer nam ik dienst onder den Admiraal dirkz. Gij zijt zeker vergeten,’ zeide hij trotsch, ‘dat ik, van moederszijde, van den grooten zeeschuimer van Sneek afstam?’
‘Sneek draagt te regt roem op hem, en gij moogt er eene eer in stellen, om tot zijne maagschap te behooren; doch neem het mij niet kwalijk, buurman! wat kan u dan toch bewogen hebben, om robles te dienen, en bij hem voor spion te spelen?’
Heddes verbleekte. ‘Voor spion?..’ zeide hij heftig. ‘Bij S. Maria, Grietman! zoo ik geen meer eerbied voor uwe welbekende regtschapenheid koesterde, ik zou voldoening voor dien smaad moeten vragen.’
‘Het is mijne gewoonte niet, iemand te beleedigen; dan oordeel zelf, of uwe zonderlinge zending niet het aanzien van zoo iets heeft?’
‘Ik dien Vriesland,’ antwoordde heddes met nadruk, ‘en zoo ik morgen mijn afscheid neem, beroof ik mij ook van de gelegenheid daartoe; eene gelegenheid, welke zich slechts zeldzaam voordoet, en althans van geen belang is, zoo men zich niet in de gunst van zijnen principaal weet in te dringen; iets, dat mij in staat stelt, om meer te doen dan een ander.’
‘Het is wel mogelijk,’ sprak martena.

{==222==} {>>pagina-aanduiding<<}
Robles zou u anders althans op geene geheime kondschappen uitzenden.’
‘Twijfelt gij dan nog?’ riep de Luitenant. ‘Ben ik nog het voorwerp van uwe omzigtigheid? Welaan dan! weet, dat ik dezen last op mij heb genomen, opdat geen ander datgene zoude verderven, tot welks voltooijing ik zelf de hand wilde leenen.’
‘Kunt gij dan die vlasbaarden niet van de hand zenden?’ zeide martena. ‘Het zijn in alle gevallen Spanjaarden en Walen, en ik kan dat gespuis geen' nacht in mijne grietenij dulden.’
De Luitenant trok zijne lippen in eene zonderlinge plooi. Verlegen zeide hij: ‘Dit kan onmogelijk, buurman! Voor geen graafschap zou ik mij heden van mijne onderhoorigen willen verwijderen; hun bijzijn is mij volstrekt noodzakelijk. Wilt gij echter u zelven van hier verwijderen, en mij de bewaring van uw hof en het dorp over laten...’
‘Onderdanige dienaar...’ hervatte martena; ‘uw voorslag moge alles behalve onsmakelijk zijn; dan, ik ben nooit gewend, om voor anderen mijn huis te ruimen.’
‘Tra.. la.. la.. la!’ klonk het weder op het voorplein, en het Spaansche escadron hield voor het huis halt.
‘Wat moet dit beduiden?’ vroeg martena, terwijl zijne oogen flonkerden.
‘Niets,’ hernam heddes verlegen; ‘gij zijt in uw huis veilig, Grietman!’

{==223==} {>>pagina-aanduiding<<}

‘Dat moogt gij den papen wijs maken.’
‘Stil!’ viel heddes hem in de rede; ‘verraad mij niet! De Algemeene Staten hebben eenen aanslag op Vriesland in den zin. Requesens is overleden; gisteren ontvingen wij er de tijding van.’
‘Spreekt gij de waarheid?’ riepen allen tegelijk.
‘Gewis!’ hervatte heddes spoedig; ‘de Raad van Staten is gevangen genomen. Roda was toen in Antwerpen; doch hij heeft de Gentsche bevrediging niet kunnen verhinderen.’
‘Hoe veel nieuws in dit oogenblik!’ sprak martena.
‘Gij zult nog veel meer verbaasd staan. Stella is van Brussel afgevaardigd, om robles tot het teekenen van het bewuste verdrag te bewegen, en hem op die voorwaarde in de landvoogdij te bevestigen.’
‘En robles is gewis gereed, dien gunstigen voorslag te omhelzen?’
‘Daar zit de knoop,’ zeide heddes hoestende. ‘Bij S. Jakob! hij wil er niets van weten, en hij zwoer gisteren bij alle heiligen, dat hij stella en bernardino, de twee groote drijfveren van dat alles, zoo zij durfden verschijnen, bij den kop zou doen vatten, en dat hij ze, als een paar landloopers, aan den hoogsten boom zou laten ophangen.’
‘Dan hale hem de duivel met lijf en ziel!’ riep carloo driftig.

{==224==} {>>pagina-aanduiding<<}

Galama verbleekte. ‘Dit zou wreed en onstaatkundig zijn,’ zeide hij met nadruk.
‘Robles is opvliegend en kort van besluit,’ hervatte heddes. ‘Ik twijfel er geen oogenblik aan, of hij zal zijne bedreiging, zoo hij er zijn doel door bereiken kan, ten uitvoer brengen. Hij zond mij thans naar Stavoren, om hem, aan land komende, terstond op te ligten en naar Groningen te brengen.’
‘En gij brengt dien last toch niet ten uitvoer?’ mompelde martena deelnemend.
‘Hoe kunt gij dit denken?’ zeide heddes. ‘Mijn besluit is genomen. Een' verkeerd' persoon bij den kop gevat, en de regte kan alsdan het raderwerk ongehinderd in beweging brengen. Het eenige, wat mij in verlegenheid brengt, is, mij in bernardino te vergissen.’
‘Kent gij hem niet?’ riep galama. ‘Ik bied u mijne dienst aan. Bernardino is mij geenszins vreemd.’
De Luitenant aarzelde niet, van dit aanbod gebruik te maken. Hij groette martena en carloo, en stapte met zijn' nieuwen gezel naar het voorplein. Beiden stegen te paard, en onder het blazen van den Spaanschen marsch, trok het escadron van het buitengoed af, en den weg op naar Stavoren.
Het zal noodig zijn, gedurende dat de ruiterbende stilzwijgend voorttrekt, den Lezer nog eenmaal tot een vroeger tijdperk terug te wijzen.
De Prins van Oranje was, na den dood van

{==225==} {>>pagina-aanduiding<<}
den Hertog van Tweebruggen, weder naar zijne bezittingen in Duitschland vertrokken. Hij vertoefde er echter niet langer, den noodig was, om eene nieuwe onderneming op de Nederlandsche Provinciën te beramen, en al het noodige daartoe bij elkander te brengen. Getrouw bijgestaan door zijnen broeder lodewijk, slaagde deze onderneming ook veel beter, dan de vorige, en met behulp der Watergeuzen, die, door de inneming van den Briel, de omwenteling een' krachtdadigen steun bijzetten, en overal de maatregelen van alva belemmerden, verkreeg hij in Holland en Zeeland eensklaps vasten voet, en een overwigt, dat genoegzaam was, om, van dat oogenblik af, de Noordelijke Provinciën voor Spanje voor altijd verloren te rekenen.’
Charlotte van bourbon was, na de Parijsche bloedbruiloft, insgelijks naar Duitschland geweken. Zij, de Hervormde leer zoo innig toegedaan, gruwde bij het berigt van dien nacht, waarin de misdaad, ten aanzien van gansch Europa, eene helsche overwinning behaald had. Afkeerig van een land, hetwelk aan deszelfs staatkunde de edelste burgers had opgeöfferd, om een' straal van verlichting voor altijd te versmoren, ontvlood zij met klara, die hare vriendin niet had willen verlaten, het klooster, en zocht aan het hof van den Keurvorst van den Palts, bescherming en vrijheid, om een geloof te omhelzen, hetwelk zij, niettegenstaande een veeljarig verblijf in de abdij van

{==226==} {>>pagina-aanduiding<<}
Jouarre, boven alles nog verre den voortang gaf.
Prins willem van Nassou, die haar had leeren kennen en beminnen, deed niet te vergeefs aanzoek om hare hand. Ook charlotte schatte den edelen bevrijder der Nederlandsche gewesten hoog. De Hertog van Montpensier mogt al zijne toestemming weigeren, deze voorslag mishaagde hem echter niet. Prins willem, van een der oudste vorstelijke geslachten, was bij alle hoven gezien, en met schitterende eigenschappen begaafd, kon hij, na zijnen terugkeer in de Nederlandsche provinciën, en het daardoor vervallen zijnde beslag op zijne uitgestrekte goederen, zich niet alleen beroemen, een der aanzienlijkste, maar ook een der rijkste vorsten van het middelpunt van Europa te zijn. Deze hinderpaal was dus van geene beteekenis. Aldegonde, zijn vertrouwde vriend, werd belast, om de schoone bruid af te halen, en naar Holland te geleiden. Van klara vergezeld, verliet charlotte het hof van den Keurvorst frederik, waar zij zoo vele blijken van toegenegenheid had ontvangen. In den Briel aangekomen, verwachtte haar het schitterendste feest; de liefde van een' edel' en beminnenswaardig' Vorst, en de toejuiching van een vrij, verlicht en beroemd volk.
Intusschen was alva meer en meer in aanzien gedaald. Te vergeefs poogde hij zijn gezag op nieuw te vestigen. De eene aanzienlijke stad na de andere viel hem af. Amsterdam alleen bleef hem getrouw. Zijne vloot ontmoette allerwegen

{==227==} {>>pagina-aanduiding<<}
tegenspoeden. Zijn bekwaamste Admiraal, bossu, werd, na een' verloren' slag op de Zuiderzee, gevangen genomen. Zijne soldaten sloegen, door het achterblijven hunner soldij verbitterd, tot muiterij over, of vereenigden zich met de Malcontenten. De aanzienlijken des lands verachtten hem, en de staatkunde van nassau deed hem ook datgene weêr verliezen, wat zijne bevelhebbers voor korten tijd hadden herwonnen. In één woord, alva had zijne rol uitgespeeld, en verlangde niets meer, dan een spoedig ontslag. Dit bleef dan ook niet lang achterwegen. Filips zag te laat, dat toledo de man niet geweest was, om de Provinciën voor hem te behouden, alwaar hij zelf zijnen vroeger verkregenen roem, door kwalijk geplaatste maatregelen, verspeeld had, en requesens werd afgezonden, om het bestuur van den teruggeroepenen Landvoogd onverwijld over te nemen. - Zie daar, het korte beloop der gebeurtenissen in den tijd van zes jaren, welke wij met een' vlugtigen blik waren voorbijgesneld. - Keeren wij thans tot galama terug.
Aan het hoofd en een weinig van de ruiterbende verwijderd, reed hij naast den Luitenant stilzwijgend voort. Eensklaps vielen hem, aan den zeekant genaderd, de nieuwelings voltooide dijkwerken in het oog. ‘Zie daar!’ zeide heddes, ‘een reuzenwerk, doer robles tot stand gebragt.’
‘Dit werk,’ antwoordde galama, ‘heeft hem waarlijk aanspraak op onze achting gege-
{==228==} {>>pagina-aanduiding<<}
ven; het getuigt van een' schranderen en onvermoeiden geest. Hoe jammer, dat de stichter van deze weldaad niet voor onze zaak te winnen is!’
‘Robles heeft hier nog vele aanhangers, en er zal eene bijzondere omzigtigheid vereischt worden, om hem te verschalken; hij staat als een oud stuurman op zijnen post, en wee onzer! zoo wij hem niet van het spel kunnen drijven.’
‘Zijt gij er wel zeker van, zijn vertrouwen te bezitten?’
‘Ja en neen. Men heeft mij zwart genoeg bij hem trachten af te schilderen; dan ik meen te moeten gelooven, dat hij mij tot heden nooit heeft verdacht.’
‘In alle gevallen zou ik u, uit voorzigtigheid, aanraden, om met uwen gevangene Groningen niet te genaken, zonder zekerheid, hoe er de zaken geschapen staan; gij zoudt anders ligt in het geval kunnen komen, van hem in de eenzaemheid gezelschap te moeten houden.’
‘O! dit durft robles niet; hij vreest de klaauwen van den leeuw, en behalve dat, ontziet hij de burgers, bij welke heddes zeer wel bekend is.’
‘Denk aan Zutphen, Naarden en Haarlem,’ zeide galama met een' zucht. ‘Men heeft tot het bereiken zijner oogmerken nooit iets ontzien, en zal hij, die dan nergens zijn woord voor gegeven heeft, dit wel doen? Ik vrees, Luitenant!’

{==229==} {>>pagina-aanduiding<<}

‘Uwe vrees is niet ongegrond. - Doch over iets anders. Gij kent bernardino?’
‘Of ik hem ken!’ zeide galama op een' smartelijken toon. ‘Met hem herinner ik mij de gelukkigste oogenblikken van mijn leven. Dan waartoe die smartelijke herinnering, heddes? Gij rijt eene oude wond open, die nog niet genezen is.’
‘Het spijt mij, eene snaar te hebben aangeroerd, welke u een' bitteren terugblik verschaft. Vergun mij echter ééne vraag: Wie is hij, in wien men zoo veel belang stelt?’
‘Dit had ik van u willen weten; want hoezeer ik ook in eenige betrekking tot hem gegestaan heb, is zijne afkomst mij even vreemd, als zijn tegenwoordig verblijf.’
‘Zonderling!’ sprak heddes; ‘hij moet een voornaam edelman zijn, want robles laat zich aan zijne gevangenneming zeer veel gelegen zijn. Don juan heeft hem dit schriftelijk en ten sterkste aanbevolen.’
‘Don juan! de nieuwe Landvoogd!.. Altijd vervolgt men dien man. Alva haatte hem, en spaarde niets tot zijn verderf. Zijne misdaad moet ontzettend, of zijne deugd onnavolgbaar zijn.’
‘Paf!’ hoorde men ter zijde van den dijk aan den zeekant. ‘Wat is dat?’ riep heddes. ‘Bij alle heiligen! het is waarachtig een kanonschot.’

{==230==} {>>pagina-aanduiding<<}

Beiden reden den dijk op. ‘Links,’ riep heddes, ‘zie daar een schip.’
‘Dat is eene galei van boshuizen,’ zeide galama. ‘Ziet gij die zwarte stip wel in het verschiet? Dat is vast een Enkhuizer, die den Amsterdammer in het vaarwater zit.’
‘Gij hebt gelijk,’ riep heddes; ‘ik zie thans duidelijk zijnen wimpel.’ Naauwelijks was hem het woord uit den mond, of een kogel snorde over den dijk.
‘De Geus verstaat geen gekscheren,’ riep galama; ‘laten wij ons uit de voeten maken, anders neemt hij ons op sleeptouw naar de eeuwigheid.’
Spoedig sprongen zij den dijk af, en stelden zich op nieuw aan het hoofd der ruiters. Reeds daalde de zon in het meer van Flevo; de trompetter zette zijn blaasinstrument aan den mond, en het escadron reed stapvoets, onder het eentoonige geluid eens reeds dikwerf aangehoorden marsch, vermoeid en alles behalve welkom, de aloude hoofdstad van Vriesland binnen.



{==231==} {>>pagina-aanduiding<<}

XII. Hoofdstuk.

Zonder op den aanvoerder acht te slaan, beschouwden de bewoners der weleer bloeijende en rijke hofstad, de komst der ruiters als niets goeds voorspellend. De schepen, door sonoi afgezonden, hadden reeds verscheiden dagen in het gezigt der haven gekruist, en zij wenschten evenmin eene landing te bevorderen, als Spaansche bezetting in te nemen. Sonoi was door zijne gestrengheid en oploopendheid gevreesd; de Watergeuzen waren als onhandelbare en plunderzieke lieden bekend, en de Spanjaarden niet minder dan beiden gehaat; de zeeplaatsen stonden voor gedurige invallen van de eersten bloot, en niet minder voor de wraakzucht der Spanjaarden, die zulks op de onschuldige strandbewoners zochten te verhalen. Het was dus niet vreemd, dat de komst der krijgslieden althans schijnbaar onverschillig werd aangezien. Geen' vriendelijken groet ontmoetten zij in de straat, welke zij doortrokken. Slechts hier en daar stak een nieuwsgie-
{==232==} {>>pagina-aanduiding<<}
rig hoofd over de onderdeur, dat men dan ook weêr bijna even spoedig achter de toeslaande bovendeur zag verdwijnen.
Op het marktplein beval heddes halt. De kwartiermaker trad te voorschijn. Hierop werden een paar posten uitgezet; de ruiters trokken naar het voor hen gereed gemaakte gebouw, en de aanvoerder zocht met galama het beste logement op, om aldaar van den vermoeijenden marsch behoorlijk uit te rusten.
Naauwelijks was de dag aangebroken, en hadden de inwoners hunne gewone bezigheden hervat, of eenige ruiters begaven zich naar den havenkant, om aldaar hunne waarnemingen te bewerkstelligen. Zij sloegen met arglistige blikken de armoedige visschersschuiten gade, welke gereed lagen om zee te kiezen, of van hunne vangst terugkeerden. Met tegenzin bespeurden de sterk gespierde Vriezen deze bewegingen. Zij trachtten er te vergeefs de bedoeling van op te sporen, en vermeden zorgvuldig alle aanraking met de gehate satellieten van het Spaansche bestuur.
Niet lang hadden de ruiters aan den zeekant vertoefd, of zij staken de hoofden bij elkander: ‘Valga me dios!’ zeide er een, ‘ziet gij daar ginds die zwarte stip wel?’
‘Dat schijnt wel een Watergeus,’ zeide er een; ‘laat ons op onze hoede zijn.’
‘Che le madre de dios! het is een Amsterdammer,’ mompelde de eerste, terwijl het

{==233==} {>>pagina-aanduiding<<}
vaartuig zijne vlag heesch en een anker uitwierp.
Niet lang had het schip dus stil gelegen, of eene boot stak van boord, en naderde den wal.
‘Ziet gij dien vermomden persoon wel?’ zeide een der Spanjaarden. ‘Mij dunkt, hij heeft veel van een' bespieder van sonoi.’
‘Onmogelijk,’ hervatte een ander. ‘Hoe kan er zich een spion van sonoi of dirkz op eene Amsterdamsche galei bevinden?’ -
‘Waarom niet?’ herhaalde de vorige. Het ‘zou de eerste maal niet zijn, dat er zich een spion in Spaansche vermomming op eene onzer galeijen bevond.’
‘Dan moet het martena zijn,’ mompelde een derde; ‘zijne loerende oogen, zijn haviksneus, zijne spitse kin en zamengetrokken lippen teekenen wel iets den ketter.’
Tegelijk stapte de vreemdeling aan wal. Hij groette de Spanjaarden met den Vlaamschen tongval, en wilde zijnen gang regt op de poort rigten.
‘Met uw verlof!’ zeide de aanvoerder, hem bij de mouw vasthoudende, ‘alvorens uwe bestemming te volgen, zult gij ons eerst naar onzen Kommandant moeten vergezellen.’
‘Dit verzoek heeft veel van een' bevel,’ zeide de vreemdeling spotachtig; ‘doch kom aan! als het zoo wezen moet: ik twijfel er niet aan, of mijne zending zal uwen bevelvoerder welkom zijn.’
‘Dat gaat ons niet aan,’ vervolgde de Span-
{==234==} {>>pagina-aanduiding<<}
jaard; ‘het is ons hetzelfde, of gij van Onze Lieve Vrouw, of van den duivel gezonden zijt.’
De vreemdeling kruiste zich. ‘Afschuwelijk!’ riep hij; ‘gij beleedigt eenen echten Kastiliaan.’
‘Zijt gij Spaanschgezind?’ was het antwoord, ‘dan zal men u laten loopen; zijt gij een ketter, dan zal men u hangen.’
‘Een schoone troost! Nu, daarvan heb ik geen nood; en wat het hangen der ketters betreft, daar heb ik niets tegen: dat is een echt christelijk werk; gij verdient er de absolutie mede.’
‘Marsch!’ donderde de Spanjaard, zijnen gang regt naar den Luitenant rigtende.
‘Hier breng ik u iemand,’ zeide hij, bij heddes binnentredende, ‘die mij verdacht voorkomt.’
‘Zoo, zoo!’ zeide heddes, ‘gij hebt uwen pligt wel volbragt; niemand mag, zonder onze vrijlating, door deze stad trekken. Laat zien, wien brengt gij mij?’
De vreemdeling werd binnengelaten. Hij boog zich met eene huichelachtige vriendelijkheid.
Heddes nam hem met een meesterachtig voorkomen, van het hoofd tot de voeten, op.
‘Ik dacht niet, hier eenen wachtpost te zullen ontmoeten,’ zeide de eerste, wien de scherpe blikken van den Luitenant hinderlijk waren; ‘doch de voorzigtigheid van den Landvoogd is prijsselijk: men kan die in deze tijden van onrust niet genoeg in acht nemen; de strooperijen der ketters vereischen de grootste voorzorgen.’

{==235==} {>>pagina-aanduiding<<}

‘Gij zijt hier niet gebragt, om de bepalingen van onzen Landvoogd te beoordeelen,’ voerde heddes hem te gemoet: die gaan u niet aan, ‘Mijnheer!’
‘Vergeef mij; doch mijne betrekkingen tot het bestuur zijn u onbekend.’
‘Zij zijn mij al te wel bekend, en uwe gedragingen eischen de meeste voorzigtigheid; men zal u naar Groningen opzenden.’
‘Veel eer,’ mompelde de vreemdeling met een' gemaakten lach; ‘mijne bestemming was derwaarts, en ik reken mij vereerd door uw geleide; de Landvoogd was aldus van mijne aankomst verwittigd.’
‘Ik zal u eene eerewacht medegeven; gij zult te Groningen een der beste logementen betrekken, en men zal daar zorgvuldig voor uwe veiligheid waken.’
‘Al te veel goedheid! Waarlijk! uwe betuigingen zijn christelijk en opregt; dan vergun mij...’
‘Niets, mijne orders zijn bepaald; voor het minst zult gij gehangen of verbrand worden.’
‘Er moet hier eene vergissing bestaan,’ zeide de vreemdeling - ‘of er zouden gebeurtenissen moeten voorgevallen zijn,’ vervolgde hij angstig en verward, ‘welker gevolgen...’
‘Voor u zeer nadeelig zouden zijn,’ hernam heddes, een' argwanenden blik op hem werpende, en vermoedens te zijnen nadeele opvattende.

{==236==} {>>pagina-aanduiding<<}

‘Volstrekt niet,’ mompelde de eerste, die zijne verlegenheid wilde verbergen, en zich trachtte te herstellen; ‘deze ruiters echter,’ zeide hij, moed vattende; ‘logenstraffen de vrees, welke gij mij wildet aanjagen. Gij schertst, Mijnheer de Kommandant!’
Heddes haalde de schouders op. ‘En gij,’ zeide hij, ‘schijnt mij diegene niet te zijn, waarvoor gij u uitgeeft. Doch ter zake. Beginnen wij ons onderzoek. Hoe is uw naam, mijnheer?’
‘Antonio,’ was het antwoord, ‘lid van de heilige vereeniging van...’
‘Zoo, zoo!’ mompelde heddes, den neus verachtelijk optrekkende; ‘gij behoort alzoo tot de banier van loyola.’ Tegelijk haalde hij een papier uit den zak, en sloeg er een vlugtig oog in. ‘Vermomming,’ ging hij voort, ‘vermomming... Men zal u weten te overtuigen.’
‘Ik ben bij robles bekend,’ riep antonio ongeduldig. ‘Uwe papieren zijn onjuist, of er bestaat eene oogenschijnlijke en heillooze gelijkenis, die zich in Groningen zal ophelderen.’
‘Zwart, pikzwart...’ vervolgde heddes, dan op het papier, dan op den Monnik ziende, ‘valsch van uitzigt... Het kan niet missen.’
‘Mijnheer! bij de Heilige Maagd! gij drijft dit spel te ver.’
‘Tandeloos...’ bromde heddes, ‘een haviksneus, spitse kin...’
Thans trad galama binnen. Deze wierp een'

{==237==} {>>pagina-aanduiding<<}
vlugtigen blik op den Monnik en verstomde van verbazing. Hij fluisterde heddes eenige woorden in het oor, en trad op nieuw buiten het vertrek.
Antonio merkte dit op; doch hij herkende het hem niet vreemde gezigt geenszins: tijdverloop had galama een oogenblik voor hem onkenbaar gemaakt.
‘Gaan wij voort,’ vervolgde heddes: ‘Arglistig, wraakgierig en in den hoogsten graad boosaardig.’
Antonio sloeg de handen in elkander. ‘Dit gaat te ver!’ bromde hij. ‘De Heilige Maagd moge u beschermen! Deze aanranding blijft gewis nimmer ongestraft.’
‘Het signalement komt in alles met den bewusten persoon overeen,’ zeide heddes, die zich tot de ruiters wendde, het papier weder in den zak stak, en zich toen tot den Monnik keerde. ‘Gij zult mij thans nog op twee vragen dienen te antwoorden.’
‘Wanneer gij mij eerst uwe lastgeving gelieft te vertoonen,’ antwoordde antonio verbitterd.
‘Uwe papieren!..’ riep heddes forsch.
‘Die zal ik aan robles zelven overgeven.’
‘Neemt ze den spion van sonoi af!’ donderde heddes tegen de ruiters.
Deze deden wat hun bevolen was.
‘Brengt hem in de stadsgevangenis! Dat niemand tot hem toegelaten worde!’
De ruiters gehoorzaamden, en sloegen, met den

{==238==} {>>pagina-aanduiding<<}
Monnik in hun midden, den weg in, die hun bevolen was.
Heddes greep de papieren van antonio, en spreidde dezelve voor zich op de tafel uit. Galama trad bij hem binnen. ‘Gij kent dien man?’ vroeg de Luitenant, hem aanziende.
‘Hij is een booswicht,’ antwoordde galama, ‘een onverbeterlijke schurk, die de goede zaak veel nadeel toebrengt.’
‘In allen gevalle is hij in onze handen onschadelijk. Laat ons zijne papieren nazien.’
Het eerste wat hun in het oog viel, was een stuk van roda, waaruit zij gewaar werden, dat de Raad van Staten grootendeels gevangen genomen was, en roda zelf zich in Antwerpen naauwelijks veilig achtte. Ook dat stella op weg naar Groningen was, of er waarschijnlijk reeds zijn moest, om de Staten van dat gewest en van Vriesland tot de ontworpene Gentsche bevrediging over te halen.
‘Zie daar hebben wij het!’ zeide heddes; ‘misschien is hij reeds in Groningen. Robles heeft zijne maatregelen genomen: men werpt hem in den kerker, en het is met de bevrijding onzer Provinciën gedaan.’
‘IJlen wij er naar toe,’ riep galama; ‘verhinderen wij het uiterste, en Vriesland is ons!’
Zonder weifelen, gaf heddes aan zijne manschappen order, om zich onverwijld weder marschvaardig te houden. De gevangene Monnik werd in de achterhoede geplaatst, en de ruiters rukten

{==239==} {>>pagina-aanduiding<<}
stilzwijgend, in eene geslotene kolom, weder de stad uit, op een' snellen draf den weg naar Groningen inslaande.
In een der voornaamste huizen te Groningen, dat door deszelfs aanzienlijke bouworde meermalen de opmerkzaamheid der vreemdelingen tot zich trok, en het prachtige bisschoppelijke paleis in schoonheid niets toegaf, wandelde, in een der rijkgestoffeerde vertrekken, een man van middelmatige grootte, met de armen over elkander geslagen. Zijn uiterlijk voorkomen teekende dat van eenen gebieder, die door zorgvolle omstandigheden omgeven is. Men kon aan hem zien, dat hij van geene Nederlandsche afkomst, maar een vreemdeling was. Zijne blikken waren ernstig, doch onrustig, en het eene denkbeeld verdrong het andere voor zijnen geest.
Het was gasper robles, de Landvoogd van Vriesland. Zijn kamerdienaar trad bij hem binnen, en overhandigde hem een pak papieren.
‘Leg ze op die tafel ter neder,’ zeide hij. ‘Wat hoort gij in de stad, diego?’
‘Weineg goeds, uwe Excellentie! Het gevangenzetten van den vreemdeling is het onderwerp van alle gesprekken. Uwe Excellentie vergeve het mij, maar het volk veroorlooft zich dreigende uitdrukkingen.
Robles schudde het hoofd. ‘Spreek vrijuit,’ zeide hij: ‘men verwenscht mijn bestuur; de ondankbaren hebben vergeten, wat ik voor Vriesland gedaan heb.’

{==240==} {>>pagina-aanduiding<<}

‘Ik heb van dit alles niets gehoord,’ zeide diego; ‘maar wel, dat de vreemdeling het voorwerp van de algemeene deelneming is. Ware ik uwe Excellentie, ik zou meer op mijne hoede zijn; men dreigt de gevangenis open te breken.’
‘Eene partij kogels voor dat gespuis, en het zal wel zwijgen. Het volk is even als de stieren: ontembaar, zoo men den halster wat te ruim viert. Het zegt niets, wanneer het gepeupel zijne muitzucht openlijk botviert: de gestrengheid der regtbanken bereikt niet zelden den opstand. Doch hoordet gij niets anders, goede diego?’ vervolgde de Landvoogd, achteloos tegen eenen der marmeren stijlen van den rijkversierden schoorsteenmantel leunende, terwijl zijn oog op den ouden dienaar gevestigd bleef.
‘Het past mij niet, de geheime bekommernissen van uwe Excellentie uit te vorschen; dan wat zou een gewoon dienaar kunnen weten? De drijfveren der staatkunde zijn verre boven mijn bereik.’
‘Gij hebt gelijk, diego! Het is niet het gemeene volk, dat ons verblijf hier gevaarlijk maakt: het zijn de grooten, wier geheime kuiperijen zelfs de grondslagen van den troon ondermijnen. Het is een weefsel, door geene Inquisitie te verscheuren; de looze aanslagen van eenen alva kaatsten er zelfs op terug. Bij S. Franciscus Xavier! wij verwonderen er ons over, nog in Vriesland te zijn.’

{==241==} {>>pagina-aanduiding<<}

‘Ik ben aan dit land gewend, en zou het niet gaarne weder verlaten.’
‘Bij God, oude! dit zult gij ook niet, al moesten er ook nog tien hoofden van eenen stella vallen; bloed zal het kosten, eer robles de teugels uit de handen geeft.’
‘Bloed!’ herhaalde diego huiverende; ‘ach, goede meester! gij weet niet, hoe zwaar ons dit op het hart drukt. Nimmer zag ik u zoo gestreng. Zullen de Vriezen den naam van den besten der meesters vervloeken?’
‘Gij spreekt stout,’ zeide robles, terwijl zijne oogen wild door het hoofd rolden; ‘zij zullen mij ten minste vreezen. Wijt het uwe langdurige diensten, dat ik u dus ongestraft hooren kan. Ik regeerde zacht,’ vervolgde hij, snel op en neder gaande; ‘ik waagde er mijn leven aan, en men tracht mij de heerschappij te benemen; de eerste stap is gedaan, diego!’
De dienaar zweeg; bij ontstak de waslichten en verwijderde zich.
Meynarts, de Provoost, trad binnen. Het was een nietig mannetje. Een boosaardige trek speelde hem op de lippen. Zijne aschgraauwe oogen hadden het levendige vuur der jeugd verloren; doch de krachtelooze blik teekende nog bloedgierigheid en geveinsdheid. De vooruitstekende onderlip rustte bijna op zijne spitse kin, die zich gestadig op en neder bewoog. Zijne dorre hand hield den gepluimden hoed vast. Met eene diepe buiging naderde hij den Portugees. Deze

{==242==} {>>pagina-aanduiding<<}
knikte hem vriendelijk toe, en trachtte zijn gelaat eene andere plooi te geven, om den afkeer te verbergen, welken hij dien man heimelijk toedroeg.
Beiden wandelden eenigen tijd stilzwijgend naast elkander het vertrek op en neder. De Provoost opende eenige malen den mond; dan hij zweeg, daar de Landvoogd stijf voor zich heen zag. Eindelijk wendde deze zich plotseling tot hem, en zeide: ‘Hoe verre ligt Madrid van Groningen, mijnheer?’
De Provoost raakte blijkbaar in verwarring. Hij wist niet, wat hij van zijnen meester denken, of hierop antwoorden moest. Hij zweeg, en legde zijnen hoed, even of hij niets verstaan had, op eene zitplaats neder.
‘Gij begreept mij niet,’ zeide robles; ‘ik vroeg u, hoe verre Madrid van Groningen ligt?’
De Provoost meesmuilde. Eindelijk antwoordde hij verlegen: ‘Nu ja, uwe Excellentie! Madrid ligt wel zeer verre van Groningen.’
Robles lachte en tikte hem op den schouder: ‘Nog vattet gij mijne meening niet. Madrid ligt hier ver genoeg van daan, dan dat men ons in onze plannen zou kunnen dwarsboomen. De souvereiniteit over Vriesland ware toch wel iets waardig.’
De Provoost knikte, ten bewijze van toestemming. ‘Thans spreekt uwe Excellentie duidelijk.’

{==243==} {>>pagina-aanduiding<<}

‘Ik heb regt op de erkentelijkheid der Vriezen; ik ken hunne belangen. Zijn mijne regten hier niet welsprekender, dan die van den Prins van Oranje op Holland en Zeeland? Ik heb dit land door groote werken voor de overstroomingen der zee gedekt; de bepalingen van alva verzacht; geene drukkende belastingen geheven; de Spaansche bezettingen zoo veel mogelijk geweerd...’
‘Uwe Excellentie heeft regt.’
‘Spanje moet de heerschappij over dit land verliezen: dit is eene uitgemaakte zaak; de invallen van sonoi worden gevaarlijk, en de Algemeene Staten zijn begeerig, dit gewest aan zich te onderwerpen.’
‘Voorboden van onze verwijdering.’
‘Ha! wie zegt dit?’ zeide robles: ‘A los diabolos! men zal mij van deze plaats moeten rukken; eer vraag ik hulp uit Madrid. De kans is wisselvallig, ik weet het; doch kan het den Vriezen niet onverschillig zijn, aan wien zij hunne onafhankelijkheid te danken hebben?’
‘Het wantrouwen...’ mompelde meynarts.
‘Het is zoo, verandering van regering, verandering van regeerders en ambtenaren; doch er moeten hoofden vallen: ik, Heer van Vriesland, gij, de tweede naast mij.’
De Provoost grimlachte; hij maakt eene buiging: ‘Gij zult uw vertrouwen aan geen' ondankbaren besteed hebben,’ zeide hij.

{==244==} {>>pagina-aanduiding<<}

‘Ik weet het,’ vervolgde robles; ‘de heerschappij is eene aangename taak: men kan zich, hoe gevaarlijk ook, er moeijelijk van losrukken. Wie zal aan de dienst van eenen filips die schoone roeping opofferen? Hij is de onderdrukker van mijn vaderland. Welk regt heeft hij, om Portugal te veroveren?’
‘Niets meer dan gij, om u van het bezit van deze landstreek te verzekeren.’
‘Juist.’ (Hier zweeg de Landvoogd eene poos, en legde de hand aan het voorhoofd.)
‘En stella?’ vroeg de Provoost, aan het gesprek eene andere wending gevende.
‘Stella?..’ zeide robles, terwijl zijn toon somber werd; ‘hij is degene, die bestemd is, om Vriesland aan de zijde der Staten te brengen.’
‘Men heeft niets uit hem kunnen verkrijgen; de dreigingen der regtbank heeft hij met verachting aangehoord. Zijne hardnekkigheid is zonder voorbeeld.’
‘De pijnbank zal hem wel gedwee maken,’ bromde robles onwillekeurig.
‘Hij zal de proef ondergaan; bij alle heiligen! de gestrengste, waaraan ik ooit éénen mijner patienten onderworpen heb.’
‘Gij verstaat uwe ambtsbediening meesterlijk,’ zeide robles op een' kouden toon; ‘ik geef hem geheel in uwe handen. Gij verstaat mij?’
‘Meynarts knikte, ten teeken van goedkeuring.

{==245==} {>>pagina-aanduiding<<}

Heeft uwe Excellentie mij niets meer te bevelen?’ vroeg hij, zich gereed houdende om te vertrekken.
‘Morgen om dezen tijd verwacht ik u weder,’ antwoordde de Landvoogd, den Provoost, bij het omkeeren, eenen blik van verachting nawerpende.
Onvergenoegd over zich zelven, wierp hij zich in eenen leuningstoel, en staarde op de afbeelding van de gewezene Landvoogdes margaretha, welke vlak over zijne zitplaats hing, en flaauw door de waslichten beschenen werd. Hij weifelde, en streed een' hevigen kamp met zich zelven. Anders van eene goede inborst, had hij zich door eene onoverwinnelijke neiging tot de heerschappij laten vervoeren, en barstend van spijt, dat hij die zich welligt zou zien ontvallen, beging robles de eerste daad van onregtvaardigheid en wreedheid.
De aanblik van margaretha's beeldtenis hield hem onwillekeurig geboeid. De gedachte aan hare deugd en gematigdheid drong onwillekeurig zijn hart binnen. Zij scheen hem eene waarschuwende stem, om tijdig van den ingeslagenen weg terug te keeren. Hij huiverde. Dan eensklaps stond hij op, en wendde de blikken van de schilderij af. ‘Zij was eene vrouw,’ mompelde hij, ‘eene zwakke vrouw, en zoo zij den weg van gestrengheid had ingeslagen, waren de Nederlanden voor Spanje niet verloren geweest. Het zou wel dwaasheid zijn, in een voornemen te wankelen, waarbij niets misdadigs beöogd wordt.

{==246==} {>>pagina-aanduiding<<}
Was filips staatkunde niet veel bloediger; en is het niet beter, dat er één hoofd valt, dan dat nieuwe beroeringen, gelijk die der Schieringers en Vetkoopers, zich weder van dit gewest meester maken? Zal eene andere omwenteling dan geen bloed kosten? Maar dit komt niet voor mijne rekening. Hoe! en ik zal het verdragen, dat oranje hier weêr nieuwe zegeteekenen oogst?.. Nimmer! Robles en Vriesland,’ riep hij uit, ‘zoo lang er een vonkje leven in dit hart en kracht in dezen arm is!’
Naauwelijks had hij deze woorden geuit, of eene kleine en hem onbekende gedaante sloop het vertrek binnen, en stelde zich, na eene korte buiging, vlak voor hem.
‘Wie zijt gij?’ vroeg robles op zijn' gewonen toen. ‘Wat zijn uwe belangen?’
‘Wie ik ben, is u onverschillig,’ antwoordde de gedaante. Wat mijne belangen aangaan, het zijn de mijnen niet, waarom ik voor u verschijn; het zijn de uwen.’
‘Vreemdeling! weet gij in wiens paleis gij zijt?’
‘Ik weet het; gij zijt robles; doch niet dezelfde, die op de dijken van Vriesland eene eerzuil verdiend heeft; niet dezelfde, die bij de laatste en geduchte overstrooming de ongelukkigen, met gevaar van zelfbehoud, aan het leven teruggaaft: die robles is uit dit paleis verdwenen.’
‘Bij de Heilige Moeder! gij spreekt tot mijn

{==247==} {>>pagina-aanduiding<<}
hart,’ antwoordde de Landvoogd weemoedig. ‘Waarom heb ik niet eerder iemand aangetroffen, die mij dit gezegd heeft?’
‘Waarom niet eerder?’ antwoordde gene. ‘Hebt gij wel iemand gezocht, die u de waarheid zeggen kon? Hebt gij u niet in de armen van onverlaten geworpen.’
‘Het verwijt is hard.’
‘Verre van daar. Het is de waarheid; schoonschijnende redenen kunnen onze daden nimmer regtvaardigen; de staatkunde, die dekmantel van zoo veel kwaads, kan die zelfs niet billijken. De misdaad staat overal op hare plaats, en schoon wij met haar een verbond hebben gesloten, kunnen wij hare sporen nimmer uitwisschen.’
‘Onheilspallende woorden!.. Gij belast u met eene wreede taak.’
‘Is het dan reeds wreed, herinnerd te worden aan onze eigene dwalingen? Men moet wel verbasterd zijn, om daarin onzen eenigen regter te erkennen,’ zeide de vreemdeling op eenen vrijmoedigen toon.
‘Uwe verschijning verbaast mij,’ zeide robles; ‘gij vertoont u met andere oogmerken, dan die, welke gij voorgeeft.’
‘Treed terug! ontsla stella! en dit is de prijs, tot welken gij uwe Landvoogdij behoudt.’
‘Ha! eene schoone belofte. Gij zijt dan wel een buitengewoon gezant van eene magtige mogendheid. En wie heeft er hier iets buiten

{==248==} {>>pagina-aanduiding<<}
mij te beschikken?’ riep hij met eene aanmerkelijke toonverandering.
‘Vraagt gij wie? Kent gij, die dit gewest jaren lang beheerschtet, deszelfs wetten en privilegiën dan nog niet? Is het u ontgaan, dat aan de Staten des lands het regt van opperheerschappij toebehoort?’
‘Ik zou mij aldus aan de bevelen der Staten onderwerpen?’ zeide robles lagchende. ‘Een schoon vooruitzigt, dat gij mij opent.’
‘Nog bezit gij de achting der bewoners; gij behoeft niets meer te doen, dan tot de Pacificatie van Gent toe te treden: ik ben gemagtigd, u dan de verzekering uwer heerschappij te geven.’
Robles wandelde onrustig de kamer op en neder; hij sloeg zijn oog op de papieren, die op de tafel lagen; het verhaal van de gevangenneming van stella was er bij. ‘Zie daar,’ zeide hij, ‘ligt de slagboom, welke mij van de Gentsche bevrediging afscheidt. Stella...’
‘Stella is uw vertrouwen waardig; hij is een edel mensch: de bedoelingen, welke gij hem toeschrijft, zijn valsch.’
‘Het is te laat!’ riep robles hevig; ‘hij is een verrader; hij zelf vlamt op het bezit van het stadhouderschap. Dan, wie gij zijn moogt,’ sprak hij, na een oogenblik stilzwijgen, ‘aan de zaak is niets te veranderen; ik ben hier niemand rekenschap verschuldigd, en ken mijne pligten omtrent den Koning.’

{==249==} {>>pagina-aanduiding<<}

De kleine man grimlachte. ‘De ijver voor Spanje is anders aanmerkelijk verflaauwd; dan, wat stella, betreft, ik beef bij het herdenken aan zijn lot: bedenk, dat voor zijn hoofd tien hoofden zullen gevorderd worden.’
‘Uw toon wordt vermetel,’ sprak robles hevig, naar de schel tredende, om zijne bedienden te roepen.
‘Ik bevroed uw oogmerk: uwe wachten zijn nabij; dan de mijnen omringen uw paleis.’
De Landvoogd zag hem stijf in het gezigt.
‘Geef mij stella weder,’ vervolgde gene: ‘voor het laatst bid ik u om deze gunst.’
‘Hij ondergaat dit oogenblik de proef,’ was het antwoord van den hevig geschokten gebieder. ‘Dit oogenblik ondergaat hij de straf van zijn verraad. Gij ziet dus, wie hier heer en meester is.’
‘Vervloekt zij uw bestuur! maar deszelfs einde is nabij,’ riep egbert op een' verbitterden toon, eensklaps weder uit het vertrek verdwijnende.
Dit oogenblik trad heddes binnen. De ontroerde Landvoogd werd hem naauwelijks gewaar. Zijne bekommering en het bewustzijn der verachtelijke wraakoefening drukten hem diep ter neder.
‘Uwe Excellentie vergeve het mij, dat ik haar nog zoo laat op den dag mijne opwachting make.’
‘Robles zag op. ‘Ha! mijn Luitenant!.. Gij zijt

{==250==} {>>pagina-aanduiding<<}
mij altijd welkom. Hoe zoo spoedig terug? Zaagt gij niemand de kamer uitgaan?’ zeide hij, terwijl zijne blikken op de deur van het vertrek gevestigd waren.
‘Ik zag wel iemand, dan bij was mij te spoedig voorbij, om hem bijzonder op te merken.’
‘Het doet ook niets ter zaak; gij zijt een brave jongen, en ik ben blijde u weder te zien; gij treft mij in moeijelijke oogenblikken, en wij behoeven te dikwijls een' opregt' vriend, om ons de staatsstormen te helpen bezweren.’
‘Het is mij altijd een aangename pligt, en ik geloof mij, in mijn kort afwezen, hiervan niet kwalijk gekweten te hebben.’
‘Gij hebt mijne verwachting nimmer te leur gesteld: ik schenk u mijn onbepaald vertrouwen; gij zult mij eenen bespieder helpen opsporen, die mij in mijn paleis zelf heeft durven honen.’
‘Stella?..’ vroeg heddes in eene angstige verwachting?
‘Stella is in onze magt; in den kerker verwachten wij zijne staatkundige geloofsbelijdenis.’
‘Gij deedt kwalijk, mijn gebieder! Stella verdiende uw wantrouwen niet. Ik heb een' persoon van veel meer gewigt in mijne handen.’
‘Ook gij op de hand van dien stella?.. Zonderling! En wie is dan de man, die hem in misdadigheid overtroffen heeft?’
‘Het is een priester, die met eene geheime

{==251==} {>>pagina-aanduiding<<}
zending van Don juan in Vriesland voet aan wal zette: de eerste mistrouwt u; hij vreest voor den onbeperkten invloed, welken gij hier uitoefent, en een andere landvoogd moet Vriesland voor de heerschappij van Spanje verzekeren.’
‘Gij verbaast mij! Hoe had ik dit van Don juan kunnen verwachten! Zoo zijne geroemde scherpzinnigheid niet verder reikt, zal hij bezwaarlijk in Braband den vindingrijken geest der Nederlanders kunnen ondermijnen. Het is niet ten onregte, dat de Rederijkers ons hier de dwaasheden der vorsten vertoonen.’
‘Uwe Excellentie vergunne mij dus aan te merken, dat het in deze omstandigheid geene onstaatkundige daad zou zijn, om zich aan de Algemeene Staten aan te sluiten. De aanslag van Don juan zal dien stap allen schijn van onopregtheid ontnemen, en geen geboren Spanjaard zijnde, is uwe landvoogdij u verzekerd.’
Robles grimlachte. ‘Had ik geenen zoo goeden dunk van u,’ zeide hij, ‘ik zou denken, dat gij zelf in de kamer der Rederijkers een lesje had genomen. Mijn goede heddes! uwe denkbeelden van de staatkunde zijn nog wat verward. De eerste stap tot de Gentsche bevrediging is ook de eerste tot onzen afstand van het bewind.’
‘Gij dwaalt, mijn gebieder! De Nederlanders zijn opregt en getrouw aan hunne verbindtenissen.’

{==252==} {>>pagina-aanduiding<<}

‘Goede jongen!’ zeide robles, hem op de schouders tikkende, ‘die goede trouw is een dienaar van het algemeene belang. Geloof mij, hoezeer ik uwe landgenooten acht, behoef ik hen van geene loosheid vrij te pleiten. De naam van den Spaanschen koning is lang genoeg gebruikt, om er de waarde niet van te kennen. Is de Pacificatie wel iets anders, dan een openlijke afval; en zoudt gij niet tevens gelooven, dat een ijverig aanhanger van de Katholijke Kerk bij de Staten een doorn in het oog zal zijn?’
Heddes haalde de schouders op. ‘Het eerste behoeft geene wederlegging: filips heeft onze regten verkracht; het laatste is eene gewetenszaak.’
‘Ziet gij, dat ik de zaak goed begrepen heb? Er schiet ons niets anders over, dan de Spaansche zijde te houden, zonder Don juan daarom te erkennen.’
‘Dit zweemt wel iets naar de opperheerschappij,’ mompelde heddes onverstaanbaar. ‘Zoo het mij voorkomt,’ vervolgde hij, ‘zal uwe Excellentie, door een gematigd gedrag, onmisbaar in de achting der Vriezen rijzen. Zou ik een bevel mogen verzoeken, om stella over de grenzen te brengen?’
Robles trok de wenkbraauwen te zamen; zijn oog flonkerde van vuur; hij trachtte als in het hart van heddes door te dringen.
‘Hoe nu!’ zeide hij, na eene poos; ‘hebt

{==253==} {>>pagina-aanduiding<<}
gij met uwen gevangenen priester zamengespannen; of denkt gij, dat robles zot genoeg is, om eenen man te ontslaan, die zelfs in de gevangenis kabalen smeedt?’
‘Hiervan ben ik onbewust?’ zeide heddes, ‘en het smart mij te hooren, dat een stella een misdadiger zoude zijn. Dan bedrieg u niet, mijn gebieder! Lastertongen hebben ons wel meer eene overijling doen betreuren: het zijn addergebroedsels, die zich eeuwig in de voorzalen der vorsten en opperhoofden houden vastgenesteld.’
‘Valga me dios! de duivel heeft ze uitgebroeid,’ zeide robles; ‘doch stella is werkelijk misdadig,’ vervolgde hij onwillekeurig, eenen blik op de pendule werpende. Het slagwerk bewoog zich, en elf slagen kondigden zich afgemeten en somber aan.
Robles verbleekte; hij telde het uur met eene sidderende stem. ‘De tijd is verstreken,’ zeide hij op een' doffen toon tegen heddes; ‘gij kunt gaan. Vergeet niet, u morgen bij mij aan te melden.’



{==254==} {>>pagina-aanduiding<<}

XIII. Hoofdstuk.

De sombere elf slagen herinnerden den Landvoogd, dat het misdadige uur daar was, wanneer stella, aan de wreedste folteringen ter prooi, eene onregtvaardige strafoefening zou ondergaan, en van partijdige regters de hoogste woede der vervolging zou moeten ondervinden; dan, zijne betere gevoelens waren onderdrukt, en robles offerde aan een vermeend en rampzalig eigenbelang de achting van een grootmoedig volk geheel op.
Heddes verliet sprakeloos de woning van den Landvoogd. Hij was overtuigd, dat stella onmogelijk te redden was. Tot galama teruggekeerd, overlegden zij, en smeedden te zamen verschillende plannen, die zij telkens weder verwierpen. De bevolking was nog niet rijp genoeg, om hun tot een van dezelve dienstig te zijn, en zij begrepen, toen hunne driften meer verkoeld waren, dat eene hopelooze onderneming, zoo die niet ten volle doel trof, de zaak in bare gevolgen

{==255==} {>>pagina-aanduiding<<}
veel meer zou verergeren, terwijl beider leven er tevens mede gemoeid was.
Men had intusschen uit stella, die streng gepijnigd was, niets kunnen verkrijgen. Ook werd antonio niet minder streng bewaard. De Edelen en grooten verzuimden intusschen niets, om de gemoederen van het volk meer en meer op te winden. De taal van hetzelve werd vermetel en dreigend, en de Landvoogd, die zijne zaak als gewonnen dacht, verschrikte niet weinig, bij het hooren van zijne spionnen, hoe men hem openlijk verachtte, en zijn' nabijzijnden ondergang voorspelde. Door geheimen kommer neêrgedrukt, durfde hij zelfs zijn paleis naauwelijks verlaten, en wantrouwde niet alleen hen, die hem omringden, maar zelfs die, welke hij door gunstbewijzen voor altijd aan zich dacht verbonden te hebben.
De krijgsbenden, die grootendeels uit Duitschers en Walen bestonden, neigden niet minder, om tot oproer over te slaan. In dien tijd gebruikte men tot de legerdienst veelal vreemdelingen, die aan hunne bevelhebbers zoo lang getrouw waren, als de soldij hun ten volle werd betaald; ook dikwijls, zoo lang er nog eenige plaats of landstreek viel uit te plunderen; dan, niet zoodra werd de betaling door geldgebrek verschoven, of de soldaten waren naauwelijks te beteugelen, en in hunne gelederen te houden. Ook dit was thans niet minder het geval. Stella had in zijne gevangenis zelfs gelegenheid gevon-
{==256==} {>>pagina-aanduiding<<}
den, om eenigen, die hem bewaakten, door belofte eener onmiddellijke voldoening, om te koopen en tot de zijde der Staten over te halen. Op deze wijze werd alles rijp voor eene omkeering der bestaande orde en den val van den Spaanschen gebieder.
Tot zoo verre gaat de geschiedenis van dit oogenblik. Eenige dagen waren er sedert de laatste voorvallen verloopen. Het was nacht, en de stad schijnbaar in diepe rust. Eene enkele wacht van getrouwe aanhangers van robles doorkruiste dezelve. Ook deze verliet weder voor korte oogenblikken de ledige straten, waarin geen spoor van eenig menschelijk wezen te ontdekken was, en de maan verschool zich insgelijks, voor het laatst eene flaauwe schemering op den toren van S. Marten werpende, achter een' grijzen nevel van zamengeperste wolken. Twee mannen, in digte mantels gewikkeld, gingen met overhaasting door eene van de als uitgestorvene straten. Het waren heddes en galama. Voor een onaanzienlijk huis hielden zij stil en klopten er aan. Een flaauw licht vertoonde zich in den gang, en de deur werd geopend.
In een laag en donker vertrek, waar het geraas van eene menigte stemmen zich liet hooren, traden zij binnen. Hier waren de Vriesche eedgenooten bij een' onaanzienlijk' bewoner verzameld, om voor de ontwerpen, tot welker uitvoering nog maar weinig tijds vereischt werd, te beraadslagen.

{==257==} {>>pagina-aanduiding<<}

Heddes en galama groetten de aanwezigen met eene ligte hoofdbuiging, en het geraas der stemmen, dat door hunne komst een oogenblik kalm was geweest, verhief zich op nieuw als een ruischende bergstroom. Galama had tijd, om thans het vertrek eens goed op te nemen. Hetzelve lag in het achterste gedeelte van het huis; de gewitte muren zagen er morsig en berookt uit; een groot vuur lag aan den haard, en de vlam van hetzelve gaf, door hare weêrkaatsing, aan de hevige gebaarden van de daar om heen verzamelde ridders en edelen, een afzigtelijk voorkomen. De lampen veroorzaakten door den walm eene benaauwende en verpeste lucht, en op eene eikenhouten tafel lagen, naast het schrijfgereedschap, eenige door elkander geworpene papieren. martena en carloo, die in eenen hoek van den haard naast elkander ijverig in gesprek waren geweest, wenkten galama, en ruimden hem eene plaats op hunne bank in. Martena stak de beenen op de ijzeren plaat uit, en rustte met de handen op de knieën, voorover gebogen en strak in het vuur ziende. Heddes wandelde van het eene einde van het vertrek naar het andere, en een der aanwezigen ging voort, met, na verscheiden perkamenten rollen, met groote zegels er aan, te hebben doorgebladerd, eenige voorgestelde punten op het papier te brengen.
‘Vergeet niet,’ zeide yvo, een voornaam landeigenaar, ‘dat wij ons de vrije uitoefening der Katholijke kerk ten sterkste voorbehouden.’

{==258==} {>>pagina-aanduiding<<}

De schrijver knikte toestemmend, en de pen bewoog zich op nieuw in zijne hand.
‘Het zou zeker eene verkeerde staatkunde zijn,’ zeide heddes, ‘eene eerdienst te willen weren, welke in onze gewesten zoo veel ijverige aanhangers vindt.’
‘In alle gevallen,’ hernam wiegbald, een geboren Groninger, ‘beding ik de S. Maartens-kerk voor onze geloofsgenooten, de Hervormden, en de bisschop mag, wat mij betreft, zijne fortuin in eene van de Waalsche provinciën zoeken; vooral houde men geene openlijke omgangen, mijne heeren! zij zijn stootend voor de gevoelens van anderen, en ondermijnen het burgerlijke gezag.’
‘Vrede! vrede!’ riep martena, die uit zijne peinzende houding wederom oprees; ‘verdraagzaamheid is de zelfstandigheid der Unie, de kracht van den Leeuw.’
‘Bij S. Ludger!’ riep er een, ‘zullen wij ons thans met kerkelijke geschillen bemoeijen? Laat ons liever eene bedevaart naar Ylst doen, dan dat wij, vóór wij het juk hebben afgeworpen, over nietige dingen haarkloven.’
‘Zie daar,’ zeide carloo, ‘komt de oude Vries uit de mouw! Straks raadplegen wij nog het orakel van den afgod Stavo, en verbeelden wij ons, met de schimmen der oude graven, edellieden en priesters, op den Upstalboom, onder den blooten hemel vergaderd te zijn.’
‘Bij S. Udolphus!’ hernam gene, ‘de oude

{==259==} {>>pagina-aanduiding<<}
Vriezen waren zoo bespottelijk niet. Eere, dien eere toekomt. Ik zoude wel wenschen, dat Vriesland deszelfs oude regten hername. Nog bewaar ik het schild en de framea van een' mijner voorvaderen, waarmede hij uitgedoscht in de vergaderingen te Upstalboom zijne stem gaf. Ik zou u over die vergadering nog veel merkwaardigs kunnen verhalen, hetwelk ik uit een oud manuscript op een' onzer stinsen bijeen heb verzameld. Hetzelve begint met eene beschrijving der voorafgaande plegtigheden, welke altijd met de wassende maan werden waargenomen, en het raadplegen der waarzegsters, die aan de godin Fosta hare afkomst zouden verschuldigd zijn.’
‘Wat mij betreft,’ riep martena, hem ongeduldig in de rede vallende; ‘ik ben ook een groot voorstander van het oude Vriesland, en telde niet minder dan gij, beroemde mannen onder mijn geslacht: ik behoef hessel martena, den Potestaat, niet eens te noemen, aan wien dit land deszelfs redding meermalen verschuldigd was; doch het is thans hier de plaats niet, om over zulke dingen te beuzelen.’
‘Ik zou er mijn hoofd onder durven verwedden,’ hernam de eerste spreker, ‘dat er, bij een ijverig onderzoek, in de grietenij Ferwerderadeel nog sporen van het klooster Foswert zouden gevonden kunnen worden.’
‘Lustig!’ zeide heddes; ‘zoo voortgaande,

{==260==} {>>pagina-aanduiding<<}
zal de morgen ons aan het hof van radboud verrassen, in plaats van in het paleis van den Landvoogd. Galama! kunt gij ook niets van den ouden tijd opdisschen? Een uwer voorvaderen nam immers deel aan de kruistogten?’
‘Ik bejammer het,’ antwoordde galama, ‘dat zulke goede gevoelens in een' verkeerden tijd op den voorgrond worden geplaatst.’
‘Gijlieden zult wel met mij willen toestemmen,’ sprak wiegbald, ‘dat het beter ware, eerst eene schikking omtrent de wederzijdsche kerkelijke belangen te beramen, dan over Fosta en al die Heidensche beuzelingen te redenaren.’
‘Hoe!’ hernam de vorige spreker, door die aanmerking geraakt, ‘noemt gij dit Heidensche beuzelingen? Gij zoudt aldus niet oordeelen, zoo gij met de heerlijke wetten van friso en de roemrijke daden onzer eerste prinsen bekend waart. Gijlieden, Groningers! zijt ongevoelig voor de schoonheden van onze vroegere geschiedenis. Zij raken u ook minder dan ons.’
‘Fabelen...’ riep wiegbald vertoornd; ‘fabelen, welke gij onkundigen op de mouw spelt, even als uwe historie van Ludger, of hoe dat vrouwvolk heeten moge.’
‘Wees voorzigtig!’ hernam de eerste luid; ‘adema vreest de Vetkoopers evenmin als de Spaanschgezinden.’
‘Tot de orde!’ riep martena met eene donderende stem. ‘Tot de orde! zeg ik. Het is

{==261==} {>>pagina-aanduiding<<}
onnoodig, oude twisten op te warmen: zoo er niets beter te verhandelen valt, zal ik mij moeten verwijderen.’
Deze waarschuwing veroorzaakte stilte, die een oogenblik door het geklep der bierkannen en het geraas der bekers werd afgebroken.
‘De schikkingen op de regering zijn dus gemaakt,’ zeide martena met verheffing van stem. ‘Men zal, zoo veel mogelijk, alle wanorde moeten voorkomen, en het volk in toom trachten te houden; wij dienen dus ons laatste besluit te nemen.’
‘Er ontbreekt ons nog ééne stem,’ hernam carloo; ‘het is die van den nieuwen Graaf van Westergoo.’
‘Wat raakt ons de Graaf van Westergoo?’ riep yvo. ‘Nieuwbakken heeren hebben geene stem in de belangen der Provincie.’
‘Stil!’ zeide martena; ‘gij spreekt over iemand, dien gij niet kent, en die zich op dit land dezelfde regten verworven heeft, als een grietman van aloude geboorte.’
‘Ik mag het lijden,’ sprak yvo; ‘er zullen toch wel meer vreemdelingen in ons nest achter blijven.’
‘Thans blijft ons nog ééne zaak te behandelen over,’ vervolgde martena. ‘Wie van ulieden zal de kat de bel aanbinden? Wie zal zich met de moeijelijke taak belasten, om robles gevangen te nemen?’
‘Vergun mij die eer!’ riep galama harts, togtelijk uit.

{==262==} {>>pagina-aanduiding<<}

‘Wij betwisten u die niet,’ zeide carloo; ‘dan gij komt mij voor.’
‘Welnu,’ hernam galama, ‘deelen wij het gevaar. Oude spitsbroeders verlaten elkander daarin nimmer. In het bosch van Soignies stonden wij ook aan elkanders zijde, in een niet minder heet vuur.’
Een handslag bezegelde het voornemen, en de eedgenooten staken de hoofden op nieuw bij elkander; doch naauwelijks waren zij onderling in een nieuw gesprek gewikkeld, of men hoorde eensklaps een hevig kloppen aan de deur.
‘Daar zijn ze!’ riep de huiswaard hevig verschrikt. ‘De lampen uit, in 's hemels naam, heeren!.. Verwijdert u door het achterhuis.’
‘Geen nood!’ bromde carloo; ‘uw huis is eene goede forteres, zoo goed als de beste stins uit Vriesland. Te wapen, mannen! wij zullen ze uit de ramen met een' goeden hoop schroot begroeten.’
Op nieuw verhief zich de klopper, en driemaal gaf hij een' hevigen slag.
‘Dat u de duivel hale!’ riep heddes; ‘het is een bekende, een ingewijde: zijn kloppen geeft het afgesproken teeken.’
‘Laat ons voorzigtig zijn!’ voegde yvo hem toe. ‘Het geheim kon verklapt zijn. Zoo laat in den nacht zou ik er niets goed van denken.’
‘Ik zal boven uit het raam gaan zien, wie het is,’ zeide de huiswaard, terwijl hij zich verwijderde.

{==263==} {>>pagina-aanduiding<<}

Eenige oogenblikken was alles doodstil, en de ademhaling verried slechts de aanwezigheid van vele personen. Eindelijk hoorde men de deur kraken, en iemand den gang doorkomen. Het vertrek werd geopend, en egbert trad hetzelve binnen. galama verbaasde niet weinig. ‘Gij hier?’ riep hij, naauwelijks van den eersten indruk bekomen, uit, terwijl de kleine vreemdeling van alle kanten welkom werd geheeten.
‘Hebt gij goed nieuws?’ riep martena. ‘Gij komt hier als een vogel, die uit de lucht gevallen is.’
‘Heer Grietman!’ hernam egbert, ‘de Graaf van Westergoo laat u groeten. Voor het overige breng ik u goed nieuws. Stella is uit zijne gevangenis ontkomen, en rukt heden aan het hoofd van eenen troep soldaten op het paleis van robles aan. Er is geen tijd te verliezen; van één oogenblik hangt alles af.’
‘In het gelid, dappere Vriezen!’ riep martena. ‘Ondersteunen wij den aanval. Geen oogenblik verloren, en Vriesland is ons.’
Intusschen zat robles ook niet minder dan stil. Het gevaar was dreigend geworden, en een kloek besluit alleen kon hem redden. Hij raadpleegde met zich zelven rijpelijk, en besloot, om zich in de armen van Don juan te werpen, veel liever, dan, bij het verliezen van zijne landvoogdij, ook nog bij den Koning in ongenade te vallen. Deze stap was de eenigste, welke hem in het gevaar uitkomst beloofde, daar, zoo hij in

{==264==} {>>pagina-aanduiding<<}
naam des Konings handelde, hem gewis vele stedelingen zouden toevallen, die anders gewis tot de partij der Staten moesten overslaan. Hij herinnerde zich tevens antonio, die nog in de gevangenis onverhoord zijn lot te gemoet zag, en besloot den Monnik voor zich te ontbieden, ten einde hem in zijne belangen over te halen, en met hem in onderhandeling te treden.
Het bevel daartoe aan den Provoost gegeven, werd onverwijld uitgevoerd, en antonio verscheen voor den Landvoogd.
‘Het moet u verwonderen,’ zeide deze, ‘eene zoo gestrenge behandeling ondervonden te hebben; dan, men is zijnen last te buiten gegaan; en hoewel ik, Eerwaarde vader! nog niet regt met uwe bedoelingen bekend ben, zijn er, geloof ik, zeer verkeerde gevolgtrekkingen uit gemaakt.’
Antonio zweeg eenige oogenblikken. ‘Bij de Lieve Vrouwe van Halle!’ antwoordde hij, ‘men gelooft zoo gaarne, hetgeen men wenscht. Don juan zal weten zich te doen gelden.’
‘Eene dwaling, anders niet; ik heb er mij van overtuigd. Uwe zending strekte er niet toe, om een ander gezag in mijne plaats te stellen.’
‘Gij hebt aldus een' kostelijken tijd verspeeld, en uwe vijanden de wapens in de handen gegeven. Zou dan een ander gezag, Vriesland en de Ommelanden eer voor een' dreigenden afval behoed hebben? Don juan's staatkunde

{==265==} {>>pagina-aanduiding<<}
was verre van dien misslag. Hij zond mij, om u voor de aanslagen van stella en den nieuwen Graaf van Westergoo te waarschuwen.’
‘Ik bespiedde reeds lang elken hunner gangen; de eerste is in mijne magt.’
‘Vrees hem nog in den kerker; ook dáár is hij gevaarlijk.’
‘Wat dan?’ zeide robles, den Monnik strak aanziende.
‘Mijn last reikte verder; hun dood had Vriesland voor Spanje verzekerd.
Robles ontzette. ‘Nog kleeft er geen menschenbloed aan mijne hand. Meynarts zelf heeft mij dit niet durven voorstellen.’
De Monnik grimlachte, terwijl hij achteloos met zijnen rozenkrans speelde. ‘Voor het heil des menschdoms,’ zeide hij, ‘offerde zich Gods Zoon zelf op; Don carlos viel voor Spanje: is Vriesland dan geene twee menschenlevens waard? Wat zou er van de nieuwe wereld geworden zijn, zoo filips voor het storten van bloed had teruggebeefd? Wat van ons koningrijk, zoo wij de Mooren gespaard hadden?’
‘Zoo het eens te laat ware,’ voerde de Landvoogd hem toe.
‘Misschien is dit nog het geval niet, alhoewel mogelijk. In mijne gevangenis bespeurde ik de verraderlijke omkoopingen van stella; dan men sloeg geene acht op mijne waarschuwingen. Wij werden naauw bewaakt, en men twijfelde

{==266==} {>>pagina-aanduiding<<}
dus aan de mogelijkheid van zoo iets; men miskende tevens mijne goede bedoelingen.’
‘Schrikkelijke waarheid!’ riep robles. ‘Konde ik dezelve krachteloos maken!’
Naauwelijks waren hem de laatste woorden ontglipt, of men hoorde op de straat eene luide beweging; het gerucht verlevendigde zich meer en meer, en naderde vast de woning van den Landvoogd.
Robles verbleekte, toen zijn getrouwe dienaar diego het vertrek haastig binnentrad met den uitroep: ‘Wij zijn verraden!’
De Monnik knarste op de tanden: ‘Wat nu!’ riep hij met eene halfverstikte stem.
Robles lachte spijtig. ‘Toonen wij ons thans mannen; gij althans vreest de Geuzen niet: laten wij ons verdedigen, of onder de puinhoopen van dit verblijf doen begraven.’
‘De Eerwaarde vader schijnt beter met den rozenkrans te kunnen omgaan, dan met de wapens,’ zeide diego, den wanhopigen geestelijke aanziende; ‘geef ons de absolutie en bid voor ons.’
Er viel een schot. ‘Dat geldt eene mijner getrouwe lijfwachten!’ zeide robles aangedaan en zijn zwaard trekkende; dan naauwelijks was zulks geschied, of de zamengezworenen traden het vertrek binnen.
‘In naam van de Algemeene Staten,’ zeide stella, naar robles toegaande; ‘gij zijt mijn gevangene; geef uw zwaard over.’

{==267==} {>>pagina-aanduiding<<}

De Landvoogd beefde van spijt. ‘Het zij zoo!’ mompelde hij; ‘het verraad heeft mij overmeesterd; het is geene schande, voor de overmagt te zwichten.’
‘Ook gij hier, monster?’ riep galama, antonio gewaar wordende, die in eene smeekende houding zijn lot afwachtte. ‘Rampzalige! het uur der vergelding heeft geslagen; de maat uwer boosheden is vol.’
‘Genade!’ kermde de Monnik.
‘Ha!’ riep galama, zijn zwaard trekkende, ‘nimmer bevlekte ik dit met het bloed van eenen lafhartigen moordenaar: hetzelve was voor edeler bedoelingen bestemd; dan door uwen dood wordt de aarde van een wangedrocht verlost.’
‘Barmhartigheid!’ gilde antonio stuiptrekkende, die galama herkend had. ‘Barmhartigtigheid! ik handelde op bevel van Don ferdinand.’
‘Gij hebt de kloof daargesteld. Groote Voorzienigheid! kon dan hare geboorte voor altijd geen geheim zijn gebleven?’
‘Spaar mij, zoo gij een Christen zijt! Klara is de dochter van Signor jakob niet.’
‘Hoe!’ riep galama, wiens oogen van vreugd schitterden, ‘zij is zijne dochter niet? Hemel!.. En gij hebt u door die laaghartige logen ons voor eeuwig gescheiden?...’
Thans trad egbert toe. Hij greep galama bij de hand. ‘Dit is ons werk,’ zeide hij. ‘Deze Monnik is een staatsmisdadiger; hij zal alzoo

{==268==} {>>pagina-aanduiding<<}
eene schandelijker straf ondergaan.’ Bij deze woorden maakten de soldaten zich op eenen wenk, door stella gegeven, van beiden meester, en voerden hen naar de gevangenis.
Gedurende dit alles was de dag aangebroken. Op het geluid van de trommel begaf zich de bezetting naar de markt. Stella ging, van de edelen vergezeld, onder een luid gejuich der zamengeschoolde burgers, derwaarts. Hij nam de bijeenverzamelde bende den eed van getrouwheid aan de Algemeene Staten af, en onder den kreet van: ‘Leve de vrijheid en de Geuzen!’ trokken de gelederen de markt over.
De regering veranderd zijnde, en insgelijks den eed gedaan hebbende, vertrok carloo terstond, als afgevaardigde, naar Brussel, om de tijding over te brengen, dat Vriesland het Spaansche juk afgeworpen, en die schoone Provincie zich met de andere gewesten tot de verdere verdrijving van den algemeenen vijand had verbonden.



{==269==} {>>pagina-aanduiding<<}

XIV. Hoofdstuk.

Ontevreden met zich zelven, keerde galama van het marktplein terug. De plannen van Don juan en robles waren vernietigd. Vriesland was op nieuw aan de vrijheid teruggegeven, en een schoon vooruitzigt opende er zich voor de ontluikende welvaart van den nieuwen staat. Allerwegen heerschten tevredenheid en vergenoegdheid, en er waren slechts weinigen, die, uit eigenbelang het vaderland vijandig, den val van het Spaansche bewind hadden wenschen te verhoeden. Vrolijk snelden de burgers elkander te gemoet, en wenschten zich onderling geluk met de herborene onafhankelijkheid. Alleen galama liep peinzende door de straten, in zich zelven morrende over de onregtvaardigheid van het noodlot, hetwelk hem, door de tusschenkomst van eenen ellendeling, het uitzigt op het bezit van het eenigste voorwerp van zijn verlangen, voor altijd had afgesneden. Onverschillig zag hij de

{==270==} {>>pagina-aanduiding<<}
toebereidselen tot de feestvieringen, en het aandenken van vroegere uren van geluk, verschafte hem, te midden van de woelende menigte, slechts pijnlijke gewaarwordingen.
In dit oogenblik trad hem iemand op zijde. Het was egbert. ‘Gij schijnt mij in eene treurige stemming,’ sprak deze. ‘Het past u wel, om, te midden der vrolijkheid, u van de algemeene stemming uit te zonderen. Of wenschtet gij misschien Vriesland in een koningrijk, en den troon van radboud in Stavoren hersteld te zien?’
Galama grimlachte. ‘De troon van radboud is vermolmd. Het zoude dwaas zijn, verouderde instellingen uit het graf weder op te zoeken. Met eene nieuwe jeugd wordt eene nieuwe loopbaan geboren, en oude instellingen deugen tot niets, dan ons aan hare gebreken te spiegelen. Wij moeten met den tijd voortgaan, zonder den loop der gebeurtenissen en hare wetten voorbij te streven, of in verbroken perken te willen terugdwingen.’
‘Even zoo moet gij met mij toestemmen, dat het dwaasheid is, oude betrekkingen te betreuren, waar ons in het verschiet nieuwe toelagchen.’
‘Gij treft mijn hart, en roert juist eene snaar aan, welke door het gezigt van antonio op nieuw ontstemd is.’
‘Dwaasheid...’ herhaalde egbert: ‘die antonio is een booze geest; dan gedane zaken

{==271==} {>>pagina-aanduiding<<}
hebben geen' keer: hij althans heeft niets gemeens met de belangen van uw hart.’
‘Zoo als gij meent,’ zeide galama op een' onverschilligen toon; ‘hij was het, die eene onfeilbare kloof tusschen mij en haar stelde, en ons door eene schaamtelooze onwaarheid voor eeuwig van elkander verwijderde.’
‘Bij S. Laurens! hij zal even als deze op den rooster gebraden worden; maar het zal op den rooster van gewetensangst zijn. Gij hadt hem niet moeten gelooven. Of achttet gij zijne getuigenis van meer waarde, dan die van klara zelve?’
Galama bezon zich. Eene nieuwe wolk bedekte zijn voorhoofd. ‘Neen, bij God!’ riep hij, ‘zij was niet in staat om te liegen; zij zelve erkende den moordenaar mijns vaders als de oorzaak van haar bestaan. Rampzalige waarheid, of even rampzalig misverstand!’
Egbert bewaarde eenige oogenblikken het stilzwijgen. Het gejoel der menigte scheen zijne gedachten bezig te houden. Galama dacht insgelijks; maar het was eene afgetrokkenheid, waaruit de aanwezigheid van eenen alva hem zelfs dit oegenblik niet had kunnen opwekken.
Na eenige poos tot zich zelven terugkomende, wendde hij zich weder tot egbert. ‘Gij schijnt mij een ware dwaalgeest,’ zeide hij; ‘men treft u overal aan,’ en reeds zweefde hem de woorden op de lippen: ‘uwe tegenwoordigheid

{==272==} {>>pagina-aanduiding<<}
verraadt dien van nog iemand;’ dan hij zweeg met een' vragenden blik.
Egbert verstond dien. ‘Gij verlangt zeker iets te weten van mijne afwezigheid. Ik zwierf met bernardino een' langen tijd door Duitschland, tot wij ons bij den laatsten veldtogt van den Prins weder met hem vereenigden. Wij waren bij diens huwelijk met de Prinses van Bourbon tegenwoordig.’
‘Dit huwelijk zal van eene heilrijke uitkomst voor het vaderland zijn; het zal onze verbindtenis met Frankrijk naauwer toehalen.’
‘En gij vraagt niet, waar klara zich tegenwoordig bevindt?’ zeide egbert grimlagchende.
‘Gij schijnt mij op de proef te willen stellen. Uw spotachtige blik is echter niet in staat, de vastheid van mijnen geest te doen wankelen.’
‘Ook niet, wanneer gij verneemt, dat zij, met bernardino vereenigd, gelukkig is?’ vervolgde gene.
‘Ik dacht u niet van boosaardigheid te moeten beschuldigen,’ stamelde galama verbleekend. ‘Gij zijt een onmensch, en het verwondert mij, dat de Staten, vreemdelingen, die een zoo gevaarlijk handwerk drijven, in dit land dulden.’
‘Hoe! rekent gij dan onze diensten voor niets?’ mompelde egbert; ‘doch ik herhaal het, gij zijt dwaas, u aan dergelijke kleinigheden te storen. Ik zie nog eene schitterende

{==273==} {>>pagina-aanduiding<<}
toekomst voor u te gemoet. De gelukstar, waaronder gij geboren zijt, voorspelt mij, dat gij met uw lot zult verzoend worden.’
‘Uwe troostredenen zijn even zonderling als uwe spitsvindigheden.’
‘Toch niet! wij zijn geene meesters van ons zelven en de omstandigheden, nog minder van den schijn, welke tegen ons is. Bernardino en klara stellen nog het grootste belang in u; zij wenschen u te zien, en zelven er de betuigingen van te doen.’
Galama grimlachte bitter. ‘Ik misgun hun het geluk niet, veel minder wensch ik, het door mijne tegenwoordigheid te storen.’
Dus voortgaande, ontwaarden zij de verbondene edelen, met martena aan het hoofd, die zich naar het nieuwe verblijf van stella heen spoedden.
Galama volgde met egbert den stoet. Martena wenkte hem, en beiden traden met denzelven de woning van stella binnen. Het vertrek inkomende, was de eerste, die aan galama in het oog viel, de gelukkige bernardino. Hij stond daar, naast stella, in diezelfde rijzige, fiere en gebiedende houding, waarin hij hem de eerste maal had aangetroffen. Zijn oog flonkerde van moed en tevredenheid. Allen bogen zich eerbiedig voor den Spanjaard, en hij beantwoordde dit met eene bevallige en tevens waardige houding, welke in hem op nieuw eene hooge geboorte deed vooronderstellen.
Martena vatte galama bij de hand. ‘Is het

{==274==} {>>pagina-aanduiding<<}
mij vergund,’ vroeg hij, ‘een' jong' vriend aan den Prins van Ascoli voor te stellen?’ Bernardino lachte. ‘Wij kennen elkander,’ zeide hij; ‘dan, mijne heeren! vergunt mij ééne bede. De Prins van Ascoli bestaat niet meer. Ik stel er mij eene eer in, tot de geslachten van Vriesland te mogen behooren; ik heb Spanje vergeten, om in Westergoo een vrije Nederlander te zijn.
Galama zag vreemd op; hij mat den nieuwen Vries, van het hoofd tot de voeten. ‘Kan ik mijne ooren vertrouwen?’ zeide hij. ‘Gij zijt immers bernardino?’
‘Stil!’ fluisterde de nieuwe Graaf van Westergoo; ‘gij verwondert u niet ten onregte: ik brand van ongeduld, om onze kennis te vernieuwen.’
De afstand is te groot tusschen ons,’ zeide galama op een' spijtigen toon. ‘Een prins kan onmogelijk tot den eenvoudigen Vrieschen galama in dezelfde betrekking staan, als bernardino.’
‘Gij bedriegt u,’ herhaalde gene. ‘Wilt gij het aandenken aan mijne geboorte, welke mij zoo vele rampen berokkende, nog smartelijker maken? Helaas! ik was vorst, om al de geneugten van mensch te zijn, te moeten missen, en ik ruil al de voordeelen van eene hooge geboorte gaarne voor een eenvoudig graafschap.’
‘Geen der minsten van Vriesland,’ zeide galama, ‘en het bezit daarvan verzekert u eene

{==275==} {>>pagina-aanduiding<<}
der eerste stemmen in de vergadering van onze ridderschap en edelen.’
‘Die voordeelen wensch ik met u te deelen; ik wenschte ze te ruilen met het geluk van slechts een geborene Vries te zijn.’
‘Op mijne eer!’ antwoordde galama meermuilende; ‘men moet daartoe eene groote sterkte van geest bezitten, en hoe schoon ook de zelfverloochening zij, de uwe is niets minder dan klein.’
‘Zoo gij mij nader kendet, zou u dat niet meer toeschijnen. - Doch laat ons van een onderwerp afstappen, hetwelk hier niet op zijne plaats staat. In Koudum komt gij mij toch zeker bezoeken.’
‘Het zij zoo; dan er roepen mij nieuwe pligten. Het vaderland eischt nog den verdedigenden arm, en het komt er nu op aan, om te behouden, wat wij slechts sedert kort hebben veroverd.’
‘Gij zijt trotsch op een vaderland, dat het mijne niet is,’ zeide bernardino; ‘dan, men verwerft ook regten, die men aan geene geboorte verschuldigd behoeft te zijn.’
De vergaderde edelen, welke hunne belangen met elkander hadden afgehandeld, verwijderden zich weder. Galama volgde op nieuw den stoet. Hij zag bernardino hem voorbij snellen, en nog een' vriendschappelijken blik toewerpen. Onwillekeurig beantwoordde galama dien groet, en verdween vervolgens onder de voortsnellende menigte.

{==276==} {>>pagina-aanduiding<<}

Weinige dagen daarna aanvaardde de nieuwe Gouverneur, van lalaing genaamd, de regering, en robles werd, met antonio en andere Spaanschgezinde gevangenen, naar Leeuwarden gevoerd, en aldaar op het kasteel gevangen gezet. Martena zijn doel bereikt hebbende, vertrok weder naar zijne grietenij, en galama volgde hem insgelijks derwaarts.
In eene treurige werkeloosheid bragt hij den tijd te Kornjum door. Noch de vrolijke bijeenkomsten aldaar, noch de jagtpartijen waren in staat, zijnen geest weder te verlevendigen; en daar de oorlog met de Spanjaarden flaauw werd voortgezet, en Don juan den weg van onderhandelingen te baat nam, om zijne listige oogmerken te bereiken, leverde de tijdsgesteldheid geene gelegenheid op, om in hare woelingen het leed van vroegere oogenblikken te vergeten. De wederzijdsche partijen waren door afmatting een oogenblik tot werkeloosheid vervallen; dan de looze staatkunde had met te meer ijver hare plaats ingenomen. Onder dit alles gingen de dagen op Kornjum traag en eenzelvig voorbij. Dikwijls was galama op het punt, om den weg naar Koudum in te slaan; dikwijls haakte hij naar de gelegenheid, om haar te zien, die hem eenmaal zoo vurig bemind had, en die hij nog geen oogenblik uit zijne gedachten verwijderen kon; dan spijt en regtmatige verontwaardiging hielden hem hiervan terug.
Reeds verscheiden malen had hij hiertoe eene

{==277==} {>>pagina-aanduiding<<}
dringende uitnoodiging van bernardino ontvangen. Eens op eenen morgen onverwachts in de kamer van martena tredende, zag hij aldaar eenen vreemdeling, welken hij nog nimmer te Kornjum ontmoet had. Het was een jong mensch, oogenschijnlijk van een' onaanzienlijken stand; dan zijn levendig uitzigt en sprekende gebaarden, deden in hem iets meer, dan iemand van gewone kundigheden vermoeden.
‘Ik heb het in mijn hoofd gekregen,’ zeide martena, ‘om mij te doen uitschilderen, ten einde mijne afbeelding bij die mijner voorouders in de wapenkamer op te hangen.’
‘Ik acht die kunst zeer hoog,’ zeide galama, den schilder vriendelijk toesprekende, welke de toebereidsels tot de vereischte zitting gereed maakte.
Galama beschouwde zwijgend de voorafgaande bezigheden van den kunstenaar. Het was de beroemde de laires, welke sedert kort een' grooten opgang in zijne kunst gemaakt had. Hij was van Amsterdam herwaarts gekomen, om bij de voornaamste edellieden, door het vervaardigen van portretten, zich niet alleen verder te oefenen, maar ook op deze wijze zijne fortuin te beproeven. De ezel met het paneel op denzelven was gereed; de verwen waren op het palet in vereischte orde gesteld; de laires zette zich neder, en martena nam over hem plaats.
‘Dat gaat niet,’ zeide martena, terwijl hij zijne zitplaats verschoof; ‘ik zit hier geheel tegen het licht in: wanneer gij iets goeds van

{==278==} {>>pagina-aanduiding<<}
mij maken zult, mijnheer schilder! dienen wij ten minste de duisternis schuwen.’
‘Zoo als gij wilt, heer Grietman!’ zeide de schilder; ‘dan, ik ben nog niet gereed, en alvorens de omtrekken van uw gelaat te schetsen, zult gij mij wel willen vergunnen, daartoe den toon aan te geven.’
Dit zeggende, haalde hij eene viool te voorschijn, en begon de snaren te stellen.
‘Hoe!’ zeide martena, het hoofd schuddende, ‘bij S. Odulph! gij hebt eene nieuwe manier van oefening. Wilt gij mij, met de viool in de hand, op het doel brengen? Ware het nog een zwaard.’
‘Men moet de ziel in die stemming brengen, door welke men de hand wil bestuurd hebben,’ antwoordde de laires, terwijl hij met den strijkstok over de snaren ging, en eene derzelven sterker aanschroefde.
‘Wanneer de viool tot de krijgsmuzijk behoorde, zou ik er mede instemmen,’ liet martena er op volgen, ‘Wat zou juwinga wel zeggen, zou hij uit de dooden ontwaakte, en eenen aanvoerder der Vriezen met eenen strijkstok gewapend zag?’
De schilder, wiens meening niet begrepen was, ging intusschen ijverig met het stellen van zijn speeltuig voort. Galama sloeg er geene acht op. De tegenwoordigheid van den kunstenaar had eene nieuwe gedachte bij hem doen geboren worden, en deze hield ook zijne ziel geheel bezig. ‘Dat is de regte man voor mijn ontwerp,’

{==279==} {>>pagina-aanduiding<<}
zeide hij bij zich zelven; ‘een vrolijke snaak, die zich overal weet in te dringen, en, zonder onbeschaamd te zijn, zeker zijn doel bereiken kan.’
Een zwaarmoedige adagio, met eene vaste hand van de viool gelokt, wekte hem uit die mijmering, en maakte hem opmerkzaam. Ook martena zag met nieuwe verwondering naar de vreemde handelwijs van de laires.
De toon van de viool eindigde in eene meer vrolijke stemming, en de kunstenaar legde dezelve ter zijde, de crayonpen in de hand vattende.
‘Dit bevalt mij beter,’ zeide martena, ‘en hoezeer de viool aan kenners behagen moge, vind ik in haar geluid altijd weinig aantrekkelijks.’
‘En toch is het een schoon instrument,’ zeide de laires; ‘de ziel wordt er door in eene stemming gebragt, welke haar tot gevoelvolle werkzaamheden geschikt maakt. Ik bedien er mij altijd van, wanneer afgetrokkenheid mij in mijn bedrijf belemmert, en nimmer zonder goed gevolg.’
Galama boog zich over zijnen schouder, en bewonderde de vaste hand en het vlugge genie van de laires. Het afbeeldsel was onvergelijkelijk, en beiden waren over de naauwkeurigheid van de omtrekken voldaan.
‘Gij hebt mij wél getroffen,’ zeide martena; ‘uwe viool bezit eene geheimzinnige kracht van

{==280==} {>>pagina-aanduiding<<}
groote waarde, en ik ben met uw speeltuig volkomen verzoend.’
‘Wij zullen het volgende tot eene tweede zitting besparen,’ zeide de laires, zich verwijderende, terwijl galama hem in den tuin volgde.
‘Gij hebt een onvergelijkelijk talent,’ zeide deze; ‘ik wenschte er slechts de helft van te bezitten, konde ik er u de helft van mijnen adeldom voor overdoen.’
‘Helaas! onze kunst wordt weinig naar waarde op prijs gesteld. Het is zeker, dat de Bisschop van Luik en eenige andere vorsten haar hoogschatten; doch het getal der ware kenners is te weinig, om ons aan te moedigen, en tot die hoogte te voeren, eenen rafaël, da vinci en rubbens waardig.’
‘Troost u met een beter vooruitzigt. De oorlog met Spanje neigt tot zijn einde, en de vrede zal de kunsten en wetenschappen met nieuwen luister doen bloeijen.’
De laires drukte hem de hand. ‘Gij gevoelt,’ zeide hij. ‘Helaas! in onze eeuw treft men slechts weinige wezens, die dit met ons doen. De schilderkunst is edel en oorspronkelijk; want de schoonheid en verhevenheid der natuur is onze leidsvrouw, en hij, die aan haar vreemd is, kan niets, dan werktuigelijke penseeltrekken daarstellen; de toetsen, waardoor hij zijne schilderij ziel en leven moet bijzetten, zijn even onverschillig als krachte-
{==281==} {>>pagina-aanduiding<<}
loos; het koloriet is kwalijk geplaatst en ijskoud.’
‘Hoe veel waarheid! Gij zijt gelukkkig; want gij vindt in u zelven eene onbepaalde voldoening. Uwe kunst is de hoogste trap van uwe wenschen; zij is een eigendom, welken niemand u betwisten kan.’
De schilder zuchtte. ‘Zie daar juist datgene, wat ons ongelukkig maakt. Hoe fijner men gevoelt, hoe heviger en smartelijker de indrukken zijn, welke wij ontvangen.’
Galama zweeg een oogenblik. ‘Ook gij bemint,’ dacht hij; ‘laat ik over een onderwerp heen stappen, dat ook mij treurige gewaarwordingen verschaft. Zou ik eene dienst van u mogen vergen? zij zal u rijkelijk beloond worden,’ zeide hij, den schilder vragend aanziende.
‘En gij noemt het eene dienst, waar gij mij beloonen wilt?’
‘Waarom niet? Dit is zeer eenvoudig. Gij zult u te Koudum bij den Graaf van Westergoo indringen, het portret van de Gravin vervaardigen, en mij het origineel of eene naauwkeurige kopij er van leveren.’
De laires grimlachte. ‘Ik begrijp u,’ zeide hij; ‘maar zal de Graaf niets tegen het laatste hebben?’
‘Dit is mijne zaak,’ antwoordde galama. ‘Zij behoeven er niets van te weten; het bezit van dat portret is voor mij van het hoogste belang.’

{==282==} {>>pagina-aanduiding<<}

‘Het is wel,’ zei de kunstenaar; zoodra het schilderstuk voor den Grietman gereed is, ‘zal ik aan uwen wensch gehoor geven.’
In weinig dagen was het afbeeldsel ran duco martena gereed. Hetzelve was treffend gelijkende, en werd, in bijzijn van al de huisgenooten, plegtig in de wapenkamer, naast de opvolgende geslachtrij van den Grietman opgehangen, en na afscheid van martena en galama genomen te hebben, vertrok de laires naar Koudum, om te beproeven, in hoe verre hij de belofte aan galama zon kunnen gestand doen.


XV. Hoofdstuk.

In het meer noordelijke gedeelte van het Graafschap Westergoo ligt het welvarende dorp Koudum, en niet verre van daar, op een' der in Vriesland veelvuldige terpen, het kasteel, met een heerlijk uitzigt op de rondom en lager gelegene vrugibare landouwen. Galama bespeurde reeds op een' nog grooten afstand de hooge kerk met derzelver toren, en matigde den draf van zijn

{==283==} {>>pagina-aanduiding<<}
paard. Het was een koude winterdag in de maand December. De weg was door de groote hoeveelheid sneeuw bijna onbruikbaar, en vereischte voor den reiziger de grootste behoedzaamheid. De lucht stond strak en helder, en de eerste stralen der zon, welke den dampkring doorboorden, waren naauwelijks genoegzaam, om het gras en dorre heigewas, dat nog buiten de sneeuw uitstak, te verkwikken. De lieve lentezangers waren alom verdwenen. Een enkel winterkoningje en roodborstje zweefde over de verstijfde meertjes. De weinige boomen waren naakt en van tooi beroofd, en hier en daar zag men op de bevrozene vlakte een' vluggen schaatsenrijder den rapsten vogel voorbij snellen. Alles was rondom in een wit en koud doodsgewaad. Galama's borst echter was van geene ijskorst omgeven. Hij voelde inwendig die gloeijende hitte, welke nimmer verdoofd, maar wel voor een' korten tijd onderdrukt was geweest. Het gezigt van het voor hem liggende dorp ontvlamde op nieuw zijne verbeeldingskracht, en deze deelde met verdubbelde snelheid aan zijnen geest eene nieuwe levenskracht mede.
Zoo waar is het, dat eene zuivere en belangelooze liefde nergens hare grenzen vindt. Het lot moge met een' stalen wil zich tegen derzelver uitwerkselen verzetten, de wetten der natuur zijn magtiger, dan de sterkste hefboomen van het noodlot. De natuur zegeviert, want zij is opregt en vlekkeloos; zij is veerkrachtiger, dan de

{==284==} {>>pagina-aanduiding<<}
grootste spitsvindigheden van de wisselvallige wentelingen der dagelijksche gebeurtenissen, en ontwapend bezwijkt het eindelijk voor de onveranderlijkheid onzer grondbeginselen.
Hoe meer galama het dorp naderde, hoe meer zijn hart klopte. De verovering eener vijandelijke stelling zou hem minder onrust hebben gebaard, dan zijne intrede in het eenvoudige Koudum. ‘Wat zijt gij gelukkig!’ riep hij bij zich zelven uit; ‘wat zijt gelukkig, bewoners van dit nederige dorp! eenen schat in uw midden te bezitten, welken ik voor al het goud der aarde niet van u koopen kan.’
Spoed Voort, galama! Laat u door geene tegenstrijdige gedachten terugvoeren. Waarom weifelt gij nog? Gij hebt u immers plegtig voorgenomen, na u in het bezit van hare beeldtenis gesteld te hebben, haar voor altijd te zullen afzweren? Het is waar, gij hadt de terugkomst van de laires met geduld kunnen afwachten; dan gij hebt immers vast besloten, geene de minste poging te zullen doen, om haar zelve te zien? De regten van bernardino zijn u heilig. Zie daar een' talisman, welke uwe deugd tot het sterkste bolwerk verstrekt. Ga dan gerust, en leer over u zelven zegevieren.
Zwakke redenering, welke in haren eigen boezem haar graf vindt! Zoo denkt de mensch zich zelven te kunnen beheerschen, in spijt der eeuwige bepalingen, welke hem zijne loopbaan aanwijzen; in spijt der geneigdheid, om voedsel

{==285==} {>>pagina-aanduiding<<}
te geven aan onze hevigste begeerten, waardoor wij menschen zijn. Ga voort, galama! Niet om te overwinnen, waar eene zegepraal onmogelijk is, maar om de gelukkige bestemming te naderen, welke u onwrikbaar is toebedeeld.
Met de oogen strak op het, zich boven de nabijliggende huizen verheffende, kasteel gevestigd, reed galama het dorp binnen, en hij zou dien blik onafgewend aldus hebben behouden, ware de laires hem niet eensklaps op zijde verschenen. Verwonderd vatte deze den toom van het paard, en galama hield stil.
‘Bij S. Cecilia!’ riep de laires uit, ‘welk een booze geest drijft u herwaarts? Uw ongeduld komt mij kwalijk van pas.’
‘Waarlijk?.. dat zou mij spijten,’ zeide galama. ‘Maar gij zijt geen leerling in uw vak. Ik kwam dus niet om u aan te sporen; het eentoonige te Kornjum verveelde mij.’
‘Gij komt u dus hier een paar dagen verlustigen?’
‘Juist! ik heb mij voorgenomen, over de dwaasheid der hartstogten te zegevieren. Men moet het gevaar onder de oogen zien, om er de nietigheid regt van te beseffen.’
‘Bravo!’ zeide de laires; ‘dan, er zijn hier noch Spanjaarden, noch andere vijanden te bevechten, en ik zet het u, om de oogen eener hemelsche schoonheid te trotseren en te wederstaan.’
‘Gij begrijpt mij niet,’ zeide galama met

{==286==} {>>pagina-aanduiding<<}
een beklemd gemoed. ‘Ik wil haar niet zien: dit is onnoodig; ik wil mij hier met u vermaken, het oord bezigtigen, en vervolgens Vriesland voor langen tijd verlaten.’
De schilder grimlachte. ‘Gij hebt gelijk,’ zeide hij, ‘en dat gij hier met zulke gestrenge voornemens komt, bewijst genoeg.’ Dit gezegd hebbende, hielden zij voor de dorpsherberg stil. Galama stapte van het paard af, en trad met de laires naar binnen.
Verwonderd sloeg galama eenen blik door het voorvertrek, hetwelk vol inwoners en vreemdelingen was, terwijl eene uitbundige vrolijkheid in de herberg haren zetel scheen gevestigd te hebben. De luidruchtige gesprekken, welke zich veelal tot de laatste gebeurtenissen bepaalden, werden slechts nu en dan door een' vaderlandschen dronk afgewisseld, en de waard liep, met vrouw en knecht, hijgende door de menigte, om pijpen aan te bieden, en aan de bevelen der landlieden, die vrij heftig en luid werden uitgedeeld, spoedig genoeg te voldoen.
‘Gij hebt hier eene regt vermakelijke woonplaats gevonden,’ zeide galama tot den schilder, ‘en ik wil gaarne gelooven, dat gij, onder zulk een helsch leven, weinig met uwe taak vorderen zult.’
‘Gij bedriegt u,’ antwoordde de laires; ‘ik ben op het kasteel gehuisvest.’
‘Hoe! op het kasteel zelf?.. Gij spreekt en ziet haar dus dagelijks, en nog is uwe schilderij onvoltooid?’

{==287==} {>>pagina-aanduiding<<}

‘Zelfs nog ter naauwernood begonnen. Menigmalen heb ik mij nedergezet, om de omtrekken te voltooijen, en telkens mijn speeltuig te baat genomen; dan niets was in staat, aan mijne hand de noodige vastheid te geven. Haar ziende, verliest men zich zelven, en de kunst verdwijnt bij de ongekende en schoone natuur.’
‘De Graaf moet dan wel veel geduld bezitten,’ zeide galama, bij wien de hartstogt des minijvers met nieuwe veerkracht ontwaakte, heftig.
‘Hij is een uitmuntend man, die de kunst niet alleen naar waarde hoogschat, maar zelfs ijverig beschermt. Zijn onthaal is verpligtend, en bij hem vergeet men de pligtplegingen der groote wereld, zoo hinderlijk aan den kunstenaar; hij is onuitputtelijk in den lof van zijne aanbiddelijke klara.’
‘Ik geloof u gaarne,’ hernam galama met verkropten spijt; ‘zij verdient zijne oplettendheid ten volle.’
‘Van u spreekt zij altijd met innerlijke hoogachting. In waarheid! menigmalen heb ik den voorrang benijd, welken zij u boven anderen zoo volmondig toekent.’
‘Gij zijt een vrolijke snaak,’ zeide galama, die zijne onrust trachtte te verbergen. ‘Trouwens, dit is aan lieden van uwe kunst veelal eigen. De ezel en het palet zijn voorwerpen, die gijlieden slechts ter zijde legt, om ze voor de grillige invallen van uw vernuft te doen plaats maken.’

{==288==} {>>pagina-aanduiding<<}

De laires klopte hem op den schouder. ‘En hoe veel zoudt gij thans niet wel voor eene enkele opgeruimde luim in dit oogenblik willen geven?’
‘Gij zijt een zamenzweerder,’ zeide galama lagchende, om zijne verlegenheid te verbergen; ‘gij hebt u met het lot tegen mij verbonden.’
‘Toch niet! ik wil u slechts voor de vrolijkheid stemmen, welke hier plaats heeft. Geheel Koudum viert heden eenen feestdag, en het zoude immers onbillijk zijn, met schending der gastvrijheid daaraan geen deel te nemen?’
‘En welken feestdag?.. Het vogelschieten is uit de mode; de tijd des paardenwedloops is voorbij; ook de S. Guido's dag, welke hier niet geëerd wordt.’
‘Gij vergeet een groot nationaal feest in Vriesland, waartoe de juiste tijd thans aanwezig is.’
‘Ha! gij bedoelt eenen wedloop op het ijs... Men zal hier heden dus zijne krachten op de baan toonen. Heerlijk! het schaatsenrijden om den prijs is een schoon schouwspel. Ik heb er mij insgelijks niet zonder vrucht op geoefend.’
‘Gij kunt mede om den prijs dingen. Alle Vriesche edelen worden op de baan toegelaten,’ hervatte de schilder.
Naauwelijks waren de laatste woorden geuit, of er ontstond eene hevige woordenwisseling onder de verzamelde landlieden, welke de opmerkzaamheid gaande maakte. Een van hen, die zich

{==289==} {>>pagina-aanduiding<<}
door zijn zonderling gewaad van al de anderen onderscheidde, en van Hinlopen afkomstig was, hield met eene krachtige stem den boventoon. Met een' trotschen stap wandelde hij midden door het vertrek, en maakte door zijne heftige bewegingen rondom zich eene aanmerkelijke ruimte.
Op de paardenmarkt te Oosterbierum,’ riep siegwert, ‘wierp hij beyma over den rand van de kaatsbaan heen, zonder dat deze een woord kon uitbrengen; hij lag als eene aal in het zand te spartelen.’
De Hinloper knarste op de tanden. ‘Op mijne eer!’ riep hij, ‘die gek verdient een leisje. Op mijn dorp zou men den ellendeling met een kruis hebben geteekend, zoodat hij door heel Vriesland kenbaar was.’
‘En nog durfde niemand voor hem in de bres springen? Bij S. Odulph! ik wilde wel eens gezien hebben, dat hij mij eene hand of vinger had aangeraakt,’ zeide siegwert op een' hoogen toon.
De Hinloper stampvoette, en blies met vernieuwde kracht eene wolk van tabaksrook uit den neus. ‘God zij ons genadig!’ zeide hij, ‘als zulke vermetele booswichten niet gestraft werden.’
‘En als men hunne snorkerijen niet anders dan met looze dreigementen weet te beantwoorden,’ voegde utinger er bij.
‘Wat zegt gij?’ bromde de Hinloper met

{==290==} {>>pagina-aanduiding<<}
eene forsche stem; ‘wat zegt gij, utinger?’
Siegwert beefde van top tot teen, en stootte utinger aan, ten einde hij zoude zwijgen.
‘Ik begeer geenen twist met u te zoeken,’ herhaalde de laatste; ‘ook versta ik mij niet op het mes; maar als de Zevenwolder zich hier vertoont, heb ik lust, om hem de kracht van mijne vuisten te laten voelen.’
De Hinloper bragt op nieuw de pijp, welke hij een oogenblik had laten zakken, weder werktuigelijk aan den mond, en begon met een' vasten stap zijne wandeling. ‘En waarom,’ herhaalde hij, siegwert aanziende; ‘waarom werd beyma dus ongestraft beleedigd?’
‘Zijn hengst had de overwinning behaald, en de zwarte Zevenwolder, die zich op den zijnen als den besten hardlooper van Vriesland durfde beroemen, kan nergens eenige mededinging dulden.’
‘En wij zullen hem op de baan toelaten, Vriezen?’ riep de Hinloper, terwijl hij naar het aan den zolder hangende mes opzag. ‘Wij zullen het verdragen, dat hij den eereprijs wegrooft, of den overwinnaar zelf van het ijs werpt?’
‘Hij is trotsch als een Gelderschman,’ zeide utinger, ‘en onversaagd als een Zeeuw; hij neemt zijnen man gewis: daarop kunnen wij rekenen.’
Eene nieuwe wolk van rook stroomde uit den mond van den Hinloper. Hij moge de duivel

{==291==} {>>pagina-aanduiding<<}
‘zelf zijn; dan geen Hinloper slaat naast den zwarten Zevenwolder eene schaats: dit zweer ik bij al de heiligen. Hij is het niet waardig, om uit de handen der schoone Gravin den prijs te ontvangen.’
‘Hoe!’ zeide galama tot den schilder, ‘zal zij zelve den prijs uitdeelen? Heb ik het verstaan, wat die man daar gezegd heeft?’
‘Juist!’ zeide de laires; ‘de beste rijder zal eene gedachtenis uit hare hand ontvangen.’
‘Bij God!’ riep galama, ‘dien prijs wil ik verdienen, of nimmer eene schaats weder onder den voet te binden.’
‘Zie daar den Zevenwolder!’ riep siegwert. De Hinloper hield stil, en het oog strak op de deur gevestigd, waardoor de beruchte twistzoeker moest binnenkomen. Aller blikken waren op hem gerigt.
De Zevenwolder was een landman uit de grietenij Dingwerden. Hij was lang van postuur en breed van schouder. De groote ronde hoed bedekte een mager, doch brutaal en scherp geteekend gezigt. Van onder den rand flonkerden twee vurige en uitpuilende oogen. Hij groette de aanwezigen ter naauwernood en op eene norsche wijze. Een lang lidteeken was op zijne regterwang zigtbaar, en in de hand hield hij een paar langwerpige en afgeknotte schaatsen, op welke de Vriezen de kunst verstaan, om buitengewoon snel, hoewel zonder sierlijkheid, alle anderen op

{==292==} {>>pagina-aanduiding<<}
het ijs verre achter zich te laten. Daar hij ook van het kolenbranden veel werk maakte, en door zijne vechtpartijen berucht was, had hij den bijnaam van den zwarten Zevenwolder verkregen, onder welken hij meer algemeen, dan onder zijnen geslachtnaam bekend was.
De herbergier bood den gevreesden man nederig eene pijp aan. Siegwert trad op zijde. Utinger wierp een' verachtelijken blik op hem, en de Hinloper zag hem ongedwongen en spotachtig in het gezigt, hetgeen de Zevenwolder spoedig opmerkte.
‘Fraai gezelschap...’ mompelde deze, terwijl hij eene kan bier voor een groot gedeelte, zonder tusschenpoozing, ledigde.
‘Dit moogt gij u wel tot eer rekenen,’ zeide de Hinloper; ‘men is niet altijd zoo gelukkig, om goed gezelschap aan te treffen.’
De Zevenwolder zag hem met een' boosaardigen blik aan, wierp zich op eene bank, en hield hem onafgebroken in het oog.
‘Wijle mijn grootvader zeide altijd: “Men moet met de wolven in het bosch huilen,” vervolgde gene, hem eene wolk van tabaksrook in het aangezigt blazende.
“Zullen die lieden allen mede om den prijs op de baan dingen?” vroeg de kolenbrander, het hoofd achteloos achterover werpende, en den herbergier over den schouder aanziende.
“Zoo het mij voorkomt,” zeide de Hinloper koeltjes, “zal die baan voor u niet geveegd zijn;

{==293==} {>>pagina-aanduiding<<}
men duldt hier in Koudum zulke onbeschoftevragers niet op het ijs.”
De Zevenwolder zette den tinnen beker, dien hij in de hand hield, met een' hevigen slag op de tafel, zoodat het bier er rondom over heen spatte. “Wie zijt gij, heerschap?” zeide hij op eene beleedigende wijs.’
‘Mijn naam is menalwerd van Hinlopen; ik ben een vrije Vries.’
De stoute en bedaarde toon van den Hinloper scheen, tot aller verwondering, zijne drift te bekoelen; doch de eerste hier geenszins mede te vreden, ging vlak voor hem staan, en blies hem eene nieuwe tabakswolk in het gezigt.
‘Gij vreest dus de Hinlopers niet,’ zeide hij.
De zwarte Zevenwolder stond op. ‘Pas op uwe knokken!’ zeide hij; ‘uwe stadgenooten hebben er meer de proef van gehad.’
De Hinloper lachte medelijdend en schamper. ‘Dan moeten de uwen wel van ijzer zijn.’ Dit zeggende, raakte hij het mes, dat aan den zolder hing, aan, en vervolgde: ‘Wat wilt gij?.. een kruis, een lintje of eene halve maan?’
De Zevenwolder knarste op de tanden: ‘Gij zult mij niet straffeloos hebben uitgedaagd,’ brulde hij, zijnen hoed op den grond en voor de voeten van zijne partij werpende.
‘Geen twist!’ donderde utinger, die zwijgende had toegehoord, ‘geen twist! En gij,’ zeide hij tot den Zevenwolder, ‘verwijder u; men zal u nergens meer, noch bij de harddra-
{==294==} {>>pagina-aanduiding<<}
verijen, noch bij eenen wedloop op het ijs dulden.’
Thans kwamen al de aanwezigen tusschen beiden. De Zevenwolder vloekte, tierde en dreigde; doch voor de overmagt niet bestand zijnde, koos hij eindelijk de partij, om zijn gelag te betalen en heen te gaan, niet zonder den Hinloper eene onverzoenlijke wraak te hebben gezworen.
Naauwelijks was hij vertrokken, of ieder nam zijne schaatsen in de hand, en repte zich naar de strijdplaats, waarheen galama met den schilder den troep onverwijld volgde.
Aan het einde van het dorp vertoonde zich een langwerpige vijver, aan wiens einde zich het kasteel, door digt boomgewas omringd, aansloot. Een gedeelte der landlieden, onder welke ook eenige edelen uit den omtrek, die naar de eer haakten, om den prijs uit de hand der schoone Gravin te ontvangen, begaf zich, na de schaatsen aangebonden te hebben, op de baan, terwijl een onoverzienbaar aantal zich op zijde schaarde, om den strijd te aanschouwen.
Galama gleed met eene vlugge vaart over de spiegelvlakte, om de hoedanigheid zijner schaatsen te beproeven. Eenen blik naar het kasteel slaande, werd hij bernardino en klara ontwaar, die aan den rand van den vijver, bij een afschutsel, de overwinnaars van het feest, door hen daargesteld, ter bekrooning verbeidden. Galama ontroerde op dit gezigt hevig, en weifelde een oogenblik; doch hij trachtte zijne koelbloedigheid

{==295==} {>>pagina-aanduiding<<}
te hernemen, en zich op eene zijde begevende, zwierde hij, met eene sierlijke wending, weder naar de gereedstaande kampvechters.
‘Zijn de heeren gereed?’ riep eene aan hem niet onbekende stem. ‘Laat zien! wie zijn er tot den wedstrijd toegelaten?’
Het was egbert. Hij haalde eene lijst te voorschijn, riep de namen der schaatsenrijders, twintig in getal, af, en schikte die op eene rij
‘Hier is nog een heerschap,’ riep siegwert, op galama wijzende, ‘die insgelijks van de partij wil zijn.’
‘Hoe! riep egbert, die hem gewaar werd, ook gij hier? Dat gaat er dezen keer door,’ vervolgde hij lagchende. ‘Om uwentwille maak ik eene inbreuk op de orde van ons feest, en laad de verantwoording er van op mij.’
‘Zoo als gij wilt,’ bromde galama, onverschillig naast de rij aan de linkerzijde plaats nemende.
‘De vlag aan het einde der baan,’ riep egbert, is het wit. Gaat uwen gang, heeren!’
Thans gaf een luid gejuich van de toeschouwers het sein, waarop spoedig eene doodelijke stilte volgde, welke slechts door het eentoonig gekras der ijzers op de bevrozene vlakte werd afgebroken. Aller oogen volgden de luchtig en onbedwongen voorbijsnellende Vriezen.
Niet ver waren de kampstrijders dus voortgereden, of weldra begon de gang van eenige hunner, die zich overspannen hadden, te verslappen.

{==296==} {>>pagina-aanduiding<<}
De regte lijn, die, met enkele kleine afwijkingen, onverbroken gebleven was, geraakte meer en meer uit haar verband, en weldra verkondigde een luide kreet, dat de prijs reeds door de helft der strijders voor goed verloren was. Onder de overwinnaars behoorden ook galama. Hij zag klara en verbleekte. Ook zij werd hem gewaar, en een licht rood bedekte hare wangen. Een ongeveinsde blik overtuigde hem, dat hij bij lang nog niet uit haar hart was uitgewischt. Tot zijne niet geringe verwondering, zag hij ook de laires bij haar, en bernardino, die hem met een' vriendelijken oogwenk groette, stond aan hare andere zijde.
‘Onbegrijpelijk!’ mompelde hij bij zich zelven, eene groote C. in het ijs trekkende, om de gewaarwordingen van zijn hart te verbergen.
Thans voegden zich de twee vlugste rijders, onder welke galama behoorde, bij elkander, en onvermoeid, wie van beiden den anderen den voet zou ligten, streefden zij op nieuw over de vlakte.
Galama was in die kunst uitmuntend bedreven. Hoezeer hij zich ook op sierlijke wendingen verstond, was hem eene snelle voortvarendheid niet minder eigen. Zonder zich door buitengemeene overspanning te vermoeijen, trachtte hij door eene regte en vaste streek zijnen mededinger achter zich te laten, en het gelukte hem eindelijk, bijna aan het einde der baan, dien den voorrang te betwisten.

{==297==} {>>pagina-aanduiding<<}

Reeds had hij onder de meer en meer klimmende belangstelling der aanschouwers, in onderscheiden toeren, acht mededingers voor zich de baan doen ruimen. Nu bleef de Hinloper nog over, die bij den eersten keer, zoo veel mogelijk, zijne krachten gespaard had, en het slechts daarop had toegelegd, om, het zij dan ook de laatste, tot degenen te behooren, die op het ijs bleven. Thans had hij ruim tijd gehad, om zich geheel te herstellen, en met volle krachten gewapend, zag hij galama, als eene prooi aan, die hem niet ontgaan kon, maar reeds meer dan genoegzaam afgemat, op de helft der baan gewis ver zou moeten achterblijven.
Galama begreep zulks al te wel; dan op zijne krachten en behendigheid vertrouwende, poogde hij zijnen strijdgenoot, thans den gevaarlijksten van allen, te misleiden. Er werd hem een oogenblik verademing gegund, en hij verlengde dien tijd zoo veel mogelijk, door de banden zijner schaatsen, welke eenigzins waren losgeraakt, op nieuw en vaster om den voet te klemmen; echter niet meer, dan hoog noodig was, om in de vrije beweging van zijnen voet niet te worden verhinderd.
‘Kom aan, heerschap!’ zeide de Hinloper, ‘het is meer dan tijd; de rijstenbrij zal koud worden, en op deze laatste reis zal een goed maal passen.’
‘Gij kunt er gemakkelijk over spreken,’ antwoordde galama; ‘gij mogt mij wel een

{==298==} {>>pagina-aanduiding<<}
groot gedeelte der baan vooruit geven.’
De Hinloper grimlachte; hij boog zich voorover, en sneed in eenen kring door de ijskorst, dat dezelve kraakte.
‘Met frisschen moed, galama!’ riep egbert, en het juichen der aanschouwen kondigde het afrijden der twee laatste mededingers aan.
De Hinloper op de afgematheid van zijne tegenpartij vertrouwende, betoomde min of meer zijne vaart. Met de armen over elkander geslagen, reed hij met een' matigen spoed voort.
Galama poogde hem in dit vertrouwen te versterken, en haastte zich evenmin, hem slechts in het oog houdende, dat hij niet te veel vooruit kwam; althans niet meer, dan genoeg was, om hem met ééne streek weder op zijde te kunnen komen. Aller oogen waren op den Hinloper gerigt; hij stond als een der beste rijders uit den omtrek bekend, en een algemeen gemompel gaf de vrees te kennen, dat galama nog op het laatst den kamp zou moeten verliezen.
‘Vooruit, heerschap!’ riepen de landlieden. Dan deze stoorde zich in het minst niet aan dien roep. Rustig volgde hij den Hinloper tot het midden der baan, en begon toen telkens meer krachten te ontwikkelen. De Hinloper zulks merkende, versnelde zijne vaart, en alle krachten zamenspannende, snelde hij een eind wegs vooruit. Galama liet hem begaan; hij mat den afstand, die nog voor hen lag, zijne krachten trapsgewijs

{==299==} {>>pagina-aanduiding<<}
ontwikkelende, tot hij zijnen mededinger, die, door dezelve toomeloos te verspillen, naar adem hijgde, weder op zijde kwam.
‘Dat u de satan hale!’ riep deze; ‘ik gaf er mijn beste paard voor, dat de zwarte Zevenwolder in uwe plaats ware.’
‘Hoe! verliest gij den moed al?’ zeide galama, ‘en dat zoo nabij den prijs?’
De Hinloper spoog vuur en vlam; hij zag de vlag voor zich wapperen, en boog zich voorover, tegelijk met eenen ruk veld winnende. Een luide kreet volgde op die beweging. Dan galama had zijn doel juist berekend. Zonder zich ergens aan te bekreunen, had hij den Hinlooper weder ingehaald, en deze zag hem naast zich.
‘Gij snijdt het ijs, of het uw dagelijksch ambacht ware,’ riep de Hinloper op nieuw; ‘gij geeft geen kamp.’ Tegelijk deed hij eene welberekende en gezwinde poging, om galama in eene schuinsche rigting voorbij, en zoo het eerst bij de vlag te geraken. Dan ook de laatste had zijn wit gekozen. Met éénen slag, zoodat hij geheel op zijde hing, vloog hij vooruit, raapte in zijne vaart eenen stok op, en een' halven cirkel makende, kraste hij op den hiel, vlak voor de vlaglijn, als overwinnaar, onder het handgeklap der aanschouwers, driemaal in het rond. Zich het zweet van het voorhoofd wisschende, naderde hij, na eene vlugtige buiging, den kant. ‘Gij hebt u voortreffelijk ge-
{==300==} {>>pagina-aanduiding<<}
kweten,’ zeide bernardino. ‘Het ijsvermaak is een schouwspel, dat mij vrij wat meer, dan onze bloedige stierengevechten behaagt.’
‘Gij zijt overwinnaar,’ zeide klara grimlagchende; ‘doch ik geloof niet, dat de prijs van uwe gading zal zijn.’
‘Vergun mij, dien prijs aan de regtmatige bezitters af te staan, edele jonkvrouw! Genoeg is het mij, tot een vermaak toegelaten te zijn, dat ik hartstogtelijk bemin.’
‘Wij zullen er de twee beste rijders na u, den kamp om laten beproeven. Hier zult gij niets tegen hebben,’ zeide bernardino.
‘Voorzeker niet!’ herhaalde galama; ‘het spijt mij slechts, het feest niet verder te kunnen bijwonen; de dag spoedt ten einde, en ik heb nog een' langen weg huiswaarts af te leggen.’
‘Hoe!’ zeide klara, ‘gij wilt ons dan reeds weder verlaten? Hoe zeer hebben wij niet naar uw bijzijn verlangd! Gij wilt den prijs van uwe overwinning dan niet inoogsten?’
‘Eenmaal was er een tijd,’ zeide galama op een' hevigen toon, ‘waarin mij die woorden tot den gelukkigsten der menschen zouden gemaakt hebben.’
‘Gij vertrekt niet,’ zeide bernardino, hem in de rede vallende, ‘al zoude er zich ook geheel Vriesland tegen verzetten. En wat uwe oude betrekking aangaat, wij blijven niettemin

{==301==} {>>pagina-aanduiding<<}
goede vrienden, en klara heeft omtrent u nog eene verpligting te vervullen: het is hare verdediging en uwe bekrooning als overwinnaar op het ijs.
Galama was, alsof hij zich in eene andere en hem onbekende wereld bevond. Het gedrag van bernardino en klara was hem onbegrijpelijk. ‘Welke wezens zijn dit?’ dacht hij bij zich zelven. ‘Zij spotten met den bedrogenen, of verbergen ontwerpen, welke even zonderling als ondoorgrondelijk zijn.’
Ook egbert kwam te voorschijn, en trachtte, met de laires, zijne besluiteloosheid te doen wankelen. ‘Waarom kwaamt gij hier?’ beet hij hem op een' spottenden toon in het oor.
‘Om volkomen van eene dwaasheid genezen te worden,’ was het antwoord van den geschokten galama.
‘Welnu, zijt gij dan genezen?.. En klara, zal deze er van genezen worden?’
‘Uwe spotternijen zijn wel bitter; maar gij bedriegt u in mij,’ zeide galama, zich gereed makende om te vertrekken.
‘Galama!’ zeide klara op een' innemenden toon, zult gij het mij weigeren, wanneer ik u het ‘verzoek?’
Galama ontroerde. ‘Bij God niet!’ dacht hij, ‘al moest ik ook de vuur- en waterproef doorstaan. Ik blijf!’ zeide hij met eene zachte stem, ontdeed zich van de schaatsen, en trad op den wal.

{==302==} {>>pagina-aanduiding<<}

Intusschen was de wedstrijd op nieuw begonnen. Siegwert ditmaal overwinnaar zijnde, werd aan hem den gouden eerprijs door de Gravin overhandigd, en de menigte verliet, na een uitbundig gejuich, tevreden en voldaan over de edelmoedigheid van galama en de volksgezindheid van den nieuwen Graaf, het ijs, en keerde naar het dorp terug.
Galama trad de woning van bernardino binnen, welke even rijk als smaakvol versierd was; dan, hoezeer hem niets ontging, kon hem zulks evenwel niet bijzonder bezig houden of treffen. Hij dacht aan de oogenblikken, toen hij, gevangen zijnde, klara bij Antwerpen ontmoette; hij dacht aan hare plegtige belofte, aan hare liefde te Jouarre, en hij voelde zich zwak genoeg, om haar evenzeer te beminnen. Pijnlijke gewaarwordingen vervolgden hem, en hij laakte zijnen onbezonnen' togt naar Koudum, door welken nieuwe herinneringen en grootere smarten waren opgewekt.
‘Zie daar,’ zeide bernardino, terwijl hij met galama en klara eene zaal binnentrad, welke uitsluitend aan wetenschappelijke uitspanningen gewijd scheen; ‘zie daar, galama! het loon voor uwe behaalde overwinning van heden. Ontvang het, als een bewijs mijner nooit voor u verminderde vriendschap.’ Dit zeggende, bragt hij hem voor eene bedekte schilderij, dezelve tegelijk ontblootende.
Galama verstomde... Hij wankelde... Het was

{==303==} {>>pagina-aanduiding<<}
een uitmuntend getroffen portret van klara, waaraan niets dan het leven scheen te ontbreken. ‘Gij ziet het,’ vervolgde bernardino, ‘de laires is een uitmuntend kunstenaar. Gij hebt ons in hem een' voortreffelijk' schilder gezonden, dien wij niet genoeg kunnen bewonderen en hoogachten.’
Galama kleurde zigtbaar, en stamelde eenige bijna onverstaanbare woorden tot zijne verontschuldiging.
‘Het is mijn zwak niet, galama! om ooit iets ten halve te doen,’ ging de Graaf voort; ‘ook het origineel zij u geschonken. Deze nieuwe verbindtenis verzegele ons verbond.’ Dit zeggende, was zijne stem aangedaan, doch ook ernstig en plegtig, terwijl hij klara's bevende hand in die van galama legde.
‘Zij is mijne zuster...’ was het antwoord.
‘Groote God! gij hebt haren eed gehoord; zij was mij getrouw... Hoor ook den mijnen,’ riep hij, zich aan klara's voeten werpende.
‘Sta op!’ zeide zij, hem met een oog vol liefde aanziende; ‘sta op, galama! Gij immers hebt ook uwe klara nimmer vergeten?’
‘Neen, nimmer!’ zeide hij, ‘en de boosaardigste vergiftiger van ons geluk, heeft u zelfs nooit een oogenblik uit mijn hart kunnen uitwisschen.’
Eenige oogenblikken, gedurende welke de wederzijdsche harten zich voor elkander openden, verliepen er. Galama en klara veelden zich

{==304==} {>>pagina-aanduiding<<}
de gelukkigsten der menschen. Het oogenblik was daar, in welk hij nu, na zoo vele grievende teleurstellingen, de reinste bron van zaligheid zou inoogsten, en heimelijk dankte hij den Gever van al het goede voor deze belangrijke wending van zijn lot.
Het moet ons niet verwonderen, dat galama, de eerste uitboezemingen voorbij zijnde, naar eenige opheldering reikhalsde. Bernardino was hier toe ook terstond gereed.
‘Zie daar,’ zeide hij, alvorens aan te vangen, terwijl hij galama voor eene andere schilderij bragt, welke insgelijks, sedert kort, door de laires voltooid was; ‘zie daar eenen man, wiens beeldtenis, geestdrijverij, arglistigheid en wraakzucht in de hoogste mate kenschetst, en dien gij, als den bewerker van de ongelukken van uw vaderland, gewis zult kerkennen.’
‘Het is het afbeeldsel van filips II,’ hernam galama.
‘Juist!’ voer bernardino met levendige gebaarden voort; ‘gij zult er u over verbazen. Deze filips, de beheerscher van Spanje, Portugal, Napels en de Nieuwe Wereld - deze verdrukker van de Nederlandsche provinciën is de oorzaak mijner geboorte.’ Na een oogenblik van algemeen stilzwijgen, vervolgde hij: ‘Mijne moeder, eene dochter uit het geslacht der medina sidonia's, huwde, door hare familiebetrekkingen gedwongen, met den Prins van

{==305==} {>>pagina-aanduiding<<}
Ascoli, wiens aanzienlijke geboorte de oorzaak was, dat hij aan het hof geroepen, en mijne moeder als eerste staatdame der koningin werd aangesteld. Filips, de groote vorstelijke verleider, liet ook op haar misdadig het oog vallen; hij trachtte door allerlei middelen, waaronder ook de invloed van antonio, haren biechtvader, dien gij hebt leeren kennen, zijne oogmerken te bereiken. Eindelijk werd de Prins van Ascoli met eene zending naar Barcelona verwijderd, en ons geslacht onderging de schande eener vereeniging, waarvan ik de onwettige vrucht ben. Ascoli keerde terug, en te laat bemerkte hij, hoe zeer hij bedrogen was; dan te eerzuchtig en tevens te zwak, verborg hij zijnen geheimen kommer, dien hij ook eindelijk, na een ellendig leven, met zich in het graf nam. Zijn dood (want hij was waarlijk een, hoewel zonder groote begaafdheden, edel man) en de toenemende verkoeling des Konings, openden mijne moeder te laat de oogen. In mij en klara, uit het huwelijk met ascoli geboren, zocht zij de verlorene kalmte terug te vinden, welke haar, helaas! voor altijd begeven had. Zonder mij met het afschuwelijke geheim bekend te maken, prentte zij mij eenen eeuwigen haat tegen den Spaanschen tiran in, en er was niets meer noodig, dan diens afschuwelijk karakter, om hierin volkomen en boven verwachting te slagen. Ook zij werd ons spoedig ontrukt. Een verraderlijke en ellendige

{==306==} {>>pagina-aanduiding<<}
huichelaar had zich intusschen van haar vertrouwen meester gemaakt. Deze bestuurde onze uitgestrekte bezittingen. Zijnen naam slechts te noemen, zal u genoeg zijn: het was Signor jakob. Op haar sterfbed beval zij ons aan zijne zorgen. Terstond na haren dood, nam hij ons bij zich. Ik was toen tien jaren ouder dan klara, en hoewel nog geene vijftien jaren bereikt hebbende, gevoelde ik al de kracht der Katalonische trotschheid in mijnen boezem, en mij halstarrig tegen de leiding van Signor jakob verzettende, die mijn karakter en mijne kundigheden in den vorm wilde dwingen, welke hem in zijne oogmerken het meest dienstbaar was, behandelde hij mij met eene in het oog loopende gestrengheid en eigendunkelijk gezag. Ik doorgrondde zijne oogmerken, en was hem daarom eenen doorn in het oog. Gij kunt wel beseffen, dat hij mij spoedig van zich trachtte te verwijderen. Ik werd dus naar het klooster S. Juan gezonden, om aldus mijne verdere opvoeding te ontvangen, en voor den geestelijken stand te worden opgeleid. Dat dit mij hevig tegen de borst stuitte, kunt gij gemakkelijk beseffen. Intusschen erlangde Signor jakob eene betrekking in de Nederlanden. Hij verwijderde zich derwaarts, klara voor zijne dochter uitgevende, en haar als zoodanig opvoedende. Aldus maakte hij zich van onze bezittingen meester, en wist er zich voortdurend in te handhaven.
De vaders van het klooster mogten zich niet

{==307==} {>>pagina-aanduiding<<}
lang in mijn bijzijn verheugen. Ik maakte van de eerste de beste gelegenheid gebruik, om eenen toestand te ontwijken, die mij als den alleronverdragelijksten toescheen. De krijgsdienst lachte mij toe, en zoo ik mij op de hoofsche vleijerijen verstaan had, zou ik gewis, even als Don juan, tot een' aanzienlijken trap hebben kunnen opklimmen. Dan weldra walgde mij een land als Spanje, waar stierengevechten en autodafés den nationalen smaak kenmerken, en priesterwoede de teugels bestierde. Ik verachtte een hof, waar wellust en kuiperijen den troon omringden, en zelfs eenen koningszoon aan derzelver belangen opofferden. Gij behoeft u dus niet te verwonderen, dat ik reikhalzend naar Vlaanderen uitzag, en den opstand niet alleen toejuichte, maar zelfs trachtte, denzelven dienstig te kunnen zijn. Ook hoopte ik daar Signor jakob weder te vinden, en er hem te kunnen ontmaskeren; dan mijne gevoelens waren reeds te veel bekend, en van dat oogenblik waren vervolgingen en aanslagen op mijn leven aan de orde van den dag. Ik verliet met egbert, die zich aan mij had aangesloten, en geheel met mij instemde, het Spaansche grondgebied, en doorreisde een groot deel van Europa, totdat de opstand der Nederlanders een geregelder aanzien verkreeg. Van dit oogenblik wijdde ik mij zelfs geheel aan den Prins van Oranje en uw vaderland toe, en het gelukte mij, niet alleen klara aan hare onguns-
{==308==} {>>pagina-aanduiding<<}
tige en onregtvaardige lotsbestemming te onttrekken, maar mij ook gedeeltelijk weder in het bezit van ons vaderlijk erfdeel te herstellen, hetwelk meer dan genoegzaam is, om ons thans, buiten het bereik der staatsstormen, een rustig en genoeglijk einde te verschaffen.’
‘Welk een zonderlinge loop van het lot!’ riep galama uit.
‘Ook gij proefdet deszelfs wisselvallige en bittere vruchten,’ hernam bernardino.
‘Vergeet dezelve,’ zeide klara, galama's hand vattende: wischt de tijd al het herdenken ‘aan het verledene niet uit, hij verzacht het daarom niet minder.’
‘Een nieuw tijdvak opent zich voor ons,’ riep bernardino; ‘laat ons dankbaar zijn voor het onverdiende geluk, dat ons evenwel toelacht!’
‘Broeder!.. zuster!.. echtgenoot!.. stamelde het drietal, elkander omarmende.
En hiermede neem ik afscheid van mijne Lezers.



(*) Beiden vroegere Collegiën van de Hoogeschool te Leuven.


